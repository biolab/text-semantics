1. člen
Ta uredba določa višino in način obračunavanja
in plačevanja posebnega nadomestila za izvrševanje gospodarske javne službe
oblikovanja obveznih rezerv nafte in njenih derivatov (v nadaljnjem besedilu:
članarina).
2. člen
Zavezanci so dolžni Zavodu Republike Slovenije za blagovne
rezerve (v nadaljnjem besedilu: zavod) plačevati članarino v višini 0,01222
EUR/l za motorni bencin, letalski bencin in letalsko gorivo na bencinski bazi,
0,01166 EUR/l za dizelsko gorivo, ekstra lahko kurilno olje, gorilni kerozin, letalsko
gorivo na kerozinski bazi in biogoriva za primešavanje
dizelskemu gorivu ter 0,01166 EUR/kg za kurilno
olje.
Članarina iz prejšnjega odstavka ne vključuje davka na dodano
vrednost.
Zavezancu se mesečna članarina določi tako,
da se mesečne količine nafte in njenih derivatov pomnožijo s članarino.
Članarina se doda prodajni ceni pred obdavčitvijo.
3. člen
Članarino so dolžne plačevati vse fizične
in pravne osebe (v nadaljnjem
besedilu: zavezanci), ki so v posameznem letu
proizvedle ali vnesle na ozemlje Republike Slovenije več kot 25 ton naftnih derivatov (motorni bencini, letalski bencin, letalsko gorivo
na bencinski bazi, dizelsko
gorivo, ekstra lahko kurilno olje, gorilni kerozin, letalsko
gorivo na kerozinski bazi, biogoriva za primešavanje
dizelskemu gorivu in kurilna olja).
4. člen
Zavezanci so dolžni do 15. v mesecu za
pretekli mesec oddati ministrstvu, pristojnemu za preskrbo, in zavodu prijavo o članarini.
Prijava o članarini mora vsebovati za vsako vrsto naftnih
derivatov iz prejšnjega člena podatke o količini proizvedenih ali vnesenih
naftnih derivatov.
Pri prijavi količin naftnih derivatov za obračun članarine se
lahko odštejejo količine iznesene iz ozemlja Republike Slovenije, vendar pa
morajo biti te količine na prijavi posebej izkazane.
Na podlagi prijave o članarini zavod izda zavezancu za
plačilo članarine ustrezno listino v skladu z zakonom, ki ureja davek na dodano
vrednost, v delu, ki se nanaša na izdajo računov.
Zavezanci morajo poravnati članarino
najkasneje do konca meseca za pretekli mesec.
Najkasneje do 15. 1. po preteku tekočega
koledarskega leta mora vsak zavezanec posredovati ministrstvu,
pristojnemu za preskrbo, in zavodu potrjeno in overjeno
prijavo o letni članarini.
V primeru zamude pri plačilu so dolžni
zavezanci zavodu plačati zakonsko določene zamudne obresti.
5. člen
Zavezanci so v primeru sprostitve rezerv
nafte in njenih derivatov, ki so se oblikovale v zavodu na podlagi plačane
članarine zavezancev, upravičeni do koriščenja rezerv v sorazmernem deležu
plačane članarine.

Uredba o določitvi in načinu obračunavanja
posebnega nadomestila za izvrševanje gospodarske javne službe oblikovanja
obveznih rezerv nafte in njenih derivatov (Uradni list RS, št. 96/99)
vsebuje naslednjo končno določbo:
»6. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi uredbe o določitvi in
načinu obračunavanja posebnega nadomestila za izvrševanje gospodarske javne
službe oblikovanja obveznih rezerv nafte in njenih derivatov (Uradni list RS,
št. 29/00) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi uredbe o določitvi in
načinu obračunavanja posebnega nadomestila za izvrševanje gospodarske javne
službe oblikovanja obveznih rezerv nafte in njenih derivatov (Uradni list RS,
št. 102/00) vsebuje naslednjo končno določbo:
»2. člen
Ta uredba začne veljati 14. novembra
2000.«.

Uredba o spremembi uredbe o določitvi in
načinu obračunavanja posebnega nadomestila za izvrševanje gospodarske javne
službe oblikovanja obveznih rezerv nafte in njenih derivatov (Uradni list RS,
št. 85/01) vsebuje naslednjo končno določbo:
»2. člen
Ta uredba začne veljati 30. oktobra 2001.«.

Uredba o spremembi in dopolnitvi uredbe o
določitvi in načinu obračunavanja posebnega nadomestila za izvrševanje
gospodarske javne službe oblikovanja obveznih rezerv nafte in njenih derivatov
(Uradni list RS, št. 39/03) vsebuje naslednjo končno določbo:
»3. člen
Ta uredba začne veljati 29. aprila 2003.«.

Uredba o spremembah in dopolnitvah Uredbe o
določitvi in načinu obračunavanja posebnega nadomestila za izvrševanje
gospodarske javne službe oblikovanja obveznih rezerv nafte in njenih derivatov
(Uradni list RS, št. 55/04) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu
Republike Slovenije.«.

Uredba o spremembi Uredbe o določitvi in
načinu obračunavanja posebnega nadomestila za izvrševanje gospodarske javne
službe oblikovanja obveznih rezerv nafte in njenih derivatov (Uradni list RS,
št. 26/06) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu
Republike Slovenije, uporabljati pa se začne 14. marca 2006.«.

Uredba o spremembi Uredbe o določitvi in
načinu obračunavanja posebnega nadomestila za izvrševanje gospodarske javne
službe oblikovanja obveznih rezerv nafte in njenih derivatov (Uradni list RS,
št. 41/08) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu
Republike Slovenije, uporabljati pa se začne 1. julija 2008.«.

Uredba o spremembi Uredbe o določitvi in
načinu obračunavanja posebnega nadomestila za izvrševanje gospodarske javne
službe oblikovanja obveznih rezerv nafte in njenih derivatov (Uradni list RS,
št. 34/09) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu
Republike Slovenije, uporabljati pa se začne 5. maja 2009.«.

Uredba o spremembi Uredbe o določitvi in
načinu obračunavanja posebnega nadomestila za izvrševanje gospodarske javne
službe oblikovanja obveznih rezerv nafte in njenih derivatov (Uradni list RS,
št. 22/10) vsebuje naslednjo končno določbo:
»2. člen
Ta uredba začne veljati 23. marca
2010.«.

Uredba o spremembah Uredbe o določitvi in
načinu obračunavanja posebnega nadomestila za izvrševanje gospodarske javne
službe oblikovanja obveznih rezerv nafte in njenih derivatov (Uradni list RS,
št. 39/15)
vsebuje naslednjo končno določbo:
»KONČNA DOLOČBA
3. člen
Ta uredba začne veljati naslednji dan po objavi
v Uradnem listu Republike Slovenije.«.

Uredba o spremembi in dopolnitvah Uredbe o
določitvi in načinu obračunavanja posebnega nadomestila za izvrševanje
gospodarske javne službe oblikovanja obveznih rezerv nafte in njenih derivatov
(Uradni list RS, št. 39/19)
vsebuje naslednjo končno določbo:
»KONČNA DOLOČBA
3. člen
Ta uredba začne veljati 1. septembra
2019.«.