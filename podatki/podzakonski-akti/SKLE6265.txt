I.
Članarino plačujejo člani Območne obrtne zbornice Idrija (v
nadaljnjem besedilu: zbornica) s statusom fizične in pravne osebe, ki
opravljajo pridobitno dejavnost na območju, na katerem deluje zbornica, na
obrtni, obrti podoben način ali domačo in umetnostno obrt, obrtne zadruge in
oblike njihovega združevanja.
Obveznost iz prvega odstavka te točke velja tudi za vse člane,
ki so pristopili v članstvo na podlagi lastne pisno izkazane odločitve
(prostovoljni člani).
II.
Člani iz prve točke tega sklepa plačujejo mesečno članarino, kot
sledi:
-       
fizična oseba, ki je iz naslova opravljanja dejavnosti zdravstveno,
pokojninsko in invalidsko zavarovana, v višini 2,2% od najnižje pokojninske
osnove, povečane za povprečno stopnjo davkov in prispevkov.
-       
fizična oseba, ki iz naslova opravljanja dejavnosti ni zdravstveno,
pokojninsko in invalidsko zavarovana, v višini 2,2% od najnižje pokojninske
osnove, povečane za povprečno stopnjo davkov in prispevkov;
-       
fizična oseba, ki osebno opravlja dejavnost domače ali umetnostne obrti
in presega milijon in pol tolarjev skupnih prihodkov iz poslovanja v preteklem
letu, v višini 1,1% od najnižje pokojninske osnove, povečane za povprečno
stopnjo davkov in prispevkov;
-       
pravna oseba (gospodarska družba, obrtna zadruga in njihovega združevanja)
v višini 3.700 SIT.
III.
Član, ki mu je na podlagi četrtega odstavka 11. Člena Obrtnega
zakona dovoljena začasna prekinitev dejavnosti, za čas prekinitve ne plača članarine.
IV.
Za člane iz prvega odstavka I. točke tega sklepa, ki opravljajo
tudi neobrtne dejavnosti, se članarina zbornici obračuna v skladu s sklenjenimi
sporazumi z Gospodarsko zbornico Slovenije in Kmetijsko gozdarsko zbornico Slovenije.
V.
V primeru, ko prične član zbornice z opravljanjem dejavnosti tekom
meseca, nastane obveznost plačevanja članarine zbornici s prvim dnem
naslednjega meseca, oziroma ko preneha z opravljanjem dejavnosti tekom meseca,
preneha obveznost plačevanja zadnjega dne v mesecu, v katerem je prenehal z
opravljanjem dejavnosti.
VI.
Člani s statusom fizične osebe obračunavajo članarino po načelu
samoobdavčitve, članarina zapade v plačilo najpozneje do 15. dne v mesecu za
pretekli mesec.
Pravnim osebam Območna obrtna zbornica Idrija določi letno višino
članarine skladno z 2. točko tega sklepa v odločbi, ki jo te plačajo v dveh
polletnih obrokih od katerih zapade prvi obrok v plačilo 31. marca in drugi
obrok 30. Septembra tekočega leta.
Pravnim osebam, ki postanejo člani zbornice med letom, se
določi članarina z odločbo, s smiselno uporabo določbe drugega odstavka te točke.
VII.
Članarina zbornice se lahko zmanjša ali odpiše osebam iz I.
točke tega sklepa le na podlagi pisne vloge člana za vsak primer posebej, če
tako odloči upravni odbor Območne obrtne zbornice Idrija.
VIII.
Območna obrtna zbornica Idrija pooblašča Obrtno zbornico Slovenije,
da tudi v njenem imenu sklene z Davčno upravo Slovenije pogodbo o izvajanju
nadzora, obračunavanja, pobiranja in izterjave članarine.
IX.
Davčna uprava Republike Slovenije, skladno z določili medsebojne
pogodbe o izvajanju nadzora, obračunavanja, pobiranja in izterjave članarine,
nakazuje članarino v skladu z določbami Zakona o davčni službi.
X.
Ta sklep o določitvi višine in načina plačevanja članarine Območni
obrtni zbornici Idrija velja od 1. 1. 2005 dalje. Kolikor se bo višina in način
plačevanja članarine spremenil, bo izdan nov sklep najpozneje do 31. decembra
za naslednje leto.
Št. 15/1
Idrija, dne 21. decembra 2005
Predsednik
skupščine OOZ Idrija
Stanislav Eržen l.r.