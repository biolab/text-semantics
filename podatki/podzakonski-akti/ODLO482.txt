I. SPLOŠNE DOLOČBE
1. člen
S tem odlokom se urejajo:
-       
vrste podatkov, pomembnih za obrambo, stopnje zaupnosti ter ukrepi za
njihovo varovanje;
-       
aerosnemanje in uporaba aeroposnetkov, meritve in raziskave zemljišča
ter postopki za pridobivanje dovoljenj in soglasij za uradno ter javno rabo
podatkov, pomembnih za obrambo;
-       
podatki obrambnega pomena, ki se ne smejo vnašati v javne publikacije;
-       
obrambne potrebe, ki se morajo upoštevati pri posegih v prostor.
2. člen
Po tem odloku se varuje vsebina pisnih, tiskanih, risanih,
posnetih, računalniških in drugih zapisov, če vsebujejo podatke obrambnega
pomena, ki so zaupni.
Publikacija za javno rabo v smislu tega odloka je tiskana ali
kako drugače razmnožena publikacija oziroma podatek, ki je dostopen domačim in
tujim pravnim ter fizičnim osebam brez omejitve.
Druge publikacije, ki vsebujejo zaupne podatke, so gradiva za
uradno rabo za potrebe in delo državnih in drugih organov in organizacij
oziroma domačih pravnih in fizičnih oseb. Publikacije, ki vsebujejo zaupne podatke,
morajo biti ustrezno označene v skladu s tem odlokom.
Za varovanje zaupnih obrambnih podatkov se morajo izvajati
splošni in posebni varnostni ukrepi.
II. PODATKI, POMEMBNI ZA OBRAMBO, IN UKREPI ZA NJIHOVO
VAROVANJE
a) Vrste podatkov, pomembnih za obrambo, in stopnje
zaupnosti
3. člen
Podatki, pomembni za obrambo, so vse vrste podatkov, katerih
vsebina bi, če bi bila odkrita ali če bi zanjo zvedele nepooblaščene osebe,
povzročila škodljive posledice za obrambno pripravljenost.
Podatki, pomembni za obrambo, so glede na vrsto zaupnosti
državna, vojaška ali uradna skrivnost.
Podatki, ki so vojaška ali uradna skrivnost, so glede na
stopnjo zaupnosti strogo zaupni ali zaupni.
Vrsta in stopnja zaupnosti obrambnih podatkov se določi na
podlagi ocene njihovega pomena in možnih škodljivih posledic, ki bi nastale, če
bi bili odkriti ali odtujeni. Vrsto in stopnjo zaupnosti obrambnih podatkov
določi ob njihovem nastanku predstojnik državnega organa ali notranje
organizacijske enote, poveljnik oziroma pooblaščeni starešina v Teritorialni
obrambi oziroma predstojnik podjetja, zavoda ali druge organizacije, kjer je
nastal podatek.
Na pisnih in drugih zapisih se vrsta in stopnja zaupnosti
praviloma označuje v zgornjem desnem kotu zapisa.
4. člen
Državna skrivnost so za obrambo pomembni podatki, katerih
odkritje ali odtujitev bi lahko imelo zelo hude posledice za obrambo države.
Taki podatki so:
-       
celovita ocena vojaško-političnih, ekonomskih in drugih razmer ob napadu
na državo ter ocena pogojev in možnosti za delovanje gospodarskih in družbenih
dejavnosti v vojni;
-       
obrambni načrti organov na ravni države ter načrt uporabe Teritorialne
obrambe;
-       
načrt za pripravljenost, in mobilizacijo nosilcev obrambnega sistema na
ravni države;
-       
celovit načrt materialne in zdravstvene oskrbe Teritorialne obrambe,
prebivalstva in drugih obrambnih potreb na ravni države v vojni;
-       
zbirni načrti in dokumenti o vrstah, količinah in razmestitvah blagovnih
rezerv države in njenih zmogljivostih za vojno proizvodnjo oborožitve in
vojaške opreme;
-       
zbirni načrti in dokumenti, ki se nanašajo na pripravo in ureditev
državnega ozemlja za obrambo;
-       
ocene in analize obveščevalnih in varnostnih organov, ki so posebnega
pomena za obrambo države;
-       
dokumenti, načrti in sredstva, ki se nanašajo na sistemske podatke o
zaščiti prenosa, shranjevanja in zaščiti informacij v obrambnem sistemu;
-       
zbirni dokumenti in analize o mobilizaciji, vojni organizaciji in
formaciji Teritorialne obrambe.
Dokumenti, načrti in drugi zapisi iz prejšnjega odstavka se
označujejo z "OBRAMBA – DRŽAVNA SKRIVNOST".
5. člen
Vojaška ali uradna skrivnost s stopnjo strogo zaupno so
podatki, katerih odkritje ali odtujitev bi lahko imela hude posledice za
obrambo države in ki po svojem pomenu niso zajeti v. prejšnjem členu. Taki
podatki so:
-       
obrambni načrti državnih organov, podjetij, zavodov in drugih
organizacij, ki so posebnega pomena za obrambo in zaščito na ravni države;
-       
dokumenti in načrti o materialni in zdravstveni oskrbi Teritorialne
obrambe, prebivalstva in drugih obrambnih potreb v vojni na določenem območju;
-       
dokumenti o organizaciji, sredstvih in sistemu zvez za obrambne potrebe;
-       
raziskovalni projekti, znanstveni izumi in izsledki, ki so posebnega
pomena za obrambo;
-       
dokumenti, ki se nanašajo na priprave in ureditev določenega območja za
obrambo oziroma na vrsto priprav in ureditve;
-       
dokumenti in analize o vojni organizaciji, formaciji, pripravljenosti
ali usposobljenosti Teritorialne obrambe;
-       
dokumenti in analize o mobilizacijski pripravljenosti Teritorialne
obrambe;
-       
poročila, analize in ocene o bojni pripravljenosti Teritorialne obrambe;
-       
dokumenti, poročila, analize in ocene o nabavi in opremljenosti
Teritorialne obrambe z oborožitvijo in vojaško opremo, ognjeni moči enot,
specialnih tehničnih sredstvih in njihovi uporabi ter analize kadrovske popolnitve;
-       
elaborati vaj za preverjanje obrambnih sestavin, razen vaj, ki se
prijavljajo v skladu z mednarodnimi sporazumi;
-       
dokumenti, načrti in sredstva za zaščito prenosa zaupnih podatkov in
informacij v obrambnem sistemu;
-       
dokumentacija o strategiji razvoja informacijskega sistema ter urejanju
strojne, komunikacijske in aplikativne programske opreme v obrambnem sistemu;
-       
zbirne analize, ocene in evidence na področju obrambnih priprav;
-       
načrti, dokumenti in naprave, s katerimi se varujejo objekti obrambnega
pomena;
-       
podatki, ocene in analize obveščevalnih in varnostnih organov.
Dokumenti, načrti in drugi zapisi iz prejšnjega odstavka, se
označujejo z označbo "OBRAMBA – VOJAŠKA SKRIVNOST – STROGO ZAUPNO"
ali "OBRAMBA – URADNA SKRIVNOST – STROGO ZAUPNO".
6. člen
Vojaška ali uradna skrivnost s stopnjo zaupno so podatki,
pomembni za obrambo, ki se nanašajo na Teritorialno obrambo in obrambne
priprave državnih organov ter podjetij, zavodov in drugih organizacij, katerih
dejavnost je posebnega pomena za obrambo, namensko proizvodnjo ter priprave
civilne obrambe, ki niso zajeti v 4. in 5. členu tega odloka, katerih odkritje
ali odtujitev bi lahko povzročila škodljive posledice za obrambno
pripravljenost.
Dokumenti, načrti in drugi zapisi, ki so vojaška ali uradna
skrivnost s stopnjo zaupno, se označujejo z označbo "OBRAMBA – VOJAŠKA
SKRIVNOST -ZAUPNO" ali "OBRAMBA – URADNA SKRIVNOST – ZAUPNO".
b) Ukrepi za varovanje podatkov, pomembnih za obrambo
7. člen
Za varovanje podatkov, pomembnih za obrambo vseh vrst in
stopenj zaupnosti se določijo naslednji splošni ukrepi:
-       
ocena pomena podatkov ter določitev vrste in stopnje zaupnosti;
-       
osebe, ki se lahko seznanijo z zaupnimi podatki;
-       
način varovanja in uporabe zaupnih podatkov;
-       
način in sredstva za prenos zaupnih podatkov;
-       
organizacija varovanja in uporaba tehničnih ter drugih ukrepov za
varovanje zaupnih podatkov;
-       
nadzor nad izvajanjem predpisanih ukrepov za varovanje.
Kot splošni ukrepi za varovanje zaupnih podatkov se lahko
določijo tudi prepoved ali omejitev dostopa do zaupnih podatkov, prepoved
javnega razstavljanja in prikazovanja ter omejitev ali prepoved snemanja in
vnašanja tehničnih sredstev za snemanje oziroma kopiranje v prostore, v katerih
se hranijo zaupni podatki.
8. člen
Za varovanje zaupnih podatkov, ki pomenijo državno, vojaško
ali uradno skrivnost s stopnjo "STROGO ZAUPNO", se določajo tudi
naslednji posebni ukrepi:
-       
vodenje posebne evidence o nastanku, prenosu in uporabi dokumentov
oziroma zapisov z zaupnimi podatki ter evidence o osebah, ki so seznanjene s
takšnimi dokumenti oziroma zapisi;
-       
število izvodov dokumenta ali zapisa, oštevilčenje vsakega izvoda ter
osebe, ki se jim podatki pošiljajo;
-       
pisno navodilo o prepisovanju, razmnoževanju in pripravljanju izvlečkov
iz dokumentov ali zapisov ter način uničevanja delovnih gradiv;
-       
pisne izjave o seznanjanju s podatki, ki pomenijo državno skrivnost, ter
pisna predaja in prevzem dolžnosti med osebami, ki razpolagajo s takimi podatki
ali jih varujejo;
-       
način in roki za vračanje oziroma uničenje dokumentov z zaupnimi podatki.
Dokumenti z označbo državna skrivnost se prenašajo s kurirjem
s spremstvom, po elektronskih medijih oziroma zvezah pa z najvišjo možno
stopnjo zaščite.
9. člen
Če je zaupen podatek odkrit ali odtujen, mora odgovorna oseba
organa, podjetja, zavoda ali druge organizacije, v kateri je bil podatek odkrit
ali odtujen, o tem takoj obvestiti pristojni varnostni organ.
Ne šteje se za protipravno razpolaganje z zaupnimi podatki,
če jih je posredovala pooblaščena oseba na zahtevo državnega organa ali pri
izvrševanju mednarodnih obveznosti države.
III. AEROSNEMANJE IN UPORABA AEROPOSNETKOV
(prenehalo veljati)
10. člen
(prenehal veljati)
11. člen
(prenehal veljati)
12. člen
(prenehal veljati)
13. člen
(prenehal veljati)
IV. PODATKI, POMEMBNI ZA OBRAMBO, KI SE NE SMEJO VNAŠATI V
PUBLIKACIJE ZA JAVNO RABO
(prenehalo veljati)
14. člen
(prenehal veljati)
V. PRILAGAJANJE INVESTICIJSKIH POSEGOV V PROSTOR INTERESOM
OBRAMBE
(prenehalo veljati)
15. člen
(prenehal veljati)
16. člen
(prenehal veljati)

Odlok o varnostnih ukrepih na obrambnem
področju (Uradni list RS, št. 49/92) vsebuje naslednjo končno določbo:
»VI. KONČNA DOLOČBA
17. člen
Ta odlok začne veljati petnajsti dan po objavi v Uradnem
listu Republike Slovenije.«.

Uredba o določitvi obrambnih potreb (Uradni
list RS, št. 30/03) vsebuje naslednjo končno določbo:
»13. člen
Ta uredba začne veljati petnajsti dan po objavi v Uradnem
listu Republike Slovenije.«.