I
Vlada Republike Slovenije odreja javno razgrnitev osnutka
ureditvenega načrta za območje naravnega rezervata Škocjanski zatok (v
nadaljevanju: osnutek ureditvenega načrta), ki ga je izdelal ACER Novo mesto,
d.o.o., pod št. projekta J-2/00 v juniju 2001. 
Sočasno z javno razgrnitvijo osnutka ureditvenega načrta se
javno razgrne tudi Poročilo o vplivih na okolje, ki ga je izdelal E-NET,
d.o.o., pod št. projekta 213400-JH/MŽ v januarju 2001.
II
Vlada Republike Slovenije ugotavlja, da je osnutek
ureditvenega načrta skladen z zasnovo varstva naravne dediščine v prostorskih
sestavinah dolgoročnega plana SR Slovenije za obdobje od leta 1986 do leta 2000
(Uradni list SRS, št. 1/86, 41/87 12/89 in Uradni list RS, št. 36/90, 27/91,
72/95, 13/96 – kartografski del, 11/99) in s prostorskimi sestavinami
družbenega plana SR Slovenije za obdobje od leta 1986 do leta 1990 (Uradni list
SRS, št. 2/86, 41/87, 23/89 in Uradni list RS, št. 72/95, 13/96 – kartografski
del, 11/99) (v nadaljevanju: republiški prostorski planski akti) ter prostorskimi
sestavinami dolgoročnega plana Mestne občine Koper za obdobje 1986-2000 (Uradne
objave, št. 25/86, 10/88, 9/92, 4/93, 7/94, 25/94, 14/95, 11/98, 16/99 in
33/01) in prostorskimi sestavinami srednjeročnega družbenega plana Mestne
občine Koper za obdobje 1986-1990 (Uradne objave, št. 36/86, 11/92, 4/93, 7/94,
25/94, 14/95, 11/98, 16/99 in 33/01).
III
Mestna občina Koper v sodelovanju z Ministrstvom za okolje in
prostor, Uradom Republike Slovenije za prostorsko planiranje, poskrbi za
izvedbo javne razgrnitve in organizacijo javnih obravnav osnutka ureditvenega
načrta. Javna razgrnitev traja en mesec in se prične peti dan po objavi sklepa
v Uradnem listu Republike Slovenije.
IV
V času javne razgrnitve lahko podajo na javno razgrnjeni
osnutek ureditvenega načrta pripombe in predloge vsi zainteresirani in
prizadeti.
V
Mestna občina Koper mora v roku 15 dni po preteku javne
razgrnitve poslati Ministrstvu za okolje in prostor, Uradu Republike Slovenije
za prostorsko planiranje, vse zbrane pripombe in predloge. Če v tem roku
Ministrstvo za okolje in prostor, Urad Republike Slovenije za prostorsko
planiranje, ne prejme pripomb in predlogov z javne razgrnitve, se šteje, da na
osnutek ureditvenega načrta ni pripomb oziroma, da je ta usklajen.
VI
Ta sklep se objavi v Uradnem listu Republike Slovenije.
Št. 636-06/2001-2
Ljubljana, dne 22. novembra 2001.
Vlada Republike Slovenije
dr. Janez Drnovšek l. r. 
Predsednik