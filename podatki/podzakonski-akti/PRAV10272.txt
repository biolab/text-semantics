I. SPLOŠNE DOLOČBE
1. člen
(vsebina pravilnika)
Ta pravilnik določa posebne zahteve za
pridelavo semena, posebne zahteve glede kakovosti semena ter glede pakiranja in
označevanja semena, največje količine semena ohranjevalnih sort, ki se smejo
pridelovati in tržiti, roke in način obveščanja o pridelavi in trženju semena,
izvrševanje uradnega nadzora nad pridelavo in trženjem semena ter naknadno
kontrolo semena ohranjevalnih sort in sort, razvitih za pridelavo v posebnih
pogojih, v skladu z: 
-       
Direktivo Komisije 2008/62/ES z dne 20. junija 2008 o določitvi
nekaterih odstopanj za sprejetje kmetijskih domačih sort in sort poljščin, ki
so naravno prilagojene na lokalne in regionalne pogoje in so ogrožene zaradi
genske erozije, ter za trženje semena in semenskega krompirja navedenih domačih
sort in sort poljščin (UL L št. 162 z dne 21. 6. 2008, str. 13), in 
-       
Direktivo Komisije 2009/145/ES z dne 26. novembra 2009 o določitvi
nekaterih odstopanj za sprejetje domačih sort in sort zelenjadnic, ki se
tradicionalno gojijo v posebnih krajih in regijah in so ogrožene zaradi genske
erozije in sort zelenjadnic, ki nimajo resnične vrednosti za komercialno
pridelavo, ampak so se razvile za pridelavo v posebnih pogojih ter za trženje
semena navedenih domačih sort in sort zelenjadnic (UL L št. 312 z dne 27. 11.
2009, str. 44), zadnjič spremenjeno z Izvedbeno direktivo Komisije 2013/45/EU z
dne 7. avgusta 2013 o spremembi direktiv Sveta 2002/55/ES in 2008/72/ES ter
Direktive Komisije 2009/145/ES glede botaničnega imena paradižnika (UL L št.
213 z dne 8. 8. 2013, str. 20).
2. člen
(ohranjevalne sorte in sorte razvite za
pridelavo v posebnih pogojih)
(1) Domače sorte in sorte krmnih rastlin,
žit, pese, oljnic in predivnic, krompirja in zelenjadnic, ki se tradicionalno
gojijo in so naravno prilagojene na lokalne in regionalne pogoje in so ogrožene
zaradi genske erozije (v nadaljnjem besedilu: ohranjevalne sorte) so sorte, ki
so kot take vpisane v sortno listo v Republiki Sloveniji v skladu z zakonom, ki
ureja semenski material kmetijskih rastlin (v nadaljnjem besedilu: sortna
lista), oziroma v skupni katalog sort poljščin v skladu z Direktivo Sveta
2002/53/ES z dne 13. junija 2002 o skupnem katalogu sort poljščin (UL L št. 193
z dne 20. 7. 2002, str. 1), zadnjič spremenjeno z Uredbo (ES) št. 1829/2003
Evropskega parlamenta in Sveta z dne 22. septembra 2003 o gensko spremenjenih
živilih in krmi (UL L št. 268 z dne 18. 10. 2003, str. 1), ali v skupni katalog
sort zelenjadnic v skladu z Direktivo Sveta 2002/55/ES z dne 13. junija 2002 o
trženju semena zelenjadnic (UL L št. 193 z dne 20. 7. 2002, str. 33), zadnjič
spremenjeno z Direktivo Komisije 2006/124/ES z dne 5. decembra 2006 o spremembi
Direktive Sveta 92/33/EGS o trženju razmnoževalnega in sadilnega materiala zelenjadnic,
razen semena in Direktive Sveta 2002/55/ES o trženju semena zelenjadnic (UL L
št. 339 z dne 6. 12. 2006, str. 12). 
(2) Sorte zelenjadnic, ki nimajo pomembne
vrednosti za tržno pridelavo zelenjave, ampak so se razvile za pridelavo v
posebnih klimatskih, talnih ali agrotehničnih pogojih (v nadaljnjem besedilu:
vrtičkarske sorte), so sorte, ki so kot take vpisane v sortno listo oziroma v
skupni katalog sort zelenjadnic.
3. člen
(splošne zahteve za seme ohranjevalnih in
vrtičkarskih sort)
(1) Če ni s tem pravilnikom drugače
določeno, se za pridelavo in trženje semena ohranjevalnih sort uporabljajo
določbe pravilnika, ki ureja trženje semena krmnih rastlin in pese, pravilnika,
ki ureja trženje semena žit, pravilnika, ki ureja trženje semena oljnic in predivnic,
pravilnika, ki ureja trženje semena zelenjadnic, ter pravilnika, ki ureja
trženje semenskega krompirja. 
(2) Če ni s tem pravilnikom drugače
določeno, se za pridelavo in trženje semena vrtičkarskih sort uporabljajo
določbe pravilnika, ki ureja trženje semena zelenjadnic.
II. POSEBNE ZAHTEVE ZA SEME OHRANJEVALNIH SORT
1. Pridelava semena
4. člen
(obvestilo o nameravani pridelavi)
(1) Dobavitelj mora vsako leto pred
začetkom pridelave obvestiti Upravo Republike Slovenije za varno hrano,
veterinarstvo in varstvo rastlin (v nadaljnjem besedilu: Uprava) o nameravani
pridelavi semena ohranjevalnih sort. Obvestilo v skladu z zakonom, ki ureja
semenski material kmetijskih rastlin, vsebuje najmanj podatke o: 
-       
dobavitelju: osebno ime in naslov stalnega ali začasnega prebivališča
ali firmo in sedež dobavitelja ter njegovo neponovljivo registrsko številko, 
-       
pridelovalcu, kadar le-ta prideluje seme v imenu in na račun
dobavitelja: osebno ime, naslov stalnega ali začasnega prebivališča ali firmo
in sedež pridelovalca, 
-       
mestu pridelave: naslov in identifikacijsko oznako KMG-MID kmetijskega
gospodarstva, ki se kmetijskemu gospodarstvu dodeli ob vpisu v register
kmetijskih gospodarstev (v nadaljnjem besedilu: register KMG) v skladu s
predpisom, ki ureja register KMG, 
-       
ohranjevalnih sortah, ki jih bo prideloval; za vsako ohranjevalno sorto
mora navesti: 
1.     
vrsto in sorto rastlin, 
2.     
lokacijo zemljišča, na katerem bo semenski posevek: identifikacijsko
oznako GERK-PID zemljišča, dodeljeno temu zemljišču ob vpisu v register KMG v
skladu s predpisom, ki ureja register KMG, 
3.     
predviden obseg pridelave (površino), 
4.     
pričakovano količino semena, ki bo pridelana na prijavljeni površini. 
(2) Dobavitelj mora obvestiti Upravo o
nameravani pridelavi semena ohranjevalnih sort do naslednjih predpisanih rokov:
1.     
žita: 
- 
do 15. septembra za ozimna žita, 
- 
do 15. februarja za jara žita, 
- 
do 1. aprila za koruzo in sirek, 
- 
do 10. junija za navadno ajdo in navadno proso; 
2.     
krmne rastline in pesa: 
- 
do 15. marca za spomladansko setev krmnih rastlin in peso, 
- 
do 15. avgusta za jesensko setev krmnih rastlin; 
3.     
oljnice in predivnice: 
- 
do 15. marca za spomladansko setev oljnic in predivnic, 
- 
do 15. avgusta za jesensko setev oljnic in predivnic; 
4.     
krompir: 
- 
do 15. marca; 
5.     
zelenjadnice: 
- 
do 15. januarja za plodovke, čebulnice, lobodovke, beluše in solato, 
- 
do 15. februarja za kapusnice (križnice), bučnice, bob in grah, 
- 
do 15. marca za sladko koruzo in fižol, 
- 
do 1. maja za podzemno kolerabo, vrtno redkev, endivijo, radič in
motovilec. 
(3) Obrazec obvestila o semenski pridelavi
je dostopen na Upravi in na spletni strani Uprave. Dobavitelj pošlje obvestilo
Upravi po navadni ali po elektronski pošti. 
(4) Na podlagi podatkov o pričakovanih
količinah pridelanega semena, zbranih iz obvestil iz prvega odstavka tega člena,
Uprava preveri, ali bi lahko bile s predvideno pridelavo prekoračene največje
predpisane količine semena ohranjevalnih sort, ki se lahko tržijo in so
določene v 10. členu tega pravilnika. Če ugotovi, da te količine semena ne bodo
prekoračene, Uprava o tem obvesti dobavitelje najpozneje v 10 dneh po preteku
rokov iz drugega odstavka tega člena.
5. člen
(posebne zahteve za pridelavo
ohranjevalnih sort)
(1) Seme ohranjevalnih sort se lahko
prideluje le, če je dobavitelj Upravo obvestil o nameravani pridelavi iz prvega
odstavka prejšnjega člena. 
(2) Seme posamezne ohranjevalne sorte se
sme pridelovati samo v regiji porekla ohranjevalne sorte ali v dodatnem območju
za pridelavo semenskega materiala, ki ga odobri Uprava v skladu s predpisom, ki
ureja postopek vpisa sorte v sortno listo. 
(3) Za setev ali saditev semenskih posevkov
za pridelavo semena je treba uporabiti seme, pridelano v skladu s splošno
uveljavljenimi postopki in metodami za vzdrževanje sorte. 
(4) Pri določenih sortah zelenjadnic, ki so
v sortno listo ali v skupni katalog sort zelenjadnic vpisane kot sorte, pri
katerih se sme semenski material pridelovati kot standardno seme, se lahko
semenski material prideluje in trži le kot standardno seme.
2. Priprava semena za trg
6. člen
(posebne zahteve za seme ohranjevalnih
sort)
(1) Seme ohranjevalne sorte krmnih rastlin,
žit, pese, oljnic in predivnic mora glede kakovosti izpolnjevati zahteve za
najnižjo dovoljeno kategorijo uradno potrjenega semena, predpisane v prilogi 1
in 2 pravilnika, ki ureja trženje semena posameznih vrst oziroma skupin
kmetijskih rastlin iz 3. člena tega pravilnika. 
(2) Seme ohranjevalne sorte zelenjadnic
mora glede kakovosti ustrezati zahtevam za kategorijo certificirano seme ali
kategorijo standardno seme v skladu s pravilnikom, ki ureja trženje semena
zelenjadnic iz 3. člena tega pravilnika. 
(3) Ne glede na določbe prvega in drugega
odstavka tega člena za seme ohranjevalnih sort ne veljajo zahteve glede sortne
čistosti. Imeti morajo takšno sortno čistost, da se glede na vrsto rastline in
metodo vzdrževanja sorta jasno loči od drugih sort iste vrste. 
(4) Semenski krompir ohranjevalne sorte
mora izpolnjevati zahteve za najnižjo dovoljeno kategorijo uradno potrjenega
semena, predpisane s pravilnikom, ki ureja trženje semenskega krompirja iz 3.
člena tega pravilnika. 
(5) Ne glede na določbe prejšnjega odstavka
se lahko partije semenskega krompirja tržijo, tudi če ne izpolnjujejo zahtev
glede velikosti gomoljev v partiji.
7. člen
(preverjanje izpolnjevanja posebnih
zahtev)
(1) Semena ohranjevalnih sort ni treba
uradno potrditi. Izpolnjevanje zahtev iz prejšnjega člena zagotavlja dobavitelj
sam. 
(2) Dobavitelj mora zagotoviti, da se
vzorci za analizo kakovosti semena odvzamejo iz homogenih partij semena. 
(3) Za vzorčenje semena in opravljanje
analiz kakovosti semena se uporabljajo metode Mednarodne zveze za testiranje
semena, ki so dostopne na Upravi in na spletni strani Uprave.
8. člen
(posebne zahteve glede pakiranja in
označevanja)
(1) Seme ohranjevalnih sort se lahko trži
le v homogenih partijah in zaprtih pakiranjih, ki imajo ustrezen sistem
zapiranja in označevanja. 
(2) Pakiranja semena mora dobavitelj
zapreti tako, da jih ni mogoče odpreti brez poškodbe sistema zapiranja ali
poškodbe na etiketi ali na pakiranju. Za zagotovitev izvirnosti zapiranja
sistem zapiranja sestavlja etiketa ali pritrditev uradne plombe. 
(3) Pakiranja semena ohranjevalnih sort
morajo biti označena z etiketo dobavitelja ali pa morajo biti podatki
natisnjeni ali odtisnjeni neposredno na embalažo. 
(4) Na etiketi oziroma na embalaži morajo
biti natisnjeni naslednji podatki: 
-       
ime in naslov dobavitelja ali njegova registrska številka, 
-       
vrsta, 
-       
ime ohranjevalne sorte, 
-       
pri semenu poljščin besedilo »ohranjevalna sorta«, 
-       
pri semenu zelenjadnic besedilo »certificirano seme ohranjevalne sorte«
ali »standardno seme ohranjevalne sorte«, 
-       
regija porekla, 
-       
oznaka dodatnega območju za pridelavo semena, če se območje pridelave
semena razlikuje od regije porekla, 
-       
številka partije semena, ki jo navede dobavitelj, 
-       
leto zapiranja, izraženo kot »zaprto …« (leto), ali leto zadnjega
vzorčenja za ponovno analizo kalivosti, izraženo kot: »vzorčeno ….« (leto); za
semenski krompir samo »zaprto ….« (leto), 
-       
neto ali bruto masa pakiranja ali navedeno število semen; za semenski
krompir samo neto ali bruto masa pakiranja, 
-       
kadar je seme tretirano, beseda »tretirano:…« (ime fitofarmacevtskega
sredstva (FFS), 
-       
besedilo »Pravila in standardi ES«. 
(5) Če je na etiketi navedena masa semena
in se uporabijo granulirana fitofarmacevtska sredstva, snovi za oblaganje ali
drugi trdni dodatki, se na etiketi navedejo lastnosti kemične obdelave ali
dodatkov in približno razmerje med maso klobčičev ali čistih semen in celotno
maso, razen pri semenskem krompirju.
3. Trženje semena
9. člen
(posebne zahteve za trženje)
Seme ohranjevalne sorte se lahko trži le v
regiji porekla in če je bilo pridelano v regiji porekla ali v dodatno odobrenem
območju za pridelavo semenskega materiala v skladu s predpisom, ki ureja
postopek vpisa sorte v sortno listo.
10. člen
(količinske omejitve semena poljščin)
(1) Količina semena posamezne ohranjevalne
sorte krmnih rastlin, žit, pese, oljnic in predivnic ter semenskega krompirja,
ki se sme tržiti v določenem letu, ne sme presegati 0,5% količine semena iste
vrste kmetijske rastline, ki se uporabi za setev v Republiki Sloveniji v eni
rastni dobi, ali količine, ki je potrebna za setev 100 ha, pri čemer se
upošteva večja količina. 
(2) Ne glede na določbo prejšnjega odstavka
pri krmnem grahu, pšenici, ječmenu, koruzi, krompirju, oljni ogrščici in
sončnici ta količina ne sme presegati 0,3% količine semena teh vrst kmetijskih
rastlin, ki se uporabi za setev v Republiki Sloveniji v eni rastni dobi, ali
količine, ki je potrebna za setev 100 ha, pri čemer se upošteva večja količina.
(3) Ne glede na določbo prvega odstavka
tega člena pri ajdi in prosu ni količinskih omejitev. 
(4) Skupna količina semena vseh
ohranjevalnih sort posamezne vrste krmnih rastlin, žit, pese, oljnic in
predivnic ter semenskega krompirja ne sme presegati 10% količine semena iste
vrste kmetijskih rastlin, ki se uporabi za setev v Republiki Sloveniji v eni
rastni dobi. 
(5) Ne glede na določbo prejšnjega odstavka
se v primeru, kadar količina semena iz prejšnjega odstavka ne zadostuje za
setev 100 ha, največja skupna dovoljena količina semena poveča tako, da
zadostuje za setev 100 ha. 
(6) Največje dovoljene količine semena
ohranjevalnih sort krmnih rastlin, žit, pese, oljnic in predivnic ter
semenskega krompirja iz tega člena, preračunane v konkretne podatke, se
objavijo v uradnem glasilu Uprave in na spletni strani Uprave.
11. člen
(količinske omejitve semena zelenjadnic)
Količina semena posamezne ohranjevalne
sorte zelenjadnic, ki se sme tržiti v določenem letu, ne sme presegati količine
semena, ki je potrebna za pridelavo zelenjave na površini, ki je navedena v
prilogi, ki je sestavni del tega pravilnika.
III. POSEBNE ZAHTEVE ZA SEME VRTIČKARSKIH SORT
12. člen
(posebne zahteve za seme vrtičkarskih
sort)
(1) Seme vrtičkarskih sort zelenjadnic mora
glede kakovosti ustrezati zahtevam za kategorijo standardno seme, v skladu s
pravilnikom, ki ureja trženje semena zelenjadnic iz 3. člena tega pravilnika. 
(2) Ne glede na določbo prejšnjega odstavka
za seme vrtičkarskih sort ne veljajo zahteve glede sortne čistosti. Imeti
morajo takšno sortno čistost, da se glede na vrsto rastline in metodo
vzdrževanja seme jasno loči od semena drugih sort iste vrste. 
(3) Izpolnjevanje zahtev iz prvega in
drugega odstavka tega člena zagotavlja dobavitelj sam. 
(4) Dobavitelj mora zagotoviti, da se
vzorci za analizo kakovosti semena odvzamejo iz homogenih partij semena. 
(5) Za vzorčenje semena in opravljanje
analiz kakovosti semena se uporabljajo metode Mednarodne zveze za testiranje
semena, ki so dostopne na Upravi in na spletni strani Uprave.
13. člen
(posebne zahteve glede pakiranja in
označevanja vrtičkarskih sort)
(1) Seme vrtičkarskih sort se lahko trži le
v homogenih partijah in zaprtih pakiranjih, ki imajo ustrezen sistem zapiranja
in označevanja. 
(2) Pakiranja semena mora dobavitelj
zapreti tako, da jih ni mogoče odpreti brez poškodbe sistema zapiranja ali
poškodbe na etiketi ali na pakiranju. Za zagotovitev izvirnosti zapiranja
sistem zapiranja sestavlja etiketa ali pritrditev uradne plombe. 
(3) Pakiranja semena vrtičkarskih sort
morajo biti označena z etiketo dobavitelja ali pa morajo biti podatki
natisnjeni ali odtisnjeni neposredno na embalažo. 
(4) Na etiketi oziroma na embalaži morajo
biti natisnjeni naslednji podatki: 
-       
ime in naslov dobavitelja ali njegova registrska številka, 
-       
vrsta, 
-       
ime sorte, 
-       
besedilo »vrtičkarska sorta«, 
-       
številka partije semena, ki jo navede dobavitelj, 
-       
leto zapiranja, izraženo kot »zaprto …« (leto), ali leto zadnjega
vzorčenja za ponovno analizo kalivosti, izraženo kot: »vzorčeno ….« (leto), 
-       
neto ali bruto masa pakiranja, ali navedeno število semen, 
-       
kadar je seme tretirano, beseda »tretirano:…« (ime fitofarmacevtskega
sredstva (FFS)), 
-       
besede »Pravila in standardi ES«. 
(5) Če je na etiketi navedena masa semena
in se uporabijo granulirana fitofarmacevtska sredstva, snovi za oblaganje ali
drugi trdni dodatki, se na etiketi navedejo lastnosti kemične obdelave ali
dodatkov in približno razmerje med maso klobčičev ali čistih semen in celotno
maso.
14. člen
(količinske omejitve)
Seme vrtičkarskih sort se sme tržiti samo v
majhnih pakiranjih, ki ne presegajo neto mase, ki je za posamezno vrsto
navedena v prilogi.
IV. OBVEŠČANJE, NADZOR IN NAKNADNA KONTROLA
15. člen
(obveščanje o trženju in evidenca
pridelave)
(1) Dobavitelj, ki trži seme ohranjevalnih
sort ali seme vrtičkarskih sort, mora Upravi do 31. januarja za preteklo leto
sporočiti količino semena za vsako ohranjevalno ali vrtičkarsko sorto, ki jo je
dal na trg. Dobavitelj sporoči podatke Upravi po navadni ali po elektronski
pošti. 
(2) Uprava v okviru evidence pridelave
semenskega materiala kmetijskih rastlin vodi evidenco o podatkih iz obvestila o
nameravani pridelavi semena ohranjevalnih sort iz prvega odstavka 4. člena tega
pravilnika, o morebitnih omejitvah pridelave ter o količinah iz prejšnjega
odstavka.
16. člen
(podrobnejša ureditev nadzora nad
pridelavo in trženjem)
Fitosanitarni inšpektorji v okviru nadzora
v skladu z zakonom, ki ureja semenski material kmetijskih rastlin, preverjajo,
ali: 
-       
dobavitelj prideluje oziroma trži seme ohranjevalne sorte ali seme
vrtičkarske sorte, ki je vpisana kot taka v sortno listo, 
-       
dobavitelj prideluje oziroma trži seme ohranjevalne sorte na območju,
določenem z odločbo o vpisu te sorte v sortno listo, 
-       
dobavitelj prideluje oziroma trži seme ohranjevalne sorte do največje
dovoljene količine, 
-       
dobavitelj trži seme vrtičkarske sorte v predpisanih majhnih pakiranjih.
17. člen
(naknadna kontrola)
(1) Seme ohranjevalnih sort in seme
vrtičkarskih sort se vključi v program naknadne kontrole, ki se izvaja v skladu
z zakonom, ki ureja semenski material. V naknadni kontroli semena ohranjevalnih
sort se ne glede na določbe predpisov iz 3. člena tega pravilnika preverja
kalivost, sortna pristnost in sortna čistost ohranjevalnih sort. 
(2) Pristojni inšpektor odvzame uradne
vzorce semena ohranjevalnih sort za naknadno kontrolo. Delež vzorcev v naknadni
kontroli je od 5% do 10% vseh partij semena. 
(3) Za opravljanje naknadne kontrole se
uporabljajo metode za naknadno kontrolo semena kmetijskih rastlin, v katerih je
določen tudi način odvzema vzorcev. Metode so dosegljive pri Upravi in na njeni
spletni strani.

Priloga:
Največja dovoljena površina za pridelavo zelenjave, za katero se sme tržiti
seme ohranjevalne sorte zelenjadnic in majhna pakiranja semena vrtičkarskih
sort

Pravilnik o pridelavi in trženju semena
ohranjevalnih sort in sort, razvitih za pridelavo v posebnih pogojih (Uradni
list RS, št. 107/10) vsebuje naslednji končni določbi:
»V. KONČNI DOLOČBI
18. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o pridelavi in trženju semena ohranjevalnih sort (Uradni list
RS, št. 49/09).
19. člen
(začetek
veljavnosti)
Ta pravilnik začne veljati 1. januarja
2011.«.

Pravilnik o spremembah Pravilnika o pridelavi
in trženju semena ohranjevalnih sort in sort, razvitih za pridelavo v posebnih
pogojih (Uradni list RS, št. 18/14) vsebuje naslednjo končno določbo:
»KONČNA DOLOČBA
8. člen
Ta pravilnik začne veljati 1. aprila 2014.«.