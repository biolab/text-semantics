1. člen
Pravilnik o vsebini in obliki diplom ter potrdil o
izobraževanju na GEA College – Fakulteti za podjetništvo (v nadaljevanju
Pravilnik) določa obliko, vsebino in postopek za izdajo diplom in potrdil o
drugih oblikah izobraževanja na GEA College – Fakulteti za podjetništvo (v
nadaljevanju GEA College – FP).
2. člen
GEA College – FP izdaja:
-       
diplome;
-       
dvojnike diplom;
-       
potrdila o drugih oblikah izobraževanja.
Diplome in dvojniki diplom so javne listine. Javne listine so
tudi potrdila o opravljenih izpitih in potrdila o diplomiranju, ki jih
študentom in diplomantom izda GEA College – FP. Vse javne listine GEA College –
FP so sestavljene v slovenskem jeziku.
3. člen
GEA College – FP izdaja naslednjo vrsto diplom o pridobljeni javno
veljavni izobrazbi:
-       
diplomo o pridobljeni visokošolski strokovni izobrazbi 1. bolonjske
stopnje,
-       
diplomo o pridobljeni magistrski izobrazbi 2. bolonjske stopnje.
4. člen
Diplomo dobi študent/-ka, ki opravi vse obveznosti po
študijskem programu za pridobitev javno veljavne izobrazbe.
5. člen
Diploma se izdaja v slovenskem jeziku. Diploma je oblikovana v
skladu s celostno grafično podobo GEA College – FP. Izdaja se na posebnem
papirju dimenzije 210 mm x 240 mm (A4 format), ki je 200
gramski. Celostna grafična podoba listine je oblikovana v kombinaciji oranžne
barve, oznake Pantone 021 C, in srebrne barve, oznaka pantone 877.
V osrednjem delu diplome so navedeni: ime in priimek, datum
in kraj rojstva diplomanta/ke, ime akreditiranega študijskega programa ter smer
oziroma področje, kadar ima študijski program več smeri ali področij, podeljeni
strokovni naslov, datum zaključka.
V spodnjem levem delu diplome je naveden datum in kraj izdaje
ter zaporedna številka izdane diplome, v spodnjem desnem delu diplome je
navedeno ime in podpis dekana, ter nad njim pečat zavoda, na katerem je študij
potekal.
Vzorec diplome je objavljen v prilogi tega Pravilnika in je njegov
sestavni del.
6. člen
Sestavni del diplome je »Priloga k diplomi«. Sestavine
obrazca Priloga k diplomi, ki je sestavljen v slovenskem in angleškem jeziku,
so opredeljene v Pravilniku o prilogi k diplomi, ki ga sprejme minister,
pristojen za visoko šolstvo.
7. člen
GEA College – FP izda potrdilo o drugih oblikah
izobraževanja, ki jih izvaja (tečaji, seminarji, poletne in zimske šole,
programi usposabljanja ipd.). Potrdilo podpiše dekan. Tako potrdilo ni javna
listina.
Potrdilo iz prvega odstavka vsebuje: ime in priimek kandidata
ter datum in kraj njegovega rojstva, naslov programa izobraževanja, podatke o
vsebini, trajanju in zaporedno številko, datum izdaje, žig fakultete ter podpis
dekana fakultete, lahko pa tudi podatke o pridobljenih znanjih in kreditnih
točkah, če je program ovrednoten s kreditnimi točkami.
8. člen
O izdanih diplomah in potrdilih o drugih oblikah
izobraževanja GEA College – FP vodi posebno evidenco v skladu z zakonom in s
posebnimi predpisi.
9. člen
Če se pojavi utemeljen sum, da imetnik diplome ali potrdila ni
opravil s študijskim programom predpisanih obveznosti, uvede GEA College – FP
skladno z veljavnimi predpisi ustrezne postopke.
10. člen
GEA College – FP izda dvojnik diplome diplomantu, ki je
ustrezno preklical izgubljeno, uničeno ali odtujeno diplomo, če je iz evidence,
ki jo vodi GEA College – FP razvidno, da mu je bil po zaključenih študijskih
obveznostih izdan izvirnik diplome.
Dvojnik diplome se izda na papirju, ki se uporablja za izdajo
diplom GEA College – FP, s tem, da je v zgornjem desnem kotu na prvi strani
napisano, da gre za dvojnik. Na dvojniku diplome se z izjemo zaporedne številke
diplome navedejo podatki,
ki jih mora po tem Pravilniku vsebovati diploma, s tem, da se
namesto lastnoročnega podpisa pri imenih in priimkih podpisnikov zapiše
"l.r.".
Na hrbtni strani dvojnika diplome trenutni dekan GEA College –
FP podpiše klavzulo o skladnosti podatkov dvojnika diplome s podatki evidence,
na temelju katere se dvojnik diplome izdaja. Na hrbtni strani dvojnika diplome
se odtisne pečat GEA College – FP. V evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.
11. člen
Z dnem uveljavitve tega Pravilnika preneha veljati dosedanji pravilnik,
ki je bil sprejet na korespondenčni seji Senata FP št. 2015-5 dne 22. maja
2015.
12. člen
Ta Pravilnik začne veljati naslednji dan po objavi v Uradnem listu
Republike Slovenije.
prof. dr. Marjana Merkač Skok
l.r.
predsednica Senata FP

Priloga: Vzorec diplome