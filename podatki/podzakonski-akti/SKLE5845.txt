Splošna določba
1. člen
Ta sklep določa podrobnejša pravila o načinu vodenja
registrov iz 231. člena Zakona o zavarovalništvu (Uradni list RS, št. 102/04 –
uradno prečiščeno besedilo; v nadaljevanju: ZZavar-UPB1), podatkih, ki se
vpisujejo v te registre in načinu javnega dostopa do teh podatkov.
Vodenje registrov
2. člen
(1) Registre iz 231. člena ZZavar-UPB1 vodijo:
1.     
Agencija za zavarovalni nadzor (v nadaljevanju: Agencija),
2.     
zavarovalnica,
3.     
zavarovalna zastopniška družba,
4.     
zavarovalna posredniška družba,
5.     
samostojni podjetnik posameznik, ki kot gospodarsko dejavnost opravlja
storitve zastopanja zavarovalnic ali zavarovalnih zastopniških družb pri
sklepanju zavarovalnih pogodb (v nadaljevanju: zavarovalni zastopnik
podjetnik),
6.     
samostojni podjetnik posameznik, ki kot gospodarsko dejavnost opravlja
storitve posredovanja pri sklepanju zavarovalnih pogodb (v nadaljevanju:
zavarovalni posrednik podjetnik),
7.     
banka, ki je za storitve zavarovalnega posredovanja pridobila dovoljenje
Banke Slovenije (v nadaljevanju: banka).
(2) Agencija vodi:
1.     
register zavarovalnih zastopniških družb, ki so pridobile dovoljenje
Agencije za opravljanje dejavnosti zavarovalnega zastopanja (v nadaljevanju:
register zavarovalnih zastopniških družb),
2.     
register zavarovalnih zastopnikov podjetnikov, ki so pridobili dovoljenje
Agencije za opravljanje dejavnosti zavarovalnega zastopanja (v nadaljevanju:
register zavarovalnih zastopnikov podjetnikov),
3.     
register zavarovalnih posredniških družb, ki so pridobile dovoljenje
Agencije za opravljanje dejavnosti zavarovalnega posredovanja (v nadaljevanju:
register zavarovalnih posredniških družb),
4.     
register zavarovalnih posrednikov podjetnikov, ki so pridobili
dovoljenje Agencije za opravljanje dejavnosti zavarovalnega posredovanja (v
nadaljevanju: register zavarovalnih posrednikov podjetnikov),
5.     
register podružnic zavarovalnih zastopniških oziroma posredniških družb
držav članic, ki so na območju Republike Slovenije v skladu z ZZavar-UPB1
upravičene opravljati storitve zavarovalnega zastopanja oziroma posredovanja (v
nadaljevanju: register podružnic družb držav članic). Za družbo države članice
se štejejo družbe, ki imajo sedež na območju države članice Evropskih
skupnosti, ki delujejo v okviru Evropske unije,
6.     
register zavarovalnih zastopniških oziroma posredniških družb in
zavarovalnih zastopnikov oziroma posrednikov držav članic, ki so na območju
Republike Slovenije v skladu z ZZavar-UPB1 upravičeni neposredno opravljati
storitve zavarovalnega zastopanja oziroma posredovanja (v nadaljevanju:
register zavarovalnih zastopnikov oziroma posrednikov držav članic),
7.     
register podružnic tujih zavarovalnih zastopniških oziroma posredniških
družb, ki so pridobile dovoljenje Agencije za ustanovitev podružnice (v
nadaljevanju: register podružnic tujih družb). Za tujo zavarovalno zastopniško
oziroma posredniško družbo se šteje zastopniška oziroma posredniška družba, ki
ima sedež na območju države, ki ni država članica.
(3) Zavarovalnica vodi:
1.     
register zavarovalnih zastopniških družb in zavarovalnih zastopnikov
podjetnikov, ki za zavarovalnico na podlagi pravnega razmerja opravljajo
dejavnost zavarovalnega zastopanja (v nadaljevanju: register zavarovalnih
zastopniških družb),
2.     
register zavarovalnih zastopnikov, ki na podlagi zaposlitve v
zavarovalnici ali na podlagi drugega pravnega razmerja z zavarovalnico
opravljajo posle zavarovalnega zastopanja (v nadaljevanju: register
zavarovalnih zastopnikov).
(4) Zavarovalna zastopniška družba oziroma zavarovalni
zastopnik podjetnik mora voditi: 1. register zavarovalnih zastopnikov, ki na
podlagi zaposlitve v družbi oziroma pri podjetniku ali na podlagi drugega
pravnega razmerja z družbo oziroma podjetnikom opravljajo posle zavarovalnega
zastopanja (v nadaljevanju: register zavarovalnih zastopnikov); 2. register
zavarovalno zastopniških družb, ki zanjo na podlagi pravnega razmerja
opravljajo dejavnost zavarovalnega zastopanja.
(5) Zavarovalna posredniška družba oziroma zavarovalni posrednik
podjetnik mora voditi: 1. register zavarovalnih posrednikov, ki na podlagi
zaposlitve v družbi oziroma pri podjetniku ali na podlagi drugega pravnega
razmerja z družbo oziroma podjetnikom opravljajo posle zavarovalnega
posredovanja (v nadaljevanju: register zavarovalnih posrednikov); 3. register
zavarovalno posredniških družb, ki zanjo na podlagi pravnega razmerja
opravljajo dejavnost zavarovalnega posredovanja.
(6) Banka vodi register zavarovalnih posrednikov, ki na
podlagi zaposlitve v banki ali na podlagi drugega pravnega razmerja z banko
opravljajo posle zavarovalnega posredovanja (v nadaljevanju: register
zavarovalnih posrednikov).
Podatki, ki se vpisujejo v registre
3. člen
(1) V registre zavarovalnih zastopniških družb, zavarovalnih
posredniških družb, zavarovalnih zastopnikov podjetnikov in zavarovalnih
posrednikov podjetnikov se vpisujejo naslednji podatki:
1.     
firma in sedež družbe oziroma podjetnika,
2.     
datum izdanega dovoljenja,
3.     
navedba oseb v vodstvu družbe,
4.     
seznam držav članic, v katerih lahko družba oziroma podjetnik opravlja
svojo dejavnost.
(2) V register podružnic družb držav članic se vpisujejo
naslednji podatki:
1.     
ime in sedež podružnice,
2.     
navedba osebe, ki zastopa podružnico,
3.     
datum prejema obvestila od nadzornega organa države članice,
4.     
informacija o registrih zavarovalnih zastopniških in posredniških družb
v državi članici,
5.     
informacija o nadzornem organu v državi članici.
(3) V register zavarovalnih zastopnikov oziroma posrednikov
držav članic se vpisujejo naslednji podatki:
1.     
firma in sedež oziroma ime, priimek in stalno prebivališče,
2.     
navedba oseb v vodstvu družbe,
3.     
datum prejema obvestila od nadzornega organa države članice,
4.     
informacija o registrih zavarovalnih zastopniških in posredniških družb
oziroma o registrih zavarovalnih zastopnikov in posrednikov v državi članici,
5.     
informacija o nadzornem organu v državi članici.
(4) Država članica iz prejšnjih dveh odstavkov je država
članica, v kateri ima zavarovalna zastopniška ali posredniška družba sedež
oziroma zavarovalni zastopnik ali posrednik stalno prebivališče.
(5) V register podružnic tujih družb se vpisujejo naslednji
podatki:
1.     
ime in sedež podružnice,
2.     
navedba osebe, ki zastopa podružnico,
3.     
datum izdanega dovoljenja.
(6) V register zavarovalnih zastopnikov in v register
zavarovalnih posrednikov se vpisujejo naslednji podatki:
1.     
ime in priimek,
2.     
naslov stalnega prebivališča,
3.     
datum izdanega dovoljenja,
4.     
morebitna omejitev pooblastil zavarovalnega zastopnika oziroma
posrednika,
5.     
datum zaposlitve oziroma datum sklenitve pogodbe o zavarovalnem
zastopanju oziroma posredovanju.
(7) V register iz prejšnjega odstavka se za osebe, ki so
pridobile dovoljenje po 358. členu ZZavar-UPB1, vpiše pod 4. točko datum
uveljavitve zakona, torej 3. 3. 2000.
Roki za vpis in izbris iz registra
4. člen
(1) Agencija vpiše osebo v register najkasneje v roku osmih
dni od pridobitve dovoljenja.
(2) Zavarovalno zastopniško oziroma posredniško družbo ali
zavarovalnega zastopnika oziroma posrednika države članice Agencija vpiše
najkasneje do dne, ko oseba lahko začne opravljati dejavnost oziroma posle na
območju Republike Slovenije.
(3) Zavarovalnica, zavarovalna zastopniška družba,
zavarovalna posredniška družba in banka vpiše osebo v register najkasneje v
roku osmih dni, odkar je oseba pridobila dovoljenje za opravljanje poslov
zavarovalnega zastopanja oziroma posredovanja oziroma odkar je oseba začela
opravljati posle pri osebi, ki vodi register.
(4) Oseba, ki vodi register, mora v roku osmih dni, odkar je
izvedela za razlog za izbris, vpisano osebo iz registra izbrisati.
Način javnega dostopa do podatkov iz registrov
5. člen
(1) Podatki v registrih, določenih s tem sklepom, so javni.
Oseba, ki vodi register, je dolžna dopustiti vpogled v register v svojih
poslovnih prostorih najmanj pet ur tedensko, kar je razporejeno na najmanj tri
delovne dni v tednu.
(2) Oseba, ki vodi register, mora na zahtevo prosilca izdati
izpis podatkov o zahtevanih osebah iz registra, za kar prosilcu zaračuna
stroške.
(3) Osebe, ki vodijo register, morajo na zahtevo Agenciji
izdati katerikoli izpis iz registra brez obveznosti plačila stroškov.

Sklep o registrih zavarovalnih zastopnikov in
posrednikov ter zavarovalnih zastopniških in posredniških družb - Sklep o
registrih – 1 (Uradni list RS, št. 52/05) vsebuje naslednjo prehodno in
končno določbo:
»Uskladitev registrov
6. člen
Osebe, ki so dolžne voditi registre, določene s tem sklepom,
se morajo z določbami sklepa uskladiti v roku treh mesecev od uveljavitve
sklepa.
Uveljavitev sklepa
7. člen
(1) Z dnem uveljavitve tega sklepa preneha veljati Sklep o
registrih zavarovalnih zastopnikov in posrednikov ter zavarovalnih zastopniških
in posredniških družb (Uradni list RS, št. 9/01).
(2) Ta sklep začne veljati naslednji dan po objavi v Uradnem
listu Republike Slovenije.«.

Sklep o dopolnitvi Sklepa o registrih
zavarovalnih zastopnikov in posrednikov ter zavarovalnih zastopniških in
posredniških družb - Sklep o registrih – 1 (Uradni list RS, št. 55/07) vsebuje naslednjo končno določbo:
»3. člen
Ta sklep začne veljati naslednji dan po objavi v Uradnem
listu Republike Slovenije.«.