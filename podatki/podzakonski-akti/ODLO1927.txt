1. člen
Za nesnovno dediščino državnega pomena se razglasi enota
nesnovne dediščine Vuzemski plesi in igre v Metliki, EID 2-00021.
2. člen
Vrednote, ki utemeljujejo razglasitev Vuzemskih plesov in
iger v Metliki za nesnovno dediščino državnega pomena, so:
-       
tradicija velikonočnega (vuzemskega ali v'zmskega) ponedeljka, ki je
namenjen druženju, plesu, igram, izletom in obdarovanju ter igram s pirhi;
-       
pisne omembe obeleževanja vuzemskega ponedeljka v Metliki s plesom in
igrami, ki segajo v leti 1849 in 1888 (Ivan Navratil);
-       
tradicija javnega izvajanja vuzemskih plesov in iger na Pungertu, ki so
jo Metličani obnovili na Trgu svobode po prekinitvi v času 1948–1992;
-       
prenos tradicije in znanj plesov in iger iz roda v rod;
-       
prenos znanj plesov in iger na mlade v vrtcih in šolah v okviru
folklornih skupin;
-       
pomen izvajanja plesov in iger za lokalno identiteto in prepoznavnost
tradicije v lokalnem okolju ter širšem slovenskem prostoru;
-       
množično sodelovanje lokalne skupnosti pri izvedbi prireditve zaviranje
kola;
-       
ohranjeno izrazoslovje, povezano s plesnim izročilom vuzemskih plesov in
iger.
3. člen
Vuzemski plesi in igre v Metliki se razglasijo za nesnovno
dediščino državnega pomena zato, da se povečajo zavedanje o njihovem pomenu na
lokalni, regionalni in državni ravni ter njihova prepoznavnost in javna
dostopnost ter da se spodbudi njihovo ohranjanje.
4. člen
Za celostno ohranjanje Vuzemskih plesov in iger v Metliki ter
podpiranje posameznikov in skupin, ki so njihovi nosilci, veljajo naslednji
varstveni ukrepi:
-       
spodbujanje celostne izvedbe vuzemskih plesov, pesmi in iger;
-       
spodbujanje izvajanja v odprtem lokalnem prostoru Metlike na velikonočni
ponedeljek in dajanje prednosti tovrstnim izvedbam pred odrskimi;
-       
spodbujanje lokalne skupnosti k zagotavljanju ustreznega prostora za
izvedbo na prostem;
-       
zagotavljanje pogojev za delovanje folklornih skupin;
-       
spodbujanje prenašanja znanja na mlade v lokalnem okolju v okviru
delovanja folklornih skupin;
-       
spodbujanje ohranjanja izrazoslovja, povezanega z vuzemskimi plesi in
igrami;
-       
zagotavljanje pogojev za dokumentiranje, hranjenje, varovanje in
raziskovanje nesnovnih prvin metliških plesov in iger (inštituti, muzeji);
-       
strokovno svetovanje in omogočanje dostopa do arhivskega gradiva
nosilcem;
-       
spodbujanje dokumentiranja in hrambe dokumentacije pri nosilcih.
5. člen
Nosilci ohranjanja Vuzemskih plesov in iger v Metliki se
evidentirajo v registru nesnovne dediščine.
Nosilci zagotavljajo ohranjanje znanja plesov in iger ter
njihov nadaljnji razvoj.
6. člen
Strokovne naloge v zvezi z ohranjanjem nesnovne dediščine
državnega pomena opravlja koordinator varstva nesnovne dediščine v sodelovanju
s krajevno pristojnimi organizacijami za varstvo premične dediščine.
7. člen
Ta odlok začne veljati naslednji dan po objavi v Uradnem
listu Republike Slovenije.
Št. 00716-1/2018
Ljubljana, dne 2. februarja 2018
EVA 2017-3340-0022
Vlada Republike Slovenije 
dr. Miroslav Cerar l.r.
Predsednik