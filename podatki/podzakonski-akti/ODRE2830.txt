1. člen
S to odredbo se zaradi nevarnosti za ohranitev naravne
vrednote omejita obiskovanje in ogledovanje naravne vrednote Vintgar (ident.
št. 345) – soteska in korita Radovne pri
Bledu v Triglavskem narodnem parku (v nadaljnjem besedilu: naravna vrednota) ob
upoštevanju njene nosilne zmogljivosti.
2. člen
(1) Na območju naravne
vrednote od vstopne točke na zemljišču s parc. št. 349/2,
k. o. Podhom, do izstopne točke nad slapom Šum na zemljišču s parc. št. 469/6, k. o. Zasip, je lahko dnevno do 2290
obiskovalcev, vendar hkrati ne več kakor 245.
(2) Zagotovljene morajo
biti tehnične ali druge rešitve, ki omogočajo uravnavanje števila obiskovalcev
v obsegu iz prejšnjega odstavka.
(3) Obiskovanje in
ogledovanje naravne vrednote lahko potekata le podnevi, in sicer dve uri po
sončnem vzhodu do eno uro po sončnem zahodu, pri čemer se v posameznem letnem
času upošteva ura sončnega vzhoda in zahoda na prvi dan posameznega letnega
časa.
KONČNA DOLOČBA
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 007-72/2023
Ljubljana, dne 3. aprila 2023
EVA 2023-2560-0016
Uroš Brežan
minister
za naravne vire in prostor