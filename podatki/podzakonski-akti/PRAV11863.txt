1. člen
(1) Ta pravilnik določa obrazce in
listine, ki se uporabljajo v postopkih uveljavljanja pravic zavarovanih oseb iz
obveznega zdravstvenega zavarovanja.
(2) S tem pravilnikom se v pravni red
Republike Slovenije prenaša Izvedbena direktiva Komisije 2012/52/EU z dne
20. decembra 2012 o določitvi ukrepov za olajšanje priznavanja zdravniških
receptov, predpisanih v drugi državi članici (UL L št. 356 z dne 22. 12.
2012, str. 68; v nadaljnjem besedilu: Direktiva 2012/52/EU).
(3) V skladu s 4. členom Direktive 2012/52/EU Nacionalna
kontaktna točka za čezmejno zdravstveno varstvo iz 77.b člena Zakona o
zdravstvenem varstvu in zdravstvenem zavarovanju (Uradni list RS, št. 72/06 –
uradno prečiščeno besedilo, 114/06 – ZUTPG, 91/07, 76/08, 62/10 – ZUPJS, 87/11,
40/12 – ZUJF, 21/13 – ZUTD-A, 63/13 – ZIUPTDSV, 91/13, 99/13 – ZUPJS-C, 99/13 –
ZSVarPre-C, 111/13 – ZMEPIZ-1, 95/14 – ZUJF-C, 47/15 – ZZSDT, 61/17 – ZUPŠ in
64/17 – ZZDej-K; v nadaljnjem besedilu: zakon) zagotavlja tudi informacije o
elementih, ki jih morajo na podlagi Direktive 2012/52/EU vsebovati recepti,
recepti EU, naročilnice in naročilnice EU, ki se predpišejo v eni državi
članici Evropske unije in izdajo v drugi.
(4) Izrazi »dobavitelj«, »recept«, »recept EU«, »naročilnica«
in »naročilnica EU« pomenijo enako kot izrazi, določeni v pravilih, ki urejajo
obvezno zdravstveno zavarovanje.
2. člen
(1) Obrazci iz prvega odstavka
prejšnjega člena so:
1.     
PRIJAVA podatkov o pokojninskem in invalidskem ter zdra­vstvenem
zavarovanju, zavarovanju za starševsko varstvo in za­varovanju za primer
brezposelnosti (Obr. M-1),
2.     
ODJAVA iz pokojninskega in invalidskega ter zdravstvenega zavarovanju,
zavarovanja za starševsko varstvo in zavarovanja za primer brezposelnosti (Obr.
M-2),
3.     
SPREMEMBA podatkov o pokojninskem in invalidskem ter zdravstvenem
zavarovanju, zavarovanju za starševsko varstvo in zavarovanju za primer
brezposelnosti (Obr. M-3),
4.     
PRIJAVA POŠKODBE PRI DELU,
5.     
PRIJAVA-ODJAVA zavarovanja za primer poškodbe pri delu in poklicne
bolezni (Obr. M12).
(2) Listine iz prejšnjega člena so:
1.     
KARTICA ZDRAVSTVENEGA ZAVAROVANJA (Obr. KZZ),
2.     
IZJAVA O IZBIRI OSEBNEGA ZDRAVNIKA (Obr. IOZ),
3.     
RECEPT (Obr. Rp),
4.     
RECEPT ZA OSEBNO RABO (Obr. Rp OR),
5.     
NAPOTNICA (Obr. NAP),
6.     
POTRDILO O UPRAVIČENI ZADRŽANOSTI OD DELA (Obr. BOL),
7.     
NAROČILNICA ZA MEDICINSKI PRIPOMOČEK (Obr. NAR-1),
8.     
NAROČILNICA ZA MEDICINSKI PRIPOMOČEK ZA IZBOLJŠANJE VIDA (Obr. NAR-2),
9.     
POTRDILO O UPRAVIČENOSTI DO POTNIH STROŠKOV – SPREMSTVA (Obr. PS),
10.  
NALOG ZA PREVOZ (Obr. NLG),
11.  
PREDLOG ZOBNOPROTETIČNE REHABILITACIJE (Obr. ZB),
12.  
REVERZ ZA MEDICINSKI PRIPOMOČEK (Obr. REV),
13.  
PREDLOG IMENOVANEMU ZDRAVNIKU (Obr. IZ),
14.  
DELOVNI NALOG (Obr. DN),
15.  
DELOVNI NALOG ZA FIZIOTERAPIJO (Obr. DN FT)
16.  
DELOVNI NALOG ZA ZOBNOPROTETIČNE STORITVE (Obr. DNZ),
17.  
ORTODONTSKO ZDRAVLJENJE (Obr. ORT),
18.  
MESEČNA ZBIRNA NAROČILNICA (Obr. NAR-3).
(3) Obrazec iz 5. točke prvega
odstavka tega člena ter listine od 2. do 18. točke drugega odstavka tega člena
so objavljeni s tem pravilnikom in so njegov sestavni del.
(4) Obrazci od 1. do 3. točke prvega
odstavka tega člena so objavljeni v pravilniku, ki
določa obrazce prijav podatkov o pokojninskem in invalidskem ter zdravstvenem
zavarovanju, zavarovanju za starševsko varstvo in zavarovanju za primer
brezposelnosti, obrazec iz 4. točke prvega odstavka tega člena pa je določen v
skladu s predpisi, ki urejajo varnost in zdravje pri delu in predpisi, ki
urejajo zbirke podatkov s področja zdravstvenega varstva.
(5) Vsebino in način uporabe listine
iz 1. točke drugega odstavka tega člena določa Zavod za zdravstveno zavarovanje
Slovenije (v nadaljnjem besedilu: Zavod) s splošnim aktom.
3. člen
(1) Obrazec in listine iz prejšnjega
člena, ki so objavljeni s tem pravilnikom, so javne listine.
(2) Listine iz 2., 3., od 5. do 11. in
od 13. do 17. točke drugega odstavka prejšnjega člena so prednatisnjene ali v
elektronski obliki. Listina iz 4. točke drugega odstavka prejšnjega člena je
prednatisnjena listina. Prednatisnjene listine vsebujejo podatek o izdajatelju
in založniku, oznako listine in opombo »Ponatis prepovedan«.
(3) Zavod je izdajatelj in založnik
listin iz prejšnjega odstavka tega člena.
(4) Obrazec iz 5. točke prvega
odstavka ter listini iz 12. in 18. točke drugega odstavka prejšnjega člena
so v obliki računalniškega izpisa in vsebujejo le oznako obrazca oziroma
listine, pri čemer morajo imeti enako vsebino, kot je določena s tem
pravilnikom.
(5) (črtan).
4. člen
(1) Navodilo za izpolnjevanje obrazca
iz 5. točke prvega odstavka ter listin od 2. do 18. točke, razen listin iz 3.
in 6. točke, drugega odstavka 2. člena tega pravilnika, izda Zavod.
(2) Navodilo za izpolnjevanje listin
iz 3. in 6. točke drugega odstavka 2. člena tega pravilnika izda Zavod v sodelovanju
z Ministrstvom za zdravje.
5. člen
(1) Pri izvajanju zdravstvene
dejavnosti, ki je predmet obveznega zdravstvenega zavarovanja, lahko listine iz
drugega odstavka 2. člena tega pravilnika, razen listine iz 12. točke,
uporabljajo le javni zavodi, zasebni zdravniki in drugi zasebni zdravstveni
delavci, ki imajo za izvajanje zdravstvene dejavnosti sklenjeno pogodbo z
Zavodom.
(2) Listine iz prejšnjega odstavka pri
izvajanju zdravstvenih storitev zavarovanim osebam ne smejo uporabljati zasebni
zdravniki in drugi zdravstveni delavci, ki za to z Zavodom nimajo sklenjene
pogodbe, in tudi ne zdravniki in drugi zdravstveni delavci v javnih zavodih, ki
zavarovanim osebam nudijo zdravstvene storitve v okviru samoplačniške
ambulante.
(3) Ne glede na prvi in drugi odstavek tega člena lahko listino
iz:
-       
4. točke drugega odstavka 2. člena tega pravilnika uporabljajo
zdravniki, ki se jim dodelijo recepti za osebno rabo v skladu s pravili, ki
urejajo obvezno zdravstveno zavarovanje;
-       
12. točke drugega odstavka 2. člena tega pravilnika uporabljajo dobavitelji
pri izvajanju izposoje medicinskih pripomočkov.

Obr.
M12: Prijava - odjava zavarovanja za primer poškodbe pri delu in poklicne
bolezni
Obr.
IOZ: Izjava o izbiri osebnega zdravnika
Obr.
Rp: Recept
Obr.
Rp OR: Recept za osebno rabo
Obr.
NAP: Napotnica
Obr.
BOL: Potrdilo o upravičeni zadržanosti od dela
Obr.
NAR-1: Naročilnica za medicinski pripomoček (začetek
uporabe 1. novembra 2021)
Obr.
NAR-1: Naročilnica za medicinski pripomoček (uporablja
se do 31. decembra 2022)
Obr.
NAR-2: Naročilnica za medicinski pripomoček za izboljšanje vida
Obr.
PS: Potrdilo o upravičenosti do potnih stroškov - spremstva
Obr.
NLG: Nalog za prevoz
Obr.
ZB: Predlog zobnoprotetične rehabilitacije
Obr.
REV: Reverz za medicinski pripomoček
Obr.
IZ: Predlog imenovanemu zdravniku
Obr.
DN: Delovni nalog
Obr.
DN FT: Delovni nalog za fizioterapijo
Obr.
DNZ: Delovni nalog za zobnoprotetične storitve
Obr.
ORT: Ortodontsko zdravljenje
Obr.
NAR-3: Mesečna zbirna naročilnica (začetek
uporabe 1. novembra 2021)
Obr.
NAR-3: Mesečna zbirna naročilnica (uporablja
se do 31. oktobra 2021)

Pravilnik o obrazcih in listinah za
uresničevanje obveznega zdravstvenega zavarovanja (Uradni list RS, št. 104/13) vsebuje naslednje prehodne in
končno določbo:
»PREHODNE IN KONČNA DOLOČBA
6. člen
(1) Listine Recept (Obr. Rp),
Naročilnica za medicinsko tehnični pripomoček (Obr. NAR-1), Naročilnica za
pripomoček za vid (Obr. NAR-2) in Nalog za prevoz (Obr. NLG), ki so bile
določene s Pravilnikom o obrazcih in listinah za uresničevanje obveznega
zdravstvenega zavarovanja (Uradni list RS, št. 129/04, 132/04, 21/05, 34/05,
98/06, 138/06, 30/08, 126/08 in 94/10) in listina Recept za osebno rabo (Obr.
Rp/02), ki je določena v 210. členu Pravil obveznega zdravstvenega zavarovanja
(Uradni list RS, št. 30/03 – prečiščeno besedilo, 35/03 – popr., 78/03, 84/04,
44/05, 86/06, 90/06 – popr., 64/07, 33/08, 7/09, 88/09, 30/11, 49/12 in
106/12), se lahko uporabljajo do porabe zalog. Enako velja za listino Delovni
nalog (Obr. DN), ki pa se za napotovanje na fizioterapijo preneha uporabljati
1. januarja 2014.
(2) Ne glede na prejšnji odstavek se
od 25. oktobra 2013 dalje listine Recept (Obr. Rp), Recept za osebno rabo
(Obr. Rp/02), Naročilnica za medicinsko tehnični pripomoček (Obr. NAR-1)
in Naročilnica za pripomoček za vid (Obr. NAR-2) dopolnijo s podatki o
identifikaciji zdravstvenega delavca, ki je predpisal zdravilo ali medicinski
pripomoček, in sicer: neposredni kontaktni podatek (elektronska pošta in
telefon z mednarodno dohodno številko) in službeni naslov (vključno z imenom
zadevne države članice Evropske unije), če se navedene listine izdajo
zavarovani osebi, ki namerava listine uporabiti v drugi državi članici Evropske
unije.
7. člen
Z dnem uveljavitve tega pravilnika preneha
veljati Pravilnik o obrazcih in listinah za uresničevanje obveznega
zdravstvenega zavarovanja (Uradni list RS, št. 129/04, 132/04, 21/05, 34/05,
98/06, 138/06, 30/08, 126/08 in 94/10).
8. člen
Ta pravilnik začne veljati naslednji dan po
objavi v Uradnem listu Republike Slovenije. Listine Recept (Obr. Rp), Recept za
osebno rabo (Obr. Rp-OR/03), Naročilnica za medicinski pripomoček (Obr. NAR-1),
Naročilnica za medicinski pripomoček za izboljšanje vida (Obr. NAR-2), Nalog za
prevoz (Obr. NLG) Delovni nalog (Obr. DN) in Delovni nalog za fizioterapijo
(Obr. DN FT) se začnejo uporabljati 1. januarja 2014.«.

Pravilnik o spremembi in dopolnitvah
Pravilnika o obrazcih in listinah za uresničevanje obveznega zdravstvenega
zavarovanja (Uradni list RS, št. 8/15) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvi
Pravilnika o obrazcih in listinah za uresničevanje obveznega zdravstvenega
zavarovanja (Uradni list RS, št. 1/16) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Listina Recept (Obr. Rp), ki je bila
določena s Pravilnikom o obrazcih in listinah za uresničevanje obveznega
zdravstvenega zavarovanja (Uradni list RS, št. 129/04, 132/04, 21/05,
34/05, 98/06, 138/06, 30/08, 126/08, 94/10 in 104/13), in dosedanja listina
Recept (Obr. Rp) se lahko uporabljata do 1. maja 2016, dosedanja listina
Delovni nalog (Obr. DN) pa do 30. septembra 2016.
4. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obrazcih in listinah za uresničevanje obveznega zdravstvenega
zavarovanja (Uradni list RS, št. 57/18) vsebuje naslednjo prehodno in
končni določbi:
»PREHODNA IN KONČNI DOLOČBI
4. člen
Do 31. decembra 2018 se lahko
uporabljajo: 
-       
listine iz 2. in 4. do 16. točke drugega odstavka 2. člena pravilnika,
ki so bile določene s Pravilnikom o obrazcih in listinah za uresničevanje
obveznega zdravstvenega zavarovanja (Uradni list RS, št. 129/04, 132/04, 21/05,
34/05, 98/06, 138/06, 30/08, 126/08 in 94/10); 
-       
obrazec PRIJAVA-ODJAVA zavarovanja za primer poškodbe pri delu in
poklicne bolezni (Obr. M12) ter listine Napotnica (Obr. NAP), Potrdilo o
upravičeni zadržanosti od dela (Obr. BOL) in Delovni nalog za fizioterapijo
(Obr. DN FT), ki so bili določeni s Pravilnikom o obrazcih in listinah za
uresničevanje obveznega zdravstvenega zavarovanja (Uradni list RS, št. 104/13);
-       
listina Delovni nalog (Obr. DN), ki je bila določena s Pravilnikom o
spremembah in dopolnitvi Pravilnika o obrazcih in listinah za uresničevanje
obveznega zdravstvenega zavarovanja (Uradni list RS, št. 1/16). 
5. člen
Novi obrazec PRIJAVA-ODJAVA zavarovanja za
primer poškodbe pri delu in poklicne bolezni (Obr. M12) ter listine Napotnica
(Obr. NAP), Potrdilo o upravičeni zadržanosti od dela (Obr. BOL), Delovni nalog
(Obr. DN) in Delovni nalog za fizioterapijo (Obr. DN FT) se začnejo uporabljati
1. oktobra 2018. 
6. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obrazcih in listinah za uresničevanje obveznega zdravstvenega
zavarovanja (Uradni list RS, št. 30/19) vsebuje naslednjo prehodno in
končni določbi:
»PREHODNA IN KONČNI DOLOČBI
5. člen
Listine Naročilnica za medicinski
pripomoček (Obr. NAR-1), Naročilnica za medicinski pripomoček za izboljšanje
vida (Obr. NAR-2) in Reverz za medicinski pripomoček (Obr. REV), ki so bile določene
s Pravilnikom o obrazcih in listinah za uresničevanje obveznega zdravstvenega
zavarovanja (Uradni list RS, št. 104/13), se lahko uporabljajo do 31. decembra
2019.
6. člen
Nove listine Naročilnica za medicinski
pripomoček (Obr. NAR-1), Naročilnica za medicinski pripomoček za izboljšanje
vida (Obr. NAR-2) in Reverz za medicinski pripomoček (Obr. REV) se začnejo
uporabljati 1. julija 2019.
7. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o obrazcih
in listinah za uresničevanje obveznega zdravstvenega zavarovanja (Uradni list
RS, št. 148/21) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
(1) Novi listini Naročilnica za medicinski
pripomoček (Obr. NAR-1) in Mesečna zbirna naročilnica (Obr. NAR-3) se začneta
uporabljati 1. novembra 2021.
(2) Listina Naročilnica za medicinski
pripomoček (Obr. NAR-1) iz Pravilnika o obrazcih in listinah za uresničevanje
obveznega zdravstvenega zavarovanja (Uradni list RS, št. 104/13, 8/15, 1/16,
57/18 in 30/19) se lahko uporablja do 31. decembra 2022.
3. člen
Ta pravilnik začne veljati petnajsti dan po
objavi v Uradnem listu Republike Slovenije.«.