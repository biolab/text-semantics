1. člen
Z namenom, da se omeji gibanje prebivalstva in zaradi
zajezitve in obvladovanja epidemije COVID-19 se s tem odlokom začasno
prepoveduje ponujanje in prodajanje blaga in storitev neposredno potrošnikom na
območju Republike Slovenije.
2. člen
(1) Ne glede na prejšnji člen prepoved ponujanja in
prodajanja blaga in storitev potrošnikom ne velja za:
-       
prodajalne, ki v pretežni meri prodajajo živila, blago za osebno nego in
čiščenje, vključno s prodajo kmetijskih pridelkov na kmetiji, pri čemer se kot
izjema ne šteje prodaja oblačil in obutve v teh prodajalnah,
-       
lekarne,
-       
prodajalne z medicinskimi pripomočki in ortopedskimi pripomočki,
-       
tržnice,
-       
kmetijske prodajalne,
-       
bencinske servise,
-       
finančne storitve,
-       
pošto,
-       
dostavne službe,
-       
servisne delavnice, v katerih se opravljajo storitve popravil in
vzdrževanja motornih vozil in koles (vulkanizerske, avtomehanične, avtoličarske
ali avtokleparske delavnice, delavnice za popravilo koles),
-       
dimnikarske storitve, pod pogojem, da je v prostoru, kjer se izvajajo
dimnikarske storitve prisoten samo en izvajalec, če pa to ni mogoče, je lahko v
prostoru prisoten izvajalec storitve in ena oseba, ki je uporabnik male kurilne
naprave; opravljanje dimnikarskih storitev ni dovoljeno v prostorih, v katerih
je nameščena mala kurilna naprava, ki jih po opravljeni storitvi ni mogoče
prezračiti,
-       
gradbena dela v oziroma na nenaseljenih gradbiščih, pri izvajanju
katerih je zagotovljeno, da ni stika s potrošniki,
-       
storitve higienske nege, razen dejavnosti salonov za nego telesa in
dejavnosti piercinga, tetoviranja in drugih podobnih postopkov,
-       
storitve izdelave, montaže, popravil in vzdrževanja,
-       
storitev nege hišnih ljubljenčkov,
-       
individualne nezdravstvene svetovalne in terapevtske storitve,
-       
avtopralnice in kemične čistilnice,
-       
cvetličarne, drevesnice in vrtnarije,
-       
prodajalne, ki v pretežni meri prodajajo tehnično blago,
-       
trafike in kioske za prodajo časopisov in revij,
-       
osebni prevzem blaga ali hrane, razen alkohola in alkoholnih pijač, na
prevzemnih mestih, kjer je zagotovljen minimalni stik s potrošniki, med 6. in
21. uro, pri čemer konzumiranje prevzete hrane in pijače na javnih površinah ni
dovoljeno,
-       
druge nujne storitve za zagotavljanje varnosti in zdravja.
(2) Ne glede na prejšnji člen je izvzeto ponujanje in
prodajanje blaga in storitev potrošnikom na daljavo, kot ju ureja zakon, ki
ureja varstvo potrošnikov.
(3) Ne glede na ukrepe, navedene v drugih odlokih, ki
jih Vlada Republike Slovenije sprejme zaradi zajezitve in obvladovanja
epidemije COVID-19, je brez časovne omejitve dovoljeno:
-       
opravljanje dejavnosti priprave jedi in pijač v primeru dostave,
-       
opravljanje dejavnosti priprave in strežbe jedi ter pijač v
organizacijah, ki izvajajo gostinsko dejavnost za svoje zaposlene oziroma
varovance.
(4) Ne glede na prejšnji člen so izvzete tudi vse oblike
ponujanja in prodajanja blaga in storitev potrošnikom, ki so kot izjema
navedene v drugih odlokih, ki jih Vlada Republike Slovenije sprejme zaradi
zajezitve in obvladovanja epidemije COVID-19.
(5) Število oseb v zaprtih javnih prostorih, v katerih
se izvaja dejavnost ponujanja in prodajanja blaga in storitev potrošnikom, se
omeji na 30 kvadratnih metrov na posamezno stranko ali na eno stranko, če je
poslovni prostor manjši od 30 kvadratnih metrov. Če gre za odprto tržnico, se
dejavnost ponujanja in prodajanja blaga in storitev potrošnikom omeji na 10
kvadratnih metrov na posamezno stranko.
3. člen
(1) Poleg pogojev iz prvega odstavka 4. člena tega
odloka morajo trgovski centri:
-       
zagotavljati 30 kvadratnih metrov na posamezno stranko v celotnem
trgovskem centru ob hkratnem upoštevanju petega odstavka prejšnjega člena za
posamezno prodajalno v sklopu trgovskega centra,
-       
imeti ločen vhod in izhod za stranke.
(2) Upravljavec trgovskega centra oziroma odgovorna
oseba posamezne prodajalne v sklopu trgovskega centra zagotovi upoštevanje
pogojev iz prejšnjega odstavka.
4. člen
(1) Ponujanje in prodajanje blaga in storitev
potrošnikom je dovoljeno le pod pogojem, da se zagotovi:
-       
minimalni možni stik s potrošniki v skladu s sprejetimi navodili
Nacionalnega inštituta za javno zdravje (v nadaljnjem besedilu: NIJZ),
-       
redno prezračevanje ali ustrezna ventilacija prostorov, v katerih se
izvaja dejavnost ponujanja in prodajanja blaga in storitev potrošnikom, in
-       
razkuževanje rok za stranko pred vstopom in ob izstopu iz prostorov, v
katerih se izvaja dejavnost ponujanja in prodajanja blaga in storitev
potrošnikom.
(2) Pri opravljanju dejavnosti iz 2. člena tega odloka
in prejšnjega člena se smiselno upoštevajo vsa higienska priporočila
ministrstva, pristojnega za zdravje, in NIJZ za preprečevanje okužbe z virusom
SARS-CoV-2, ki so objavljena na spletni strani ministrstva in NIJZ.
(3) Odgovornost delodajalcev je, da zaposlenim
zagotovijo zaščitno opremo in zagotovijo spoštovanje pogojev iz prvega odstavka
tega člena in navodil iz prejšnjega odstavka.
(4) Ponudnik blaga in storitev zagotovi upoštevanje
navodil iz petega odstavka 2. člena tega odloka.
(5) Pri izvajanju nadzora ima pristojni inšpektor
pravico in dolžnost omejiti ali prepovedati promet posameznih vrst blaga in
izdelkov ter prepovedati opravljanje dejavnosti.
5. člen
Ne glede na prvi odstavek 2. člena tega odloka v statističnih
regijah Osrednjeslovenska, Goriška, Obalno-kraška, Primorsko-notranjska in Gorenjska
izjema od prepovedi ponujanja in prodajanja blaga in storitev potrošnikom velja
tudi za:
-       
prodajo oblačil in obutve v prodajalnah, ki v pretežni meri prodajajo
živila, blago za osebno nego in čiščenje, pri čemer pomerjanje oblačil in
obutve ni dovoljeno,
-       
prodajalne, ki v pretežni meri prodajajo oblačila, tekstil in obutev,
pri čemer pomerjanje oblačil in obutve ni dovoljeno,
-       
prodajalne, ki v pretežni meri prodajajo športno opremo,
-       
specializirane prodajalne z otroškim programom,
-       
knjigarne, papirnice, fotokopirnice, prodajalne z drobno galanterijo in
darilnim programom,
-       
storitev prodaje motornih vozil,
-       
storitve nepremičninskega posredovanja.
5.a člen
Prodaja pirotehničnih izdelkov ni dovoljena.
6. člen
Vlada Republike Slovenije preverja strokovno utemeljenost
ukrepov iz tega odloka na podlagi strokovnih mnenj.

Odlok o začasni prepovedi ponujanja in
prodajanja blaga in storitev potrošnikom v Republiki Sloveniji (uradni list RS,
št. 190/20) vsebuje naslednjo prehodno in
končno določbo:
»PREHODNA IN KONČNA DOLOČBA
7. člen
Z dnem uveljavitve tega odloka preneha veljati Odlok o
začasni prepovedi ponujanja in prodajanja blaga in storitev potrošnikom v
Republiki Sloveniji (Uradni list RS, št. 186/20).
8. člen
Ta odlok začne veljati 19. decembra 2020 in velja do
vključno 23. decembra 2020.«.

Odlok o dopolnitvah Odloka o začasni prepovedi
ponujanja in prodajanja blaga in storitev potrošnikom v Republiki Sloveniji
(Uradni list RS, št. 192/20) vsebuje naslednjo končno določbo:
»KONČNA DOLOČBA
3. člen
Ta odlok začne veljati 21. decembra
2020.«.