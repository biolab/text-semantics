1. člen
S tem odlokom se za pripravo nacionalnih
izvedbenih načrtov na področju socialnega varstva ustanovi Nacionalna
koordinacijska skupina za pripravo nacionalnih izvedbenih načrtov na področju socialnega
varstva (v nadaljnjem besedilu: Nacionalna koordinacijska skupina).
2. člen
Nacionalna koordinacijska skupina opravlja
naslednje naloge:
-       
seznanjanje z izvajanjem Resolucije o nacionalnem programu socialnega
varstva za obdobje 2022–2030;
-       
sodelovanje pri pripravi nacionalnih izvedbenih načrtov;
-       
spremljanje izvajanja nacionalnih izvedbenih načrtov;
-       
predlaganje morebitnih popravkov in sprememb nacionalnih izvedbenih
načrtov;
-       
poročanje o izvedbi nacionalnega izvedbenega načrta na področju
socialnega varstva (na podlagi predloga Inštituta Republike Slovenije za
socialno varstvo) Vladi Republike Slovenije.
3. člen
Nacionalno koordinacijsko skupino
sestavljajo:
-       
predstavnica oziroma predstavnik (v nadaljnjem besedilu: predstavnik)
Ministrstva za delo, družino, socialne zadeve in enake možnosti iz direktorata,
pristojnega za socialne zadeve (vodja delovne skupine);
-       
predstavnik Ministrstva za delo, družino, socialne zadeve in enake
možnosti iz direktorata, pristojnega za invalide (član oziroma članica (v nadaljnjem
besedilu: član));
-       
predstavnik Ministrstva za delo, družino, socialne zadeve in enake
možnosti iz direktorata, pristojnega za zaposlovanje (član);
-       
predstavnik Ministrstva za delo, družino, socialne zadeve in enake
možnosti iz direktorata, pristojnega za delo in pravice iz dela (član);
-       
predstavnik Ministrstva za delo, družino, socialne zadeve in enake
možnosti iz direktorata, pristojnega za starejše (član);
-       
dva predstavnika Ministrstva za delo, družino, socialne zadeve in enake
možnosti iz kabineta ministrice oziroma ministra (člana);
-       
predstavnik Ministrstva za zdravje (član);
-       
predstavnik Ministrstva za izobraževanje, znanost in šport (član);
-       
predstavnik Ministrstva za pravosodje (član);
-       
predstavnik Ministrstva za okolje in prostor (član);
-       
predstavnik Statističnega urada Republike Slovenije (član);
-       
predstavnik Urada Republike Slovenije za makroekonomske analize in
razvoj (član);
-       
predstavnik Urada Vlade Republike Slovenije za narodnosti (član);
-       
predstavnik Urada Vlade Republike Slovenije za oskrbo in integracijo
migrantov (član);
-       
predstavnik Fakultete za socialno delo (član);
-       
predstavnik Inštituta Republike Slovenije za socialno varstvo (član);
-       
predstavnik Socialne zbornice Slovenije (član);
-       
predstavnik Centra za informiranje, sodelovanje in razvoj nevladnih
organizacij (član);
-       
predstavnik Skupnosti centrov za socialno delo Slovenije (član);
-       
predstavnik Skupnosti socialnih zavodov Slovenije (član);
-       
predstavnik Skupnosti varstveno delovnih centrov Slovenije (član);
-       
predstavnik Skupnosti organizacij za usposabljanje oseb s posebnimi
potrebami v Republiki Sloveniji (član);
-       
predstavnik Združenja mestnih občin Slovenije (član);
-       
predstavnik Združenja občin Slovenije (član);
-       
predstavnik Skupnosti občin Slovenije (član).
4. člen
Vodjo Nacionalne koordinacijske skupine
imenuje in razrešuje vlada.
Člane Nacionalne koordinacijske skupine
imenuje in razrešuje vlada na predlog organizacij, katerih predstavniki so.
Vodja ali član Nacionalne koordinacijske
skupine je lahko razrešen, če:
-       
nastane kateri od razlogov, ko po predpisih o delovnih razmerjih preneha
delovno razmerje v organizaciji, katere predstavnik je,
-       
to predlaga organizacija, katere predstavnik je,
-       
sam to zahteva.
Če je vodja ali član razrešen, vlada na
predlog organizacije, katere predstavnik je, v 30 dneh imenuje novega člana.
5. člen
Delo Nacionalne koordinacijske skupine
poteka na rednih in dopisnih sestankih. Nacionalna koordinacijska skupina se
sestaja po potrebi.
Sestanke sklicuje vodja Nacionalne
koordinacijske skupine.
6. člen
Nacionalna koordinacijska skupina sprejema
odločitve z glasovanjem, pri čemer je sklep sprejet, če je zanj glasovala več
kakor polovica navzočih članov Nacionalne koordinacijske skupine.
7. člen
Strokovno gradivo za delo Nacionalne
koordinacijske skupine pripravlja Ministrstvo za delo, družino, socialne zadeve
in enake možnosti v sodelovanju z Inštitutom Republike Slovenije za socialno
varstvo.
8. člen
Administrativno-tehnično podporo za delo
Nacionalne koordinacijske skupine zagotavlja direktorat, pristojen za socialne
zadeve, Ministrstva za delo, družino, socialne zadeve in enake možnosti.
9. člen
Predstavniki ministrstev opravljajo naloge
iz 2. člena tega odloka v okviru svojih rednih delovnih obveznosti.
KONČNA DOLOČBA
10. člen
Ta odlok začne veljati naslednji dan po
objavi v Uradnem listu Republike Slovenije.
Št. 00704-370/2022
Ljubljana, dne 10. novembra 2022
EVA 2022-2611-0055
Vlada Republike Slovenije
dr. Robert Golob
predsednik