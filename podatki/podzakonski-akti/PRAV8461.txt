I. SPLOŠNE DOLOČBE
1. člen
(vsebina in namen pravilnika)
Ta pravilnik določa kazalce in merila za
ocenjevanje znanstvene in strokovne uspešnosti izvajalcev raziskovanja, ki so
(so)financirani s sredstvi Javne agencije za raziskovalno dejavnost Republike
Slovenije (v nadaljnjem besedilu: agencija).
Namen pravilnika je zagotoviti integralen
okvir za presojo znanstvene in strokovne uspešnosti, ki temelji na najvišjih in
mednarodno primerljivih standardih, upoštevajoč naslednje parametre: a)
posebnosti posameznih ved, njihovo kulturo objavljanja in citiranja ter
različno stopnjo vpetosti v mednarodni oziroma nacionalni znanstveni prostor;
b) razločevanje med temeljnimi in aplikativnimi (razvojnimi) raziskovalnimi
projekti, kar se odraža v specifičnosti in prilagojenosti zahtev in meril, ki
jih morajo izpolnjevati izvajalci; c) upoštevanje raziskovalne uspešnosti, kar
pomeni, da poleg kvantitativnega ocenjevanja na podlagi bibliometričnih
kazalcev vključimo tudi vrednotenje raziskovalne uspešnosti v smislu
recenzentske presoje predloga in vrednotenje petih najpomembnejših dosežkov
prijavitelja.
2. člen
(nevtralna slovnična oblika)
V pravilniku uporabljeni izrazi, zapisani v
slovnični obliki moškega spola, so uporabljeni kot nevtralni in veljajo
enakovredno za oba spola.
II. KAZALCI IN MERILA ZNANSTVENE IN STROKOVNE USPEŠNOSTI
3. člen
(kazalci znanstvene in strokovne
uspešnosti)
Pri ocenjevanju raziskovalne uspešnosti se
smiselno uporabljajo določila od 16. do 22. člena Pravilnika o ocenjevanju in
financiranju raziskovalnih in infrastrukturnih programov (Uradni list RS, št.
23/08), ki opredeljujejo kriterije ocenjevanja, kazalce raziskovalne kakovosti,
družbenoekonomske in kulturne relevantnosti ter kazalce kakovosti raziskovalne
usposobljenosti, razvojne uspešnosti in upravljavske sposobnosti.
V ocenjevalnih postopkih se ločeno
upoštevajo kvantitativni elementi (bibliometrični kazalci, citati, finančno
vrednoteno sodelovanje z uporabniki ipd.) in vsebinske ocene recenzentov (do 5
najpomembnejših znanstvenih in do 5 družbeno oziroma ekonomsko relevantnih
dosežkov, ocena vsebine projekta ipd.).
Podrobno uporabo kvantitativnih kriterijev
se opredeli v metodologiji ocenjevalnih postopkov.
Pomembnost oziroma utež znanstvene in
strokovne ocene za sprejemanje odločitev se spreminja glede na vrsto in
finančni obseg raziskave, ki je predmet ocenjevanja. Pri temeljnih raziskavah
dobi večjo težo znanstvena uspešnost, pri aplikativnih raziskavah pa dobi večjo
težo uspešnost prenosa in uporabe znanja, ki se upošteva v ocenah recenzentov.
Pomembno merilo znanstvene uspešnosti je
citiranost objavljenih del, ki se ocenjuje s skupnim številom citatov,
povprečnim številom citatov na delo, deležem visoko citiranih del in deležem
del, ki niso bila citirana.
Pri ocenjevanju družbene oziroma ekonomske
relevance se v ocenjevalnih postopkih opredelijo tudi druga kvantitativna
merila sodelovanja raziskovalcev z drugimi financerji raziskav.
Znanstvena in strokovna dela (bibliografske
enote), ki se jih ocenjuje, morajo biti katalogizirana v sistemu COBISS.SI.
Verifikacijo ustreznosti razvrstitve bibliografskih enot, ki so predmet
ocenjevanja znanstvene uspešnosti po veljavni tipologiji dokumentov ali del za
vodenje bibliografij v sistemu COBISS, izvajajo osrednji specializirani
informacijski centri po vedah (OSIC-i).
Znanstvena in strokovna dela se točkuje.
Točkujeta se znanstvena uspešnost ter uspešnost prenosa in uporabe znanja (v
nadaljnjem besedilu: strokovna uspešnost). Število točk se deli s številom
avtorjev prispevka. Če je avtorjev več kot 10, se število točk deli z izrazom
10*log10N, pri čemer je N število avtorjev (izraz 10*log10N npr. pomeni 10 pri
10 avtorjih, 20 pri stotih avtorjih, in 30 pri tisoč avtorjih). Točk strokovne
uspešnosti se ne uporablja samostojno, ampak se jih uporabi samo za dopolnitev
točkovanja znanstvene uspešnosti.
4. člen
(pet najpomembnejših dosežkov)
Agencija za vsak razpis posebej opredeli
metodologijo ocenjevanja, v okviru katere je opredeljeno ocenjevanje izjemnih
dosežkov. Prijavitelj v prijavi navede do pet izjemnih dosežkov na znanstvenem
in do pet izjemnih dosežkov na strokovnem področju.
Izjemni dosežki so na primer: nadpovprečna
citiranost v znanstveni disciplini po metodologiji ISI, citati izven ISI,
objave, ki jih točkovanje po mnenju avtorja ne ovrednoti ustrezno (npr. udeležba
na izjemno pomembnem kongresu, objava v reviji Science, Nature ipd.), delo na
nacionalno pomembnem znanstvenem korpusu ali zbirki, pomembne objave z večjim
številom avtorjev in skupin (delež avtorja), nagrade, medalje, uredništva,
uspešni prenosi in uporabe znanje, prodaje patentov ipd. Ocena izjemnih
dosežkov mora imeti pri ocenjevanju primerljivo težo s kvantitativnim
ocenjevanjem bibliografskih kazalcev znanstvene in strokovne uspešnosti.
5. člen
(bibliografski kazalci in merila
znanstvene uspešnosti)
Za kvantitativno ocenjevanje (točkovanje)
znanstvene uspešnosti se uporabljajo naslednji kazalci in merila:
1.    
Znanstveni članek (Cobiss tip 1.01, 1.02, 1.03)
A.  Znanstveni
članek v reviji, ki jo indeksira SCI Expanded in SSCI, s faktorjem vpliva

– v prvi četrtini revij ustrezne vsebinske kategorije 

 nad 100 točk


– v drugi četrtini revij ustrezne vsebinske kategorije 

80–100 točk


– v tretji četrtini revij ustrezne vsebinske kategorije
  

60–80 točk


– v četrti četrtini revij ustrezne vsebinske kategorije
  

40–60 točk.

Vrednost točk v intervalu se v 2., 3. in 4. četrtini revij računsko določi tako, da se sorazmerno upošteva velikost faktorja vpliva
revije znotraj četrtine in se k vrednosti točk za spodnji del intervala
prišteje do največ 20 točk po formuli 20 * (IF – IFmin)/(IFmax
– IFmin), kjer je IF faktor vpliva, IFmin in IFmax
pa sta spodnja in zgornja vrednost faktorjev vpliva znotraj četrtine revij
ustrezne vsebinske kategorije. V četrti četrtini revij je IFmin= 0.
V prvi četrtini revij ustrezne vsebinske kategorije
se vrednost točk računsko določi tako, da se sorazmerno upošteva velikost
faktorja vpliva revije znotraj četrtine in se k vrednosti točk za spodnji del
intervala prišteje do največ 70 točk po formuli 70 * (IF – IFmin)/(IFmax
– IFmin). Za prispevke na področju, kjer je zaradi zelo
kvalitetnih znanstvenih revij IFmax-IFmin > 3x (x =
povprečna vrednost IF področja), se namesto te formule k vrednosti točk za
spodnjo mejo tega intervala prišteje največ 200 točk po formuli 80*LN (IF/IFmin).

B.1 Znanstveni članek v reviji kategorije A evropskega
  humanističnega indeksa ERIH (upošteva se zadnja delovna verzija) in v reviji,
  ki jo indeksira A&HCI

70
  točk


B.2 Znanstveni članek v reviji kategorije B evropskega
  humanističnega indeksa ERIH (upošteva se zadnja delovna verzija)

40
  točk


C. Znanstveni članek v reviji kategorije C evropskega
  humanističnega indeksa ERIH (upošteva se zadnja delovna verzija) ali v
  reviji, ki jo indeksira mednarodna bibliografska baza podatkov iz seznama
  agencije

30
  točk


D.
  Znanstveni članek v drugih znanstvenih revijah iz seznama agencije

10
  točk.

Znanstveni članki (1.01, 1.02) morajo
obsegati najmanj 4 strani, sicer se ocenjujejo kot kratki znanstveni
prispevki (1.03). Kratki znanstveni prispevki (1.03) se ocenjujejo z 80% točk,
kot jih dobivajo izvirni in pregledni znanstveni članki v revijah iste
kategorije, razen kratki znanstveni članki (1.03) v prvi polovici revij SCI ali
SSCI, ki se ocenjujejo s 100% točk, kot jih dobivajo izvirni in pregledni
znanstveni članki v revijah iste kategorije.
2.    
Znanstvena monografska publikacija in drugi
dokumentarni dosežki (Cobiss tip 2.01, 2.18, 2.20, 2.22, 2.24)

A.
  Znanstvena monografija (2.01) s številom strani nad 50, 

 


– izdana v mednarodni založbi iz seznama agencije ali

 


– pri katerikoli drugi založbi (domači ali tuji), če
  je monografija s področja humanistike (po vrstilcu UDK) in se vrednotenje
  izvaja za humanistiko

160
  točk


B. Znanstvena monografija s številom strani nad 50, ki
  ne ustreza kriterijem iz kategorije A

 


– izdana pri tuji založbi

120
  točk


– izdana pri domači založbi

80
  točk


C. Znanstvena monografija (brošura) s številom strani
  med 20 in 50 ali znanstveni zemljevid

 


– izdana pri mednarodni založbi iz seznama agencije
  ali pri kateri koli drugi založbi (domači ali tuji), če je monografija s
  področja humanistike (po vrstilcu UDK) in se vrednotenje izvaja za
  humanistiko

30
  točk


– izdana pri tuji založbi

25
  točk


– izdana pri domači založbi

20
  točk


D.
  Raziskovalni ali dokumentarni film, zvočni posnetek, video posnetek (2.18)

10 točk


E.
  Patent, sorta, pasma

 


– patent (2.24), podeljen pri uradu, ki opravlja
  popoln preizkus patentne prijave – v ZDA, Kanadi, na Japonskem, v Avstraliji,
  v J. Koreji, na Norveškem, v Turčiji, v Rusiji, na Kitajskem, v Indiji,
  v Mehiki, JAR, v Braziliji in v tistih državah Evropske unije, ki opravljajo
  popoln preizkus patentne prijave na evropskem patentnem uradu (evropski
  patent)

200
  točk


– nova rastlinska sorta ali živalska sorta (2.22) 

200
  točk


F. Urednik revije 1A, 1B (glavni urednik, odgovorni urednik,
  glavni in odgovorni urednik, predsednik uredniškega sveta) ali monografije (2.01 A)

40
  točk (za vsako leto)


G. Urednik revije 1A, 1B (urednik, gostujoči urednik,
  urednik področja, član uredniškega odbora in vsi ostali tipi uredništev). Ne
  upošteva se recenzentstvo in tehnično uredništvo. Pri uredništvih (F, G) se
  upošteva samo ena funkcija v reviji v tekočem letu. 

20
  točk 
  (pri revijah za vsako leto)


H.
  Zaključena znanstvena zbirka podatkov (2.20) iz seznama agencije

30 točk.




Znanstvena monografija mora biti
recenzirana in opremljena z ISBN (ISMN) številko.
 
3.    
Samostojni znanstveni sestavek ali poglavje v
monografski publikaciji (Cobiss tip 1.16 v 2.01, 2.02, 2.06, 2.16, 2.17, 2.20) 

A. Obsežni znanstveni sestavek ali poglavje (nad 50
  strani) v znanstveni monografiji (2. 01A, 2.06, izdana v mednarodni založbi
  iz seznama agencije) 

60
  točk


B. Samostojni znanstveni sestavek ali poglavje v
  znanstveni monografiji (2.01A, 2.06, izdana v mednarodni založbi iz seznama
  agencije)

30
  točk


C. Samostojni znanstveni sestavek ali poglavje v
  znanstveni monografiji (2.01B, 2.06)

 


– izdana pri tuji založbi

25
  točk


– izdana pri domači založbi

20
  točk


D. Samostojni
  znanstveni sestavek ali poglavje v drugi monografski publikaciji

10
  točk.

Samostojni znanstveni sestavek ali poglavje
je praviloma objavljen v znanstveni monografiji (2.01), izjemoma pa tudi v
strokovni monografiji (2.02), priročniku, slovarju, leksikonu ali enciklopediji
(2.06), kot spremna študija k umetniškemu delu (2.16) ali kot razprava v
katalogu razstave (2.17). Obsegati mora najmanj 4 strani (izjema so znanstveni
zemljevidi). Prispevki iz kategorije 3B, 3C in 3D, ki so krajši od 4 strani, se točkujejo s 50% točk.
Skupno število točk enega avtorja v eni
monografski publikaciji ne sme preseči 120 točk.
 
4.    
Znanstveni prispevek na konferenci, objavljen v
zborniku recenziranih znanstvenih prispevkov (Cobiss tip 1.06 in 1.08 v 2.31 ali 2.32)
Če je zbornik recenziranih znanstvenih
prispevkov objavljen kot redna številka znanstvene revije, ki ustreza kategorijam
 1. A, B se prispevki točkujejo po metodologiji za znanstvene članke.

C. Znanstveni
  prispevek v zborniku z mednarodne ali tuje konference (2.31)

25
  točk


D. Znanstveni
  prispevek v zborniku z domače konference (2.32)

20
  točk.

Prispevek mora obsegati najmanj 4 strani.
Skupno število točk enega avtorja v enem zborniku ne sme preseči 50 točk.
Prispevki iz kategorije 4. C in 4. D, ki so krajši od štirih strani in s strukturo znanstvenega prispevka, se točkujejo s 50%
točk.
Konferenca, organizirana v Republiki
Sloveniji, se šteje kot mednarodna, kadar je aktivnih udeležencev iz tujine
najmanj ena tretjina. Pri tem se upoštevajo tisti udeleženci, katerih prispevki
so objavljeni v zborniku.
Prevod ali nova izdaja lastnega
znanstvenega dela se točkuje s 50% točk ustrezne kategorije izvirnika. Če delo
v izvirniku ni izšlo, se prevod točkuje enako, kot bi se točkoval izvirnik.
Ponatisi se ne upoštevajo.
Kjerkoli se kot kriterij za kategorizacijo
uporablja število strani, ena stran pomeni najmanj 2000 znakov s presledki in
ločili (velja za tiskane in elektronske vire). Če izračun na podlagi števila
znakov izkaže večje število strani od podatka v bibliografskem zapisu, se
upošteva izračunano število strani, ki se pri katalogizaciji zabeleži v
ustrezno polje. Pri večjezičnih objavah istega besedila v monografski ali
serijski publikaciji se upošteva samo izvirno besedilo.
6. člen
(bibliografski kazalci in merila strokovne
uspešnosti)
Kot bibliografski kazalci in merila
strokovne uspešnosti se po tem pravilniku štejejo nekategorizirana znanstvena
dela iz 5. člena tega pravilnika ter strokovna, umetniška in pedagoška dela, ki
so evidentirana v bibliografskih zapisih.
Za kvantitativno ocenjevanje (točkovanje)
se uporabljajo naslednji kazalci in merila:
 


Članki
  in drugi sestavni deli

 


1.04
  Strokovni članek

5 točk


1.05
  Poljudni članek 

5 točk


1.07
  Objavljeni strokovni prispevek na konferenci (vabljeno predavanje)

5 točk


1.09
  Objavljeni strokovni prispevek na konferenci 

5 točk


1.12
  Objavljeni povzetek znanstvenega prispevka na konferenci

2
  točki


1.13
  Objavljeni povzetek strokovnega prispevka na konferenci

1
  točka 


1.17
  Samostojni strokovni sestavek ali poglavje v monografski publikaciji

 


Skupno
  število točk avtorja v eni monografski publikaciji ne sme preseči 50 točk

5 točk


1.18
  Geslo – sestavek v enciklopediji, leksikonu, slovarju ... 

2
  točki 


1.19
  Recenzija, prikaz knjige, kritika 

5 točk


1.20
  Predgovor, spremna beseda 

2
  točki


1.21
  Polemika, diskusijski prispevek 

2
  točki


1.22
  Intervju 

1
  točka


1.23
  Umetniški sestavek

2
  točki


1.24
  Bibliografija, kazalo ipd. 

2
  točki 


Nekategorizirana
  znanstvena dela iz 5. člena tega pravilnika

5 točk


Monografije
  in druga zaključena dela

 


2.02
  Strokovna monografija

50
  točk


2.03
  Univerzitetni ali visokošolski učbenik z recenzijo

50
  točk


2.04
  Srednješolski, osnovnošolski ali drugi učbenik z recenzijo 

15
  točk


2.05
  Drugo učno gradivo 

2
  točki


2.06
  Priročnik, slovar, leksikon, atlas, zemljevid

30
  točk


2.07
  Bibliografija

5 točk


2.08
  Doktorska disertacija

20
  točk


2.09
  Magistrsko delo 

10
  točk


2.10
  Specialistično delo 

3
  točke


2.11
  Diplomsko delo 

2
  točki


2.12
  Končno poročilo o rezultatih raziskav 

2
  točki


2.13
  Elaborat, predštudija, študija 

2
  točki


2.14
  Projektna dokumentacija (idejni projekt, izvedbeni projekt) 

2
  točki


2.15
  Izvedensko mnenje, arbitražna odločba 

2
  točki


2.16
  Umetniško delo 

5 točk


2.17
  Katalog razstave 

5 točk


2.19
  Poljudni film, radijska ali televizijska oddaja 

2
  točki


2.21
  Programska oprema 

2
  točki


2.23
  Patentna prijava (prijava pri uradu, ki ustreza kriterijem pod 2.E) 

10
  točk


2.24
  Patent (domači, oziroma, ki ne ustreza kriterijem pod 2.E) 

10
  točk


Nekategorizirana
  znanstvena dela iz 5. člena tega pravilnika

5 točk


Izvedena
  dela (dogodki)

 


3.10
  Umetniška poustvaritev 

5 točk


3.11
  Radijski ali TV dogodek 

2
  točki


3.12
  Razstava 

5 točk


3.14
  Predavanje na tuji univerzi 

2
  točki


3.15
  Prispevek na konferenci brez natisa

1
  točka


3.16
  Vabljeno predavanje na konferenci brez natisa 

1
  točka


Sekundarno
  avtorstvo

 


Urednik
  revije, monografije ali zbornika, ki ne ustreza 2 F

10
  točk


Mentor
  pri doktorskih disertacijah 

5 točk


Mentor
  pri magistrskih delih

3
  točke


Mentor
  pri specialističnih delih 

1
  točka


Mentor
  pri diplomskih delih 

1
  točka


Prevajalec
  (na 10 strani) 

1
  točka


Intervjuvanec

 1 točka


Komentor
  pri doktorskih disertacijah 

4
  točke


Komentor
  pri magistrskih delih 

1
  točka


Komentor
  pri specialističnih delih 

0,5
  točke


Komentor
  pri diplomskih delih 

0,5
  točke


7. člen
(uporaba kvantitativnih meril)
Kvantitativni podatki se uporabljajo
individualno za petletno obdobje oziroma pri izkazovanju citiranosti za
desetletno obdobje, v primeru ocenjevanja skupin pa lahko tudi za enoletno
obdobje. Pri točkovanju znanstvene uspešnosti je potrebno upoštevati razlike v
načinu objavljanja med vedami, ki se kažejo v tem, da je objavljanje v
naravoslovju, tehniki, biotehniki in medicini najbolj odmevno v čim
kvalitetnejših mednarodnih znanstvenih revijah, objavljanje v družboslovju v
znanstvenih monografskih publikacijah in znanstvenih revijah, objavljanje v
humanistiki pa tudi v drugih vrstah znanstvenih publikacij. Treba je upoštevati
tudi naravo znanstvenega objavljanja, ki je v mnogih elementih tesno povezano s
strokovnim delom.
Zaradi razlogov iz prvega odstavka tega
člena se skupno število točk raziskovalne uspešnosti izračuna tako, da se za
vse vede upoštevajo prispevki v kategorijah iz 5. člena tega pravilnika: 1. A, B 2. A, E, F in  3. A, B (skupne točke), in sicer na naslednji način:
a) 
Za naravoslovje, medicino in biotehniko:
število točk je sestavljeno iz skupnih točk in preostalih točk znanstvene
uspešnosti (5. člen tega pravilnika), vendar le v tolikšni meri, da vsota
preostalih točk ne preseže 15% skupnega števila točk.
b) 
Za tehniko: število točk je sestavljeno iz
skupnih točk in iz preostalih točk znanstvene uspešnosti (5. člen tega
pravilnika), vendar le v tolikšni meri, da vsota preostalih točk ne preseže 15%
skupnega števila točk.
c) 
Za družboslovje: število točk je sestavljeno iz
skupnih točk iz kategorije 1.C, če revija izhaja v svetovnem jeziku (angleški,
francoski, nemški, ruski, španski), števila točk v kategoriji 2.B, števila točk
v kategoriji 3.C, če je monografija izdana pri tuji založbi, in preostalih točk
znanstvene uspešnosti (5. člen tega pravilnika), vendar le v tolikšni meri, da
vsota preostalih točk ne preseže 15% skupnega števila točk.
d) 
Za humanistiko: število točk je sestavljeno iz
celotnega števila točk znanstvene uspešnosti (5. člen tega pravilnika). K tem
točkam se prištejejo točke strokovne uspešnosti (6. člen tega pravilnika),
vendar le v tolikšni višini, da njihova vsota ne preseže 15% skupnega števila
točk.
e) 
Za interdisciplinarne raziskave: število točk
je sestavljeno iz celotnega števila točk znanstvene uspešnosti (5. člen tega
pravilnika). K tem točkam se prištejejo točke strokovne uspešnosti (6. člen
tega pravilnika), vendar le v tolikšni višini, da njihova vsota ne preseže 15%
skupnega števila točk. Interdisciplinarne raziskave so opredeljene v vsakem
razpisu posebej.
Metodologija ocenjevalnih postopkov
opredeli mejno vrednost upoštevanega števila točk, ki je določena tako, da je
blizu vrednostim najboljših slovenskih raziskovalcev. Metodologija tudi
opredeli način izračuna točk, ki ločeno upošteva objave v prvi četrtini revij
SCI ali v SSCI, oziroma objave v najboljših znanstvenih revijah in v
monografijah izdanih pri mednarodnih založbah.

Pravilnik o kazalcih in merilih znanstvene in
strokovne uspešnosti (Uradni list RS, št. 41/09)
vsebuje naslednji končni določbi:
»KONČNI DOLOČBI
8. člen
(prenehanje
veljavnosti)
Z dnem, ko začne veljati ta pravilnik,
preneha veljati Pravilnik o kazalcih in merilih znanstvene in strokovne
uspešnosti (Uradni list RS, št. 39/06, 106/06 in 39/07), uporablja pa se še do
31. decembra 2009, razen določb prvega odstavka 7. člena, 8., 9. in 10. člena.
9. člen
(začetek
veljavnosti pravilnika)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
1. januarja 2010.«.

Pravilnik o spremembah in dopolnitvah
Pravilnika o kazalcih in merilih znanstvene in strokovne uspešnosti (Uradni
list RS, št. 86/09) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
1. januarja 2010.«.

Pravilnik o spremembah in dopolnitvah
Pravilnika o kazalcih in merilih znanstvene in strokovne uspešnosti (Uradni
list RS, št. 56/10) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.