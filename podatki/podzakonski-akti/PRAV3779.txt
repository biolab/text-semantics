I. VSEBINA PRAVILNIKA
1. člen
(splošne določbe)
Ta pravilnik določa pogoje, ki jih mora izpolnjevati grozdje,
pridelano v Republiki Sloveniji, za predelavo v vino, ter pogoje glede
kakovosti vina, mošta in drugih proizvodov iz grozdja in vina (v nadaljnjem
besedilu: drugi proizvodi) v prometu, kot tudi tehnološke postopke in enološka
sredstva, ki so dovoljena v Republiki Sloveniji pri pridelavi vina, mošta in
drugih proizvodov, za izvajanje Uredbe Sveta (ES) št. 1493/1999 z dne 17. maja
1999 o skupni ureditvi trga za vino (UL L št. 179 z dne 14. 7. 1999, str. 1, z
vsemi spremembami) in Uredbe Sveta (EGS) št. 1601/91 z dne 10. junija 1991 o
določitvi splošnih pravil za opredelitev, opis in predstavitev aromatiziranih
vin, aromatiziranih pijač na osnovi vina in aromatiziranih mešanih pijač iz
vinskih proizvodov (UL L št. 149 z dne 14. 6. 1991, str. 1, z vsemi
spremembami).
2. člen
(prepoved dajanja v promet)
(1) Grozdje, vino, mošt in drugi proizvodi, ki ne
izpolnjujejo predpisanih pogojev glede kakovosti, se ne smejo dajati v promet.
(2) Grozdje, vino, mošt in drugi proizvodi pri katerih so
bili uporabljeni nepredpisani tehnološki postopki in enološka sredstva, se ne
smejo dajati v promet.
(3) Pridelki, katerih dejanska kakovostna stopnja odstopa od
označene, se ne smejo dajati v promet, razen če se pridelovalec sam odloči za
uvrstitev pridelka v kakovostno stopnjo za katero so zahtevani manj strogi
pogoji (v nadaljnjem besedilu: deklasiranje).
(4) Pokvarjeni pridelki oziroma pridelki z napako ne smejo
biti v prometu.
II. PRIDELKI
3. člen
(pridelki)
Izrazi uporabljeni v tem pravilniku imajo naslednji pomen:
1.     
Pridelki so grozdje, grozdni mošt, vinski mošt, novo vino, ki še
vre, vino, delno prevreti mošt iz sušenega grozdja, mistela, zgoščen grozdni mošt,
rektificiran zgoščen grozdni mošt, grozdni sok in zgoščen grozdni sok. Vsi
pridelki morajo biti vpisani v register pridelovalcev grozdja in vina (v
nadaljnjem besedilu: register).
2.     
Grozdje je sadež vinske trte, pridelan na absolutnih
vinogradniških legah iz priporočenih in dovoljenih sort vinske trte za določeno
pridelovalno območje (v nadaljnjem besedilu: vinorodno območje), ki dosega
predpisano sladkorno stopnjo ter ostale predpisane parametre in se uporablja za
pridelavo grozdnega mošta in vina. Za pridelavo v vino se uporablja zrelo ali
rahlo posušeno grozdje, ki se lahko drozga ali stisne z običajno kletarsko
opremo, pri čemer lahko spontano poteče alkoholno vrenje.
Grozdje
pridelano v Republiki Sloveniji, ki je namenjeno za pridelavo vina, mora izpolnjevati
naslednje pogoje:
- 
biti mora pridelano znotraj vinorodnega območja iz sort žlahtne vinske
trte;
- 
biti mora ustreznega zdravstvenega stanja, kar pomeni, da je najmanj 50%
zdravega grozdja;
- 
biti mora enakomerno dozorelo, v primeru prisotnosti nedozorelih
grozdov, se leti ne smejo pridelati v vino;
- 
biti mora brez primesi organskega ali anorganskega porekla, kar pa ne
velja za morebiten dodatek sredstev za žveplanje;
- 
biti mora potrgano v skladu s predpisom, ki ureja kontrolo kakovosti
grozdja v času trgatve.
Količina pridelka
ne sme presegati za posamezno kakovostno stopnjo predpisanih največjih
pridelkov vina v litrih na hektar površine zasajene z vinsko trto (v nadaljnjem
besedilu: hektarskih pridelkov).
Sladkorna stopnja
grozdja ob trgatvi mora dosegati minimalno predpisano sladkorno stopnjo za
posamezno vinorodno območje, ki omogoča predelavo v vino.
Za preračunavanje
sladkornih stopenj oziroma koncentracij naravnega alkohola se uporablja
korelacijska tabela med gostoto mošta (v g/cm3), relativno gostoto, sladkorno
stopnjo mošta (v oOe in v g/l),% saharoze (v m/m) in alkoholom v vinu (v
vol.%), ki je kot Priloga I sestavni del tega pravilnika.
Od zadnje uporabe
sredstev za varstvo rastlin pred boleznimi in škodljivci mora preteči najmanj
toliko časa, kot ga predpisuje proizvajalec sredstva za karenčno obdobje.
Po drozganju
oziroma stiskanju grozdja lahko spontano poteče alkoholno vrenje.
3.     
Grozdni mošt je tekoč pridelek, katerega volumenski delež
dejanskega alkohola je največ 1% in je pridobljen iz grozdja brez ali s pomočjo
fizikalnih postopkov.
4.     
Delno prevret grozdni mošt (v nadaljnjem besedilu: vinski mošt)
je tekoč pridelek, katerega volumenski delež dejanskega alkohola je najmanj 1%
in največ 3/5 skupnega alkohola.
Za vinski mošt se
ne šteje vrhunsko vino z zaščitenim geografskim poreklom posebnih kakovosti in
njemu enakovredno vino, ki ni pridelano v Republiki Sloveniji, katerega
volumenski delež dejanskega alkohola je več kot 4,5%, vendar manj kot 3/5
skupnega alkohola.
5.     
Novo vino, ki še vre, je pridelek, kjer alkoholno vrenje še ni
zaključeno in vino še ni oddeljeno od droži in katerega volumenski delež
dejanskega alkohola je več kot 3/5 skupnega alkohola.
6.     
Vino je pridelek, pridobljen s popolnim ali delnim alkoholnim
vrenjem drozge ali mošta, pridelanega iz grozdja žlahtne vinske trte.
7.     
Delno prevret grozdni mošt iz sušenega grozdja je tekoč pridelek,
pridobljen z delnim alkoholnim vrenjem iz sušenega grozdja, katerega
koncentracija reducirajočih sladkorjev pred alkoholnim vrenjem je najmanj 272
g/l in katerega volumenski delež naravnega in dejanskega alkohola je najmanj
8%. Mošt iz prejšnjega odstavka se sme uporabljati le za pridelavo posebnih
vin, razen naravnih sladkih vin, znotraj vinorodnega območja pridelave grozdja.
8.     
Sveži grozdni mošt, ki mu je bilo vrenje ustavljeno z dodatkom
alkohola (v nadaljnjem besedilu: mistela) je pridelek z volumenskim deležem
dejanskega alkohola najmanj 12% in največ 15%. Mistelo pridobimo tako, da se
neprevretemu grozdnemu moštu, ki ima volumenski delež naravnega alkohola
najmanj 8,5% in je pridelan izključno iz priporočenih in dovoljenih sort, doda:
- 
nevtralni alkohol, ki ima poreklo iz vinske trte in ima volumenski delež
dejanskega alkohola najmanj 95% ali
- 
vinski destilat, ki ima volumenski delež dejanskega alkohola najmanj 52%
in največ 80%.
9.     
Zgoščen grozdni mošt (v nadaljnjem besedilu: ZGM) je
nekarameliziran pridelek iz grozdnega mošta, pridobljen z delno dehidracijo
grozdnega mošta z vakuumom ali z zmrzovanjem vode v moštu, vendar brez uporabe
neposrednega segrevanja. ZGM ima masni delež sladkorja, določen z
refraktometrom pri temperaturi 20 °C, več kot 50,9%. Volumenski delež
dejanskega alkohola je lahko največ 1%.
Grozdni mošt, iz
katerega se pridobiva ZGM, mora imeti volumenski delež naravnega alkohola
najmanj 6,3%, razen za območje vinorodne dežele Primorske najmanj 8,5%.
Ne glede na
določbe prejšnjega odstavka ima lahko grozdni mošt, ki ni pridelan v Republiki
Sloveniji, iz katerega se pridobiva ZGM nižji volumenski delež naravnega
alkohola, če je ta v skladu s predpisom države pridelovalke, vendar v nobenem
primeru manj kot 5%.
ZGM se uporablja
za:
- 
pridelavo penečih vin,
- 
pridelavo mešanih pijač, ki vsebujejo določen delež vina,
- 
povečanje volumenskega deleža naravnega alkohola ali dosladkanje (v
nadaljnjem besedilu: obogatitev) pri vinu, razen pri vrhunskem vinu,
- 
slajenje vina in
- 
pridelavo grozdnega soka.
ZGM, ki je
pridobljen izključno iz grozdnega mošta določenega vinorodnega območja v
Republiki Sloveniji, ki je manjše ali enako vinorodnemu okolišu, se imenuje
zgoščen grozdni mošt z zaščitenim geografskim poreklom (v nadaljnjem besedilu:
ZGM ZGP) . Zgoščevanje grozdnega mošta za namene pridelave ZGM ZGP mora
potekati znotraj vinorodnega okoliša v Republiki Sloveniji, izjemoma pa lahko minister
pristojen za kmetijstvo (v nadaljnjem besedilu: minister) na podlagi vloge
pridelovalca grozdja ali vina za določeno količino grozdnega mošta dovoli
zgoščevanje izven vinorodnega okoliša.
10.  
Rektificiran zgoščen grozdni mošt (v nadaljnjem besedilu: RTK) je
tekoč nekarameliziran pridelek, kateremu so izločene vse sestavine mošta, razen
sladkorja. Pridobljen je brez uporabe neposrednega segrevanja in razkisan z
metodo razkisa, ki je predpisana s tem pravilnikom. Masni delež sladkorja v
RTK, določen z refraktometrom pri temperaturi 20 °C, mora biti najmanj 61,7%. 
RTK mora
izpolnjevati naslednje pogoje:
- 
volumenski delež dejanskega alkohola mora biti manjši kot 1%;
- 
pH vrednost mora biti manjša kot 5 pri sladkorni stopnji 239,2 g/l;
- 
optična gostota (merjena pri 425 nm, debelina kivete 10 mm) mora biti
manjša od 0,1 pri sladkorni stopnji 239,2 g/l;
- 
indeks FolinCiocalteu mora biti manjši kot 6,00 pri sladkorni stopnji
239,2 g/l;
- 
koncentracija saharoze mora biti pod mejo zaznavnosti;
- 
koncentracija skupnih kislin (izražena v miliekvivalentih na kilogram
skupnih sladkorjev) mora biti manjša kot 15 mekv/kg skupnih sladkorjev;
- 
koncentracija skupnega žveplovega dioksida mora biti manjša kot 25 mg/kg
skupnih sladkorjev;
- 
koncentracija skupnih kationov mora biti manjša kot 8 mekv/kg skupnih
sladkorjev;
- 
specifična elektrolitska prevodnost pri sladkorni stopnji 239,2 g/l in
pri temperaturi 20 °C mora biti manjša kot 120 μS/cm;
- 
koncentracija HMF mora biti manjša kot 25 mg/kg skupnih sladkorjev;
- 
koncentracija mezoinozitola mora biti v sledovih.
11.  
Grozdni sok je nefermentiran tekoč pridelek, ki je primeren za
prehrano ljudi in je pridobljen:
- 
iz svežega grozdja,
- 
iz grozdnega mošta,
- 
z razredčevanjem iz ZGM ali
- 
z razredčevanjem iz zgoščenega grozdnega soka.
Volumenski delež
dejanskega alkohola v grozdnem soku je lahko največ 1%.
12.  
Zgoščeni grozdni sok je nekarameliziran pridelek, ki je
pridobljen z delno dehidracijo grozdnega soka, brez uporabe neposrednega
segrevanja. Masni delež sladkorja v zgoščenem grozdnem soku, določen z
refraktometrom pri temperaturi 20 °C, je več kot 50,9%.
Volumenski delež
dejanskega alkohola v zgoščenem grozdnem soku je lahko največ 1%.
III. VINORODNE CONE
4. člen
(1) Vinorodna cona je območje v Evropski uniji znotraj
katerega veljajo enaki pogoji glede pridelave pridelkov in uporabe tehnoloških
postopkov in enoloških sredstev, kot to določajo predpisi Evropske unije, ki
urejajo kakovost in enološke postopke in sredstva.
(2) Pridelkov iz različnih vinorodnih con med seboj ni
dovoljeno mešati. Za mešanje se ne šteje dodajanje RTK za izvajanje postopka
obogatitve.
(3) Vinorodna območja Republike Slovenije se uvrščajo v
vinorodno cono B, razen območje vinorodne dežele Primorske, ki sodi v vinorodno
cono CII.
IV. ALKOHOLI
5. člen
(alkoholi)
(1) Volumenski delež dejanskega alkohola v % pomeni število
prostorninskih delov čistega alkohola, ki jih pri temperaturi 20 °C vsebuje 100
prostorninskih delov pridelka.
(2) Volumenski delež potencialnega alkohola v % pomeni
število prostorninskih delov čistega alkohola pri temperaturi 20 °C, ki lahko
nastane s popolnim povretjem sladkorjev, ki jih vsebuje 100 prostorninskih
delov pridelka pri tej temperaturi.
(3) Volumenski delež skupnega alkohola v % pomeni vsoto
dejanskega in potencialnega alkohola.
(4) Volumenski delež naravnega alkohola v% pomeni delež skupnega
alkohola v prostorninskih delih, ki ga vsebuje proizvod pred kakršnokoli
obogatitvijo.
V. REDUCIRAJOČI SLADKORJI
6. člen
(reducirajoči sladkorji)
(1) Reducirajoči sladkorji so preostali nepovreti sladkor.
Količina reducirajočih sladkorjev v vinu je količina kemijsko določenih
reducirajočih snovi v vinu in se podaja v gramih na liter (g/l).
(2) Odstopanja med analizno izmerjenimi in deklariranimi vrednostmi
koncentracije reducirajočih sladkorjev so lahko naslednja:
-       
pri grozdnem moštu, pri ZGM in pri RTK ne sme odstopati od označenih
vrednosti;
-       
pri vinskem moštu za največ ± 30 g/l;
-       
pri suhih vinih za največ ± 1 g/l;
-       
pri polsuhih vinih za največ ± 2 g/l;
-       
pri polsladkih vinih za največ ± 3 g/l;
-       
pri sladkih vinih za največ ± 5 g/l.
7. člen
(splošno o tehnoloških postopkih in enoloških sredstvih)
(1) Tehnološki postopki (v nadaljnjem besedilu: enološki postopki)
in enološka sredstva so postopki in sredstva, s katerimi se zagotavlja pravilna
vinifikacija in ohranitev pridelkov.
Dovoljeni so pri predelavi, pridelavi, vinifikaciji, zorenju,
pripravi na stekleničenje in vstekleničenju vseh pridelkov. Enološke postopke
lahko izvaja samo pridelovalec grozdja in vina, ki prijavlja pridelek v
register.
(2) Uporabljati se sme le predpisane enološke postopke in
sredstva v predpisanem obsegu. Enološki postopki in sredstva se ne smejo
uporabljati tako, da vplivajo negativno na zdravje ljudi oziroma na senzorične
lastnosti pridelkov. Za posamezne pridelke in njihove posamezne kakovostne
stopnje je lahko predpisan ožji izbor enoloških postopkov in sredstev oziroma
dodatni pogoji za uporabo le-teh.
(3) Čistost enoloških sredstev in aktivnih snovi mora biti v
skladu s predpisi, ki urejajo enološka sredstva. Za posamezna enološka
sredstva, za katera čistost ni predpisana s predpisi iz prejšnjega stavka, se
uporabljajo določila Mednarodne organizacije za trto in vino (v nadaljnjem
besedilu: OIV), katere članica je tudi Republika Slovenija.
(4) Enološko sredstvo mora imeti na embalaži natančno
navedeno vsebnost aktivnih snovi.
(5) Enološka sredstva se morajo hraniti v prostorih, ki so
ločeni od prostorov za pridelavo vina in v skladu z navodili proizvajalca
enološkega sredstva na način, da enološko sredstvo ohranja lastnosti in nima
škodljivega vpliva na zdravje ljudi oziroma na okolje.
(6) Enološkim sredstvom je prepovedano dodajati vodo, razen
če je za določena enološka sredstva pogoj za njihovo uporabo in delovanje, da
se mešajo ali raztapljajo v točno določeni količini vode.
(7) Minister v soglasju z ministrom za zdravje lahko odobri v
eksperimentalne namene uporabo tudi drugih enoloških postopkov in sredstev za
največ tri leta, če količine ne presegajo 50.000 litrov vina na posamezni
poskus.
(8) Pred iztekom poskusnega obdobja iz prejšnjega odstavka raziskovalna
institucija ali pridelovalec pošlje obema ministrstvoma poročilo o rezultatih
poskusa. Minister lahko v soglasju z ministrom za zdravje odobri podaljšanje za
največ tri leta in določi količino vina za namene poskusa.
8. člen
(enološki postopki in sredstva, ki so dovoljena pri
pridelavi grozdnega mošta, ki je namenjen pridobivanju RTK)
Pri pridelavi grozdnega mošta, ki je namenjen pridobivanju RTK
so dovoljeni naslednji enološki postopki in sredstva:
1.     
zračenje;
2.     
obdelava s toploto;
3.     
centrifugiranje in filtracija z ali brez uporabe filtracijskega sredstva,
pod pogojem, da v tako obdelanem pridelku ne ostajajo nezaželeni ostanki;
4.     
uporaba SO2 (lahko se uporabljajo različne oblike: plin SO2,
kalijev metabisulfit (K2S2O5) in žveplova (IV) kislina (5 do 6% raztopina H2SO3);
5.     
odstranjevanje SO2 s pomočjo fizikalnokemijskih postopkov;
6.     
obdelava z ogljem za enološko uporabo;
7.     
uporaba kalcijevega karbonata, ki lahko vsebuje manjše količine dvojne
kalcijeve soli L (+) vinske in L (-) jabolčne kisline in
8.     
uporaba ionskih izmenjalnih kolon.
9. člen
(enološki postopki in sredstva, ki so dovoljena pri
predelavi svežega grozdja in pridelavi grozdnega mošta, vinskega mošta, delno
prevretega grozdnega mošta iz sušenega grozdja, ZGM in novega vina, ki še vre)
(1) Pri predelavi svežega grozdja in pri pridelavi grozdnega mošta,
vinskega mošta, delno prevretega grozdnega mošta iz sušenega grozdja, ZGM in
novega vina, ki še vre, so dovoljeni naslednji enološki postopki in sredstva:
1.     
zračenje ali dodatek kisika;
2.     
obdelava s toploto;
3.     
centrifugiranje in filtracija z ali brez uporabe inertnega
filtracijskega sredstva, pod pogojem, da v pridelkih ne ostajajo nezaželeni
ostanki inertnega filtracijskega sredstva;
4.     
uporaba CO2 oziroma argona oziroma dušika, z namenom ustvarjanja
inertne atmosfere in zaščite pridelka pred oksidacijo;
5.     
uporaba vinskih kvasovk;
6.     
uporaba enega ali več naslednjih sredstev, ki pospešujejo rast in
razmnoževanje vinskih kvasovk:
- 
dodatek diamonijevega fosfata ali
amonijevega sulfata,
- 
dodatek amon sulfita ali amon disulfita,
- 
dodatek tiamin hidroklorida;
7.     
uporaba žveplovega dioksida (SO2), kalijevega metabisulfita (K2S2O5)
in žveplove (IV) kisline (H2SO3) največ do take količine,
da je koncentracija skupnega SO2 v vinu v skladu s predpisanimi
omejitvami za posamezne kakovostne razrede vin, ki so kot Priloga II, sestavni
del tega pravilnika;
8.     
odstranjevanje SO2 s fizikalnimi postopki in z desulfitacijo s
kalcijevim oksidom v posebni desulfitacijski koloni;
9.     
čiščenje ali lepšanje z uporabo enega ali več naslednjih enoloških
sredstev:
- 
želatina primerna za prehrano,
- 
ribji mehur,
- 
kazein in kalijev kazeinat (posneto mleko),
- 
jajčni beljak,
- 
bentonit in kaolin,
- 
silicijev dioksid kot gel ali koloidna raztopina,
- 
tanini,
- 
pektolitični encimi in
- 
encimski preparat betaglukanaze le v primeru, da opravljen test na
prisotnost betaglukana kaže pozitiven rezultat;
10.  
uporaba sorbinske kisline ali kalijevega sorbata;
11.  
uporaba vinske kisline za dokisanje;
12.  
za popravek kisline (v nadaljnjem besedilu: kemijski razkis) je
dovoljena uporaba enega ali več sredstev:
- 
nevtralni kalijev tartrat,
- 
kalijev dikarbonat ali kalijev hidrogen karbonat,
- 
kalcijev karbonat, ki lahko vsebuje majhne količine dvojne kalcijeve
soli L (+) vinske in L () jabolčne kisline,
- 
kalcijev tartrat,
- 
homogeni pripravek vinske kisline in kalcijevega karbonata v ekvivalentnih
deležih v obliki drobnega prahu;
13.  
uporaba preparata celičnih sten kvasnih celic največ do 40 g/hl;
14.  
uporaba PVPP (polivinilpolipirolidon) največ do 80 g/hl;
15.  
uporaba mlečnokislinskih bakterij;
16.  
uporaba lizocima v količini, da celotna vsebnost v vinu ne presega 500
mg/l;
17.  
uporaba aktivnega oglja v moštih je dovoljena največ do 100 g/hl, razen
za rdeče mošte rdečih sort;
18.  
rezanje ali mešanje moštov (v nadaljnjem besedilu: rezanje), ki je
enološki postopek s katerim združujemo različne mošte.
(2) Ne glede na določbo 18. točke prejšnega odstavka, rezanje
ni:
-       
dodajanje ZGM ali RTK z namenom obogatitve in
-       
slajenje z moštom.
10. člen
(enološki postopki in sredstva, ki so dovoljeni pri
pridelavi vinskega mošta in vina)
(1) Pri pridelavi vinskega mošta in vina so dovoljeni
naslednji enološki postopki in sredstva:
1.     
zračenje ali prepihavanje s pomočjo plina argona ali dušika;
2.     
uporaba svežih, zdravih, nerazredčenih vinskih droži iz vinifikacije
suhih vin pri suhih vinih največ do 5% na celotno količino vina;
3.     
obdelava s toploto;
4.     
centrifugiranje in filtracija z ali brez uporabe inertnega
filtracijskega sredstva, pod pogojem, da v pridelkih ne ostajajo nezaželeni
ostanki inertnega filtracijskega sredstva;
5.     
uporaba CO2 oziroma argona oziroma dušika, z namenom ustvarjanja
inertne atmosfere in zaščite pridelka pred oksidacijo;
6.     
dodatek CO2 v skladu s predpisanimi pogoji za posamezne vrste
vina (mirna, peneča, biser, gazirana, likerska);
7.     
uporaba SO2, kalijevega metabisulfita (K2S2O5)
in žveplove (IV) kisline (H2SO3) največ do take količine,
da je koncentracija skupnega in prostega SO2 v vinu v skladu s
predpisanimi omejitvami za posamezne kakovostne razrede vin v Prilogi II tega
pravilnika;
8.     
dodatek sorbinske kisline ali kalijevega sorbata;
9.     
dodatek L – askorbinske kisline;
10.  
dodatek citronske kisline za stabilizacijo vina;
11.  
uporaba vinske kisline za dokisanje;
12.  
za kemijski razkis je dovoljena uporaba enega ali več sredstev:
- 
nevtralni kalijev tartrat,
- 
kalijev dikarbonat ali kalijev hidrogen karbonat,
- 
kalcijev karbonat, ki lahko vsebuje majhne količine dvojne kalcijeve
soli L (+) vinske in L () jabolčne kisline,
- 
kalcijev tartrat,
- 
homogeni pripravek vinske kisline in kalcijevega karbonata v
ekvivalentnih deležih v obliki drobnega prahu;
13.  
bistrenje in čiščenje ali lepšanje z uporabo enega ali več naslednjih
enoloških sredstev:
- 
želatina primerna za prehranske namene,
- 
ribji mehur,
- 
kazein in kalijev kazeinat (posneto mleko),
- 
jajčni beljak,
- 
bentonit in kaolin,
- 
silicijev dioksid kot gel ali koloidna raztopina,
- 
encimski preparat betaglukanaze le v primeru, da opravljen test na
prisotnost betaglukana kaže pozitiven rezultat;
14.  
dodatek tanina;
15.  
uporaba aktivnega oglja v vinskih moštih in vinih je dovoljena največ do
100 g/hl, razen za rdeče vinske mošte rdečih sort in rdeča vina;
16.  
dodatek metavinske kisline;
17.  
uporaba gumiarabike, največ do 200 mg/l;
18.  
uporaba ustrezne oblike čistega parafina za preprečevanje oksidacije
mirnega vina v posodah, ki imajo volumen večji kot 20 l;
19.  
dodatek kalijevega hidrogentartrata in kalcijevega tartrata do 1 g/l za
pospešitev izločanja tartratov in uporaba DL vinske kisline ali njene nevtralne
kalijeve soli v kombinaciji s hlajenjem za izločitev prekomernega kalcija;
20.  
uporaba bakrovega sulfata za odstranitev napak v vonju, vendar največ 1
g/hl;
21.  
uporaba preparata celičnih sten kvasovk, največ do 40 g/hl;
22.  
uporaba PVPP (polivinilpolipirolidon), največ do 80 g/hl;
23.  
uporaba mlečnokislinskih bakterij;
24.  
dodatek kisika (aeracija, mikro in makro oksidacija);
25.  
dodatek lizocima v količini, da celotna vsebnost v vinu ne presega 500
mg/l;
26.  
modro čiščenje:
- 
obdelava s kalijevim ferocianidom je dovoljena za bele vinske mošte, ki
jih damo neposredno v promet in za bela, rdeča in rose vina in
- 
obdelava s kalcijevim fitatom je dovoljena za rdeča vina.
(2) Enološki postopek modrega čiščenja iz zadnje točke
prejšnjega odstavka lahko opravi le ustrezno usposobljena oseba z najmanj višjo
izobrazbo kemijske, živilsko tehnološke, farmacevtske ali kmetijske smeri po
vsakokratnem predhodnem dovoljenju pooblaščene organizacije za ocenjevanje mošta,
vina in drugih proizvodov iz grozdja in vina, ki je imenovana v skladu s
predpisom, ki ureja postopek in način ocenjevanja mošta, vina in drugih
proizvodov iz grozdja in vina (v nadaljnjem besedilu: pooblaščena organizacija
za ocenjevanje vina), za točno določeno količino vina. Po opravljenem modrem
čiščenju v vinu ne smejo ostati ostanki sledi sredstev modrega čiščenja, kar
mora pooblaščena organizacija za ocenjevanje vina na stroške pridelovalca tudi
preveriti.
11. člen
(obogatitev vina pridelanega v Republiki Sloveniji)
(1) Obogatitev je enološki postopek, s katerim povečamo volumenski
delež alkohola v %.
(2) Kadar klimatski pogoji in zdravstveno stanje grozdja tako
zahtevajo, lahko pooblaščena organizacija za spremljanje dozorevanja grozdja in
ugotavljanje primernosti grozdja za vrhunsko vino (v nadaljnjem besedilu:
pooblaščena organizacija za spremljanje dozorevanja grozdja), ki je imenovana v
skladu s predpisom, ki ureja kontrolo kakovosti grozdja v času trgatve, izda
dovoljenje za obogatitev.
(3) Obogatitev se dovoli, če je volumenski delež naravnega alkohola
najmanj toliko, kolikor je zahtevan minimalni volumenski delež naravnega
alkohola za posamezno kakovostno stopnjo za posamezno vinorodno območje.
(4) Dovoljenje za obogatitev iz drugega odstavka tega člena
se izda za pridelovalno območje, ki je enako ali manjše od vinorodnega okoliša
za posamezno sorto grozdja.
(5) Ne glede na določbe prejšnjega odstavka mora
pridelovalec, ki namerava obogatiti več kot 10.000 l pridelka ali obogatiti s
postopkom z delnim zgoščevanjem, predhodno pridobiti individualno dovoljenje za
obogatitev pri pooblaščeni organizaciji za spremljanje dozorevanja grozdja.
(6) Po opravljenem postopku obogatitve mora vsak pridelovalec
v skladu s predpisom, ki ureja register pridelovalcev grozdja in vina in kataster
vinogradov, oddati upravni enoti prijavo o izvedenem enološkem postopku.
(7) Obogatitev se sme izvajati na istem pridelku le enkrat, in
sicer:
-       
svežemu grozdju, vinskemu moštu in novemu vinu, ki še vre, je dovoljeno
dodajanje saharoze, ZGM in RTK;
-       
grozdnemu moštu je dovoljeno dodajanje saharoze, ZGM in RTK ali ga
obogatiti z delnim zgoščevanjem z uporabo reverzne osmoze;
-       
vinskemu moštu je dovoljeno dodajanje saharoze, ZGM in RTK;
-       
namizno vino obogatimo z delnim zgoščevanjem s hlajenjem.
(8) Dovoljeno je dodajanje saharoze raztopljene v moštu, ki
je predmet obogatitve, ni pa dovoljeno raztapljanje saharoze v vodi.
(9) Delno zgoščevanje grozdnega mošta ali vina, ki je
primerno za pridobivanje namiznega vina ali namizno vino samo, pri katerem se
uporabi postopek hlajenja, ne sme imeti za posledico zmanjšanje začetne
prostornine teh proizvodov za več kot 20%, in sme povečati volumenski delež
alkohola za največ 2% nad koncentracijo naravnega alkohola.za več kot 8%, razen
za vinorodno deželo Primorsko, kjer se volumen ne sme povečati za več kot 6,5%.
(11) V letih ko so klimatski pogoji izjemno neugodni se lahko
poveča volumenski delež naravnega alkohola največ za 3,5%, vendar samo za tista
vinorodna območja, ki ne sodijo v vinorodno deželo Primorsko. V teh primerih
lahko dodajanje ZGM oziroma RTK poveča volumen največ za 11%.
(12) Postopek obogatitve se mora izvesti do 16. Marca v letu
po trgatvi, razen v vinorodni deželi Primorski, kjer mora biti izveden do 1.
januarja v letu po trgatvi in to samo za pridelke letnika trgatve, ki je bila
neposredno pred tem datumom.
(13) Ne glede na določbe prejšnjega odstavka se lahko
zgoščevanje s hlajenjem izvaja preko celega leta.
(14) Postopek obogatitve mora potekati znotraj vinorodne cone,
kjer je bilo vino pridelano.
(15) Vino se ne sme zgoščevati, če so bili pridelki iz
katerih je vino pridobljeno, že predhodno obogateni.
12. člen
(slajenje)
(1) Slajenje vin je enološki postopek s katerim povečamo volumenski
delež potencialnega alkohola.
(2) Če je bilo vino predhodno obogateno, je slajenje
dovoljeno z uporabo grozdnega mošta, ki ima enak volumenski delež skupnega
alkohola kot vino, ki se sladi.
(3) Če vino predhodno ni bilo obogateno, je slajenje
dovoljeno z uporabo ZGM, RTK ali grozdnega mošta, pod pogojem, da se volumenski
delež skupnega alkohola ne poveča za več kot 2%.
13. člen
(dokisanje in razkis)
(1) Dokisanje je dovoljen postopek v vinorodni deželi Primorski.
Dovoljeno dokisanje grozdja, grozdnega mošta, vinskega mošta in novega vina, ki
še vre, je do 1,5 g/l izraženo kot vinska kislina ali do 20 mekv/l. Dovoljeno dokisanje
vina je do 2,5 g/l izraženo kot vinska kislina ali do 33,3 mekv/l. Dokisanje
vin, ki niso pridelana v Republiki Sloveniji, je dovoljeno, če predpisi države
pridelovalke to dovoljujejo.
(2) Grozdni mošt, vinski mošt, novo vino, ki še vre in vino
se lahko kemijsko razkisa. Dovoljen kemijski razkis vina je do 1 g/l izraženo
kot vinska kislina ali do 13,3 mekv/l.
(3) Grozdni mošt namenjen za zgoščevanje se lahko delno
kemijsko razkisa.
(4) Postopek dokisanja ali razkisa mora potekati znotraj območja
vinorodne cone, kjer je bilo grozdje pridelano, v prostorih pridelovalca vina.
(5) Na istem pridelku se postopka dokisanja in obogatitve izključujeta.
Hkrati se na istem pridelku izključujeta tudi postopka dokisanja in kemijskega
razkisa.
VII. KEMIJSKA SESTAVA VINA
14. člen
(kemijska sestava)
(1) Vino mora glede kemijske sestave izpolnjevati predpisane kemijske
parametre, ki so kot Priloga II in III sestavni del tega pravilnika.
(2) V primeru, da za posamezno sestavino vina ta pravilnik ne
predpisuje minimalne oziroma maksimalne vrednosti oziroma prisotnosti ali
odsotnosti, se uporabljajo določila OIV, ki so objavljena kot enološki kodeks.
(3) Analize kemijskih parametrov se opravljajo v skladu s
predpisom, ki ureja fizikalno-kemijske analize grozdnega mošta in vina.
15. člen
(hlapne kisline)
(1) Koncentracijo hlapnih kislin, izraženo kot ocetna
kislina, dobimo, ko od hlapne kislosti odštejemo prispevek prostega ter
skupnega žveplovega dioksida in ogljikovega dioksida.
(2) Če pooblaščena organizacija za ocenjevanje vina pri
organoleptični oceni ugotovi negativen vpliv hlapnih kislin na organoleptiko,
ne glede na njihovo koncentracijo, se vino ne sme dajati v promet in se izloči
iz prometa.
(3) Vino, ki vsebuje največ 2 g/l hlapnih kislin, izraženo
kot ocetna kislina, se lahko uporablja za proizvodnjo destilatov in vinjaka.
(4) Vino, ki vsebuje več kot 2 g/l hlapnih kislin, izraženo
kot ocetna kislina, se lahko uporablja samo za proizvodnjo kisa.
16. člen
(koncentracija skupnega žveplovega dioksida, SO2)
Zaradi neugodnih klimatskih pogojev in zdravstvenega stanja
grozdja, lahko minister, na predlog pooblaščene organizacije za spremljanje
dozorevanja grozdja, za določeno vinorodno območje, ki ni večje od vinorodnega
okoliša, z odločbo za določeno obdobje dovoli, da se največja dovoljena
količina skupnega žveplovega dioksida, SO2 v mirnih vinih, če ne
presega 300 mg/l, lahko poveča največ za 40 mg/l.
17. člen
(pokvarjeno vino)
(1) Pokvarjeno vino je vino, ki se pokvari zaradi:
-       
mikrobioloških procesov, ki so spremenili senzorične, kemijske in
fizikalne lastnosti vina;
-       
fizikalno–kemijskih procesov, ki so posledica nepravilne predelave,
vinifikacije in hranjenja, kot tudi neprimernega stekleničenja in so spremenili
senzorične, kemijske in fizikalne lastnosti vina;
-       
neposrednega stika vina s tujimi snovmi med fazo predelave in pridelave,
vinifikacije, stekleničenja, skladiščenja ali transporta, ki so spremenili
senzorične, kemijske in fizikalne lastnosti vina;
-       
neustrezne uporabe samega vina, uporabe nedovoljenih enoloških postopkov
in sredstev.
(2) Pokvarjeno vino se mora takoj izločiti iz prometa ter z
mesta skladiščenja in jasno in vidno označiti kot pokvarjeno vino. Če odprto
pokvarjeno vino ni primerno za predelavo, se lahko obarva z dovoljenim
sredstvom za obarvanje.
(3) Če je pokvarjeno vino primerno za predelavo, se dostavi v
predelovalni obrat.
(4) Če gre za utemeljen sum, da je pokvarjeno vino zdravju
škodljivo, mora pridelovalec vino neškodljivo uničiti po predhodni najavi
uničenja kmetijski inšpekciji.
18. člen
(vino z napako)
(1) Vino z napako je vino, ki je spremenilo senzorične
lastnosti (barva, bistrost, vonj in okus) zaradi:
-       
oksidacijskih procesov;
-       
razmnoževanja mikroorganizmov;
-       
motnosti in usedline;
-       
tujih netipičnih vonjev in okusov;
-       
ponovne fermentacije, ki ni del enološkega postopka.
(2) Vino z napako se mora takoj izločiti iz prometa ter z
mesta skladiščenja in jasno in vidno označiti kot vino z napako.
(3) Če je vino z napako primerno za predelavo, se dostavi v
predelovalni obrat.
(4) Če vino z napako ni pridelano in stekleničeno na ozemlju
Republike Slovenije, se v soglasju z lastnikom vina in na njegov račun nadalje
predela na ozemlju Republike Slovenije. Če takšnega soglasja ni, se vino z
napako uniči.
(5) Ne glede na prvi odstavek tega člena ne gre za vino z
napako, če gre za teran PTP, vrhunsko rdeče vino ZGP, vrhunsko vino posebnih
kakovosti ZGP, arhivsko vino ZGP ter enakovredno vino, ki ni pridelano v
Republiki Sloveniji, v katerih je prisotna usedlina kristalov soli organskih
kislin oziroma antocianov v rdečih vinih.
VIII. MIRNO VINO
19. člen
(definicija)
Mirno vino je vino, katerega notranji tlak ogljikovega
dioksida (v nadaljnjem besedilu: tlak CO2) v raztopini, pri
temperaturi 20 °C, merjen v zaprti posodi, ne presega za posamezno kakovostno
stopnjo predpisanega tlaka, vendar v nobenem primeru ne več kot 1,0 bar ali
1,0x105 Pa.
20. člen
(barva)
Po barvi je mirno vino:
-       
belo vino, ki je pridelano iz grozdja belih sort;
-       
rose vino, ki je pridelano iz grozdja rdečih sort po metodi pridelave
belih vin;
-       
rdeče vino, ki je pridelano iz grozdja rdečih sort;
-       
rdečkasto vino, ki je pridelano iz belih in rdečih sort grozdja.
21. člen
(koncentracija reducirajočih sladkorjev)
(1) Glede na koncentracijo reducirajočih sladkorjev se mirna
vina delijo na naslednje kategorije:
-       
suho vino, katerega koncentracija reducirajočih sladkorjev ne presega 9
g/l, pod pogojem, da koncentracija skupnih kislin, izražena v gramih vinske
kisline na liter, ni več kot 2 grama pod koncentracijo reducirajočih
sladkorjev;
-       
polsuho vino, katerega koncentracija reducirajočih sladkorjev presega
največjo dovoljeno koncentracijo, določeno v prejšnji alinei, vendar ne presega
18 g/l, pod pogojem, da koncentracija skupnih kislin, izražena v gramih vinske
kisline na liter, ni več kot 10 gramov pod koncentracijo reducirajočih
sladkorjev;
-       
polsladko vino, katerega koncentracija reducirajočih sladkorjev presega
največjo dovoljeno koncentracijo, določeno v prejšnji alinei, vendar ne presega
45 g/l;
-       
sladko vino, katerega koncentracija reducirajočih sladkorjev presega 45
g/l.
(2) Za razvrstitev v kategorije glede na koncentracijo
reducirajočih sladkorjev za vina, ki niso pridelana v Republiki Sloveniji
veljajo predpisi države pridelovalke.
(3) Odstopanja med analizno določenimi in deklariranimi vrednostmi
koncentracije reducirajočih sladkorjev so lahko naslednja:
-       
pri suhih vinih za največ ± 1 g/l;
-       
pri polsuhih vinih za največ ± 2 g/l;
-       
pri polsladkih vinih za največ ± 3 g/l;
-       
pri sladkih vinih za največ ± 5 g/l.
22. člen
(delitev mirnih vin)
Mirna vina se razvrščajo v naslednje razrede:
1.     
razred namiznih vin, kamor uvrščamo:
- 
namizno vino, ki ni deželno vino,
- 
namizno vino z geografsko označbo ali deželno vino, namizno vino z
geografsko označbo, ki je pridelano v Republiki Sloveniji, je deželno vino s
priznano geografsko oznako (v nadaljnjem besedilu: deželno vino PGO),
2.     
razred kakovostnih vin, kamor uvrščamo:
- 
kakovostno vino pridelano na določenem pridelovalnem območju (v
nadaljnjem besedilu: kakovostno vino PDPO) , kakovostno vino PDPO, ki je
pridelano v Republiki Sloveniji, je lahko kakovostno vino z zaščitenim
geografskim poreklom (v nadaljnjem besedilu: kakovostno vino ZGP) ali vrhunsko
vino z zaščitenim geografskim poreklom (v nadaljnjem besedilu: vrhunsko vino
ZGP).
23. člen
(namizno vino, ki ni deželno vino)
(1) Namizno vino, ki ni deželno vino, (v nadaljnjem besedilu:
namizno vino) je vino pridelano iz grozdja potrganega znotraj pridelovalnega
območja, ki je manjše ali enako ozemlju države pridelovalke grozdja in iz sort,
ki so priporočene ali dovoljene na vinorodnih območjih države pridelovalke
grozdja in vina.
(2) Ne glede na določbe prejšnjega odstavka je namizno vino
tudi vino pridelano iz grozdja potrganega znotraj pridelovalnih območij
različnih držav članic Evropske unije.
(3) Namizno vino pridelano v Republiki Sloveniji mora
izpolnjevati pogoje določene za namizno vino, ki so navedeni v Prilogah III in
IV, ki sta sestavni del tega pravilnika. Hektarski pridelek pri pridelavi
namiznega vina, pridelanega v Republiki Sloveniji, ne sme biti večji od 12.000
l/ha.
(4) Vino primerno za pridobivanje namiznega vina je vino, ki
je pridelano v skladu s prvim in drugim odstavkom tega člena in izpolnjuje
pogoje določene za namizno vino, ki so navedeni v Prilogi III tega pravilnika.
Volumenski delež naravnega alkohola v % ne sme biti manj kot predpisan
minimalni volumenski delež naravnega alkohola za namizna vina za vinorodno
območje, kjer je bilo grozdje pridelano.
(5) Vino iz prejšnjega odstavka, ki ne dosega predpisanega minimalnega
volumenskega deleža dejanskega alkohola za namizna vina, je dovoljeno dati v
promet samo za:
-       
pridelavo namiznega penečega vina in predelavo v kis;
-       
pridelavo biser vina in nizko gaziranega vina, ob pogoju da dosega
volumenski delež dejanskega alkohola vsaj 7% in volumenski delež skupnega
alkohola vsaj 9%;
-       
predelavo v druge proizvode iz grozdja in vina.
24. člen
(obogatitev namiznega vina)
(1) Popravek volumenskega deleža naravnega alkohola ne sme
preseči 2% za vinorodno deželo Primorsko in 2,5% za vinorodno deželo Posavje in
Podravje, kjer se lahko v letih z izrednimi klimatskimi pogoji dovoli popravek
volumenskega deleža za 3,5%.
(2) Omenjeni postopki obogatitve nikakor ne smejo imeti za
posledico povečanja volumenskega deleža skupnega alkohola na več kot 12% pri
belih in rose vinih in 12,5% pri rdečih in rdečkastih namiznih vinih za
vinorodno deželo Posavje in Podravje in 13% pri belih, rose in rdečih vinih za
vinorodno deželo Primorsko.
25. člen
(slajenje namiznega vina)
(1) Slajenje namiznega vina, ki je pridelano v Republiki
Sloveniji, in namiznega vina iz drugega odstavka 23. člena tega pravilnika, je
dovoljen enološki postopek, ki je dovoljen le v fazi pridelave.
(2) Če je bilo grozdje, grozdni mošt, vinski mošt, novo vino,
ki še vre ali vino primerno za pridobivanje namiznega vina ali namizno vino
samo kakorkoli obogateno, se slajenje dovoli le z uporabo grozdnega mošta, ki
ima enak volumenski delež skupnega alkohola kot namizno vino, ki se sladi.
(3) Če pridelki iz prejšnjega odstavka niso bili na noben
način obogateni, se slajenje dovoli z uporabo ZGM, RTK ali grozdnega mošta,
vendar se volumenski delež skupnega alkohola v namiznem vinu, ki se sladi, ne
sme povečati za več kot 2%. grozdja, ki ga izda na osnovi pisne vloge
posameznega pridelovalca.
(5) Vloga iz prejšnjega odstavka mora vsebovati naslednje podatke:
-       
ime in naslov osebe, ki bo izvajala postopek slajenja,
-       
mesto izvajanja postopka slajenja,
-       
opis postopka, ki bo uporabljen, s podrobnostmi o vrsti in količini
pridelka, ki se bo uporabljal kot sredstvo za slajenje ter njegovo številko
pridelka iz registra,
-       
količino ter volumenski delež skupnega alkohola in volumenski delež
dejanskega alkohola namiznega vina, ki se sladi ter njegovo številko pridelka
iz registra,
-       
volumenski delež skupnega alkohola in volumenski delež dejanskega
alkohola za grozdni mošt, če se bo uporabljal kot sredstvo za slajenje oziroma
podatek o gostoti ZGM ali RTK, če se bosta uporabljala kot sredstvo za
slajenje,
-       
pričakovani volumenski delež skupnega alkohola in dejanskega alkohola
namiznega vina po opravljenem postopku slajenja.
26. člen
(rezanje namiznih vin)
(1) Z rezanjem vin dobimo namizno vino le, če:
-       
mešamo različna namizna vina med seboj;
-       
mešamo namizna vina z vini, ki so primerna za pridobivanje namiznih vin
ali
-       
mešamo vina, ki so primerna za pridobivanje namiznega vina.
(2) Rezanje vin na način iz prejšnjega odstavka je dovoljeno samo,
če vino namenjeno rezanju izpolnjuje predpisane zahteve. 
(3) Ne glede na določbe prvega odstavka tega člena ni
dovoljeno rezanje:
-       
belega namiznega vina z rdečim namiznim vinom,
-       
namiznega vina, ki ne dosega minimalnega volumenskega deleža dejanskega
alkohola, z namiznim vinom z namenom povečanja dejanskega alkohola, razen v
prostorih pridelovalca vina.
27. člen
(deželno vino PGO)
(1) Deželno vino PGO je namizno vino pridelano iz grozdja
potrganega znotraj vinorodnega območja, ki je enako ali manjše od vinorodne
dežele. Grozdje mora biti potrgano na način kot ga določa predpis, ki ureja
kontrolo kakovosti grozdja v času trgatve.
(2) Ne glede na določbe prejšnjega odstavka je dovoljeno največ
15% deželnega vina PGO pridelati iz grozdja potrganega v neposredno sosednji
vinorodni deželi, če je ta v isti vinorodni coni.
(3) Hektarski pridelek pri pridelavi deželnih vin PGO ne sme
biti večji od 12.000 l/ha. 
(4) Koncentracija reducirajočih sladkorjev izražena kot
potencialni alkohol v deželnih vinih PGO, pridelanih v Republiki Sloveniji, je
lahko največ 15% vrednosti dejanskega alkohola v vinu.
(5) Deželno vino PGO mora biti od pooblaščene organizacije za
ocenjevanje vina ocenjeno kot deželno vino PGO in mora izpolnjevati pogoje
določene za deželno vino PGO, ki so navedeni v Prilogah III in IV tega
pravilnika.
(6) Namizno vino z geografsko označbo, ki ni pridelano v
Republiki Sloveniji, je enakovredno deželnemu vinu PGO, če je pridelano v
skladu s predpisom, ki ureja pridelavo namiznih vin z geografsko označbo države
pridelovalke grozdja in vina in izpolnjuje naslednje pogoje:
-       
da je pridelano iz dovoljenih in priporočenih sort grozdja v vinorodnem
območju, katerega oznako ima;
-       
da dosega minimalni volumenski delež naravnega alkohola, kot je
predpisan za vinorodno območje, katerega oznako ima;
-       
da ima volumenski delež dejanskega alkohola najmanj 8,5% in največ 15%;
-       
da je poreklo in kakovost potrdil uraden pooblaščen organ države
pridelovalke, in hkrati
-       
izpolnjuje predpisane zahteve za deželno vino PGO, ki so navedene v
Prilogi III tega pravilnika;
-       
da ga je pooblaščena organizacija za ocenjevanje vina v Republiki
Sloveniji ocenila z ocenami kot za deželno vino PGO, razen če ni z mednarodnim
sporazumom drugače določeno.
28. člen
(enološki postopki in sredstva, ki so dovoljeni pri
pridelavi deželnega vina PGO)
(1) Enološki postopki in sredstva, ki so dovoljeni pri
pridelavi deželnega vina PGO, so navedeni v 9. in 10. členu tega pravilnika.
(2) Za obogatitev deželnega vina PGO veljajo enaki pogoji kot
za obogatitev namiznega vina iz 24. člena tega pravilnika.
(3) Za slajenje deželnega vina PGO veljajo enaki pogoji kot
za slajenje namiznega vina iz 25. člena tega pravilnika, razen, da je slajenje
s pomočjo grozdnega mošta dovoljeno le, če ta izhaja iz iste vinorodne dežele,
kot je deželno vino, ki se sladi.
(4) S postopkom obogatitve in slajenja deželnega vina PGO se
ne sme povečati skupni alkohol za več kot 2,5%. Obogateno in slajeno deželno
vino PGO ima lahko največ 10 g/l ostanka reducirajočih sladkorjev.
(5) Če deželno vino PGO ni bilo predhodno obogateno, se s
postopkom slajenja volumenski delež skupnega alkohola
v deželnem vinu PGO, ki se sladi, ne sme povečati za več kot
1% in hkrati ostanek reducirajočih sladkorjev vina ne sme presegati 25 g/ l.
(6) Rezanje deželnih vin PGO je dovoljeno, če vina namenjena
rezanju, izpolnjujejo predpisane zahteve za pridelavo deželnega vina PGO.
29. člen
(kakovostno vino ZGP)
(1) Kakovostno vino ZGP je vino pridelano iz grozdja
priporočenih in dovoljenih sort navedenih v predpisu, ki ureja dovoljene in
priporočene sorte vinske trte. Celotna količina grozdja mora biti pridelana
znotraj vinorodnega območja, s katerega imenom oziroma poreklom je vino
označeno v prometu in ki je enako ali manjše od vinorodnega okoliša. Grozdje
mora biti potrgano na način, kot ga določa predpis, ki ureja kontrolo kakovosti
grozdja v času trgatve.
(2) Hektarski pridelek pri pridelavi kakovostnega vina ZGP ne
sme biti večji od 8000 l/ha in hkrati ne več kot 3 kg grozdja na trs vinske
trte.
(3) Kakovostno vino ZGP mora biti od pooblaščene organizacije
za ocenjevanje vina ocenjeno kot kakovostno vino ZGP in mora izpolnjevati vse
predpisane pogoje določene za kakovostno vino ZGP, ki so navedeni v Prilogi III
in IV tega pravilnika.
(4) Kakovostno vino PDPO je enakovredno kakovostnemu vinu
ZGP, če je pridelano v skladu s predpisi, ki urejajo pridelavo in označevanje
kakovostnih vin PDPO, države pridelovalke grozdja in vina in izpolnjuje
naslednje pogoje:
-       
da je pridelano iz dovoljenih in priporočenih sort grozdja v vinorodnem
območju, katerega oznako ima;
-       
da dosega minimalni volumenski delež naravnega alkohola, kot je
predpisan za vinorodno območje, katerega oznako ima;
-       
da ima volumenski delež dejanskega alkohola najmanj 9% in volumenski
delež skupnega alkohola najmanj 9%; razen, če za bela kakovostna vina PDPO, ki
niso bila obogatena, država pridelovalka določa minimalni volumenski delež
dejanskega alkohola 8,5% in minimalni volumenski delež skupnega alkohola 8,5%;
-       
da je poreklo in kakovost potrdil uraden pooblaščen organ države
pridelovalke;
-       
da izpolnjuje predpisane zahteve za kakovostno vino ZGP, ki so navedene
v Prilogi III tega pravilnika;
-       
da ga je pooblaščena organizacija za ocenjevanje vina v Republiki
Sloveniji ocenila z ocenami kot za kakovostno vino ZGP, razen če ni z
mednarodnim sporazumom drugače določeno.
(5) Pridelki, ki ne izpolnjujejo pogojev za pridelavo
kakovostnega vina ZGP morajo biti med predelavo in med skladiščenjem fizično
ločeni od pridelkov, ki izpolnjujejo pogoje za pridelavo kakovostnega vina ZGP.
30. člen
(enološki postopki in sredstva, ki so dovoljeni pri pridelavi
kakovostnega vina ZGP)
(1) Enološki postopki in sredstva, ki so dovoljeni pri
pridelavi kakovostnega vina ZGP, so navedeni v 9. in 10. členu tega pravilnika.
(2) Za obogatitev kakovostnega vina ZGP veljajo enaki pogoji
kot za obogatitev namiznega vina iz 24. člena tega pravilnika, razen da imajo
kakovostna vina ZGP po obogatitvi lahko volumenski delež skupnega alkohola
največ 13,5%.
(3) Za slajenje kakovostnega vina ZGP veljajo enaki pogoji
kot za slajenje namiznega vina iz 25. člena tega pravilnika, razen da:
-       
se postopek slajenja izvaja samo za vina, ki niso bila obogatena;
-       
morata grozdni mošt in ZGM, ki se uporabljata pri slajenju, izvirati iz
istega vinorodnega okoliša kot vino, ki se sladi;
-       
koncentracija reducirajočih sladkorjev po slajenju ne sme biti večja od
7 g/l;
-       
se postopek slajenja izvaja v vinskem pridelovalnem obratu znotraj
vinorodnega okoliša, katerega ime nosi kakovostno vino ZGP.
(4) Ne glede na določbe zadnje alinee prejšnjega odstavka lahko
minister na podlagi vloge pridelovalca grozdja in vina izjemoma dovoli slajenje
izven vinorodnega okoliša, katerega ime nosi kakovostno vino ZGP.
(5) Rezanje kakovostnih vin ZGP je dovoljeno, če vina
namenjena rezanju, izpolnjujejo predpisane zahteve za pridelavo kakovostnega
vina ZGP.
31. člen
(vrhunsko vino ZGP)
(1) Vrhunsko vino ZGP in vrhunsko vino ZGP posebnih kakovosti
mora izpolnjevati pogoje navedene v prvem in drugem odstavku 29. člena tega
pravilnika.
(2) Vrhunsko vino ZGP je lahko glede na zrelost grozdja, način
trgatve oziroma staranje:
-       
vrhunsko vino ZGP,
-       
vrhunsko vino posebne kakovosti ZGP (pozna trgatev, izbor, jagodni
izbor, suhi jagodni izbor in ledeno vino) in
-       
vrhunsko arhivsko vino ZGP.
(3) Pri predelavi grozdja in pridelavi vrhunskega vina ZGP se
ne sme izvajati enoloških postopkov za obogatitev, slajenje in popravek
kisline. Izjemoma, za posamezne sorte v posameznem vinorodnem območju v
posameznih letnikih, pooblaščena organizacija za spremljanje dozorevanja
grozdja, dovoli kemijski razkis.
(4) Vrhunsko vino ZGP mora biti od pooblaščene organizacije
za ocenjevanje vina ocenjeno kot vrhunsko vino ZGP in mora imeti v primeru
vrhunskih vin posebnih kakovosti potrjene senzorične značilnosti določene
posebne kakovosti in mora izpolnjevati vse predpisane pogoje določene za
vrhunsko vino ZGP, ki so navedeni v Prilogah III in IV tega pravilnika.
32. člen
(mlado vino)
(1) Mlado vino je mirno vino, ki je lahko v prometu najprej 30
dni po trgatvi in največ do 31. januarja leta, ki sledi letu trgatve. Mlado
vino pridelano v Republiki Sloveniji je lahko:
-       
namizno mlado vino, ki ustreza kakovostnim opredelitvam za namizno vino
v tem pravilniku,
-       
deželno mlado vino PGO, ki ustreza kakovostnim opredelitvam za deželno
vino PGO v tem pravilniku,
-       
kakovostno mlado vino ZGP, ki ustreza kakovostnim opredelitvam za
kakovostno vino ZGP v tem pravilniku.
(2) Dodatno dovoljeni enološki postopek pri mladem vinu je
tudi karbonska maceracija grozdja.
(3) Koncentracija skupnega žveplovega dioksida, SO2
pri mladih vinih ne sme presegati 150 mg/l, koncentracija prostega žveplovega
dioksida, SO2 pa ne sme presegati 30 mg/l za bela in rose mlada vina
in 25 mg/l za rdeča mlada vina.
(4) Mlado vino mora biti od pooblaščene organizacije za
ocenjevanje vina ocenjeno kot vino ustrezne kakovostne stopnje mirnega vina,
pri čemer mora imeti hkrati potrjene tudi ustrezne senzorične značilnosti
mladega vina.
33. člen
(barrique vino)
(1) Barrique vino pridelano v Republiki Sloveniji je lahko:
-       
kakovostno barrique vino ZGP, ki je lahko na trgu najprej 18 mesecev po
trgatvi in
-       
vrhunsko vino barrique ZGP, ki je lahko na trgu najprej 30 mesecev po
trgatvi.
(2) Volumenski delež dejanskega alkohola pri barrique vinih
mora biti najmanj 11,5%.
(3) Koncentracija skupnega žveplovega dioksida, SO2
ne sme presegati 210 mg/l za bela in rose barrique vina ter 160 mg/l za rdeča
barrique vina, pri čemer koncentracija prostega žveplovega diosida, SO2
ne sme preseči 50 mg/l za bela in rose barrique vina in 40 mg/l za rdeča
barrique vina.
(4) Barrique vino mora biti od pooblaščene organizacije za
ocenjevanje vina ocenjeno kot vino ustrezne kakovostne stopnje, pri čemer mora
imeti hkrati potrjene tudi ustrezne senzorične značilnosti barrique vina.
IX. PENEČA VINA
34. člen
(splošne definicije)
(1) Peneče vino je pridobljeno iz vina s primarnim in
sekundarnim alkoholnim vrenjem, ki lahko poteka v steklenicah ali v zaprtih
posodah. Ob odprtju posode se sprosti ogljikov dioksid, CO2, dobljen
izključno z alkoholnim vrenjem. Nadtlak, zaradi prisotnega ogljikovega
dioksida, CO2, v raztopini, v zaprti posodi pri 20 °C je najmanj 3
bare ali 3x105 Pa in ne več kot 7 barov ali 7x105 Pa.
(2) Peneče vino je lahko proizvedeno le iz:
-       
svežega grozdja,
-       
grozdnega mošta,
-       
vina, ki je primerno za pridobivanje namiznega vina,
-       
namiznega vina ali
-       
kakovostnega vina ZGP.
35. člen
(ogljikov dioksid CO2)
(1) Ogljikov dioksid (v nadaljnjem besedilu: CO2),
ki ga vsebujejo peneča vina, je lahko le proizvod sekundarnega alkoholnega
vrenja osnovnega vina, iz katerega je to peneče vino pridelano.
(2) Sekundarno alkoholno vrenje poteče zaradi dodatka
vrelnega likerja, pri čemer mora potekati le v steklenicah ali v zaprtih
posodah.
36. člen
(definicije)
(1) Osnova za peneče vino ali cuvée (v nadaljnjem besedilu:
osnovno vino) je:
-       
grozdni mošt;
-       
vino;
-       
mešanica grozdnih moštov oziroma vinskih moštov oziroma vin različnih
lastnosti, ki so namenjena pripravi določenega tipa penečega vina.
(2) Osnovno vino mora izpolnjevati pogoje za predelavo v vino
in hkrati mora glede volumenskega deleža skupnega alkohola izpolnjevati pogoje
iz Priloge V, ki je sestavni del tega pravilnika.
(3) Liker za vzpodbujanje sekundarnega vrenja (v nadaljnjem besedilu:
vrelni liker) se doda osnovnemu vinu z namenom, da se izzove sekundarno
alkoholno vrenje. Vrelni liker sme poleg kvasovk vsebovati še:
-       
grozdni mošt;
-       
vinski mošt;
-       
ZGM;
-       
RTK;
-       
vino z dodatkom saharoze ali
-       
hrano za kvasovke.
(4) Z dodajanjem vrelnega likerja se sme povečati volumenski
delež skupnega alkohola največ za 1,5%. To povečanje se določi z izračunom
razlike med volumenskim deležem skupnega alkohola v % osnovnega vina in
volumenskim deležem skupnega alkohola v% penečega vina pred dodatkom sladilnega
likerja.
(5) Dodatek za oblikovanje končnega okusa penečega vina (v
nadaljnjem besedilu: sladilni liker) se doda penečemu vinu z namenom
oblikovanja določenega željenega okusa penečega vina. Sladilni liker sme
vsebovati le:
-       
saharozo;
-       
grozdni mošt;
-       
vinski mošt;
-       
ZGM;
-       
RTK;
-       
vino ali
-       
mešanico v zgornjih alineah navedenih proizvodov z morebitnim dodatkom
vinskega destilata ali staranega vinskega žganja.
(6) Z dodajanjem sladilnega likerja se sme povečati
volumenski delež dejanskega alkohola največ za 0,5%.
37. člen
(enološki postopki in sredstva, ki so dovoljena pri
pridelavi penečih vin)
(1) Ne glede na določbe 11. člena tega pravilnika, ki
dovoljuje obogatitev vin, je obogatitev osnovnega vina prepovedana.
(2) Ne glede na določbe prejšnjega odstavka je v letih z
izjemno neugodnimi klimatskimi pogoji, razen za vinorodno deželo Primorsko,
dovoljena obogatitev osnovnega vina za predelavo v peneče vino, ki ne dosega
zahtevanega minimalnega volumenskega deleža naravnega alkohola za posamezno
kakovostno stopnjo za posamezno vinorodno območje, vendar ima volumenski delež
dejanskega alkohola vsaj 8,5%. V tem primeru je dovoljeno povečanje
volumenskega deleža naravnega alkohola največ za 2,5%.
(3) Prepovedano je slajenje osnovnega vina samega in slajenje
sestavin osnovnega vina.
(4) Dodatek vrelnega likerja oziroma sladilnega likerja se ne
šteje za obogatitev in ne za slajenje.
(5) Uporaba plina CO2, v postopku prepihovanja s
protitlakom, je dovoljena ob nadzoru, če se s tem postopkom ne poveča
koncentracija CO2 v penečem vinu.
(6) Poleg splošnih enoloških postopkov navedenih v 9. in 10.
členu tega pravilnika je pri pridelavi penečih vin dovoljena tudi uporaba
imobiliziranih kvasovk. Pri pridelavi penečih vin z vrenjem v steklenicah, kjer
se kvasna usedlina oddeli z degoržiranjem, se dovoli dodatek
kalcijevega-alginata ali dodatek kalijevega-alginata. Osnovnemu vinu se za
vzpodbuditev rasti kvasovk pri sekundarnem vrenju lahko doda amonijeve soli.
Kot hranilna sol se doda diamonijev fosfat največ do 0,3 g/l ali amonijev
sulfat največ do 0,3 g/l, kot faktor za rast se doda tiamin v obliki tiamin
hidroklorida največ do 60 mg/hl.
(7) Poleg kemijskega razkisa in dokisanja, ki sta dovoljena pri
pridelavi vin, ki predstavljajo osnovno vino, je dovoljen popravek kisline tudi
v osnovnem vinu. Dodatek kisline, izražene kot vinska kislina, je dovoljen
največ do 1,5 g/l ali do 2,5 g/l v letih s posebno neugodnimi klimatskimi
pogoji, ob pogoju, da je naravno prisotna koncentracija skupnih kislin,
izražena kot vinska kislina, najmanj 3 g/l. Dokisanje in razkis istega
osnovnega vina se medsebojno izključujeta.
(8) Koncentracija skupnega žveplovega dioksida, SO2
v posameznih kakovostnih razredih penečih vin ne sme preseči vrednosti iz
Priloge VI, ki je sestavni del tega pravilnika.
(9) Volumenski delež dejanskega alkohola penečega vina
vključno z alkoholom, ki ga vsebuje morebiten dodatek sladilnega likerja, mora
dosegati vrednosti iz Priloge V tega pravilnika.
38. člen
(barva penečega vina)
Po barvi se peneča vino delijo na:
-       
bela, ki so pridelana predvsem iz belih sort grozdja;
-       
rose, ki so pridelana predvsem iz rdečih sort grozdja po metodi
pridelave belih penečih vin;
-       
rdeča, ki so pridelana predvsem iz rdečih sort grozdja.
39. člen
(ostanek reducirajočih sladkorjev)
(1) Glede na koncentracijo reducirajočih sladkorjev se peneča
vina delijo na:
-       
popolnoma suho (brut nature) , ki vsebuje manj kot 3 g/l reducirajočih
sladkorjev;
-       
izredno suho (extra brut) , ki vsebuje manj kot 6 g/l reducirajočih
sladkorjev;
-       
zelo suho (brut) vsebuje manj kot 15 g/l reducirajočih sladkorjev;
-       
suho (extra dry) vsebuje od 12 g/l do 20 g/l reducirajočih sladkorjev;
-       
polsuho (sec) vsebuje od 17 g/l do 35 g/l reducirajočih sladkorjev;
-       
polsladko (demi sec) vsebuje od 33 g/l do 50 g/l reducirajočih sladkorjev;
-       
sladko (doux) vsebuje več kot 50 g/l reducirajočih sladkorjev.
(2) Odstopanja med analizno določenimi in deklariranimi vrednostmi
koncentracije reducirajočih sladkorjev pri penečih vinih so lahko za največ ± 5
g/l.
40. člen
(delitev po kakovosti)
(1) Peneča vina se razvrščajo v naslednje razrede:
1.     
razred namiznih penečih vin,
2.     
razred kakovostnih penečih vin, kamor uvrščamo:
- 
kakovostno peneče vino pridelano na določenem pridelovalnem območju (v
nadaljnjem besedilu: kakovostno peneče vino PDPO) , kakovostno peneče vino
PDPO, ki je pridelano v Republiki Sloveniji je lahko kakovostno peneče vino z
zaščitenim geografskim poreklom (v nadaljnjem besedilu: kakovostno peneče vino
ZGP) ali vrhunsko vino z zaščitenim geografskim poreklom (v nadaljnjem
besedilu: vrhunsko peneče vino ZGP)
- 
kakovostno peneče vino.
(2) Namesto oznak kakovostno peneče vino ZGP in vrhunsko
peneče vino ZGP se lahko uporablja oznaka penina.
41. člen
(namizno peneče vino)
(1) Namizno peneče vino je pridelano iz osnovnega vina, ki
izpolnjuje pogoje za pridelavo v mirno namizno vino, z dodatkom vrelnega
likerja oziroma sladilnega likerja.
(2) Volumenski delež skupnega alkohola osnovnega vina, ki je
namenjeno pridelavi namiznega penečega vina, ne sme biti manjši kot 8,5%.
(3) Volumenski delež dejanskega alkohola namiznega penečega
vina, vključno z alkoholom, ki ga vsebuje morebiten dodatek vrelnega likerja,
mora biti najmanj 9,5%.
(4) Glede ostalih analitskih parametrov mora namizno peneče
vino ustrezati vrednostim navedenim za mirna namizna vina.
(5) (črtan).
42. člen
(kakovostno peneče vino z nekontroliranim geografskim
poreklom)
(1) Kakovostno peneče vino z nekontroliranim geografskim poreklom
(v nadaljnjem besedilu: kakovostno peneče vino) je peneče vino, ki je pridelano
iz osnovnega vina za peneče vino, ki izpolnjuje kemijske, fizikalne in
organoleptične pogoje za pridelavo v kakovostno vino, z dodatkom vrelnega
likerja oziroma sladilnega likerja. Osnovno vino mora imeti volumenski delež
skupnega alkohola najmanj 9% ter mora glede ostalih parametrov  izpolnjevati
pogoje za mirno kakovostno vino ZGP.
(2) Volumenski delež dejanskega alkohola v kakovostnem penečem
vinu vključno z alkoholom, ki ga vsebuje morebiten dodatek vrelnega likerja,
mora biti najmanj 10%.
Glede ostalih analitičnih parametrov mora kakovostno peneče
vino z nekontroliranim geografskim poreklom ustrezati vrednostim navedenim za
mirna kakovostna vina.
(3) Kakovostno peneče vino z nekontroliranim geografskim poreklom
mora biti s strani pooblaščene organizacije za ocenjevanje vina ocenjeno kot
kakovostno peneče vino z nekontroliranim geografskim poreklom in izpolnjuje
pogoje iz Priloge III tega pravilnika.
(4) Pri pripravi vrelnega likerja za pridelavo kakovostnega penečega
vina se poleg dodatka liofiliziranih kvasovk ali imobiliziranih kvasovk ali
tekoče kulture kvasovk sme uporabiti le:
-       
saharozo,
-       
ZGM,
-       
RTK,
-       
grozdni mošt ali vinski mošt, iz katerega lahko pridobimo vino, ki je
primerno za pridobivanje namiznega vina,
-       
vino, ki je primerno za pridobivanje namiznega vina,
-       
namizno vino ali
-       
kakovostno vino ZGP.
(5) Kakovostna peneča vina imajo tlak CO2, merjen
v zaprti posodi z volumnom najmanj 250 ml pri temperaturi 20 °C, najmanj 3,5
bara ali 3,5x105 Pa.
(6) Pri posodah manjših od 250 ml mora biti tlak, ki je
merjen v enakih pogojih kot to navaja prejšnji odstavek, vsaj 3,0 bara ali
3,0x105 Pa.
(7) Trajanje procesa vrenja, s katerim se želi iz osnovnega vina
pridelati kakovostno peneče vino, in trajanje ležanja na kvasovkah ne sme biti
krajše od:
-       
90 dni,
-       
30 dni, v kolikor so posode opremljene z mešali.
(8) Trajanje procesa pridelave kakovostnega penečega vina od
začetka vrenja, s katerim je bil namen pridelati peneče vino, do vključno
zorenja v pridelovalnem obratu, kjer je bilo peneče vino pridelano in oddeljeno
od kvasovk, ne sme biti:
-       
krajše od šest mesecev, če vrenje poteka v zaprtih cisternah ali
-       
krajše od devet mesecev, če vrenje poteka v steklenicah.
43. člen
(kakovostno peneče vino ZGP ali penina)
(1) Kakovostno peneče vino ZGP ali penina je pridelana izključno
iz osnovnega vina, ki je mirno kakovostno vino ZGP, z dodatkom vrelnega likerja
in sladilnega likerja. Osnovno vino in kakovostno peneče vino ZGP morata glede
volumenskega deleža alkohola izpolnjevati pogoje iz Priloge V tega pravilnika.
(2) Kakovostno peneče vino ZGP mora glede koncentracije skupnega
in prostega SO2 izpolnjevati pogoje iz Priloge VI tega pravilnika.
(3) Kakovostno peneče vino ZGP mora biti pri pooblaščeni organizaciji
za ocenjevanje vinao cenjeno kot kakovostno peneče vino ZGP.
(4) Sekundarno vrenje za kakovostna peneča vina ZGP poteka
znotraj vinorodnega okoliša, kjer je bilo grozdje pridelano. Pri pripravi
vrelnega likerja se poleg dodatka liofiliziranih kvasovk ali imobiliziranih
kvasovk ali tekoče kulture kvasovk sme uporabiti le:
-       
saharozo,
-       
RTK,
-       
ZGM ZGP,
-       
grozdni mošt,
-       
vinski mošt,
-       
vino in
-       
kakovostno vino ZGP, vključno z vrhunskim vinom ZGP.
(5) Vsi pridelki od tretje do sedme alinee prejšnjega
odstavka, ki se uporabljajo pri pripravi vrelnega likerja, morajo imeti enako
geografsko poreklo kot osnovno vino.
(6) Ne glede na določbe prejšnjega odstavka skupni volumen
dodanega pridelka vinskega izvora, ki ne izvira iz navedenega vinorodnega
okoliša, ne sme presegati 10% celotnega pridelka, ki se uporablja pri
pridelavi. Izjemoma se lahko v letih z neugodnimi klimatskimi pogoji ali če to
zahteva tehnologija penečega vina doda 15% pridelka vinskega izvora, ki ne
izvira iz navedenega vinorodnega okoliša.
(7) Kakovostna peneča vina ZGP imajo tlak CO2 pri
temperaturi 20 °C najmanj 3,5 bara ali 3,5x105 Pa, merjeno v zaprti
posodi z volumnom najmanj 250 ml.
(8) Pri posodah manjših od 250 ml mora biti tlak, merjen v
enakih pogojih kot to navaja prejšnji odstavek, vsaj 3,0 bare ali 3,0x105
Pa.
(9) Trajanje procesa vrenja, s katerim se želi iz osnovnega vina
pridelati kakovostno peneče vino ZGP, in trajanje ležanja na kvasovkah ne sme
biti krajše od:
-       
90 dni,
-       
30 dni, če so posode opremljene z mešali.
(10) Trajanje procesa pridelave kakovostnega penečega vina
ZGP vključno z zorenjem v pridelovalnem obratu, kjer je bilo peneče vino
pridelano in oddeljeno od kvasovk, in z začetkom vrenja, s katerim je bil namen
pridelati peneče vino, ne sme biti:
-       
krajše od šest mesecev, kjer vrenje s katerim se želi pridelati peneče vino
poteka v zaprtih cisternah ali
-       
krajše od devet mesecev, kjer proces iz prejšnje alinee poteka v
steklenicah.
44. člen
(vrhunsko peneče vino ZGP ali penina)
(1) Vrhunsko peneče vino ZGP je pridelano izključno iz
osnovnega vina, ki je kakovostno vino ZGP, z dodatkom vrelnega in sladilnega
likerja. Osnovno vino in vrhunsko peneče vino ZGP morata glede volumenskega
deleža alkohola izpolnjevati pogoje iz Priloge V tega pravilnika.
(2) Vrhunsko peneče vino ZGP mora glede koncentracije skupnega
in prostega SO2 izpolnjevati pogoje iz Priloge VI tega pravilnika.
(3) Vrhunsko peneče vino ZGP mora biti pri pooblaščeni organizaciji
za ocenjevanje vina ocenjeno kot vrhunsko peneče vino ZGP.
(4) Sekundarno vrenje za vrhunska peneča vina ZGP poteka
znotraj vinorodnega okoliša, kjer je bilo grozdje pridelano. Pri pripravi
vrelnega likerja se poleg dodatka liofiliziranih kvasovk ali imobiliziranih
kvasovk ali tekoče kulture kvasovk sme uporabiti le:
-       
ZGM ZGP,
-       
grozdni mošt,
-       
vinski mošt,
-       
vino, ki je primerno za pridobivanje kakovostnega vina ZGP,
-       
kakovostno vino ZGP vključno z vrhunskim vinom ZGP.
(5) Vsi navedeni pridelki iz prejšnjega odstavka morajo glede
geografskega porekla, sortnega sestava in ostalih kakovostnih zahtev
izpolnjevati enake zahteve kot kakovostno vino ZGP, tako da bi iz njih lahko
pridelali enako mirno kakovostno vino ZGP, kot je to, ki predstavlja osnovno
vino za vrhunsko peneče vino ZGP.
(6) Vrhunska peneča vina ZGP imajo tlak CO2 pri
temperaturi 20 °C najmanj 3,5 bara ali 3,5x105 Pa, merjeno v zaprti
posodi.
(7) Trajanje procesa vrenja, s katerim se želi iz osnovnega vina
pridelati vrhunsko peneče vino ZGP, in trajanje ležanja na kvasovkah ne sme
biti krajše od osemnajst mesecev pri poteku vrenja v zaprtih posodah ali
cisternah in pri poteku vrenja v steklenicah.
(8) Trajanje procesa pridelave vrhunskega penečega vina ZGP
vključno z zorenjem v pridelovalnem obratu, kjer je bilo peneče vino pridelano
in oddeljeno od kvasovk, in z začetkom vrenja, s katerim je bil namen pridelati
peneče vino, ne sme biti
-       
krajše od šest mesecev, kjer vrenje s katerim se želi pridelati peneče
vino poteka v zaprtih cisternah;
-       
krajše od devet mesecev, kjer vrenje poteka v steklenicah.
45. člen
(peneča vina aromatičnih sort)
(1) V Republiki Sloveniji so peneča vina aromatičnih sort
lahko pridelana le iz osnovnega vina, ki je pridobljen iz grozdnega mošta ali
vinskega mošta, ki je pridelan izključno iz aromatičnih sort žlahtne vinske
trte.
(2) Vrenje pred ali po oblikovanju osnovnega vina, z namenom
pridelave penečega vina, se lahko nadzira samo s hlajenjem ali drugimi
fizikalnimi postopki.
(3) Dodatek sladilnega likerja pri pridelavi penečih vin
aromatičnih sort je prepovedan.
(4) Volumenski delež dejanskega alkohola pri penečih vinih
aromatičnih sort mora biti najmanj 6%.
(5) Volumenski delež skupnega alkohola penečih vin
aromatičnih sort mora biti najmanj 10%.
(6) Trajanje procesa pridelave penečih vin aromatičnih sort
vključno z zorenjem v pridelovalnem obratu, kjer je bilo peneče vino pridelano
in oddeljeno od kvasovk, in z začetkom vrenja, s katerim je bil namen pridelati
peneče vino, ne sme biti krajše kot en mesec.
(7) Peneče vino aromatičnih sort mora biti pri pooblaščeni organizaciji
za ocenjevanje vina ocenjeno kot peneče vino aromatičnih sort.
X. BISER VINA
46. člen
(biser vina)
(1) Biser vino je pridobljeno s primarnim ali sekundarnim alkoholnim
vrenjem, ki ob odprtju posode sprosti CO2, dobljen izključno z
alkoholnim vrenjem in katerega tlak zaradi prisotnega CO2 v
raztopini je večji od 1,0 bara ali 1,0x105 Pa in manjši od 2,5 bara
ali 2,5x105 Pa pri 20 °C v zaprti posodi. Biser vino se lahko polni
v posode s prostornino do 60 l.
(2) Biser vino je pridelano iz namiznega vina ali iz
kakovostnega vina ZGP ali iz pridelkov, ki so primerni za pridobivanje
namiznega ali za pridobivanje kakovostnega vina ZGP, pri čemer morajo imeti
vina oziroma pridelki, ki so namenjeni pridelavi biser vina, volumenski delež
skupnega alkohola najmanj 9%. 
(3) Biser vina se razvrščajo v naslednje razrede:
1.     
razred namiznih biser vin,
2.     
razred kakovostnih biser vin, kamor uvrščamo:
- 
kakovostno biser vino pridelano na določenem pridelovalnem območju (v
nadaljnjem besedilu: kakovostno biser vino PDPO), kakovostno biser vino PDPO,
ki je pridelano v Republiki Sloveniji je lahko kakovostno biser vino z zaščitenim
geografskim poreklom (v nadaljnjem besedilu: kakovostno biser vino ZGP) ali
vrhunsko vino z zaščitenim geografskim poreklom (v nadaljnjem besedilu:
vrhunsko biser vino ZGP)
- 
kakovostno biser vino.
(4) Glede zahtevanih kakovostnih parametrov veljajo enake
zahteve kot so navedene za posamezno kakovostno stopnjo penečega vina, razen za
namizno biser vino, ki mora imeti volumenski delež dejanskega alkohola najmanj
7% in volumenski delež skupnega alkohola najmanj 9%.
(5) Kakovostno biser vino mora imeti volumenski delež
dejanskega alkohola najmanj 9% in koncentracijo reducirajočih sladkorjev manj
kot 50 g/l.
(6) Glede na koncentracijo reducirajočih sladkorjev se biser
vina delijo enako kot peneča vina v 39. členu tega pravilnika.
(7) Odstopanja med analizno izmerjenimi in deklariranimi vrednostmi
koncentracije reducirajočih sladkorjev pri biser vinih so lahko za največ ± 5
g/l.
(8) Koncentracija skupnega žveplovega dioksida, SO2
pri biser vinih ne sme presegati vrednosti iz Priloge VII, ki je sestavni del
tega pravilnika.
XI. GAZIRANO VINO
47. člen
(gazirano vino)
(1) Gazirano vino je vino, ki sprosti nadtlak zaradi
prisotnega in raztopljenega CO2 v raztopini, ki je bil v celoti ali
deloma dodan. Tlak pri 20 °C v zaprti posodi je večji od 1,0 bara ali 1,0x105
Pa.
(2) Glede na tlak CO2 ločimo:
-       
nizko gazirana vina ali gazirana biser vina, ki imajo tlak več kot 1,0
bar ali 1,0x105 Pa in manj kot 3,0 bare ali 3,0x105 Pa
ter
-       
močno gazirana vina ali gazirana peneča vina, ki imajo tlak najmanj 3
bare ali 3,0x105 Pa in ne več kot 7 barov ali 7,0x105 Pa.
(3) Nizko gazirano vino je lahko pridelano le iz namiznega ali
kakovostnega vina ZGP ali iz pridelkov, ki so primerni za pridelavo namiznega
ali kakovostnega vina ZGP, vendar vsebujejo najmanj 9% skupnega in 7% dejanskega
alkohola. Nizko gazirano vino se lahko polni v posode s prostornino do 60 l.
(4) V letih z izjemno neugodnimi klimatskimi pogoji se za
pridelavo nizko gaziranih vin lahko uporabijo tudi vina, ki se drugače namenijo
za pridelavo močno gaziranih vin.
(5) Glede na koncentracijo reducirajočih sladkorjev se
gazirana vina delijo enako kot peneča vina v 39. členu tega pravilnika.
(6) Odstopanja med analizno izmerjenimi in deklariranimi vrednostmi
koncentracije reducirajočih sladkorjev pri gaziranih vinih so lahko za največ ±
5 g/l.
XII. POSEBNA VINA
48. člen
(definicija)
Posebna vina so pridelana po posebnih postopkih proizvodnje brez
ali z dodatkom določene količine vinskega alkohola, vinskega destilata,
saharoze, ZGM, RTK, aromatičnih in ostalih dovoljenih snovi in sestavin
izključno rastlinskega izvora.
49. člen
(delitev posebnih vin)
(1) Posebna vina se delijo na:
-       
naravna sladka ali desertna vina so vina iz sušenega grozdja in druga
naravna sladka vina, ki so pridelana brez dodatka sladkorja in alkohola;
-       
alkoholizirana vina (v nadaljnjem besedilu: likerska vina);
-       
aromatizirana vina, ki so glede vsebnosti CO2 lahko: mirna
aromatizirana vina, peneča aromatizirana vina ali biser aromatizirana vina
(delež vina mora predstavljati najmanj 75% končnega proizvoda);
-       
druga posebna vina.
(2) Posebna vina se razvrščajo v naslednje razrede:
1.     
razred namiznih posebnih vin,
2.     
razred kakovostnih posebnih vin, kamor uvrščamo:
- 
kakovostno posebno vino pridelano na določenem pridelovalnem območju (v
nadaljnjem besedilu: kakovostno posebno vino PDPO), kakovostno posebno vino
PDPO, ki je pridelano v Republiki Sloveniji je lahko kakovostno posebno vino z
zaščitenim geografskim poreklom (v nadaljnjem besedilu: kakovostno posebno vino
ZGP) ali vrhunsko posebno vino z zaščitenim geografskim poreklom (v nadaljnjem
besedilu: vrhunsko posebno vino ZGP),
- 
kakovostno posebno vino.
(3) Vinski dodatki morajo imeti enako geografsko poreklo kot
osnovno vino.
(4) Odstopanja med analizno izmerjenimi in deklariranimi vrednostmi
koncentracije reducirajočih sladkorjev pri posebnih vinih so lahko za največ ±
10 g/l.
A) NARAVNA SLADKA ALI DESERTNA VINA
50. člen
(naravna sladka ali desertna vina)
Naravna sladka ali desertna vina so posebna vina, pri katerih
so dovoljeni samo postopki naravnega sušenja grozdja in pri katerih glede
kakovosti in pridelave veljajo vse določbe kot za mirna vina, razen za vsebnost
hlapnih kislin, izraženih kot ocetna kislina, kjer je največja dovoljena
koncentracija 2,1 g /l.
B) LIKERSKA VINA
51. člen
(likerska vina)
(1) Likersko vino je pridelek, ki:
-       
ima volumenski delež dejanskega alkohola najmanj15% in največ 22%;
-       
ima volumenski delež skupnega alkohola najmanj 17,5%, razen če za
določena kakovostna likerska vina PDPO predpisi države pridelovalke urejajo
drugače. 
(2) Likersko vino je pridelano iz:
-       
vinskega mošta;
-       
vina;
-       
kombinacije obeh zgoraj navedenih pridelkov ali
-       
grozdnega mošta ali mešanice tega pridelka z vinom pri točno določenih
kakovostnih likerskih vinih PDPO, za katere predpisi države pridelovalke to
določajo.
(3) Vsi pridelki iz katerih je pridelano likersko vino morajo
izvirati iz priporočenih in dovoljenih sort žlahtne vinske trte.
(4) Likersko vino je lahko pridelano z dodatkom:
-       
nevtralnega alkohola, pridobljenega iz pridelkov vinske trte, vključno z
alkoholom, ki je pridobljen pri destilaciji sušenega grozdja, ki ima volumenski
delež dejanskega alkohola najmanj 96%;
-       
destilata iz vina ali destilata iz sušenega grozdja, ki ima volumenski
delež dejanskega alkohola najmanj 52% in največ 86%;
-       
grozdnega mošta;
-       
ZGM;
-       
vinskega mošta;
-       
vina;
-       
alkohola iz vina ali alkohola iz sušenega grozdja z volumenskim deležem
dejanskega alkohola najmanj 95% in največ 96%;
-       
destilata iz vina ali destilata tropin z volumenskim deležem dejanskega
alkohola najmanj 52% in največ 86%;
-       
destilata iz sušenega grozdja z volumenskim deležem dejanskega alkohola
najmanj 52% in največ 94,5% ali
-       
delno povretega grozdnega mošta iz sušenega grozdja.
(5) Ne glede na določbe 12. točke 3. člena tega pravilnika je
ZGM iz četrte alinee prejšnjega odstavka lahko pridobljen z neposrednim
segrevanjem.
52. člen
(slajenje likerskih vin)
(1) Dovoljeno je slajenje likerskih vin z:
-       
ZGM ali RTK, pod pogojem, da se volumenski delež skupnega alkohola vina,
ki se sladi, ne poveča za več kot 3%;
-       
ZGM ali RTK ali delno povretim grozdnim moštom iz posušenega grozdja pri
točno določenih kakovostnih likerskih vinih PDPO, za katere predpisi države
pridelovalke to določajo.
(2) Pridelki, ki se uporabljajo za slajenje, ne smejo biti
predhodno obogateni z ZGM.
53. člen
(skupni SO2 v likerskih vinih)
Koncentracija skupnega SO2 v likerskih vinih, ki
so v prometu za neposredno potrošnjo, ne sme presegati naslednjih vrednosti:
-       
150 mg/l, če je koncentracija reducirajočih sladkorjev manjša kot 5 g/l,
-       
200 mg/l, če koncentracija reducirajočih sladkorjev ni manjša kot 5 g/l.
54. člen
(naravni alkohol)
Volumenski delež naravnega alkohola v pridelkih, ki se
uporabljajo pri pridelavi likerskih vin, ne sme biti manjši od 12%, z izjemo
kakovostnih likerskih vin ZGP, kjer ne sme biti manjši od 9%.
C) AROMATIZIRANA VINA
55. člen
(aromatizirano vino)
(1) Aromatizirano vino je pridobljeno iz:
-       
mistele,
-       
vina primernega za namizno vino,
-       
likerskega vina,
-       
penečega vina,
-       
biser vina ali
-       
gaziranega vina.
(2) Aromatiziranemu vinu je lahko dodan alkohol in je
aromatiziran z naravnimi aromatičnimi snovmi oziroma zelišči, katerih uporaba
je dovoljena v skladu s predpisi, ki urejajo arome.
(3) Aromatizirano vino mora imeti volumenski delež dejanskega
alkohola najmanj 14,5% in največ 22% ter volumenski delež skupnega alkohola najmanj
17,5%.
(4) Delež vina oziroma mistele, ki se uporabi pri pridelavi
aromatiziranega vina, mora biti v končnem proizvodu najmanj 75%, razen pri
aromatiziranem penečem vinu, kjer mora biti v končnem proizvodu najmanj 95%
penečega vina.
56. člen
(druge označbe za aromatizirano vino)
V skladu s predpisi države pridelovalke se namesto označbe
»aromatizirano vino« lahko uporablja tudi druge predpisane označbe, npr:
-       
vermut, ki je aromatizirano vino značilnega okusa na katerega vplivajo
predvsem izvlečki iz rastlinske vrste Artemisia. Ta pijača sme biti slajena le
s karameliziranim sladkorjem, saharozo, grozdnim moštom, RTK in ZGM.
-       
aromatizirano grenko vino ali aromatizirano biter vino, ki je
aromatizirano vino z značilno grenkim okusom. Označba mora biti dopolnjena z
navedbo imena glavne substance, ki je dodana za grenak okus.
XIII. AROMATIZIRANE PIJAČE
57. člen
(aromatizirana pijača na osnovi vina)
(1) Aromatizirana pijača na osnovi vina je pijača, ki je
pridelana iz enega ali več različnih vin in je aromatizirana z naravnimi
aromatičnimi snovmi oziroma zelišči, katerih uporaba je dovoljena v skladu s
predpisi, ki urejajo arome.
(2) Vinu za pripravo aromatizirane pijače predhodno ne sme
biti dodan alkohol.
(3) Vino za pripravo aromatizirane pijače mora imeti volumenski
delež dejanskega alkohola najmanj 7% in največ 14,5%.
(4) Delež vina, ki se uporablja pri pripravi aromatiziranih
pijač na osnovi vina, mora biti v končnem proizvodu najmanj 50%.
(5) Primer aromatizirane pijače je kuhano vino in vinska
bovla s sadjem.
58. člen
(aromatizirana pijača na osnovi vinskih proizvodov)
(1) Aromatizirana pijača na osnovi vinskih proizvodov je
pijača:
-       
ki je proizvedena iz vina oziroma grozdnega mošta;
-       
ki je lahko slajena;
-       
ki je lahko obarvana;
-       
kateri ni bil dodan alkohol;
-       
ki ima volumenski delež dejanskega alkohola največ 7%.
(2) Delež vina oziroma grozdnega mošta, ki je bil uporabljen pri
pripravi aromatizirane pijače na osnovi vinskih proizvodov, mora biti v končnem
proizvodu najmanj 50%.
XIV. DRUGI PROIZVODI IZ GROZDJA IN VINA
59. člen
(mešanice)
Mešanice drugih pijač oziroma rastlinskih izvlečkov z vinom
so pijače, kjer je delež vina najmanj 50%. Vino za pripravo mešanice mora
izpolnjevati vse pogoje za namizno vino.
Ostale sestavine pijače morajo izpolnjevati predpisane pogoje
za takšne pijače.

PRILOGA
I: Korelacijska tabela med gostoto mošta (v g/cm3), relativno
gostoto, sladkorno stopnjo mošta (v (Oe in v g/l), % saharoze (v m/m) in alkoholom
v vinu (v vol. %)
PRILOGA
II: Največje vrednosti kemijskih parametrov, ki so zahtevane pri posameznih
kakovostnih razredih vin, ki so pridelana na ozemlju Republike Slovenije
PRILOGA
III: Najmanjše in največje vrednosti kemijskih parametrov, ki so zahtevane pri
posameznih kakovostnih razredih vin, ki so pridelana na ozemlju Republike
Slovenije
PRILOGA
IV: Zahteve za minimalni naravni, minimalni dejanski in maksimalni skupni
alkohol posameznih kakovostnih razredov vin
Priloga
V: Volumski delež skupnega alkohola
Priloga
VI: Koncentracije skupnega in prostega žveplovega dioksida
Priloga
VII: Koncentracija skupnega žveplovega dioksida

Pravilnik o pogojih, ki jih mora izpolnjevati
grozdje za predelavo v vino, o dovoljenih tehnoloških postopkih in enoloških
sredstvih za pridelavo vina in o pogojih glede kakovosti vina, mošta in drugih
proizvodov v prometu (Uradni list RS, št. 43/04) vsebuje naslednje prehodne in
končne določbe:
»XV. PREHODNE IN KONČNE DOLOČBE
60. člen
Ne glede na določbe 21. člena tega pravilnika se vino letnika
2003 in starejših letnikov lahko glede na koncentracijo reducirajočih
sladkorjev razvršča v naslednje kategorije:
-       
suho vino, katerega koncentracija reducirajočih sladkorjev ne presega 4
g/l;
-       
polsuho vino, katerega koncentracija reducirajočih sladkorjev presega
največjo dovoljeno koncentracijo, določeno v prejšnji alinei, vendar ne presega
12 g/l;
-       
polsladko vino, katerega koncentracija reducirajočih sladkorjev presega
največjo dovoljeno koncentracijo, določeno v prejšnji alinei, vendar ne presega
50 g/l;
-       
sladko vino, katerega koncentracija reducirajočih sladkorjev presega 50
g/l.
61. člen
Z dnem, ko se začne uporabljati ta predpis, se preneha
uporabljati Pravilnik o kakovosti vina (Uradni list SFRJ, št. 17/81 in 14/89,
Uradni list RS, št. 32/00 in 40/01).
62. člen
Ta pravilnik začne veljati naslednji dan po objavi v Uradnem
listu Republike Slovenije in se začne uporabljati s 1. majem 2004.«.

Pravilnik o spremembah in dopolnitvah
pravilnika o pogojih, ki jih mora izpolnjevati grozdje za predelavo v vino, o
dovoljenih tehnoloških postopkih in enoloških sredstvih za pridelavo vina in o
pogojih glede kakovosti vina, mošta in drugih proizvodov v prometu (Uradni list
RS, št. 127/04) vsebuje naslednjo končno določbo:
»5. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
Pravilnika o pogojih, ki jih mora izpolnjevati grozdje za predelavo v vino, o
dovoljenih tehnoloških postopkih in enoloških sredstvih za pridelavo vina in o
pogojih glede kakovosti vina, mošta in drugih proizvodov v prometu (Uradni list
RS, št. 112/05) vsebuje naslednji končni določbi:
8. člen
Z dnem uveljavitve tega pravilnika prenehata veljati: 
-       
Pravilnik o postopkih in sredstvih ter njihovi uporabi v proizvodnji
vina (Uradni list SRS, št. 18//77, in Uradni list RS, št. 70/97-ZVDP), 
-       
Pravilnik o načinu in postopku dosladkanja mošta ali drozge z dodajanjem
sladkorja ali koncentriranega mošta (Uradni list SRS, št. 30/74 in 16/78 ter
Uradni list RS, št. 70/97-ZVDP). 
Z dnem uveljavitve tega pravilnika prenehajo veljati določbe
1., 2., 3., 11., 12., 15., 20. in 21. člena Pravilnika o označevanju vina in
drugih proizvodov iz grozdja in vina (Uradni list SRS, št. 18/77, 24/77 – popr.
in 10/78 ter Uradni list RS, št. 70/97-ZVDP, 3/00 in 40/01).
9. člen
Ta pravilnik začne veljati osmi dan po objavi v Uradnem listu
Republike Slovenije.«.