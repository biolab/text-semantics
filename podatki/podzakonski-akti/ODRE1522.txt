1. člen
Sprejme se splošni del gozdnogospodarskega načrta
gozdnogospodarske enote Kranjska Gora, št. 2-05/97 z dne 20. 11. 2000, ki ga je
izdelal Zavod za gozdove Slovenije, Območna enota Bled, za obdobje od 1. 1.
1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Kranjska Gora na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Kranjska Gora je izdelan v treh izvodih za 9746,13 hektarjev gozdov, ki
ležijo v gozdnogospodarskem območju Bled, v Občini Kranjska Gora, oziroma v
katastrskih občinah Rateče, Podkoren, Kranjska Gora, Gozd in Dovje.
3. člen
Po en izvod splošnega dela gozdnogospodarskega načrta
gozdnogospodarske enote Kranjska Gora je na vpogled na sedežu Zavoda za gozdove
Slovenije, Območne enote Bled, Ljubljanska c. 19, Bled, na sedežu Zavoda za
gozdove Slovenije, Krajevne enote Jesenice, Cesta Toneta Tomšiča 68, Jesenice,
in na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Kranjska Gora.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-2/7-99
Ljubljana, dne 17. januarja 2001.
Minister 
za kmetijstvo, 
gozdarstvo in prehrano 
mag. Franc But l. r.