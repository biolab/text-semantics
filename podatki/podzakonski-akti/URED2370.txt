1. člen
(vsebina uredbe)
(1) Ta uredba določa ukrepe kmetijske politike, in sicer
neposredna plačila za rejo plemenskih živali, financiranje teh ukrepov za leto
2002, upravičence do sredstev, pogoje za pridobitev sredstev, višino sredstev
za vsak posamezen ukrep ter roke za uveljavljanje sredstev. 
(2) Glede vlaganja zahtevkov, postopka za uveljavljanje
plačil, reševanja vlog, postopka ponovne preveritve vlog, nadzora ter glede
posledic neupravičeno pridobljenih sredstev se uporabljajo določbe predpisa o
izvedbi ukrepov kmetijske politike za leto 2002 (IAKS), če ni s to uredbo
drugače določeno.
2. člen
(neposredna plačila za rejo plemenskih živali)
(1) Namen ukrepa neposrednih plačil za rejo plemenskih živali
je izravnava stroškov reje oziroma nakupa plemenskih živali iz domače reje ali
iz uvoza, testiranja živali v testnih postajah, premiranja plemenjakov v testih
na prirast mesa in njihovih potomcev ter regresiranje reje oziroma nakupa
plemenjakov za potrebe vzrejališč za direktni test, osemenjevalnih središč,
naravnega pripusta ter zmanjšanje nabavne cene plemenskih bikov, žrebcev,
prašičev, kozlov in ovnov. 
(2) Živali, za katere se uveljavlja podpora po tej uredbi,
morajo biti označene na predpisan način ter imeti znano poreklo.
3. člen
(biki, vzreja, testi)
(1) Ukrep neposrednega plačila za vzrejo plemenskih bikov ter
testiranje bikov je namenjen vhlevitvi plemenskih bikov v vzrejališča,
testiranju le-teh za potrebe osemenjevalnih središč in naravnega pripusta,
drugim testiranjem, prevozu in odbiri plemenskih bikov in njihovih potomcev za
potrebe testiranj, sofinaciranju alternativne vzreje plemenskih bikov na
kmetijah, uvozu plemenjakov in izvajanju testov na testnih postajah glede
prirastov in klavne kakovosti bikov. 
(2) Višine sredstev za ukrep iz tega
člena so naslednje: 


Tabela 1: Biki, testiranja, vzreja


Zap. št.

Namen

Število
  živali

Višina
  sredstev (SIT/žival)

Vrednost
  skupaj v SIT


1.

vhlevitev bikov v vzrejališče

210

72.000

15,120.000


2.

osemenjevalno središče

40

430.000

17,200.000


3.

pripust

120

300.000

36,000.000


4.

test bikov, prevozi, odbira

430

30.000

12,900.000


5.

progeni test bikov Rogoza

210

55.800

11,718.000


6.

progeni test bikov, FK Maribor,
  BF-ZOOT

370

5.400

1,998.000


7.

progeni test bikov, Logatec

170

78.500

13,345.000


8.

alternativna vzreja na kmetijah

15

142.000

2,130.000


9.

uvoz plemenjakov

10

285.000

2,850.000


10.

test na klavne lastnosti, prevozi

185

60.000

11,100.000


Skupaj

 

 

 

124,361.000


(3) Upravičenci in pogoji iz tabele 1: 
-       
pod zaporedno št. 1: rejci bikovskih mater preko območnih kmetijsko
gozdarskih zavodov na podlagi dokazila o oddaji bikca v vzrejališče; 
-       
pod zaporednima št. 2 in 3: vzrejališča plemenskih bikov Murska Sobota,
Nova Gorica ter Logatec, na podlagi odločitve komisije, ki odbere plemenjake za
potrebe osemenjevalnih središč in naravnega pripusta; 
-       
pod zaporedno št. 4: selekcijske službe območnih kmetijsko gozdarskih
zavodov za največ do 14 potomcev po posameznem biku v testu, na podlagi pisne
izjave Republiške govedorejske službe s sedežem na Kmetijskem inštitutu
Slovenije (v nadaljnjem besedilu: Republiška govedorejska služba) in dokazil o
vhlevitvi bikov v progenotestno postajo, 
-       
pod zaporedno št. 5: progenotestna postaja Rogoza za največ do 14
potomcev po posameznem biku v testu, na podlagi pisne izjave Republiške
govedorejske službe in dokazila o oddaji bikov v zakol ob zaključenem progenem
testu; 
-       
pod zaporedno št. 6: Fakulteta za kmetijstvo Maribor in Biotehniške
fakultete – Oddelek za zootehniko (v nadaljnjem besedilu: BF) na podlagi
seznama ocenjenih testnih bikov z linije klanja, potrjenega s strani Republiške
govedorejske službe; 
-       
pod zaporedno št. 7: progenotestna postaja Logatec za največ do 14
potomcev po posameznem biku v testu, na podlagi pisne izjave Republiške
govedorejske službe in dokazila o oddaji bikov v zakol ob zaključenem progenem
testu; 
-       
pod zaporedno št. 8: rejci, če imajo s selekcijsko službo območnih
kmetijsko gozdarskih zavodov sklenjeno pogodbo o alternativni vzreji bikov, na
podlagi zapisnika Republiške komisije za odbiro bikov ter na podlagi dokazil o
oddaji bikov v osemenjevalna središča za pripust oziroma v zakol; 
-       
pod zaporedno št. 9: osemenjevalna središča za bike po predhodnem
soglasju komisije za licenciranje bikov; 
-       
pod zaporedno št. 10: BF na podlagi poročila in seznama izvedenih
testiranj na klavno kakovost bikov, potrjenega s strani Republiške govedorejske
službe.
4. člen
(plemenski žrebci)
(1) Ukrep neposrednega plačila za plemenske žrebce je
namenjen sofinanciranju vhlevitve plemenskih žrebet v vzrejališče Briga,
Kočevska Reka in uvozu plemenjakov, za potrebe zagotavljanja genetske
variabilnosti plemenskih žrebcev. 
(2) Višine sredstev za ukrep iz
tega člena so naslednje: 


Tabela 2: Plemenski žrebci


Zap.
  št.

Namen

Število

Višina sredstev (SIT/žival)

Vrednost skupaj  v SIT


1.

vhlevitev žrebet v
  vzrejališče

27

130.000

3,510.000


2.

uvoz plemenjakov

3

700.000

2,100.000


Skupaj

 

 

 

5,610.000


(3) Upravičenci in pogoji iz tabele 2: 
-       
pod zaporedno št. 1: rejci žrebčevskih mater, ki so vzredili plemenska
žrebeta, uveljavljajo podporo preko Republiške selekcijske službe v konjereji,
na podlagi dokazila o oddaji žrebeta v vzrejališče; 
-       
pod zaporedno št. 2: Veterinarska fakulteta v Ljubljani za uvožene tri
žrebce hladnokrvnih pasem za dopolnitev staleža plemenskih žrebcev, na podlagi
kupoprodajne pogodbe in računa za nakup.
5. člen
(plemenski ovni in kozli)
(1) Ukrep neposrednega plačila za plemenske ovne in kozle je
namenjen vhlevitvi plemenskih ovnov in kozlov v testne postaje ter testiranju
za potrebe naravnega pripusta, alternativni vzreji plemenskih ovnov in
plemenskih kozlov na kmetijah in uvozu plemenjakov. 
(2) Višine sredstev za ukrep iz
tega člena so naslednje:


Tabela
  3: Plemenski ovni in kozli


Zap.
  št.

Namen
  

Število

Višina sredstev (SIT/žival)

Vrednost skupaj  v SIT


1.

vhlevitev ovnov, kozlov

370

10.000

3,700.000


2.

pripust ovnov, kozlov – kategorija
  – kontrolirani trop

50

40.000

2,000.000


3.

pripust ovnov, kozlov –
  kategorija – večji tropi

100

25.000

2,500.000


4.

pripust ovnov, kozlov –
  kategorija – manjši tropi do 10 kom.

40

15.000

600.000


5.

alternativna vzreja ovnov
  in kozlov na kmetijah

25

10.000

250.000


6.

alternativna vzreja ovnov
  testna postaja Jezersko

21

20.000

420.000


7.

uvoz plemenjakov

20

200.000

4,000.000


8.

izločitev ovnov in kozlov
  iz testa testnih postaj Logatec, Jezersko

170

8.500

1,445.000


Skupaj

 

 

 

14,915.000


(3) Upravičenci in pogoji iz tabele 3: 
-       
pod zaporedno št. 1: rejci plemenskih ovc in koz v kontroli proizvodnje
preko območne selekcijske službe na podlagi dokazila o oddaji ovna oziroma
kozla v vzrejališče na testni postaji v Logatcu do največ 345 živali in
vzrejališče na testni postaji Jezersko do največ 25 živali; 
-       
pod zaporednimi št. 2, 3 in 4: testna postaja za ovne in kozle v
Logatcu, na podlagi zapisnika Republiške komisije za licenciranje ovnov in
kozlov ter kopije računa o nakupu ali prodaji živali; 
-       
pod zaporedno št. 5: rejci, ki imajo z Republiško selekcijsko službo v
reji drobnice sklenjeno pogodbo o alternativni vzreji ovnov in kozlov, na
podlagi zapisnika komisije upravne enote za odbiro ovnov in kozlov ter na
podlagi dokazil o prodaji plemenjaka s kmetije za potrebe naravnega pripusta; 
-       
pod zaporedno št. 6: testna postaja za ovne na Jezerskem, na podlagi
zapisnikov Republiške komisije za licenciranje ovnov in kopije dokazila o
prodaji plemenjakov (pogodba ali račun) ter kopije pogodbe z Republiško
selekcijsko službo v reji drobnice; 
-       
pod zaporedno št. 7: rejci plemenskih tropov ovc in koz, ki imajo živali
v kontroli proizvodnje, in tudi društva ali združenja, ki kupijo plemenjaka za
svoje člane; 
-       
pod zaporedno št. 8: testna postaja za ovne in kozle v Logatcu in testna
postaja za ovne na Jezerskem, na podlagi zapisnika Republiške komisije za
licenciranje ovnov in kozlov ter kopije računa o prodaji živali. 
(4) Sredstva za ukrep iz tega člena se uveljavljajo preko
Republiške selekcijske službe v reji drobnice.
6. člen
(plemenski prašiči)
(1) Ukrep neposrednega plačila za plemenske prašiče je
namenjen širjenju doma vzrejenih in uvoženih kvalitetnih plemenskih prašičev na
vzrejnih središčih in v ostalih rejah prašičev. 
(2) Višine sredstev za ukrep iz
tega člena so naslednje:

Tabela
  4: Plemenski prašiči


Zap. št.

Namen

Število
  živali

Višina
  sredstev (SIT/žival)

Vrednost
  skupaj v SIT


1.

MLADICE čistopasemske:

 

 

 


1.1.

Breje

30

38.000

1,140.000


1.2.

Nebreje

280

28.500

7,980.000


2.

MERJASCI

 

 

 


2.1.

MERJASCI z lastnim testom:
a) reja, selekcijske farme,
  rejska središča, kmetije
b)osemenjevalno središče

 
140
20

 
57.000
130.000

 
7,980.000
2,600.000


2.2.

MERJASCI s testiranimi starši

80

40.000

3,200.000


3.

UVOZ PRAŠIČEV

 

 

 


3.1.

MLADICE čistopasemske:
a) testirane
b) s testiranimi starši

 
20
39

 
76.000
57.000

 
1,520.000
2,223.000


3.2.

MERJASCI:

 

 

 


3.2.1.

MERJASCI s testiranimi starši –
  reja

10

95.000

950.000


3.2.2.

MERJASCI z lastnim testom:
a) reja,selekcijske farme, rejska
  središča, kmetije
b) osemenjevalno središče

 
30
10

 
130.000
300.000

 
3,900.000
3,000.000


4.

Uvoz pasme Sattleshwein:

 

 

 


4.1.

a) plemenski merjasci

3

300.000

900.000


4.2.

b) breje plemenske svinje

3

150.000

450.000


Skupaj

 

 

 

35,843.000

(3) Upravičenci in pogoji iz tabele 4: 
-       
pod zaporednima št. 1 in 3: kmetijska gospodarstva (kupci plemenskih
živali), ki vodijo podatke o reprodukciji in izvajajo selekcijsko kontrolo v
sodelovanju z BF, ter vzrejna središča in osemenjevalna središča, ki
uveljavljajo sredstva na podlagi dokazila o nakupu živali in lista o obnovi
oziroma prodaji plemenskih prašičev, ki ga izda BF; 
-       
pod zaporedno št. 2: vsa kmetijska gospodarstva, ki kupijo plemenske
živali in uveljavljajo podporo na podlagi dokazila o nakupu živali in lista o
obnovi oziroma prodaji plemenskih prašičev, ki ga izda BF; 
-       
pod zaporedno št. 4: rejci, ki uvažajo plemenske prašiče pasme
Sattelshwein za namen osvežitve populacije krškopoljskega prašiča, na podlagi
dokazila o nakupu živali in lista o obnovi oziroma prodaji plemenskih prašičev,
ki ga izda BF, ter na podlagi potrdila BF, da je rejec vključen v program
genske banke za ohranitev krškopoljskega prašiča. 
(4) Dodatni pogoji za pridobitev sredstev iz tega člena: 
-       
živali morajo biti iz slovenske reje in vzrejene v potrjenih
selekcijskih središčih, razmnoževalnih farmah ali vzrejnih središčih; 
-       
uvožene živali morajo biti po uvozu najmanj tri mesece v reji v
Republiki Sloveniji; 
-       
živali morajo ustrezati pogojem, ki jih določa predpis, ki ureja vodenje
rodovništva, ugotavljanje proizvodnosti živali, ocenjevanje plemenske vrednosti
in priznavanje plemenjakov, kar se potrdi z izdanimi potrdili o poreklu in
listom o prodaji plemenskih prašičev; 
-       
dobavitelj plemenskih živali jamči, da živali ustrezajo zahtevam
predpisa iz prejšnje alinee; 
-       
upravičenec mora vzrejati živali v skladu z Republiškim selekcijskim
programom; 
-       
upravičenec, ki je prejel sredstva za ta namen, je dolžan v skladu z
republiškim selekcijskim programom zagotoviti in opraviti preizkus proizvodnih
lastnosti za vse živali iz uvoza najkasneje do 31. decembra 2003.
7. člen
(zahtevek za neposredno plačilo za rejo plemenskih živali)
(1) Zahtevek za neposredno plačilo za rejo plemenskih živali
iz 3., 4., 5. in 6. člena te uredbe se vloži na Agencijo Republike Slovenije za
kmetijske trge in razvoj podeželja, Dunajska cesta 160, Ljubljana, na obrazcu
»Zahtevek za neposredno plačilo za rejo plemenskih živali za leto 2002«, ki je
kot Priloga sestavni del te uredbe. Na ovojnici je potrebno poleg naslova
navesti levo zgoraj: »PLEMENSKE ŽIVALI«. 
(2) Zahtevki za neposredna plačila po tej uredbi se vlagajo v
naslednjih rokih: 
-       
za obdobje od 1. decembra 2001 do 31. maja 2002, se vlagajo zahtevki od
1. do 20. junija 2002; 
-       
za obdobje od 1. junija do 30. oktobra se vlagajo zahtevki mesečno do
20. v tekočem mesecu za pretekli mesec; 
-       
za obdobje od 1. novembra do 30. novembra 2002, se vlagajo zahtevki od
1. do 10. decembra 2002; 
-       
za obdobje od 1. decembra do 31. decembra 2002, se vlagajo zahtevki od
1. do 20. januarja 2003.
8. člen
(vsebina zahtevka)
(1) Vsi, ki vlagajo zahtevke za plemenske živali po tej
uredbi, morajo v skladu s predpisom o izvedbi ukrepov kmetijske politike za
leto 2002 (IAKS) najkasneje do 24. maja 2002 posredovati Agenciji za kmetijske
trge in razvoj podeželja osnovne podatke o kmetijskem gospodarstvu na
predpisanem obrazcu »A ali A1, B, in C, Osnovni podatki o kmetijskem
gospodarstvu«, ki je sestavni del predpisa o izvedbi ukrepov kmetijske politike
za leto 2002 (IAKS) in se vlaga le ob vložitvi zbirne vloge. 
(2) Vsa kmetijska gospodarstva, ki že imajo identifikacijsko številko
kmetijskega gospodarstva (KMG-MID), morajo pri izpolnjevanju vlog uporabljati
obstoječo identifikacijsko številko.
9. člen
(obvezne priloge)
(1) Zahtevku za plemenske bike, žrebce, ovne in kozle po tej
uredbi je treba priložiti: 
-       
kopijo računa za prodane oziroma kupljene živali ali kopijo poročila o
testiranju živali oziroma prevozu živali, kjer je razvidna pasma, ime živali in
ušesna številka ter točen naziv in naslov oziroma sedež kupca in prodajalca
živali oziroma testne postaje, kjer se živali testirajo; 
-       
potrdilo Republiške govedorejske službe oziroma potrdilo Republiške
selekcijske službe v konjereji oziroma Republiške selekcijske službe v reji
drobnice o upravičenosti do premije na podlagi selekcijskega programa za
posamezne namene. 
(2) Zahtevku za plemenske prašiče po tej uredbi je treba
priložiti: 
-       
za vse živali, za katere uveljavlja podporo posamezni upravičenec: list
o obnovi oziroma prodaji plemenskih prašičev, ki ga izda BF. Iz lista o obnovi
oziroma prodaji morajo biti razvidni: kategorija živali, njihove ušesne
številke in način obnove (iz nakupa, oziroma iz uvoza) ter naziv in naslov
oziroma sedež prodajalca in kupca.
10. člen
(založba in distribucija obrazcev)
Obrazce »Zahtevek za neposredno plačilo za rejo plemenskih
živali za leto 2002« iz Priloge založi Agencija Republike Slovenije za
kmetijske trge in razvoj podeželja, Dunajska cesta 160, Ljubljana, distribucijo
obrazcev na območne kmetijsko gozdarske zavode pa izvrši Kmetijsko gozdarska
zbornica Slovenije, Miklošičeva 4, 1000 Ljubljana.
11. člen
(sredstva za izvedbo ukrepov)
(1) Sredstva za izvedbo ukrepov iz te uredbe se zagotovijo s
proračunske postavke Ministrstva za kmetijstvo, gozdarstvo in prehrano številka
5536 – Sredstva za neposredna plačila v kmetijstvu – EKO 0. 
(2) Če skupna višina zahtevkov za namene neposrednih plačil
po tej uredbi v tekočem letu preseže obseg razpoložljivih sredstev, se lahko
višine neposrednih plačil sorazmerno zmanjšajo.
12. člen
(končna določba)
Ta uredba začne veljati naslednji dan po objavi v Uradnem
listu Republike Slovenije.
Št. 403-26/2001-4
Ljubljana, dne 8. aprila 2002.
Vlada Republike Slovenije
dr. Janez Drnovšek l. r. 
Predsednik

Priloga
1: Zahtevek za neposredna plačila za rejo plemenskih živali za leto 2002