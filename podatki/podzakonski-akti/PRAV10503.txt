1. člen
S tem pravilnikom se sprejme
gozdnogospodarski načrt gozdnogospodarske enote Bled (2011–2020), št. 02-10/11
z dne 1. 9. 2011, ki ga je za obdobje od 1. januarja 2011 do
31. decembra 2020 izdelal Zavod za gozdove Slovenije, Območna enota Bled.
2. člen
Gozdnogospodarska enota Bled, ki meri
7.423,98 ha, se nahaja v Gozdnogospodarskem območju Bled, v občinah Bled,
Kranjska Gora in Gorje, oziroma v katastrskih občinah Zasip, Podhom, Rečica,
Bled, Želeče, Bohinjska Bela, Višelnica I, Višelnica II, Podhom, Spodnje Gorje,
Zgornje Gorje in Poljšica.
3. člen
V gozdnogospodarski enoti Bled je s
1. januarjem 2011 ugotovljeno naslednje stanje gozdov:
a) 
lastništvo: 93,5% zasebnih gozdov v lasti
fizičnih ali pravnih oseb, 5,6% državnih gozdov in 0,9% gozdov lokalnih
skupnosti;
b) 
površina: 4.686,61 ha, od katere je 1.476,93 ha
večnamenskih gozdov, 2.763,36 ha gozdov s posebnim namenom, v katerih so
gozdnogospodarski ukrepi dovoljeni, in 446,32 ha varovalnih gozdov;
c) 
lesna zaloga: 317,7 m3/ha, od tega
212,2 m3/ha iglavcev in 105,5 m3/ha listavcev;
d) 
tekoči letni prirastek: 7,50 m3/ha,
od tega 4,95 m3/ha iglavcev in 2,55 m3/ha listavcev.
4. člen
(1) V gozdnogospodarskem načrtu
gozdnogospodarske enote Bled (2011–2020) je na podlagi ugotovljenega stanja
gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Bled določeno, da so najbolj poudarjene funkcije gozdov, ki določajo način
gospodarjenja z gozdom:
-      
proizvodne funkcije na površini 4.408,49 ha,
-      
ekološke funkcije na površini 929,57 ha in
-      
socialne funkcije na površini 1.301,84 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Bled (2011–2020) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Bled za obdobje
od 1. januarja 2011 do 31. decembra 2020 določeni naslednji ukrepi:
-      
najvišji možni posek v višini 236.655 m3, od tega 158.875 m3
iglavcev in 77.780 m3 listavcev,
-      
gojitvena dela, potrebna za ohranitev in razvoj gozdov, na površini
359,85 ha,
-      
nega drogovnjaka na površini 149,70 ha,
-      
varstvena dela, potrebna za zaščito pred divjadjo, in sicer zaščita s premazom na površini 164,64 ha,
zaščita sadik gozdnega drevja s 65.600 količki ter zaščita mladja s 1.000 m
ograje,
-      
varstvena dela, potrebna za zaščito pred boleznimi in žuželkami, v
obsegu 500 delovnih dni,
-      
varstvena dela, potrebna za zaščito pred erozijo, v obsegu 43 delovnih
dni,
-      
varstvena dela, potrebna za zaščito pred požari, v obsegu 20 delovnih
dni,
-      
nega habitatov prosto živečih živali, in sicer vzdrževanje grmišč na
površini 3,0 ha, vzdrževanje travinj na površini 15,55 ha ter sajenje sadik
plodonosnega drevja v obsegu 24,4 delovnih dni.
(2) V gozdnogospodarskem načrtu
gozdnogospodarske enote Bled (2011–2020) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Bled, v obdobju
od uveljavitve tega pravilnika do 31. decembra 2020, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Bled (2011–2020).
7. člen
Po en izvod gozdnogospodarskega načrta
gozdnogospodarske enote Bled (2011–2020) je na vpogled na sedežu Zavoda za
gozdove Slovenije, Območne enote Bled, Ljubljanska cesta 19, Bled, na sedežu
Zavoda za gozdove Slovenije, Krajevne enote Pokljuka, Triglavska cesta 47, Bled
in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Bled (2011–2020).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-495/2011
Ljubljana, dne 17. januarja 2012
EVA 2011-2311-0003
mag. Dejan Židan l.r.
Minister za
kmetijstvo, gozdarstvo in prehrano