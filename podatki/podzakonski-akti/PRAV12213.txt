1. člen
(1) Ta pravilnik določa postopek redne
in izredne overitve (v nadaljnjem besedilu: overitev) meril, ki ga izvajajo
Urad Republike Slovenije za meroslovje (v nadaljnjem besedilu: urad) ali pravne
osebe ali samostojni podjetniki posamezniki, ki jih na podlagi drugega odstavka
14. člena Zakona o meroslovju imenuje urad (v nadaljnjem besedilu: imenovane osebe).
(2) Ta pravilnik določa tudi vrsto,
obliko in vsebino oznak, ki se uporabljajo pri overitvi in zaščiti meril, ter
vsebino potrdila o skladnosti merila s predpisi (v nadaljnjem besedilu: POS).
2. člen
(1) Zahteva za overitev mora vsebovati
podatke o:
-       
vložniku zahteve (firma in sedež za pravne osebe in samostojne
podjetnike oziroma ime, priimek in naslov za fizične osebe),
-       
imetniku merila (firma in sedež za pravne osebe in samostojne podjetnike
oziroma ime, priimek in naslov za fizične osebe), če imetnik ni vložnik
zahteve, in
-       
vrsti overitve (redna, izredna).
(2) Izvajalec overitve mora za vsako
zahtevano overitev pridobiti podatke o merilu (vrsta in tip, uradna oznaka oziroma
številka certifikata, s katerim je bila ugotovljena skladnost tipa merila,
proizvajalec, serijska številka) in podatek o lokaciji overitve.
3. člen
(1) V overitev se lahko predložijo
samo tista merila, za katera je bila ugotovljena skladnost po predpisanih
načinih in postopkih ugotavljanja skladnosti, in ki so bila označena ali je
bila zanje izdana listina o skladnosti merila s predpisi, preden so bila dana v
prvo uporabo.
(2) Merilo, ki se daje v overitev,
mora biti tehnično brezhibno, nepoškodovano, očiščeno in pripravljeno za
overitev.
4. člen
Postopek overitve merila sestavljajo:
1.     
pregled zahteve za overitev,
2.     
identifikacija merila glede na podatke iz zahteve za overitev,
3.     
ugotavljanje, ali so izpolnjeni pogoji za overitev iz prejšnjega člena,
4.     
pregled stanja zaščitnih in overitvenih oznak, pri čemer se redna
overitev lahko izvede samo, če je merilo pred začetkom postopka še vedno
ustrezno zaščiteno in označeno,
5.     
pri izredni overitvi se preveri, ali so sestava merila in nastavitve
meroslovno relevantnih parametrov merila še skladne z odobritvijo tipa merila
ali z listinami o skladnosti merila z meroslovnimi predpisi,
6.     
pregled ustreznosti predpisanih napisov na merilu,
7.     
pregled in preskus merila, da se ugotovi, ali merilo izpolnjuje
predpisane meroslovne zahteve, in
8.     
zaščita merila ter označitev skladnosti merila s predpisi.
5. člen
(1) O postopku overitve merila se izda
poročilo o overitvi, ki vsebuje:
-       
podatke o izdajatelju poročila o overitvi, ki jih, če poročilo o
overitvi izda imenovana oseba, spremlja besedilo »MIRS ID XXX«, kjer »XXX«
predstavlja trimestno identifikacijsko številko imenovane osebe, ki je določena
v odločbi o imenovanju,
-       
sklicevanje na akreditacijo izdajatelja, če je akreditiran,
-       
podatke o imetniku merila,
-       
podatek o vrsti overitve (redna, izredna),
-       
podatke, ki so zahtevani za identifikacijo merila,
-       
meroslovne podatke o merilu, ki so pomembni pri overitvi,
-       
podatke o pogojih, pri katerih je bil preskus merila opravljen,
-       
rezultate pregleda in preskusa,
-       
ugotovljene pogreške merila in pripadajoče največje dopustne pogreške,
-       
ugotovitve o skladnosti merila s predpisom,
-       
datum pregleda merila,
-       
enolično identifikacijo poročila in datum izdaje in
-       
podpis ali drugo označbo odobritve pooblaščenega osebja.
(2) Če se overitev merila zavrne, se v
poročilu o overitvi navedejo razlogi za zavrnitev. Vložnik zahteve prejme poročilo.
(3) Če je v enem sklopu naprave več
meril z enim skupnim prikazom (npr. merila za merjenje izpušnih plinov, priprave
za merjenje tekočin goriv), je treba vsako merilo posebej overiti, razen če je
v certifikatu, s katerim je bila ugotovljena skladnost tipa merila, določeno
drugače.
6. člen
Veljavnost overitve se določi tako, da se
datumu overitve prišteje rok overitve. Če je rok overitve krajši od 5 let,
overitev velja do konca meseca, v katerem se izteče rok overitve. Če je rok
overitve enak ali daljši od 5 let, overitev velja do konca leta, v katerem se
izteče rok overitve.
7. člen
(1) Oznake, s katerimi se potrdi
skladnost meril s predpisi pri overitvi (v nadaljnjem besedilu: overitvena
oznaka), so:
1.     
overitvena oznaka v obliki žiga,
2.     
overitvena oznaka v obliki nalepke.
(2) Overitvena oznaka v obliki žiga
ima obliko ščita z višino 7 mm. V zgornjem delu na prvi strani sta zadnji
številki letnice konca veljavnosti overitve merila, v spodnjem pa identifikacijska
številka urada ali imenovane osebe. Na drugi strani je zgoraj znak »SI«, spodaj
pa je zapisan mesec konca veljavnosti overitve merila.
(3) Overitvena oznaka v obliki nalepke
je okrogle oblike s premerom 22 mm. Oznaka je sestavljena iz središčnega kroga
in dveh kolobarjev okoli njega. V središčnem krogu je znak »SI« med visečima
skodelicama, nad tem znakom pa identifikacijska številka urada ali imenovane
osebe. V zunanjem kolobarju so na desni in levi polovici številke od 0 do 9.
Številke na levi predstavljajo desetice letnice (desetletje), na desni polovici
pa enice letnice (leto) konca veljavnosti overitve. V notranjem kolobarju so
številke od 1 do 12, ki predstavljajo mesec konca veljavnosti overitve. Črke in
številke so v črni barvi, črte pa v zeleni barvi.
(4) Leto veljavnosti na overitveni
nalepki se označi tako, da se preluknja desetico leta na levi strani zunanjega
kroga nalepke in enico leta na desni strani zunanjega kroga nalepke. Mesec
veljavnosti se označi tako, da se preluknja številko meseca v notranjem krogu
nalepke.
(5) POS mora vsebovati:
-       
pravno podlago za izdajo potrdila,
-       
podatke o izdajatelju potrdila, ki jim sledi besedilo »MIRS ID XXX«,
kjer »XXX« predstavlja trimestno identifikacijsko številko imenovane osebe, ki
je določena v odločbi o imenovanju,
-       
naslov »potrdilo o skladnosti«,
-       
podatke o imetniku merila iz 2. člena tega pravilnika,
-       
vrsto in tip merila (pri merilnih sistemih popis sestavnih delov),
-       
podatke o proizvajalcu merila,
-       
uradno oznako merila ali številko certifikata, s katerim je bila
ugotovljena skladnost tipa merila,
-       
serijsko številko merila (pri merilnih sistemih serijske številke
sestavnih delov),
-       
rok veljavnosti POS,
-       
izjavo, da so bili pri izvajanju meritev uporabljeni etaloni, katerih
sledljivost je bila preverjena na nacionalne ali mednarodne etalone, in
-       
podatke o predpisu, na podlagi katerega je bila ugotovljena skladnost
merila.
(6) Na POS navajanje logotipov, razen
logotipa izdajatelja, ni dovoljeno.
8. člen
(1) Oznake, s katerimi se merilo
zaščiti (v nadaljnjem besedilu: zaščitna oznaka), so:
1.     
zaščitna oznaka v obliki žiga in
2.     
zaščitna oznaka v obliki nalepke.
(2) Zaščitna oznaka v obliki žiga ima
obliko šesterokotnika, z očrtanim krogom premera 7 mm, v katerem je velika črka
Z. Na levi strani črke je oznaka »SI«, na desni pa identifikacijska številka
urada ali imenovane osebe. Zaščitna oznaka se uporablja na obeh straneh.
(3) Zaščitna oznaka v obliki nalepke
ima ovalno obliko z velikostjo 20 mm x 8 mm. Nalepka je oranžne barve s črnimi
napisi. Na sredini je tehtnica z visečima skodelicama. Nad tehtnico je oznaka
»SI«, med visečima skodelicama pa identifikacijska številka urada ali imenovane
osebe.
9. člen
(1) Grafični prikaz overitvenih in
zaščitnih oznak je podan v prilogi, ki je sestavni del tega pravilnika.
(2) Predpisane dimenzije žigov se
lahko v utemeljenih primerih izjemoma spremenijo, pri čemer morajo oblike žigov
ostati nespremenjene. Dimenzije se lahko spremenijo le v obsegu, ki še
zagotavlja čitljivost s prostim očesom.
(3) Potrebno število oznak za potrditev
skladnosti meril s predpisanimi meroslovnimi zahtevami dobijo pri uradu osebe,
ki jih za izvajanje overitev imenuje urad.
10. člen
(1) Po opravljenem pregledu in
preskusu merila se merilo zaščiti na način, ki je določen v certifikatu, s
katerim je bila ugotovljena skladnost tipa merila.
(2) Skladnost merila s predpisi se
potrdi z označitvijo merila z overitveno oznako. Overitvena oznaka se namesti
na mesto in način, ki sta določena v certifikatu, s katerim je bila ugotovljena
skladnost tipa merila. Če to mesto in način v certifikatu, s katerim je bila
ugotovljena skladnost tipa merila, ni določeno ali je neprimerno, se overitvena
oznaka namesti na vidno mesto na merilu, ki je zaščiteno pred vremenskimi ali
drugimi neželenimi vplivi. Ob namestitvi nove overitvene oznake mora izvajalec
overitve staro overitveno oznako odstraniti in uničiti.
(3) Če konstrukcija ali uporaba merila
ne omogoča namestitve overitvene oznake ali namestitev ni smiselna, se izda
POS.
(4) V primeru izdaje POS v skladu s
tretjim odstavkom tega člena se strošek izdaje POS ne zaračuna.
(5) Če se je skladnost merila potrdila
v skladu z drugim odstavkom tega člena in vložnik zahteva tudi POS, se strošek
izdaje POS lahko zaračuna.
PREHODNE IN KONČNE DOLOČBE
11. člen
(1) Pri merilih, ki so že v prometu
ali uporabi, katerih rok overitve je pet ali več let, in ki imajo na dan
uveljavitve tega pravilnika veljavno overitev, velja overitev do konca leta, ki
je označeno na overitveni oznaki ali na POS.
(2) Ostale overitvene oznake in POS,
ki so bili izdani pred začetkom veljavnosti tega pravilnika, veljajo do poteka
njihove veljavnosti.
12. člen
Določbe 2. in 5. člena ter peti in šesti
odstavek 7. člena tega pravilnika se začnejo uporabljati 1. julija 2015.
13. člen
Z dnem uveljavitve tega pravilnika preneha
veljati Pravilnik o postopku overitve meril (Uradni list RS, št. 82/08), 2. in
5. člen ter šesti odstavek 6. člena pa se uporabljajo do 30. junija 2015.
14. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-136/2014
Ljubljana, dne 16. decembra 2014
EVA 2014-2130-0046
Zdravko Počivalšek l.r.
Minister
za gospodarski
razvoj in tehnologijo

Priloga: Vrste,
oblike in vsebina overitvenih in zaščitnih oznak