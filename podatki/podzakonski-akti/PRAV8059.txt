1. člen
(predmet urejanja)
(1) Ta pravilnik določa podračune (v
nadaljnjem besedilu: podračuni JFP skupine A), na katere zavezanci plačujejo
obvezne dajatve in druge javnofinančne prihodke (v nadaljnjem besedilu: JFP),
ki pripadajo državi, občinam, Zavodu za zdravstveno zavarovanje Slovenije in
Zavodu za pokojninsko in invalidsko zavarovanje Slovenije ter drugim
prejemnikom.
(2) Ta pravilnik določa način
plačevanja na podračune JFP skupine A.
2. člen
(pomen izrazov)
Izrazi, uporabljeni v tem pravilniku, imajo
naslednji pomen:
1.    
Podračuni JFP so na podlagi zakona, ki ureja javne finance, in zakona,
ki ureja plačilne storitve in sisteme, odprti kot podračuni v sistemih enotnih
zakladniških računov države in občin pri Banki Slovenije in jih vodi Uprava
Republike Slovenije za javna plačila (v nadaljnjem besedilu:  UJP).
2.    
Podračuni JFP skupine A so podračuni JFP, na katere zavezanci plačujejo
JFP.
3.    
Shematični prikaz podračuna v osnovnem seznamu podračunov JFP skupine A
predstavlja podračune, ki so odprti pri vseh občinah. Shema omogoča
prikazovanje seznama podračunov v skrajšani obliki in je ali 01EZR-OBČNNNNNkk, 01EZR-844NNNNNkk
ali 01EZR-844OBČNNkk. Njeni sestavni deli so:

01EZR

številka enotnega zakladniškega računa 


OBČ

statistična oznaka občine povečana za 400, za občine,
  vključene v enotni zakladniški račun države, statistična oznaka občine
  povečana za 300


844

3-mestno število, ki označuje zbirni prehodni podračun in
  je enako pri vseh podračunih JFP občin


NNNNN

5-mestno število, ki je enako pri vseh podračunih JFP
  občin iste sheme


NN
2-mestno število, ki je enako pri vseh podračunih JFP občin iste sheme in je oznaka zadnjih dveh števil partije 

kk
kontrolna številka, izračunana po modulu 97-10, ki je opredeljen v predpisu, ki ureja predložitev in prevzem podatkov s plačilnih navodil in izpiska o prometu in stanju v računalniški obliki.

4.    
Nadzornik transakcij podračuna JFP skupine A (v nadaljnjem besedilu:
nadzornik) je proračunski uporabnik in nosilec javnih pooblastil, kadar nadzira
javnofinančne prihodke. Nadzornik opravlja nadzor nad obračunavanjem in
plačevanjem JFP.
5.    
Skrbnik podračuna JFP skupine A (v nadaljnjem besedilu:  skrbnik) je
eden od nadzornikov, ki evidentira in razrešuje tista plačila JFP, ki jim ni
možno opredeliti nadzornika.
6.    
Referenca prejemnika (v nadaljnjem besedilu:  referenca) je podatek na
nalogu za plačilo, na delu za prejemnika, in je sestavljena iz modela in
sklicevanja na številko. Skupaj s podatkom o podračunu JFP skupine A omogoča
nadzorniku, da določi plačnika in namen plačila. Za plačila JFP so s tem
pravilnikom določeni različni modeli referenc. Kontrolne številke sklicevanja
na številko so izračunane po modulu 11, ki je opredeljen v predpisu, ki ureja obliko,
vsebino in uporabo obrazca domačega plačilnega navodila.
3. člen
(podatki seznama podračunov JFP skupine A)
(1) Seznam podračunov JFP skupine A je
razdeljen na osnovni seznam podračunov JFP skupine A in dopolnilni seznam
podračunov JFP skupine A, objavljen je na spletni strani Ministrstva za finance.
V osnovnem seznamu podračunov JFP skupine A so nekateri podračuni občin
shematično prikazani. V dopolnilnem seznamu podračunov JFP skupine A so za
sheme osnovnega seznama navedeni posamezni podračuni po občinah.
(2) Osnovni in dopolnilni seznam
podračunov JFP skupine A prikazujeta podračune JFP, urejene po skupinah in
podskupinah JFP.
(3) Osnovni seznam podračunov JFP
skupine A vsebuje v vrsticah naslednje podatke:
1.    
podračun JFP skupine A (številka podračuna ali shematični prikaz
podračuna),
2.    
naziv podračuna JFP skupine A,
3.    
podkonto (6-mestna številka podkonta JFP s kontrolno številko),
4.    
šifra dajatve (4-mestna šifra dajatve JFP, ki jo določi nadzornik, s
kontrolno številko),
5.    
modeli referenc, ki se uporabljajo pri plačevanju na ta podračun JFP
skupine A,
6.    
nadzorniki (4-mestne šifre proračunskih uporabnikov – nadzornikov s
kontrolno številko),
7.    
nazivi nadzornikov,
8.    
skrbnik (4-mestna šifra proračunskega uporabnika – skrbnika s kontrolno
številko).
(4) Dopolnilni seznam podračunov JFP
skupine A vsebuje podatke:
1.    
v glavi seznama:
1.1    oznako občine,
1.2    naziv občine,
1.3    šifro občine (4-mestno šifro
proračunskega uporabnika s kontrolno številko),
1.4   šifro
upravne enote, ki opravlja storitve za občane te občine (4-mestno šifro
proračunskega uporabnika s kontrolno številko), in
2.    
v vrsticah seznama:
2.1    shematični
prikaz podračuna JFP skupine A iz osnovnega seznama,
2.2    naziv
podračuna JFP skupine A,
2.3    podračune
JFP skupine A po občinah.
4. člen
(valuta podračunov JFP skupine A)
Podračuni JFP skupine A so odprti samo v
denarni enoti Republike Slovenije.
5. člen
(obvezni podatki na nalogu za plačilo)
(1) Za pravilno prepoznavanje
plačnika, vrste JFP in nadzornika mora biti pri plačilu JFP na nalogu za plačilo
naveden podračun JFP in model reference. Izvajalci plačilnega prometa morajo
zavrniti sprejem naloga za plačilo, na katerem je naveden podračun JFP skupine
A, ki nima modela in kontrolnih številk sklicevanja na številko v skladu s tem
pravilnikom.
(2) Nadzornik lahko za plačilo dajatev
izstavi zavezancu posebno položnico, ki mora vsebovati referenco modela 12.
(3) Model reference ni predpisan pri
tistih podračunih JFP skupine A, kjer model reference in s tem tudi strukturo
reference določi nadzornik.
(4) Model reference ni predpisan na
nalogu za plačilo, s katerim izvajalec plačilnega prometa nakaže denarna
sredstva na podlagi podatkov iz informacijskega toka posebnih položnic, s
katerimi zavezanci plačujejo na podračune JFP skupine A.
(5) Če zavezanec plača JFP s plačilnim
nalogom namesto s posebno položnico, ki jo izstavi nadzornik, vpiše na plačilni
nalog model 12 in prepiše celoten sklic na številko s posebne položnice.
6. člen
(reference)
Pri plačevanju JFP na podračune JFP skupine
A se uporabljajo naslednje reference:
1.    
Referenca modela 09 ima naslednjo strukturo:
09 zzzzzzzz-k...kK-š...š

zzzzzzzz

8-mestna davčna
  številka, na zadnjem mestu je kontrolna številka


k...k 

3 do 7-mestna
  številka konta iz kontnega načrta za knjiženje davkov in drugih dajatev
  Davčne uprave Republike Slovenije


K

skupna kontrolna
  številka polj zzzzzzzz-k...k


š...š 

4 do 8-mestna
  številka, kadar jo dodatno določi nadzornik

Skupna dolžina
polj k...k in š...š ne sme presegati 12 mest.
2.    
Referenca modela 11 ima naslednjo strukturo: 11 nnnnN-ppppppP-šššššššš

nnnnN

4-mestna šifra nadzornika in kontrolna številka, določena
  v tem pravilniku pri podračunu JFP


ppppppP

6-mestna številka podkonta in kontrolna številka, določena
  v tem pravilniku pri podračunu JFP


šššššššš

1 do 8-mestna številka, kadar
  jo dodatno določi nadzornik.

3.    
Referenca modela 19 ima naslednjo strukturo:
19 zzzzzzzz-jjjjJ-ššššššš

zzzzzzzz

8-mestna davčna
  številka, na zadnjem mestu je kontrolna številka


jjjjJ

4-mestna šifra
  dajatve in kontrolna številka, določena za podračun JFP


ššššššš 

1 do 7-mestna številka, kadar jo dodatno
  določi nadzornik

4.    
Referenca modela 12 se uporablja pri plačilu JFP s posebno položnico,
namesto modelov 09, 11 in 19:
4.1     Kadar se
uporablja namesto modela 11, ima strukturo: nnnnššššššššK

nnnn

4-mestna šifra
  nadzornika, določena v tem pravilniku pri podračunu JFP


šššššššš

8-mestna številka,
  določi nadzornik


K

skupna kontrolna številka polj nnnnšššššššš

4.2     Kadar se
uporablja namesto modela 09 ali 19, ima strukturo: nnnnnnnnnnnnK

nnnnnnnnnnn

12-mestna številka,
  določi nadzornik


K

kontrolna številka



Pravilnik o podračunih ter načinu plačevanja
obveznih dajatev in drugih javnofinančnih prihodkov (Uradni list RS, št. 138/06)
vsebuje naslednjo končno določbo:
»7. člen
(začetek
veljavnosti)
Ta pravilnik začne veljati 1. januarja
2007.«.

Pravilnik o spremembah in dopolnitvah Pravilnika
o podračunih ter načinu plačevanja obveznih dajatev in drugih javnofinančnih
prihodkov (Uradni list RS, št. 117/07) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o podračunih
ter načinu plačevanja obveznih dajatev in drugih javnofinančnih prihodkov
(Uradni list RS, št. 120/07) vsebuje naslednjo končno določbo:
»2. člen
Ta pravilnik začne veljati dne 1. januarja
2008.«.

Pravilnik o spremembah Pravilnika o podračunih
ter načinu plačevanja obveznih dajatev in drugih javnofinančnih prihodkov
(Uradni list RS, št. 11/08) vsebuje naslednjo končno določbo:
»3. člen
Ta pravilnik začne veljati dne 1. februarja
2008.«.

Pravilnik o spremembah in dopolnitvah
Pravilnika o podračunih ter načinu plačevanja obveznih dajatev in drugih
javnofinančnih prihodkov (Uradni list RS, št. 41/08) vsebuje naslednjo končno določbo:
»Ta pravilnik začne veljati naslednji dan
po objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o podračunih ter načinu plačevanja obveznih dajatev in drugih
javnofinančnih prihodkov (Uradni list RS, št. 76/08) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o podračunih ter načinu plačevanja obveznih dajatev in drugih
javnofinančnih prihodkov (Uradni list RS, št. 124/08) vsebuje naslednjo končno določbo:
»2. člen
Ta pravilnik začne veljati 1. januarja
2009.«.

Pravilnik o spremembah in dopolnitvah Pravilnika
o podračunih ter načinu plačevanja obveznih dajatev in drugih javnofinančnih
prihodkov (Uradni list RS, št. 32/09) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o podračunih ter načinu plačevanja obveznih dajatev in drugih
javnofinančnih prihodkov (Uradni list RS, št. 112/09) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o podračunih ter načinu plačevanja obveznih dajatev in drugih
javnofinančnih prihodkov (Uradni list RS, št. 25/10) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o podračunih ter načinu plačevanja obveznih dajatev in drugih
javnofinančnih prihodkov (Uradni list RS, št. 62/10) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.