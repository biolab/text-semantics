1. člen
Ta odredba določa posege, ki so prepovedani v življenjskem
prostoru zavarovanih vrst ptic na območju Kraškega roba.
2. člen
Življenjski prostor zavarovanih vrst ptic na območju Kraškega
roba zajema območje apnenčastih sten, ki se raztezajo od državne meje z Italijo
pri Ospu in Socerbu proti jugovzhodu do državne meje s Hrvaško pri Mlinih in
Rakitovcu. Na spodnjem delu poteka meja območja od Kala na italijanski meji,
kjer se od nje loči v smeri proti Ospu, nadaljuje po robu doline Osapske reke
do Stare Gabrovice, Črnega Kala in naprej proti Brezovici, kjer se priključi
cesti proti Podpeči. Od tu se spusti do železniške proge pod Svetim Štefanom in
poteka po njej do Dola pri Hrastovljah, nato pred tunelom prečka progo in se
pri Velikem Gradežu obrne proti zahodu na Kuk. Meja se nadaljuje po grebenu
severovzhodno nad naseljem Smokvice do Vrh Križa, kjer se spusti v Smokavsko
valo, prečka cesto Gračišče–Smokvica in se po njenem odcepu nadaljuje proti
Brgotu, naprej pa po cesti Gračišče–Mlini vse do meje s Hrvaško. Na zgornjem
robu območje meji na Zgornji Kras, nato meja pri naselju Kastelec prečka cesto
Črni kal–Kozina in se nadaljuje proti Gabru. Po robu Srednjega Krasa in Velikega
Krasa mimo Črnotič se nadaljuje po celotnem zgornjem robu stene pri Gradišču in
naprej mimo Praproč na Škrbino, Jampršnik, Kameniščik čez Gradišče na Lipnik,
Kavčič in do državne meje. 
Meja območja je označena na karti v merilu 1 : 50000, ki je
sestavni del te odredbe. 
Karta iz drugega odstavka tega člena je na vpogled na
Ministrstvu za okolje in prostor, Upravi RS za varstvo narave ter na Upravni
enoti Koper.
3. člen
Na območju iz prejšnjega člena je prepovedano: 
1.     
nadelavati in označevati nove pešpoti, 
2.     
plezati izven obstoječih plezalnih smeri, 
3.     
plezati v plezalnih smereh: 
- 
v vseh stenah Kraškega roba vzhodno od železniškega useka nad Črnim
Kalom, 
- 
v Veliki steni nad Ospom, 
4.     
uporabljati pešpoti: 
- 
pešpot med Zanigradom in Podpečjo, ki vodi ob vznožju stene Štrkljevice,
- 
pešpot iz Podpeči na Vrh stene ter plezalno pot iz Podpeči na Vrh stene,
- 
pešpot pod zahodnim delom sten Velega Badina in Kroga ter plezalno pot
čez steno.
4. člen
Ta odredba začne veljati naslednji dan po objavi v Uradnem
listu Republike Slovenije in velja eno leto.
Št. 354-09-22/98
Ljubljana, dne 10. aprila 2000.
dr. Pavel Gantar l. r. 
Minister 
za okolje in prostor