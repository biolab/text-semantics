1. člen
Sprejme se splošni del gozdnogospodarskega načrta
gozdnogospodarske enote Cerkno, št. 01-07/99 z dne 11. 2. 2002, ki ga je
izdelal Zavod za gozdove Slovenije, Območna enota Tolmin, za obdobje od 1. 1.
1999 do 31. 12. 2008. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Cerkno na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Cerkno je izdelan v treh izvodih za 6814,87 hektarjev gozdov, ki ležijo v
gozdnogospodarskem območju Tolmin, v Občini Cerkno, oziroma v katastrskih
občinah Otalež, Reka-Ravne, Police, Orehek, Zakriž, Cerkno, Planina, Labinje,
Dolenji Novaki, Gorenji Novaki, Gorje, Jesenica in Bukovo.
3. člen
Po en izvod splošnega dela gozdnogospodarskega načrta
gozdnogospodarske enote Cerkno je na vpogled na sedežu Zavoda za gozdove
Slovenije, Območne enote Tolmin, Tumov drevored 17, Tolmin, na sedežu Zavoda za
gozdove Slovenije, Krajevne enote Cerkno, Pot na Zavrte 26, Cerkno, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Cerkno.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-01-1/00
Ljubljana, dne 24. aprila 2002.
Minister 
za kmetijstvo, gozdarstvo in prehrano 
mag. Franc But l. r.
 
 