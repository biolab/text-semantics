1. člen
(vsebina pravilnika)
(1) Ta pravilnik določa metode za določanje prihrankov energije,
doseženih s posameznimi ukrepi za izboljšanje energetske učinkovitosti (v
nadaljnjem besedilu: ukrep), ki se izvajajo za doseganje obveznosti 10. člena
Zakona o učinkoviti rabi energije (Uradni list RS, št. 158/20).
(2) Ta pravilnik za posamezne ukrepe določa tudi izračun
povečane rabe obnovljivih virov energije in zmanjšanja izpustov ogljikovega
dioksida.
2. člen
(prenos predpisov Evropske unije)
S tem pravilnikom se v pravni red Republike Slovenije delno
prenaša Direktiva 2012/27/ES Evropskega parlamenta in Sveta z dne 25. oktobra
2012 o energetski učinkovitosti, spremembi direktiv 2009/125/EU in 2010/30/EU
ter razveljavitvi direktiv 2004/8/ES in 2006/32/ES (UL L št. 315 z dne 14. 11.
2012, str. 1), zadnjič spremenjena z Direktivo (EU) 2019/944 Evropskega
parlamenta in Sveta z dne 5. junija 2019 o skupnih pravilih notranjega trga
električne energije in spremembi Direktive 2012/27/EU (UL L št. 158 z dne 14.
6. 2019, str. 125).
3. člen
(metode)
(1) Metode za določanje prihrankov energije, doseženih s
posameznimi ukrepi, ter povečane rabe obnovljivih virov energije in zmanjšanja
izpustov ogljikovega dioksida, so določene v Prilogi I, ki je sestavni del tega
pravilnika.
(2) Trajanje učinkov posameznih ukrepov je določeno v Prilogi
II, ki je sestavni del tega pravilnika.
4. člen
(emisijski in pretvorbeni faktorji)
(1) Emisijski faktorji za izračun zmanjšanja izpustov
ogljikovega dioksida, doseženega s posameznimi ukrepi, so določeni v Prilogi
III, ki je sestavni del tega pravilnika.
(2) Pretvorbeni faktorji za izračun energijske vsebnosti
energentov za končno rabo so določeni v Prilogi IV, ki je sestavni del tega
pravilnika.
5. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o metodah za določanje prihrankov energije (Uradni list RS,
št. 67/15, 14/17 in 158/20 – ZURE).
6. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-541/2020/18
Ljubljana, dne 31. marca 2021
EVA 2020-2430-0134
Jernej Vrtovec
minister
za infrastrukturo

PRILOGA
I: Metode za določanje prihrankov energije, rabe obnovljivih virov energije in
zmanjšanja izpustov CO2
PRILOGA
II: Življenjska doba ukrepov za izboljšanje energetske učinkovitosti
PRILOGA
III: Emisijski faktorji za izračun zmanjšanja izpustov ogljikovega dioksida
PRILOGA
IV: Energijska vsebnost izbranih energentov za končno rabo – pretvorbena
preglednica