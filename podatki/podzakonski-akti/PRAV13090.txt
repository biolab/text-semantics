1. člen
S tem pravilnikom se sprejme letni gozdnogospodarski načrt gozdnogospodarske
enote Velika gora (2017), št. 06-17/17 z dne 25. novembra 2016, za obdobje
od 1. 1. 2017 do 31. 12. 2017, ki ga je izdelal Zavod za gozdove
Slovenije, Območna enota Kočevje.
2. člen
Letni gozdnogospodarski načrt dela gozdnogospodarske enote
Velika gora (2017) iz prejšnjega člena je izdelan v treh izvodih za 3.271,62
hektarjev gozdov, ki ležijo v Gozdnogospodarskem območju Kočevje, v občinah
Ribnica in Sodražica, oziroma v katastrskih občinah Sušje, Prigorica,
Jurjevica, Gorenja vas, Ribnica, Goriča vas, Dane, Vinice, Zamostec, Dolenja
vas in Rakitnica.
3. člen
Na podlagi gozdnogospodarskega načrta gozdnogospodarske enote
Velika gora, z obdobjem veljavnosti od 1. 1. 2007 do 31. 12. 2016,
sprejetega s Pravilnikom o gozdnogospodarskem načrtu gozdnogospodarske enote
Velika gora (2007–2016) (Uradni list RS, št. 1/08), so z letnim
gozdnogospodarskim načrtom iz 1. člena tega pravilnika določeni naslednji
ukrepi:
-       
najvišji možni posek v višini 24.730 m3, od tega
13.310 m3 iglavcev in 11.420 m3 listavcev,
-       
gojitvena dela, potrebna za ohranitev in razvoj gozdov, na površini
27,65 ha,
-       
nega drogovnjaka na površini 0,9 ha,
-       
nega prebiralnega gozda na površini 3,3 ha,
-       
nega habitatov prosto živečih živali, in sicer vzdrževanje vodnih virov
v obsegu 20 kosov ter vzdrževanje gnezdilnic v obsegu deset kosov.
4. člen
V letnem gozdnogospodarskem načrtu gozdnogospodarske enote
Velika gora (2017) iz 1. člena tega pravilnika so določeni ukrepi in načini
njihove izvedbe tudi na ravneh ratiščnogojitvenih razredov in odsekov.
5. člen
Po en izvod letnega gozdnogospodarskega načrta
gozdnogospodarske enote Velika gora (2017) iz 1. člena tega pravilnika je na
vpogled na sedežu Zavoda za gozdove Slovenije, Območne enote Kočevje, Rožna
ulica 39, Kočevje, na sedežu Zavoda za gozdove Slovenije, Krajevne enote
Ribnica, Šeškova 14, Ribnica in na Ministrstvu za kmetijstvo, gozdarstvo in
prehrano, Dunajska 22, Ljubljana, kjer se hrani tudi dokumentacija v zvezi s
postopkom sprejemanja letnega gozdnogospodarskega načrta gozdnogospodarske
enote Velika gora (2017) iz 1. člena tega pravilnika.
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-102/2017
Ljubljana, dne 20. aprila 2017
EVA 2017-2330-0036
Mag. Dejan Židan l.r.
minister
za kmetijstvo, gozdarstvo in prehrano