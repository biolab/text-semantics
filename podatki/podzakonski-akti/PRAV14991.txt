1. člen
(1) Ta pravilnik določa
pogoje in način priznavanja poklicne kvalifikacije za opravljanje reguliranega
poklica pooblaščeni arhitekt državljanom držav članic Evropske unije,
Evropskega gospodarskega prostora in Švicarske konfederacije (v nadaljnjem
besedilu: države članice EU).
(2) S tem pravilnikom
se v pravni red Republike Slovenije prenaša Direktiva Evropskega parlamenta in
Sveta 2005/36/ES z dne 7. septembra 2005
o priznavanju poklicnih kvalifikacij (UL L št. 255
z dne 30. 9. 2005, str. 22), zadnjič
spremenjeno z Delegiranim sklepom Komisije (EU) 2021/2183 z dne 25. avgusta
2021 o spremembi Priloge V k Direktivi
2005/36/ES Evropskega parlamenta in Sveta glede dokazil o formalnih
kvalifikacijah in nazivov programov usposabljanja (UL L št. 444 z dne 10. 12.
2021, str. 16), (v nadaljnjem besedilu: Direktiva 2005/36/ES), v delu, ki se
nanaša na priznavanje poklicne kvalifikacije »arhitekt«.
2. člen
(1) Usposabljanje
arhitektov obsega:
a)    
skupno vsaj pet let študija s polno časovno obveznostjo na univerzi ali
v primerljivi izobraževalni ustanovi, ki se konča z uspešno opravljenim izpitom
na univerzitetni stopnji, ali
b)    
najmanj štiri leta rednega študija na univerzi ali v primerljivi
izobraževalni ustanovi, ki se konča z uspešno opravljenim izpitom na
univerzitetni stopnji, skupaj s potrdilom o opravljeni dveletni poklicni praksi
v skladu s četrtim odstavkom tega člena.
(2) Glavni predmet
študija iz prvega odstavka tega člena mora biti arhitektura. Študij
uravnoteženo pokriva teoretične in praktične vidike usposabljanja arhitektov
ter zagotavlja, da si ti pridobijo vsaj naslednja znanja, veščine in
kompetence:
a)    
sposobnost arhitekturnega projektiranja, ki izpolnjuje tako estetske kot
tudi tehnične zahteve;
b)    
ustrezno poznavanje zgodovine arhitekture in arhitekturnih teorij ter z
njimi povezanih umetnosti, tehnologij in družbenih ved;
c)    
poznavanje upodabljajočih umetnosti kot vpliva na kakovost
arhitekturnega projektiranja;
č)    ustrezno znanje o urbanizmu in
prostorskem načrtovanju ter veščine, potrebne za načrtovanje;
d)    
razumevanje odnosa med ljudmi in zgradbami, med zgradbami in njihovim
okoljem ter razumevanje potrebe, da se zgradbe in prostori med njimi
prilagodijo potrebam ljudi in njihovim medsebojnim razmerjem;
e)    
razumevanje poklica in vloge arhitekta v družbi, zlasti pri pripravi
idejnih zasnov, ki upoštevajo družbene dejavnike;
f)     
razumevanje raziskovalnih metod in metod za pripravo idejne zasnove
projekta;
g)    
razumevanje prostorskih, arhitekturnih in gradbenih načrtov ter
konstrukcijskih in tehničnih težav, povezanih z načrtovanjem stavb;
h)    
ustrezno poznavanje fizikalnih težav, tehnologij in delovanja stavb,
tako da se njihova notranjost uredi udobno in zavaruje pred podnebnimi
dejavniki v okviru trajnostnega razvoja;
i)      
potrebne veščine za projektiranje, ki omogočajo izpolnjevanje zahtev
uporabnikov stavb v okviru stroškovnih omejitev in gradbenih predpisov;
j)      
ustrezno poznavanje izvajanja del, organizacije, predpisov in postopkov,
vpletenih v uresničevanje projektnih zasnov, in vključevanje načrtov v sistem
celovitega prostorskega načrtovanja.
(3) Število let
visokošolskega študija iz prvega in drugega odstavka tega člena se lahko
dodatno izrazi z enakovrednimi kreditnimi točkami ECTS.
(4) Poklicna praksa iz
točke pod b) prvega odstavka tega člena se izvaja po končanih prvih treh letih
študija. Vsaj eno leto poklicne prakse temelji na znanju, veščinah in
kompetencah, pridobljenih med študijem iz drugega odstavka tega člena. Poklicna
praksa se izvaja pod nadzorom osebe ali organa, ki ga določi Zbornica za
arhitekturo in prostor Slovenije. Nadzorovana poklicna praksa se lahko izvaja v
kateri koli državi. Poklicno prakso oceni Zbornica za arhitekturo in prostor
Slovenije.
3. člen
(1) Za izvajanje tega
pravilnika se za dejavnost arhitekta šteje dejavnost, ki se redno opravlja na
podlagi poklicnega naziva »arhitekt«.
(2) Šteje se, da
posameznik, ki ima v državi članici EU v skladu s predpisi pridobljen poklicni
naziv »arhitekt« na podlagi izkazanih dosežkov izjemne kakovosti v arhitekturi,
izpolnjuje pogoj za opravljanje dejavnosti iz prejšnjega odstavka. Kot dokazilo
o tem, da gre za dejavnost arhitekta, se v postopku priznavanja poklicne
kvalifikacije šteje potrdilo države članice EU, v kateri je posameznik pridobil
poklicni naziv.
4. člen
(1) V postopku
priznavanja poklicne kvalifikacije pooblaščenega arhitekta se samodejno
priznajo kvalifikacije, navedene v točki 5.7.1 Priloge V Direktive 2005/36/ES.
Te kvalifikacije dokazujejo izpolnjevanje minimalnih pogojev usposobljenosti iz
46. člena Direktive 2005/36/ES, če se
študij ni začel prej kot med referenčnim letom, navedenim v točki 5.7.1 Priloge
V Direktive 2005/36/ES.
(2) Če prosilec ne
izpolnjuje pogojev za samodejno priznanje poklicne kvalifikacije iz prejšnjega
odstavka, se za priznavanje njegove kvalifikacije uporablja splošni sistem
priznavanja dokazil usposobljenosti v skladu s predpisi, ki urejajo postopek
priznavanja poklicnih kvalifikacij državljanom držav članic EU za opravljanje
reguliranih poklicev oziroma dejavnosti v Republiki Sloveniji.
5. člen
Ne glede na prejšnji člen se v postopku priznavanja poklicne
kvalifikacije pooblaščenega arhitekta prizna tudi usposabljanje, ki je del
programa socialnih izboljšav ali se opravi kot izredni univerzitetni študij, če
izpolnjuje zahteve iz drugega odstavka 2. člena
tega pravilnika in se konča z izpitom iz arhitekture, ki ga uspešno opravi
strokovnjak, ki je sedem let ali dlje delal na področju arhitekture pod
nadzorom arhitekta ali arhitekturnega podjetja. Ta izpit mora biti na
univerzitetni stopnji in enakovreden zaključnemu izpitu iz točke pod
b) prvega odstavka 2. člena tega
pravilnika.
6. člen
(1) Ne glede na določbe
4. in 5. člena tega pravilnika se
priznajo dokazila o formalnih kvalifikacijah za arhitekta, navedene v Prilogi
VI Direktive 2005/36/ES, ki jih podeljujejo druge države članice EU in ki
potrjujejo program usposabljanja, ki se je začel najpozneje v referenčnem
akademskem letu iz Priloge VI Direktive 2005/36/ES, tudi če ne izpolnjujejo
minimalnih zahtev iz 2. člena tega
pravilnika, in se za dostop do opravljanja in za opravljanje poklicnih
dejavnosti arhitekta takim dokazilom na ozemlju Republike Slovenije prizna
enaka veljava kot dokazilom o formalnih kvalifikacijah za arhitekta, ki se
izdajajo v Republiki Sloveniji. Kot izkaz za pridobljene pravice iz prejšnjega
stavka se šteje dokazilo o formalni kvalifikaciji v obliki potrdil, ki so jih
izdali pristojni organi v Zvezni republiki Nemčiji in ki potrjujejo, da so
dokazila o formalnih kvalifikacijah, ki so jih po 8. maju
1945 izdali pristojni organi Nemške demokratične republike, enakovredna
dokazilom iz Priloge VI Direktive 2005/36/ES.
(2) Prejšnji odstavek
velja tudi za dokazilo o formalnih kvalifikacijah arhitekta iz Priloge V
Direktive 2005/36/ES, kadar se je usposabljanje začelo pred 18. januarjem 2016.
(3) Ne glede na določbe
4. in 5. člena tega pravilnika se v
Republiki Sloveniji za dostop do opravljanja in za opravljanje poklicnih
dejavnosti arhitekta priznava potrdilom, ki so jih državljanom držav članic
izdale države članice, ki so sprejele pravila, ki urejajo dostop do opravljanja
in opravljanje dejavnosti arhitekta od:
a)    
1. januarja 1995 za Avstrijo, Finsko in Švedsko;
b)    
1. maja 2004 za Češko, Estonijo, Ciper, Latvijo, Litvo, Madžarsko,
Malto, Poljsko, Slovenijo in Slovaško;
c)    
1. julija 2013 za Hrvaško;
č)    5. avgusta
1987 za druge države članice;
enaka veljava, kot
dokazilom o formalnih kvalifikacijah, ki se izdajajo v Republiki Sloveniji.
(4) Potrdilo iz
prejšnjega odstavka potrjuje, da je imetniku najpozneje od navedenega datuma
dovoljeno uporabljati poklicni naziv arhitekt in da je po teh pravilih dejansko
opravljal zadevne dejavnosti najmanj tri zaporedna leta v petih letih pred
izdajo potrdila.
(5) Ne glede na določbe
4. in 5. člena tega pravilnika se za
dostop do opravljanja in za opravljanje poklicnih dejavnosti arhitekta priznava
enaka veljava kot dokazilom o formalnih kvalifikacijah, ki se izdajajo v Republiki
Sloveniji, in kot dokazilom, ki jih imajo državljani držav članic EU in jih je
izdala:
-       
nekdanja Sovjetska zveza ali katerih usposabljanje se je začelo pred 20. avgustom 1991 za Estonijo, pred 21. avgustom 1991 za Latvijo, pred 11. marcem 1990
za Litvo in so dokazila o formalnih kvalifikacijah za te države članice
navedene v 6., 14. ali 15. točki Priloge VI Direktive 2005/36/ES,
-       
nekdanja Socialistična federativna republika Jugoslavija ali katerih
usposabljanje se je začelo pred 8. oktobrom
1991 za Hrvaško in so dokazila o formalnih kvalifikacijah za te države članice
navedena v 10. točki Priloge VI Direktive 2005/36/ES,
-       
nekdanja Češkoslovaška ali katerih usposabljanje se je začelo pred 1. januarjem 1993 za Češko in Slovaško in so
dokazila o formalnih kvalifikacijah za te države članice navedena v 3. točki
ali 25. točki Priloge VI Direktive 2005/36/ES.
(6) Potrdilu iz
prejšnjega odstavka mora biti priloženo še potrdilo, ki ga izdajo pristojni
organi navedenih držav, da je ta oseba dejansko in zakonito opravljala zadevne
dejavnosti na njihovem ozemlju vsaj tri zaporedna leta v petih letih pred
dnevom izdaje potrdila.
(7) Za opravljanje
dejavnosti arhitekta in dostopa do teh dejavnosti imajo v Republiki Sloveniji
dokazila o končanem usposabljanju, ki poteka od 5. avgusta
1985 in se je začelo najpozneje 17. januarja
2014 v „Fachhochschulen“ v Zvezni republiki Nemčiji in traja tri leta, če
izpolnjuje zahteve iz drugega odstavka 2. člena tega pravilnika in omogoča
opravljanje dejavnosti iz 3. člena tega pravilnika v tej državi članici s
poklicnim nazivom arhitekt in če ima arhitekt po usposabljanju štiri leta
poklicnih izkušenj v Zvezni republiki Nemčiji, potrjenih s potrdilom, ki ga
izda pristojni organ, pri katerem je registriran arhitekt, ki želi uporabiti
določbe tega odstavka, enak učinek kot dokazila o formalnih kvalifikacijah, ki
se izdajajo v Republiki Sloveniji.
KONČNI DOLOČBI
7. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o priznavanju poklicne kvalifikacije odgovorni projektant za področje
arhitekture državljanom držav članic Evropske unije, Evropskega gospodarskega
prostora in Švicarske konfederacije (Uradni list RS, št. 63/08, 83/13, 1/16, 61/17 – ZAID in 1/20).
8. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-83/2023
Ljubljana, dne 6. aprila 2023
EVA 2023-2560-0037
Uroš Brežan
minister
za naravne vire in prostor