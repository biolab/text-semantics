1. člen
(vsebina)
Ta uredba določa višino in začetek plačevanja obveznega prispevka
za promocijo kmetijskih in živilskih proizvodov (v nadaljnjem besedilu:
prispevek) za zavezance iz sektorja pridelave in predelave mesa za goveje in
perutninsko meso (v nadaljnjem besedilu: sektor mesa za goveje in perutninsko
meso).
2. člen
(plačevanje prispevka)
Prispevek se plačuje za obdobje od 1. januarja 2016 do
31. decembra 2018.
3. člen
(višina prispevka za govedo do prvega leta starosti)
(1) Prispevek za goveje meso za govedo do enega leta
starosti znaša 0,70 eura na glavo živali.
(2) Prispevek iz prejšnjega odstavka zavezanca
obračunata do polovice vrednosti, tako da znaša:
-       
za nosilca kmetijskega gospodarstva 0,35 eura na glavo živali,
-       
za kupca 0,35 eura na glavo živali.
4. člen
(višina prispevka za govedo nad prvim letom starosti)
(1) Prispevek za goveje meso za govedo nad prvim letom
starosti znaša 2,40 eura na glavo živali.
(2) Prispevek iz prejšnjega odstavka zavezanca
obračunata do polovice vrednosti, tako da znaša:
-       
za nosilca kmetijskega gospodarstva 1,20 eura na glavo živali,
-       
za kupca 1,20 eura na glavo živali.
5. člen
(višina prispevka za perutnino)
(1) Prispevek za perutninsko meso za perutnino znaša
0,003 eura na glavo živali.
(2) Prispevek iz prejšnjega odstavka zavezanca
obračunata do polovice vrednosti, tako da znaša:
-       
za nosilca kmetijskega gospodarstva 0,0015 eura na glavo živali,
-       
za kupca 0,0015 eura na glavo živali.
6. člen
(sektorska navodila za plačilo prispevka za sektor mesa za
goveje in perutninsko meso)
Ministrstvo, pristojno za kmetijstvo, gozdarstvo in prehrano,
pripravi sektorska navodila za plačilo prispevka in jih objavi na svojih spletnih
straneh najpozneje en mesec pred dnevom začetka plačevanja prispevka.
7. člen
(začetek plačevanja)
(1) Prispevek se začne plačevati prvi dan naslednjega
meseca po objavi obvestila o pridobitvi sklepa Evropske komisije o
združljivosti sheme državne pomoči za promocijo.
(2) Minister za kmetijstvo, gozdarstvo in prehrano
objavi obvestilo iz prejšnjega odstavka v Uradnem listu Republike Slovenije.
8. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00715-35/2015
Ljubljana, dne 23. decembra 2015
EVA 2015-2330-0131
Vlada Republike Slovenije
dr. Miroslav Cerar l.r.
Predsednik