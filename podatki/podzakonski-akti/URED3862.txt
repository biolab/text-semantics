1. člen
S to uredbo se določi ureditveno območje mednarodnega mejnega
prehoda Dobovec (v nadaljnjem besedilu: mejni prehod) na podlagi Elaborata za
ugotavljanje javne koristi za mednarodni mejni prehod Dobovec, ki ga je izdelal
Projekt, d.d., Nova Gorica, pod št. 7749, februarja 2005, in je na vpogled v
Ministrstvu za javno upravo, Direktoratu za investicije, nepremičnine in skupne
službe državne uprave, Gregorčičeva 27 a, Ljubljana.
2. člen
(1) Ureditveno območje obsega naslednje nepremičnine,
potrebne za opravljanje varnostnega, carinskega in inšpekcijskega nadzora, ter
neposredno okolico z objekti, ki so potrebni za smotrno in varno odvijanje
prometa, in sicer parcele ali dele parcel, parcelnih številk: 
-       
parc. št. 581/1, 583/1, 592/1, 594/1, 594/5, 597/1, 598, 609/2, 610,
611, 618/1, 618/2, 619, 620/1, *100, 691/3, 694/3, 694/5, 694/6, vse k.o.
Dobovec, delno, in 
-       
parc. št. 583/2, 590/2, 590/5, 592/3, 597/2, 597/4, 597/5, vse k.o.
Dobovec, v celoti. 
(2) Meja ureditvenega območja je prikazana v elaboratu iz
prejšnjega člena.
3. člen
(1) Urbanistična podlaga za določitev ureditvenega območja
mejnega prehoda sta: 
-       
Odlok o spremembah in dopolnitvah prostorskih sestavin dolgoročnega in
srednjeročnega plana Občine Šmarje pri Jelšah za Občino Rogatec (Uradni list
RS, št. 27/99, 99/00 in 89/04); 
-       
Odlok o spremembah in dopolnitvah prostorskih ureditvenih pogojev Občine
Šmarje pri Jelšah za Občino Rogatec (Uradni list RS, št. 67/99). 
(2) Ureditveno območje mejnega prehoda obravnavata odloka iz
prejšnjega odstavka, ki veljata za planske celote, na katerih se mejni prehod
nahaja. 
Osnovna namenska raba prostora: 
-       
najboljša kmetijska zemljišča 
-       
S – območje za stanovanja 
-       
I – območje prometne infrastrukture 
-       
Z – območje športno rekreacijskih in zelenih površin 
Podrobnejša namenska raba: 
-       
MP – območje storitvenih, proizvodnih in trgovskih dejavnosti 
-       
SK – območje za stanovanja in kmetijska gospodarstva 
-       
IZ – območje železniške postaje 
-       
DU – območja javne uprave.
4. člen
Območje mejnega prehoda zajema zemljišča, namenjena: 
-       
za novogradnjo, postavitev objekta carine in policije ter objektov za
detajlni pregled blagovnega prometa, s potrebno razširitvijo vozišča; 
-       
za odstranitev obstoječih kontejnerjev in rušitev betonskih podstavkov
na mejnem prehodu; 
-       
za rušitev obstoječega in izgradnjo novih nadstreškov za osebni in
blagovni promet; 
-       
za ureditev parkirišč in potrebne infrastrukture; 
-       
za zunanjo ureditev.
5. člen
Šteje se, da je za namene gradnje iz prejšnjega člena na
ureditvenem območju iz 2. člena te uredbe izkazana javna korist.
6. člen
Ureditveno območje je prikazano na pregledni situaciji z
ureditvenim območjem, ki je kot priloga sestavni del te uredbe.
7. člen
Z dnem uveljavitve te uredbe lahko pooblaščeni investitor
prične s pripravljalnimi deli na območju mejnega prehoda.
8. člen
Ta uredba začne veljati naslednji dan po objavi v Uradnem
listu Republike Slovenije.
Št. 00714-20/2005/6
Ljubljana, dne 7. julija 2005.
EVA 2005-3111-0037
Vlada Republike Slovenije
Janez Janša l. r. 
Predsednik

Območje
meddržavnega mejnega prehoda Dobovec