1. člen
(vsebina pravilnika)
Ta pravilnik določa program posebnega dela strokovnega izpita
za inšpektorja (v nadaljnjem besedilu: izpit za inšpektorja) na področju
varstva okolja in narave ter ekološkega nadzora na državni meji, vodnega
režima, urejanja voda in gospodarjenja z njimi, raziskovanja in izkoriščanja
vseh vrst mineralnih surovin, elektroenergetike, termoenergetike in racionalne
porabe energije, urejanja prostora in naselij, graditev objektov in izvedbe
gradbenih konstrukcij, izpolnjevanja bistvenih zahtev za objekte, stanovanjskih
zadev in geodetskih dejavnosti.
2. člen
(program posebnega dela izpita)
(1) Program posebnega dela izpita za inšpektorja obsega
vsebine s področij:
1.     
gradbene inšpekcije,
2.     
stanovanjske inšpekcije,
3.     
geodetske inšpekcije,
4.     
rudarske inšpekcije,
5.     
energetske inšpekcije in
6.     
inšpekcije za okolje in naravo.
(2) Program posebnega dela je določen v prilogi, ki je
sestavi del tega pravilnika.
3. člen
(podrobnejše vsebine programa)
Program iz prejšnjega člena je podlaga za izdelavo
podrobnejših vsebin za posebni del izpita z navedenimi pravnimi viri in
literaturo, ki jih predpiše glavni inšpektor, pristojen za okolje, prostor in
energijo.
4. člen
(usklajevanje vsebin)
Glavni inšpektor, pristojen za okolje, prostor in energijo,
usklajuje podrobnejše vsebine posebnega dela izpita iz prejšnjega člena glede
na spremembe predpisov na področju, na katerem se izvaja inšpekcijski nadzor.

Priloga:
Program posebnega dela strokovnega izpita za inšpektorja za okolje in naravo,
gradbenega inšpektorja, rudarskega inšpektorja, energetskega inšpektorja,
geodetskega inšpektorja in stanovanjskega inšpektorja

Pravilnik o posebnem delu izpita za
inšpektorja za okolje in naravo, gradbenega inšpektorja, rudarskega
inšpektorja, energetskega inšpektorja, geodetskega inšpektorja in
stanovanjskega inšpektorja (Uradni list RS, št. 125/04) vsebuje naslednji končni določbi:
»5. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o programu in načinu opravljanja strokovnega izpita za geodetskega inšpektorja
(Uradni list RS, št. 55/00).
6. člen
(uveljavitev pravilnika)
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o posebnem delu izpita za tržnega
inšpektorja, rudarskega inšpektorja, energetskega inšpektorja, inšpektorja za
elektronske komunikacije, elektronski podpis in pošto, pooblaščene osebe
Agencije za pošto in elektronske komunikacije Republike Slovenije in
inšpektorja organov lokalnih skupnosti na področju turistične takse (Uradni
list RS, št. 62/06) vsebuje naslednjo končno določbo:
»6. člen
(uveljavitev pravilnika)
Ta pravilnik začne veljati naslednji dan po objavi v Uradnem
listu Republike Slovenije.«.