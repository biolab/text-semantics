1. člen
Ta pravilnik določa kategorije posamičnih
krmil, ki se lahko uporabijo na oznaki krmnih mešanic za hišne živali v skladu
z Direktivo Komisije 82/474/EGS z dne 23. junija 1982 o določitvi
kategorij za sestavine, ki se lahko uporabijo za označevanje krmnih mešanic za
hišne živali (UL L št. 213 z dne 21. 7. 1982, str. 27).
2. člen
(1) V skladu s točko (c) drugega
odstavka 17. člena Uredbe (ES) št. 767/2009 Evropskega parlamenta in Sveta z
dne 13. julija 2009 o dajanju krme v promet in njeni uporabi, spremembi
Uredbe (ES) št. 1831/2003 Evropskega parlamenta in Sveta in razveljavitvi
Direktive Sveta 79/373/EGS, Direktive Komisije 80/511/EGS, direktiv Sveta
82/471/EGS, 83/228/EGS, 93/74/EGS, 93/113/ES in 96/25/ES ter Odločbe Komisije
2004/217/ES (UL L št. 229/2009 z dne 1. 9. 2009, str. 1), zadnjič
spremenjene z Uredbo Komisije (EU) št. 939/2010 z dne 20. oktobra 2010 o
spremembi Priloge IV k Uredbi (ES) št. 767/2009 glede dovoljenih toleranc pri
označevanju sestave posamičnih krmil ali krmnih mešanic iz člena 11(5) (UL L
št. 277/2010 z dne 21. 10. 2010, str. 4) se na oznaki krmne mešanice za
hišne živali imena posamičnih krmil, ki so bila uporabljena pri proizvodnji
krmnih mešanic lahko nadomesti z imenom kategorije v katero so uvrščena
posamezna posamična krmila.
(2) Imena kategorij posamičnih krmil,
ki se jih lahko uporabi pri označevanju krmnih mešanic za hišne živali so navedene
v Prilogi, ki je sestavni del tega pravilnika.
3. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-34/2013
Ljubljana, dne 24. junija 2013
EVA 2013-2330-0009
mag. Dejan Židan l.r.
Minister
za kmetijstvo in
okolje

Priloga: Kategorije
posamičnih krmil