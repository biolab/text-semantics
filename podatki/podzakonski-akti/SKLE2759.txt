ki se glasi: 
“Razširjena
komisija, 
glede
na mednarodno konvencijo EUROCONTROL o sodelovanju za varnost zračne plovbe,
dopolnjeno v Bruslju, dne 12. februarja 1981, zlasti njen 5.2 člen; 
glede
na večstranski sporazum o pristojbinah na zračnih poteh z dne 12. februarja
1981, zlasti njegove člene 3.2(e) in 6.1(a); 
glede
na pogoje za uporabo sistema pristojbin na zračnih poteh, v nadaljevanju:
“Pogoji uporabe”; 
na
predlog razširjenega komiteja in začasnega sveta 
sprejme
naslednji sklep:
1. člen
V 6. člen pogojev uporabe se vstavi nov drugi odstavek, ki se
glasi:
“2. Vendar pa za tiste polete, ki se
končajo na letališču, s katerega je letalo vzletelo, in med katerimi ni prišlo
do vmesnega pristanka (krožni poleti), in pri katerih točka, ki je najbolj
oddaljena od letališča, leži v zračnem prostoru letalsko informativnega
območja, ki je v pristojnosti države pogodbenice (i), količnik razdalje (di)
zaračunamo tako, da število kilometrov razdalje velikega kroga delimo s sto
(100), in sicer med:
-       
letališčem v zračnem prostoru oziroma točko vstopa v zračni prostor
letalsko informativnega območja, ki je v pristojnosti države pogodbenice (i), 
in 
-       
točko, ki je najbolj oddaljena od letališča 
temu pa prištejemo število kilometrov
razdalje velikega kroga med: 
-       
točko, ki je najbolj oddaljena od letališča 
in 
-       
letališčem v tem zračnem prostoru oziroma točko izhoda iz tega zračnega
prostora.” 
Prejšnji drugi odstavek 5. člena postane
tretji odstavek.
2. člen
Pododstavek b) prvega odstavka 8. člena pogojev uporabe se
črta. 
Pododstavki od c) do e) prvega
odstavka 8. člena postanejo pododstavki od b) do d). 
V drugi odstavek 8. člena se vstavi
nov pododstavek d), ki se glasi:
“d) polete, ki se končajo na
letališču, s katerega je letalo vzletelo, in med katerimi ni prišlo do vmesnega
pristanka (krožni poleti);”.
3. člen
Aneks 1 k pogojem uporabe se nadomesti z aneksom 1 k temu
sklepu, ki nosi naslov “LETALSKO INFORMATIVNA OBMOČJA”.
4. člen
Ta sklep začne veljati 1.
januarja 2000.
Bruselj, dne 1. decembra 1999.
D. J. Fjaervoll
Predsednik komisije”
Št. 263-4/00
Ljubljana, dne 28. januarja 2002.
Jakob Presečnik l. r.
Minister
za promet

Priloga:
Aneks 1