1. člen
V glavno knjigo se vpisujejo: 
a) 
zrakoplovi, težji od zraka: 
-   
letala, 
-   
girokopterji, 
-   
helikopterji, 
-   
mahokrilci 
-   
jadralna letala, 
-   
zmaji, 
b) 
zrakoplovi, lažji od zraka: 
-   
prosti baloni, 
-   
vezani baloni, 
-   
zračne ladje. 
V glavno knjigo iz prejšnjega odstavka se vpiše tudi
zrakoplov v izdelavi in zrakoplov v amaterski izdelavi.
2. člen
Glavna knjiga sestoji iz vložkov. Vsak zrakoplov se vpiše v
poseben vložek. 
Za zrakoplove iz drugega odstavka prejšnjega člena se v
vpisni list vložka glavne knjige v rubriko »opombe« vpiše zabeležka o izdaji
veljavnosti dovoljenja za izdelavo.
3. člen
Vpisni list vložka glavne knjige ima naslednje rubrike: 
1.    
zaporedna številka, 
2.    
registrska oznaka, 
3.    
izdelovalec, 
4.    
tip, 
5.    
serijska številka, 
6.    
leto izdelave, 
7.    
razred, 
8.    
kategorija, 
9.    
namen, 
10.  številka
homologacijskega spričevala države izdelovalca, 
11.  številka
homologacijskega spričevala Republike Slovenije, 
12.  prejšnja
registracija: država, registrska oznaka in datum izbrisa, 
13.  rezervni
deli in komponente, 
14.  dodatna
oprema, 
15.  datum
vpisa, 
16.  datum
izbrisa, 
17.  veljavnost
spričevala o plovnosti, 
18.  opombe.
4. člen
V lastninski list vložka glavne knjige se vpišejo podatki o
lastniku zrakoplova, domicilno letališče lastnika in podatki o tem, na kakšen
način je sedanji lastnik pridobil lastninsko pravico ter spremembe navedenih
podatkov.
5. člen
V bremenski list vložka glavne knjige se vpišejo podatki o
pogodbeni zastavni pravici, o zakupni pogodbi, o predkupni pravici in o
zakoniti zastavni pravici ter spremembe navedenih podatkov.
6. člen
Glavna knjiga je sestavljena iz enega ali več zvezkov, ki so
oštevilčeni s tekočimi rimskimi številkami, vsak zvezek pa vsebuje določeno
število vložkov. Število vložkov določi organ, ki vodi register zrakoplovov. 
V vsakem zvezku glavne knjige so vložki oštevilčeni z
zaporednimi številkami. Vsak zvezek vsebuje potrdilo organa, ki vodi register
zrakoplovov z označbo naslova glavne knjige, tekoče številke zvezka in števila
vložkov. 
Vložek glavne knjige se vodi na obrazcu št. 1.
7. člen
Zbirka listin se vodi posebej za vsak vložek glavne knjige. 
Zbirka listin vsebuje v potrjenem prepisu listine, po katerih
je bil opravljen vpis zrakoplova, vloge strank, odločbe pristojnega organa in
vse druge listine, ki se nanašajo na vpis zrakoplova, ter vse listine, ki se
nanašajo na vpis v vpisni, lastninski in bremenski list. 
Zbirka listin se vodi na obrazcu št. 2.
8. člen
Poleg glavne knjige in zbirke listin se vodijo tudi pomožne
knjige oziroma listine v obliki kartic in sicer: 
1.    
dnevnik zrakoplovov – v katerega se vpisujejo podatki o prijavah,
prošnjah, predlogih, odločbah, pritožbah in spisih, ki se nanašajo na vpis
zrakoplovov in pravic na zrakoplovih; 
2.    
imenik zrakoplovov – ki vsebuje seznam zrakoplovov po abecednem seznamu
registrskih oznak zrakoplovov oziroma po številčnem zaporedju registrske
oznake, z navedbo številke vložka glavne knjige; 
3.    
imenik lastnikov in drugih upravičencev, za katere je v glavni knjigi
vpisana kakšna pravica ali evidentirano kakšno dejstvo, z navedbo številke
vložka, v katerem so vpisane pravice ali evidentirana dejstva; 
4.    
imenik zrakoplovov, ki so izbrisani iz registra. Pomožne knjige oziroma
listine iz prejšnjega odstavka se vodijo:
1.      dnevnik
zrakoplovov                                                               na
obrazcu št. 3
2.      imenik
zrakoplovov                                                                 na
obrazcu št. 4
3.      imenik
lastnikov in drugih upravičencev                                 na obrazcu št.
5
4.      imenik
zrakoplovov, ki so izbrisani iz registra                         na obrazcu št.
6.
9. člen
Obrazci št. 1 do 6 so objavljeni skupaj s tem pravilnikom in
so njegov sestavni del.
10. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 344-1/92
Ljubljana, dne 9. januarja 1992.
Minister za promet in zveze 
Marjan Krajnc, dipl. inž. l. r.

Priloga
1: Obrazec št. 1 – Glavna knjiga
Priloga
2: Obrazec št. 2 – Zbirka listin
Priloga
3: Obrazec št. 3 – Dnevnik zrakoplovov
Priloga
4: Obrazec št. 4 – Imenik zrakoplovov
Priloga
5: Obrazec št. 5 – Imenik lastnikov in drugih upravičencev
Priloga
6: Obrazec št. 6 – Imenik izbrisanih zrakoplovov