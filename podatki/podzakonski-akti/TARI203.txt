1. člen
Ta tarifa določa višino nadomestila stroškov za neposreden elektronski
dostop do vseh podatkov o dejanskih lastnikih, vpisanih v Register dejanskih
lastnikov kot to določa Zakon o preprečevanju pranja denarja in financiranja
terorizma (Uradni list RS, št. 68/16; v nadaljnjem besedilu: ZPPDFT-1).
2. člen
Do neposrednega elektronskega dostopa do vseh podatkov o
dejanskih lastnikih v registru dejanskih lastnikov so upravičeni zavezanci iz
4. člena ZPPDFT-1 in organi odkrivanja in pregona kaznivih dejanj, sodišča in
nadzorni organi iz 139. člena ZPPDFT-1 (v nadaljnjem besedilu: upravičenci).
3. člen
Upravičencem, za katere ZPPDFT-1 ali drug zakon določa brezplačen
neposreden elektronski dostop do vseh podatkov o dejanskih lastnikih, AJPES ne
zaračunava neposrednega elektronskega dostopa.
4. člen
AJPES vsem upravičencem, razen upravičencem iz prejšnjega člena,
zaračunava nadomestilo stroškov za neposreden elektronski dostop do vseh
podatkov o dejanskih lastnikih, vpisanih v Register dejanskih lastnikov.
Nadomestilo stroškov se zaračuna za obdobje enega leta in
znaša 140 eurov brez DDV.
5. člen
Upravičenci vložijo na AJPES zahtevo za neposreden
elektronski dostop do vseh podatkov o dejanskih lastnikih, vpisanih v Register
dejanskih lastnikov, pri čemer morajo izkazati upravičen interes za pridobitev
osebnih podatkov.
6. člen
Rok plačila za neposreden elektronski dostop do vseh podatkov
o dejanskih lastnikih, vpisanih v Registru dejanskih lastnikov, je osem dni po
izstavitvi računa AJPES.
7. člen
Ta tarifa začne veljati 1. januarja 2018.
Št. 4600-3/2017-7
Ljubljana, dne 29. novembra 2017
EVA 2017-1611-0095
mag. Vesna Zupančič Klarič
l.r.
predsednica Sveta AJPES
Soglašam!
mag. Mateja Vraničar Erman
l.r.
Ministrica
za finance