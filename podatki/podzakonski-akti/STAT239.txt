1. USTANOVITELJI
1.1 Ustanovitelj gospodarske zbornice »Zbornica podjetij
za izterjavo« so pravne osebe, navedene v Prilogi 1 tega statuta.
2. UVODNE DOLOČBE
2.1 Zbornica je ustanovljena z namenom zaščite
stanovskih interesov članstva, uveljavljanja izterjave kot stroke v poslovni in
širši javnosti ter profesionalizacije izterjave.
2.2 Zbornica je pravna oseba zasebnega prava, ki nastopa
v pravnem prometu samostojno, z vsemi pravicami in obveznostmi, brez omejitev.
Pravno subjektiviteto pridobi Zbornica z vpisom v register. Vpis Zbornice v
register predlaga predsednik Zbornice.
3. IME IN SEDEŽ ZBORNICE
3.1 Ime Zbornice: Zbornica podjetij za izterjavo
3.2 Sedež Zbornice: Ljubljana, Slovenija.
3.3 Poslovni naslov: Letališka cesta 33, 1000 Ljubljana.
3.4 Sprememba poslovnega naslova Zbornice ne pomeni
spremembe statuta.
3.5 Območje delovanja Zbornice je celotno ozemlje
Republike Slovenije.
4. CILJI IN NALOGE ZBORNICE
4.1 Zbornica vzpodbuja gospodarske dejavnosti svojih članov
in uresničuje njihove skupne interese v razmerju do Republike Slovenije.
4.2 Zbornica uresničuje skupne interese in izvaja naloge
v skladu 6. členom Zakona o gospodarskih zbornicah in v skladu z letnimi
programi dela.
4.3 Cilji Zbornice so:
-       
spodbuja ustvarjanje in razvoj ugodnih okoliščin za razvoj kakovostnih
storitev izterjave dolgov v Sloveniji;
-       
zastopa in varuje interese svojih članov ob sprejemanju zakonodaje, ki
učinkuje na izvajanje dejavnosti članov;
-       
pomaga pri razvoju poštene konkurence na področju izterjave dolgov z
ukrepi, ki preprečujejo nepošteno konkurenco ter vso nepošteno poslovno prakso,
ki prepoveduje, omejuje ali krši konkurenco;
-       
nudi pomoč in podporo članom ob uveljavitvi novih predpisov, ki se
navezujejo na njihovo glavno dejavnost;
-       
spodbuja pošteno poslovno prakso in etično držo članov;
-       
sodelovanje in včlanitev v nadnacionalno združenje FENCA;
-       
profesionalno in odgovorno delovanje;
-       
zbornica se lahko s ciljem uresničevanja svojih ciljev povezuje in
včlanjuje tudi v druge organizacije in združenja tako v Sloveniji kot v tujini.
4.4 Za izpolnitev ciljev Zbornica za svoje člane
opravlja predvsem naslednje naloge:
-       
organizacija usposabljanj in izobraževanj svojih članov,
-       
organizacija dogodkov, konferenc, seminarjev, simpozijev,
-       
sodelovanje pri navezovanju poslovnih stikov in povezav,
-       
zastopanje interesov svojih članov pred državnimi organi,
-       
opravljanje in izvrševanje drugih nalog za doseganje ciljev Zbornice.
-       
po standardni klasifikaciji dejavnosti opravlja naslednje dejavnosti:
-       
58.140 Izdajanje revij in druge periodike
-       
58.190 Drugo založništvo
-       
58.290 Drugo izdajanje programja
-       
60.020 Svetovanje o računalniških napravah in programih
-       
60.090 Druge z informacijsko tehnologijo in računalniškimi storitvami
povezane dejavnosti
-       
63.110 Obdelava podatkov in s tem povezane dejavnosti 
-       
63.120 Obratovanje spletnih portalov
-       
63.990 Drugo informiranje
-       
69.103 Druge pravne dejavnosti
-       
69.200 Računovodske, knjigovodske in revizijske dejavnosti; davčno
svetovanje
-       
70.210 Dejavnost stikov z javnostjo
-       
70.220 Drugo podjetniško in poslovno svetovanje
-       
73.110 Dejavnost oglaševalskih agencij
-       
73.120 Posredovanje oglaševalskega prostora
-       
73.200 Raziskovanje trga in javnega mnenja
-       
74.300 Prevajanje in tolmačenje
-       
74.900 Drugje nerazvrščene strokovne in tehnične dejavnosti
-       
82.110 Nudenje celovitih pisarniških storitev
-       
82.190 Fotokopiranje, priprava dokumentov in druge posamične pisarniške
dejavnosti
-       
82.300 Organiziranje razstav, sejmov, srečanj
-       
82.990 Drugje nerazvrščene spremljajoče dejavnosti za poslovanje
-       
85.590 Drugje nerazvrščeno izobraževanje, izpopolnjevanje in
usposabljanje
-       
85.600 Pomožne dejavnosti za izobraževanje
-       
93.299 Drugje nerazvrščene dejavnosti za prosti čas
-       
94.110 Dejavnost poslovnih in delodajalskih združenj (glavna dejavnost)
-       
96.090 Druge storitvene dejavnosti, drugje nerazvrščene.
4.5 Zbornica izvršuje cilje in naloge za svoje člane.
4.6 Zbornica lahko pridobi status reprezentativne
zbornice v skladu z ZGZ. V kolikor Zbornica pridobi status Reprezentativne Zbornice,
lahko poleg nalog navedenih pod točko 4.4 statuta izvršuje tudi naslednje
naloge:
-       
sodelovanje pri oblikovanju gospodarskega sistema in ekonomske politike,
-       
sodelovanje v mednarodnih organizacijah.
5. JAVNOST DELOVANJA ZBORNICE
5.1 Delovanje Zbornice je javno.
5.2 Zbornica obvešča javnost o svojem delu preko spletne
strani Zbornice.
5.3 Zbornica vodi register svojih članov.
5.4 Zbornica javno objavi register svojih članov na
svojih spletnih straneh. Register na spletnih straneh mora vsebovati najmanj
naslednje podatke o članih Zbornice:
-       
davčno številko gospodarskega subjekta,
-       
firmo in sedež,
-       
datum vstopa v zbornico.
5.5 Član zbornice mora vsakršno spremembo podatkov,
navedenih v predhodnih odstavkih, sporočiti Zbornici v roku petnajst dni.
5.6 Zbornica vodi tudi interni register članov, v
katerega se vpisujejo vsi člani in stanje glede plačila članarine vsakega
posameznega člana. Člani Zbornice imajo pravico pregledovati interni register
Zbornic. Vodstvo Zbornice mora po preteku vsakega polletja ažurirati podatke v
internem registru.
6. FINANCIRANJE ZBORNICE
6.1 Zbornica pridobiva sredstva za uresničevanje svojih
ciljev in izvrševanje svojih nalog zlasti iz naslednjih virov:
-       
članarina članov Zbornice,
-       
plačila za storitve, ki jih opravlja Zbornica,
-       
donacije,
-       
pristopnine,
-       
drugi viri.
6.2 Skupščina za vsako koledarsko leto posebej na
predlog upravnega odbora določi višino članarine in pristopnine, pri čemer
lahko določi tudi, da članarine in/ali pristopnine v posameznem letu ni.
6.3 S premoženjem Zbornice razpolaga upravni odbor
Zbornice. V kolikor pridobi Zbornica namenska sredstva, je razpolaganje s temi
sredstvi dopustno le za namene za katere so sredstva pridobljena oziroma za
namene doseganja ciljev Zbornice.
6.4 Skupščina mora za vsako koledarsko leto sprejeti
finančni načrt in program dela, s katerima se določajo naloge in višina
finančnih sredstev Zbornice ter nameni njihove uporabe.
6.5 Posamezni član Zbornice nima nikakršnih
(individualnih) pravic do premoženja Zbornice in z njimi ne more prosto
razpolagati, skladno s predpisi Republike Slovenije.
7. ODGOVORNOST ZA OBVEZNOSTI ZBORNICE
7.1 Zbornica odgovarja za svoje obveznosti z vsem svojim
premoženjem.
7.2 Člani Zbornice za obveznosti Zbornice ne
odgovarjajo.
8. ČLANSTVO V ZBORNICI
Člani Zbornice, vstop in prenehanje članstva
8.1 Člani Zbornice so lahko gospodarske družbe,
samostojni podjetniki posamezniki in gospodarska združenja ter posamezniki,
katere upravni odbor po lastni diskreciji sprejme v članstvo.
8.2 Prosilec postane član, ko upravni odbor Zbornice na
podlagi pisne vloge prosilca (po navadni ali elektronski pošti) sprejme
prosilca v članstvo v Zbornico in ko je poravnana pristopnina in članarina za
tekoče leto.
8.3 Prosilec mora vložiti vlogo za sprejem v članstvo v
pisni obliki z vsemi podatki, ki se skladno s točko 5.4 tega statuta vpisujejo v
register članov. O vlogi odloči upravni odbor s sklepom, pri čemer mora biti
sklep o zavrnitvi vloge obrazložen.
8.4 Članstvo preneha s prenehanjem člana, ki je pravna
oseba, z izstopom, z izključitvijo, z likvidacijo Zbornice ali drugim načinom
prenehanja Zbornice.
8.5 Član lahko izstopi iz Zbornice na podlagi pisane
izstopne izjave. Izstop tekom koledarskega leta ne vpliva na obveznost člana za
plačilo celotne članarine za tekoče koledarsko leto.
8.6 V primeru, da je član Zbornice v zamudi s plačilom
članarine za tekoče koledarsko leto in ne izpolni svoje obveznosti niti po
pisnem opozorilu Zbornice v roku dveh mesecev od opozorila, se šteje, da je
podal izstopno izjavo.
8.7 Upravni odbor Zbornice lahko izključi posameznega
člana Zbornice, če za to obstaja utemeljen razlog. Kot utemeljen razlog se
šteje zlasti hujša kršitev interesov Zbornice in kršitev določb statuta
Zbornice. V primeru izključitve izključeni član nima pravice do povrnitve
morebitne že plačane članarine za tekoče leto, v katerem je bil vključen.
Pravice članov zbornice
8.8 Člani Zbornice imajo pasivno in aktivno volilno
pravico in s tem pravico do sodelovanja v vseh organih Zbornice.
8.9 Člani Zbornice imajo pravico do pomoči in svetovanja
s strani Zbornice na vseh področjih, za katera je ustanovljena Zbornica, proti
plačilu storitev po ceniku, ki ga sprejme upravni odbor Zbornice, pri čemer
lahko v ceniku upravni odbor Zbornice določi popust, do katerega so upravičeni
člani Zbornice.
Obveznosti članov Zbornice
8.10 Člani Zbornice so dolžni podpirati Zbornico pri
uresničevanju njenih ciljev in izvrševanju njenih nalog. Člani so dolžni
spoštovati določila statuta Zbornice in drugih internih aktov ter spoštovati
ukrepe, ki jih sprejmejo organi Zbornice.
8.11 Člani Zbornice so dolžni redno obveščati Zbornico o
vseh informacijah, ki so pomembne in potrebne za sprotno vodenje evidence.
8.12 Člani Zbornice so dolžni redno plačevati članarino.
8.13 Člani Zbornice so dolžni redno sporočati spremembe
podatkov o članu.
9. ORGANI ZBORNICE
9.1 Organi Zbornice so: skupščina, upravni odbor,
nadzorni odbor, predsednik zbornice.
Skupščina
9.2 Skupščina članov je najvišji organ Zbornice in jo
sestavljajo vsi njeni člani.
9.3 Skupščina je redna in izredna. Skupščino skliče
upravni odbor Zbornice.
9.4 Skupščino sestavljajo vsi člani, s tem, da ima vsak
član en glas.
9.5 Skupščina sprejema svoje odločitve v obliki sklepov.
9.6 Redna skupščina se skliče vsaj enkrat letno, razen
če upravni odbor Zbornice s sklepom ne odloči drugače.
9.7 Skupščina Zbornice ima naslednje pristojnosti:
-       
sprejme statut Zbornice ter njegove spremembe in dopolnitve,
-       
za vsako koledarsko leto sprejme poročilo o izvajanju finančnega načrta
in programa dela, ki ju pripravi upravni odbor,
-       
odloča o višini članarine in pristopnine,
-       
imenuje in odpokliče predsednika Zbornice, člane upravnega odbora
Zbornice in člane nadzornega organa,
-       
sprejema druge splošne akte Zbornice; zlasti pravilnik o svojem delu in
pravilnik o volitvah organov Zbornice,
-       
odloča o pisnih predlogih posameznih članov Zbornice,
-       
sprejema druge odločitve v skladu s statutom Zbornice.
9.8 Redno skupščino skliče upravni odbor Zbornice.
Vabilo na skupščino Zbornice se članom posreduje po pošti ali po elektronski
pošti najmanj dva tedna pred dnem zasedanja skupščine. V vabilu morajo biti
navedeni dan, ura in kraj skupščine, vabilu pa mora biti priložen tudi dnevni
red skupščine. Gradivo za skupščino se pošlje po elektronski pošti, in sicer
najkasneje en teden pred zasedanjem.
9.9 Skupščino vodi predsednik Zbornice. V primeru
njegove odsotnosti vodi skupščino drug član odbora Zbornice, ki ga s sklepom
določi Upravni odbor.
9.10 Skupščina lahko sprejema sklepe le o vprašanjih, ki
so bila uvrščena na dnevni red skupščine, skupščina brez soglasja vseh članov
skupščine ne more odločati.
9.11 Skupščina je sklepčna, če je na njej prisoten vsaj
en član Zbornice z glasovalno pravico.
9.12 Za sprejem sklepov skupščine je potrebna navadna
večina glasov navzočih oziroma zastopanih članov Zbornice z glasovalno pravico,
v kolikor ni s tem statutom določeno drugače.
9.13 O poteku skupščine se vodi zapisnik, v katerem
morajo biti navedeni zlasti rezultati glasovanja o posameznih predlogih in
sprejeti sklepi. Zapisnik skupščine morajo podpisati navzoči člani upravnega
odbora Zbornice.
9.14 Izredna skupščina odloča o:
-       
posameznih vprašanjih, zaradi katerih je sklicana izredna skupščina,
-       
prenehanju Zbornice.
9.15 Izredna skupščina se skliče na podlagi sklepa
upravnega odbora Zbornice. Upravni odbor mora sklicati izredno skupščino v roku
6 tednov od prejema zahteve za sklic izredne skupščine. Takšno zahtevo za sklic
lahko poda najmanj tri četrtine članov z glasovalno pravico Zbornice. Zahteva
mora biti podana v pisni obliki in mora vsebovati razlog za sklic izredne
skupščine. Predlog dnevnega reda in predloge sklepov.
Upravni odbor
9.16 Upravni odbor sestavlja največ pet članov. Upravni
odbor sestavljajo predsednik Zbornice in do štirje člani – podpredsedniki. Upravni
odbor vodi predsednik Zbornice.
9.17 Predsednika in podpredsednike upravnega odbora (v
nadaljevanju: podpredsednika) voli skupščina Zbornice z navadno večino oddanih
glasov za obdobje pet let. Podpredsednik upravnega odbora je lahko brez
omejitev ponovno izvoljen na mesto podpredsednika upravnega odbora. Skupščina
lahko odpokliče podpredsednika upravnega odbora pred potekom časa, za katerega
je imenovan.
9.18 Upravni odbor izvaja naloge in skrbi za
uresničevanje ciljev, za dosego katerih je Zbornica ustanovljena.
9.19 Upravni odbor opravlja zlasti naslednje naloge
oziroma izvršuje naslednje pristojnosti:
-       
sklicuje skupščino članov Zbornice,
-       
sprejema tarifo – cenik za opravljanje storitev Zbornice na predlog
predsednika Zbornice,
-       
sodeluje v postopku sprejemanja novih članov skladno z določbami tega
statuta in odloča o izključitvah iz članstva Zbornice,
-       
sprejme gospodarski načrt in končno poročilo o poslovnem letu, ki ga
predloži predsednik Zbornice,
-       
obravnava in sprejema predloge gradiva in sklepov za seje skupščine
Zbornice,
-       
skupščini predlaga sprejetje programa dela in finančnega načrta,
-       
izvaja program dela in finančni načrt ter druge sklepe skupščine
Zbornice ter o tem poroča nadzornemu odboru,
-       
obravnava predloge članov o delovanju Zbornice,
-       
sprejema interne akte zbornice, za sprejem katerih je pristojen skladno
z določbami statuta,
-       
odloča o vseh drugih vprašanjih, ki niso v pristojnosti drugih organov
Zbornice.
9.20 Upravni odbor lahko sprejme interni akt, s katerim
določi način dela in pristojnosti ter naloge upravnega odbora in posameznih
članov upravnega odbora.
9.21 Seje upravnega odbora vodi predsednik Zbornice.
Upravni odbor mora zasedati vsaj dvakrat letno. O seji upravnega odbora se vodi
zapisnik, ki ga morajo podpisati vsi na seji navzoči člani upravnega odbora.
9.22 Upravni odbor je sklepčen, če je prisotna navadna
večina članov upravnega odbora. Za sprejemanje odločitev je potrebna navadna
večina navzočih članov upravnega odbora, pri čemer v primeru neodločenega
glasovanja prevlada glas predsednika zbornice.
Predsednik Zbornice
9.23 Predsednik Zbornice organizira in vodi delo Zbornice
v skladu z zakonom, statutom, internimi akti, sklepi skupščine in sklepi
upravnega odbora. Predsednik mora posebej skrbeti za to, da je poslovanje
Zbornice skladno z zakonom in drugimi predpisi. Predsednik je odgovoren za
upravljanje Zbornice in razpolaga s premoženjem Zbornice glede na sprejeti
finančni načrt in program dela.
9.24 Predsednik predstavlja in zastopa Zbornico
posamično in brez omejitev. Predsednik ima pravico sklepati in izvajati posle
ter finančne transakcije, potrebne za delovanje Zbornice.
9.25 Predsednik izvaja naloge Zbornice in skrbi za
uresničevanje ciljev, za dosego katerih je Zbornica ustanovljena.
9.26 Predsednik je odgovoren za tekoče posle Zbornice in
za namenskost porabe sredstev Zbornice. Pri izvrševanju nalog je predsednik Zbornice
dolžan upoštevati pogodbe Zbornice o sodelovanju z ostalimi zbornicami in
drugimi osebami.
9.27 Predsednik Zbornice določa notranjo organizacijo
Zbornice, o čemer sprejme poseben akt.
9.28 Predsednik Zbornice vodi Zbornico samostojno,
nepolitično in na lastno odgovornost.
9.29 Za predsednika zbornice in podpredsednike upravnega
odbora je lahko izvoljena in imenovana vsaka poslovno sposobna fizična oseba,
ki hkrati opravlja poslovodsko funkcijo v enem od članskih podjetij zbornice.
9.30 Za predsednika Zbornice se smiselno uporabljajo
določila zakona, ki ureja gospodarske družbe, o skrbnosti in odgovornosti
članov organa vodenja.
Nadzorni odbor
9.31 Nadzorni odbor sestavljajo trije člani. Število
članov nadzornega odbora mora biti liho. Člane nadzornega odbora voli skupščina
Zbornice z navadno večino oddanih glasov. Mandat članov nadzornega odbora traja
štiri leta. Člani nadzornega odbora so lahko na to mesto ponovno izvoljeni.
9.32 Za člane nadzornega odbora Zbornice je lahko
izvoljena oziroma imenovana vsaka poslovno sposobna fizična oseba, ki razpolaga
z ustreznimi poslovnimi in ekonomskimi znanji, ki je članica Zbornice ali
zastopa člana Zbornice.
9.33 Član nadzornega odbora Zbornice ne more biti:
Predsednik Zbornice, podpredsednik upravnega odbora Zbornice.
9.34 Nadzorni odbor nadzira zakonitost, gospodarnost in
pravilnost poslovanja Zbornice. Nadzorni odbor o svojem delu poroča skupščini
Zbornice. Ob zaključku vsakega poslovnega leta nadzorni odbor pregleda stanje
blagajne Zbornice in račune Zbornice po stanju na dan 31. 12. o svojih
ugotovitvah sestavi nadzorni odbor poročilo, katero predstavi na redni
skupščini Zbornice članom Zbornice.
9.35 Nadzorni odbor izvoli izmed svojih članov
predsednika nadzornega odbora z večino glasov vseh članov nadzornega odbora,
predsednik nadzornega odbora sklicuje in vodi seje nadzornega odbora.
9.36 Za člane nadzornega odbora se smiselno ugrabljajo
določila zakona, ki ureja gospodarske družbe, o skrbnosti in odgovornosti
članov organa nadzora.
10. SPREMEMBE STATUTA ZBORNICE
10.1 O spremembi statuta Zbornice odloča skupščina
Zbornice.
10.2 Predlog za sklic skupščine, na kateri se bo
odločalo o spremembi statuta Zbornice, lahko da upravni odbor Zbornice, predsednik
Zbornice ali četrtina vseh članov Zbornice z glasovalno pravico.
10.3 Skupščina na kateri se bo odločalo o spremembi
statuta Zbornice, je sklepčna, če je na njej navzočih najmanj polovica vseh
članov Zbornice z glasovalno pravico. Spremembe statuta so sprejete, če zanje
glasuje 2/3 navzočih oziroma zastopanih članov Zbornice.
10.4 Upravni odbor se pooblašča, da na podlagi sprejetih
sprememb statuta Zbornice pripravi vsakokratni čistopis statuta Zbornice.
11. PRENEHANJE ZBORNICE
11.1 Zbornica preneha v naslednjih primerih:
-       
če v skladu s statutom tako določijo njeni člani,
-       
z likvidacijo,
-       
s stečajem.
11.2 Zbornica lahko preneha samo s sklepom izredne
skupščine, ki je sklicana izključno v ta namen. Predlog za prenehanje Zbornice
lahko poda upravni odbor Zbornice ali najmanj tretjina članov Zbornice z
glasovalno pravico. Predlog za prenehanje Zbornice se poda upravnemu odboru v
pisni obliki. V tem primeru mora upravni odbor v roku šest tednov sklicati
izredno skupščino. Vabilo na izredno skupščino mora vsebovati razlog za sklic
skupščine.
11.3 Izredna skupščina, na kateri se odloča o prenehanju
Zbornice je sklepčna, če je na njej prisotna oziroma zastopana ¾ večina članov
Zbornice z glasovalno pravico. Za veljavnost sklepa o prenehanju Zbornice je
potrebna ¾ večina navzočih članov z glasovalno pravico.
12. RAČUNOVODSTVO ZBORNICE IN POSLOVNE KNJIGE
12.1 Zbornica vodi računovodstvo po določbah zakona, ki
ureja računovodstvo.
12.2 Poslovno leto je koledarsko leto in se začne
1. januarja in konča 31. decembra vsakega leta.
12.3 Prvo poslovno leto se začne z dnem, ko prične Zbornice
opravljati dejavnost in se konča 31. decembra istega leta.
13. KONČNE DOLOČBE
13.1 Zbornica je ustanovljena za nedoločen čas.
13.2 Zbornica prične z opravljanjem dejavnosti z vpisom
v register.
13.3 Ta statut začne veljati z dnem njegovega sprejema
na ustanovni skupščini Zbornice.
13.4 Vsa razmerja se nadalje uredijo z internimi akti,
ki jih sprejme upravni odbor Zbornice in morajo biti v skladu s tem statutom in
ZGZ.
14. DATUM IN KRAJ USTANOVNE SKUPŠČINE
14.1 Ustanovno skupščino so ustanovitelji opravili dne
22. 8. 2017 v Ljubljani, Letališka cesta 33.
Ljubljana, dne
22. avgusta 2017
Predsednica
Zbornice podjetij za izterjavo
Zupan Natalija l.r.

Priloga: Priloga k
Statutu Zbornice podjetij za izterjavo ZPI