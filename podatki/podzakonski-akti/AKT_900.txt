1. člen
S tem aktom se določijo vrednosti
prispevkov za zagotavljanje podpor proizvodnji električne energije v soproizvodnji
z visokim izkoristkom in iz obnovljivih virov energije, ki jih plačujejo končni
odjemalci električne energije in končni odjemalci trdnih in tekočih fosilnih
goriv, utekočinjenega naftnega in zemeljskega plina ter daljinske toplote.
2. člen
Povprečni prispevek na kW obračunske moči
električne energije znaša 1,22335 eura.
3. člen
Za posamezne odjemne skupine končnih
odjemalcev električne energije se določijo naslednje vrednosti mesečnega
prispevka na kW obračunske moči električne energije:
4. člen
Prispevek od porabe trdnih in tekočih
fosilnih goriv, utekočinjenega naftnega in zemeljskega plina ter daljinske toplote
na MWh dobavljene energije znaša 0,99627 eura.
5. člen
Za posamezno
prodajno enoto trdnih in tekočih fosilnih goriv, utekočinjenega naftnega in
zemeljskega plina ter daljinske toplote se določijo naslednje vrednosti
prispevka na prodajno enoto energenta:
6. člen
S prispevkom iz 3. člena tega akta, ki ga
plačujejo končni odjemalci električne energije na kW obračunske moči dobavljene
električne energije, in s prispevkom iz 5. člena tega akta, ki ga plačujejo
končni odjemalci trdnih in tekočih fosilnih goriv, utekočinjenega naftnega in
zemeljskega plina ter daljinske toplote na prodajno enoto dobavljenega goriva,
se zagotavljajo potrebna denarna sredstva za namene iz 372. člena Energetskega
zakona.
7. člen
Vrednosti prispevkov iz tega akta ne
vključujejo davka na dodano vrednost.
PREHODNE IN KONČNE DOLOČBE
8. člen
Ne glede na
vrednost prispevka za posamezno prodajno enoto trdnih in tekočih fosilnih
goriv, utekočinjenega naftnega in zemeljskega plina ter daljinske toplote iz
5. člena tega akta se od 1. junija do konca leta 2014 določijo in uporabijo
za obračun prispevkov na prodajno enoto zemeljskega plina, ELKO, kurilnega
olja, letalskega bencina, kerozina, avtoplina-LPG in UNP naslednje vrednosti:
Ne glede na
vrednost prispevka za posamezno prodajno enoto trdnih in tekočih fosilnih
goriv, utekočinjenega naftnega in zemeljskega plina ter daljinske toplote iz 5.
člena tega akta se za leto 2014 določijo in uporabijo za obračun prispevkov na
prodajno enoto bencina in dizla naslednje vrednosti:
9. člen
Z dnem uveljavitve tega akta preneha
veljati Akt o določitvi prispevka za zagotavljanje podpor proizvodnji
električne energije v soproizvodnji z visokim izkoristkom in iz obnovljivih
virov energije (Uradni list RS, št. 71/13), uporablja pa se še 31. maja 2014.
10. člen
Ta akt začne veljati naslednji dan po
objavi v Uradnem listu Republike Slovenije, uporablja pa se od 1. junija 2014.
Št. 137-14/2014/232-2
Maribor, dne 26. maja 2014
EVA 2014-2430-0072
Predsednik sveta
Agencije za energijo
dr. Evgen Dervarič l.r.
Vlada Republike Slovenije je dne 28. 5.
2014 s sklepom št. 36001-2/2014/3 dala soglasje k temu aktu.