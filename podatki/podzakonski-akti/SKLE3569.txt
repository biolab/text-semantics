1
Na seznam so uvrščeni dogodki, ki so za mednarodni medijski
prostor tržno zanimivi z vidika pridobivanja izključnih pravic prenašanja: 
-       
zimske in letne olimpijskem igre – vsi dogodki, 
-       
nogomet: svetovna in evropska prvenstva – vse tekme slovenske
reprezentance, oziroma 10 tekem po izboru, če Slovenija ne sodeluje,
otvoritvena tekma, polfinale in finale, kvalifikacijske tekme slovenske
reprezentance za vsa prvenstva, 
-       
smučanje: svetovna prvenstva in svetovni pokali v alpskih in nordijskih
disciplinah ter biatlonu, 
-       
atletika: svetovna in evropska prvenstva, 
-       
košarka: svetovna in evropska prvenstva – vse tekme slovenske
reprezentance, polfinale in finale, kvalifikacijske tekme slovenske
reprezentance za ta prvenstva, 
-       
rokomet: svetovna in evropska prvenstva – vse tekme slovenske
reprezentance, polfinale in finale, kvalifikacijske tekme slovenske
reprezentance za ta prvenstva, 
-       
gimnastika: svetovna in evropska prvenstva, 
-       
plavanje: svetovna in evropska prvenstva, 
-       
kolesarjenje: svetovna in evropska prvenstva.
2
Kriterijem prvega odstavka 75. člena zakona o medijih in 2.
člena uredbe o načinih in kriterijih za oblikovanje seznama ustrezajo naslednji
izdajatelji televizijskih programov: 
-       
Javni zavod Radiotelevizija Slovenija, kot izdajatelj televizijskih
programov SLO 1 in SLO 2, 
-       
Kanal A, d. d., Ljubljana, kot izdajatelj televizijskega programa Kanal
A, 
-       
POP TV, d. o. o., Ljubljana, kot izdajatelj televizijskega programa POP
TV.
3
Ta sklep začne veljati naslednji dan po objavi v Uradnem
listu Republike Slovenije.
Št. 642-05/2001-2
Ljubljana, dne 13. februarja 2003.
Vlada Republike Slovenije
mag. Anton Rop l. r. 
Predsednik
 