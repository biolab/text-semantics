I
Minister za okolje in prostor odreja javno razgrnitev osnutka
lokacijskega načrta za mednarodni mejni prehod Središče ob Dravi, ki ga je pod
številko projekta DLN 45/04, avgusta 2005 izdelal ARCUS d.o.o., Kranj (v nadaljnjem
besedilu: lokacijski načrt).
II
Osnutek lokacijskega načrta bo od 10. oktobra do 24. oktobra
2005 javno razgrnjen:
-       
na Ministrstvu za okolje in prostor, Direktoratu za prostor, Uradu za
prostorski razvoj, Dunajska 21, Ljubljana,
-       
v prostorih Občine Ormož, Ptujska cesta 6, Ormož, in 
-       
v prostorih Krajevne skupnosti Središče ob Dravi, Trg talcev 6, Središče
ob Dravi.
Javna obravnava bo potekala dne 19. oktobra 2005 s pričetkom
ob 17. uri v prostorih Krajevne skupnosti Središče ob Dravi.
III
Med javno razgrnitvijo in obravnavo lahko k razgrnjenemu osnutku
lokacijskega načrta dajo pripombe in predloge vsi zainteresirani organi,
organizacije in posamezniki. Pripombe in predlogi se lahko do 24. oktobra 2005
podajo pisno ali ustno na javni obravnavi, na mestih javne razgrnitve kot zapis
v knjigo pripomb in predlogov ali se posredujejo na elektronski naslov
gp.mop@gov.si, pri čemer se v rubriki ''zadeva'' navedejo ključne besede ''MMP
Središče ob Dravi''.
O utemeljenosti pripomb, danih med javno razgrnitvijo, odloči
Vlada Republike Slovenije na predlog ministra, pristojnega za prostor.
IV
Ta sklep se objavi v Uradnem listu Republike Slovenije, na spletni
strani Ministrstva za okolje in prostor (www.gov.si/upr) ter na krajevno
običajen način na spletnih straneh Občine Ormož in na Radiu Prlek.
Št. 350-08-32/2005-MB
Ljubljana, dne 26. septembra 2005.
EVA 2005-2511-0238
Janez Podobnik l.
r.
Minister
za okolje in prostor