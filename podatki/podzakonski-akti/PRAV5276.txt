1. člen
S tem pravilnikom se sprejme gozdnogospodarski načrt gozdnogospodarske
enote Mala Gora-Ortnek (2002–2011), št. 06-03/02 z dne 8. avgusta 2003, ki ga
je izdelal Zavod za gozdove Slovenije, Območna enota Kočevje.
2. člen
Gozdnogospodarska enota Mala Gora-Ortnek, ki meri 6.752,11
ha, se nahaja v Gozdnogospodarskem območju Kočevje, v občinah Ribnica in
Sodražica, oziroma v katastrskih občinah Slemena, Podpoljane, Velike Poljane,
Sušje, Vinice, Sodražica, Jurjevica, Gorenja vas, Ribnica in Goriča vas.
3. člen
V gozdnogospodarski enoti Mala Gora-Ortnek je z dnem 1.
januarja 2002 ugotovljeno naslednje stanje gozdov:
A)    
površina: 4.792,27 ha, od katere je:
- 
4.792,27 ha večnamenskih gozdov;
- 
4.654,93 ha zasebnih gozdov v lasti fizičnih oseb ter 9,86 ha zasebnih
gozdov v lasti pravnih oseb, 112,48 ha državnih gozdov ter 15,00 ha občinskih
gozdov;
B)    
lesna zaloga: 301,4 m3/ha, od tega 176,2 m3/ha iglavcev
in 125,2 m3/ha listavcev,
C)   
tekoči letni prirastek: 7,2 m3/ha, od tega 3,7 m3/ha
iglavcev in 3,5 m3/ha listavcev.
4. člen
V gozdnogospodarskem načrtu gozdnogospodarske enote Mala
Gora-Ortnek (2002–2011) je ob upoštevanju usmeritev iz gozdnogospodarskega
načrta Gozdnogospodarskega območja Kočevje (2001–2010), ugotovljenega stanja
gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Mala Gora-Ortnek, določeno, da so najbolj poudarjene funkcije gozdov, ki
določajo način gospodarjenja z gozdom,
-       
proizvodne funkcije na površini 4.167,15 ha,
-       
ekološke funkcije na površini 278,94 ha ter
-       
socialne funkcije na površini 64,85 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Mala Gora-Ortnek (2002–2011)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Mala Gora-Ortnek za obdobje od 1. januarja
2002 do 31. decembra 2011 določeni naslednji ukrepi:
-       
najvišji možni posek v višini 240.000 m3, od tega 150.000 m3
iglavcev in 90.000 m3 listavcev,
-       
gojitvena dela, potrebna za ohranitev in razvoj gozdov, na površini
501,5 ha,
-       
nega mlajšega drogovnjaka na površini 102,6 ha,
-       
nega prebiralnega gozda na površini 3,6 ha,
-       
varstvena dela, in sicer za zaščito pred divjadjo na površini 133,5 ha
in v obsegu 24 delovnih dni, varstvo pred podlubniki v obsegu 250 delovnih dni
ter ostalo varstvo v obsegu 150 delovnih dni,
-       
nega habitatov prosto živečih živali, in sicer na površini 155,5 ha in z
vzdrževanjem 27 objektov,
-       
gradnja gozdnih cest v dolžini 8,2 km,
-       
gradnja gozdnih vlak v dolžini 9,2 km.
V gozdnogospodarskem načrtu gozdnogospodarske enote Mala
Gora-Ortnek (2002–2011) so določeni ukrepi Uradni list Republike Slovenije Št.
103 / 24. 10. 2003 / Stran 14285 in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Mala Gora-Ortnek v obdobju od
uveljavitve tega pravilnika do 31. decembra 2011 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Mala Gora-Ortnek (2002–2011).
7. člen
Po en izvod gozdnogospodarskega načrta gozdnogospodarske enote
Mala Gora-Ortnek (2002–2011) je na vpogled na sedežu Zavoda za gozdove
Slovenije, Območne enote Kočevje, Rožna ulica 39, Kočevje, na sedežu Zavoda za
gozdove Slovenije, Krajevne enote Ribnica, Šeškova 14, Ribnica in na
Ministrstvu za kmetijstvo, gozdarstvo in prehrano, Dunajska 56-58, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Mala Gora-Ortnek
(2002–2011).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-06-4/2001/8
Ljubljana, dne 2. oktobra 2003.
EVA 2003-2311-0274
mag. Franc But l. r.
Minister
za kmetijstvo,
gozdarstvo in prehrano