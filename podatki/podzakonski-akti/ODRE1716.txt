1. člen
Sprejme se splošni del gozdnogospodarskega načrta
gozdnogospodarske enote Idrija II, št. 01-11/98 z dne 25. 7. 2000, ki ga je
izdelal Zavod za gozdove Slovenije, Območna enota Tolmin, za obdobje od 1. 1.
1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Idrija II na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Idrija II je izdelan v treh izvodih za 4128,43 hektarjev gozdov, ki
ležijo v gozdnogospodarskem območju Tolmin, v občini Idrija, oziroma v
katastrskih občinah Vojsko, Čekovnik, Idrijski log, Zadlog in Kovk.
3. člen
Po en izvod splošnega dela gozdnogospodarskega načrta
gozdnogospodarske enote Idrija II je na vpogled na sedežu Zavoda za gozdove
Slovenije, Območne enote Tolmin, Tumov drevored 17, Tolmin, na sedežu Zavoda za
gozdove Slovenije, Krajevne enote Idrija, Trg sv. Ahacija 2, Idrija, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Idrija II.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-01-1/99
Ljubljana, dne 24. avgusta 2001.
Minister 
za kmetijstvo, 
gozdarstvo in prehrano 
mag. Franc But l. r.