1. člen
(vsebina)
Ta uredba določa program strokovnega
usposabljanja in preverjanja znanja ter podrobnejši način in postopek izdajanja
pooblastila o usposobljenosti za rečne in morske nadzornike (v nadaljnjem
besedilu: vodovarstveni nadzorniki).
2. člen
(pogoji)
(1) Vodovarstveni nadzornik je posebej
usposobljena oseba, ki uspešno opravi preverjanje znanja po programu, določenem
v tej uredbi, opravi preizkus znanja za vodenje oziroma odločanje v
prekrškovnem postopku po predpisih, ki urejajo prekrške, in pridobi pooblastilo
o usposobljenosti za vodovarstvene nadzornike.
(2) Prostovoljni vodovarstveni
nadzornik je posebej usposobljena oseba, ki uspešno opravi preverjanje znanja
po programu, določenem v tej uredbi, in pridobi pooblastilo o usposobljenosti
za vodovarstvene nadzornike.
3. člen
(program strokovnega usposabljanja in
preverjanja znanja)
(1) Program strokovnega usposabljanja
in preverjanja znanja je določen v prilogi 1, ki je sestavni del te uredbe.
(2) Podrobnejši seznam vsebin programa
iz prejšnjega odstavka, strokovne literature in predpisov s področja
preverjanja znanja je objavljen na spletni strani ministrstva, pristojnega za
vode (v nadaljnjem besedilu: ministrstvo).
4. člen
(pooblastilo o usposobljenosti za
vodovarstvenega nadzornika)
(1) Kandidatu za vodovarstvenega
nadzornika, ki je uspešno opravil preizkus znanja, izda ministrstvo pooblastilo
o usposobljenosti za vodovarstvenega nadzornika na obrazcu iz priloge 2, ki je
sestavni del te uredbe.
(2) Ne glede na prejšnji odstavek
ministrstvo izda pooblastilo o usposobljenosti za vodovarstvenega nadzornika
osebi, če je ta pridobila certifikat o nacionalni poklicni kvalifikaciji za
vodovarstvenega nadzornika v skladu s predpisi, ki urejajo nacionalne poklicne
kvalifikacije.
(3) Podatek, da je oseba pridobila
nacionalno poklicno kvalifikacijo iz prejšnjega odstavka, pridobi ministrstvo
po uradni dolžnosti iz zbirke nacionalnega informacijskega središča za poklicne
kvalifikacije.
5. člen
(začetek veljavnosti)
Ta uredba začne veljati petnajsti dan po
objavi v Uradnem listu Republike Slovenije.
Št. 00728-10/2012
Ljubljana, dne 19. aprila 2012
EVA 2012-2330-0050
Janez
Janša l.r.
Predsednik

Priloga 1: Program
strokovnega usposabljanja in preverjanja znanja vodovarstvenih nadzornikov