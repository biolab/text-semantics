1. člen
(vsebina)
S to uredbo se za izvajanje Uredbe Komisije (EU) št.
1031/2010 z dne 12. novembra 2010 o časovnem načrtu, upravljanju in drugih
vidikih dražbe pravic do emisije toplogrednih plinov na podlagi Direktive
2003/87/ES Evropskega parlamenta in Sveta o vzpostavitvi sistema za trgovanje s
pravicami do emisije toplogrednih plinov v Skupnosti (UL L št. 302 z dne 18.
11. 2010, str. 1), zadnjič spremenjene z Uredbo Komisije (EU) št. 1143/2013 z
dne 13. novembra 2013 o spremembi Uredbe (EU) št. 1031/2010 o časovnem načrtu,
upravljanju in drugih vidikih dražbe pravic do emisije toplogrednih plinov na podlagi
Direktive 2003/87/ES Evropskega parlamenta in Sveta o vzpostavitvi sistema za
trgovanje s pravicami do emisije toplogrednih plinov v Skupnosti, zlasti v
zvezi z navedbo dražbenega sistema, ki ga imenuje Nemčija (UL L št. 303 z dne
14. 11. 2013, str. 10), (v nadaljnjem besedilu: Uredba 1031/2010/EU) določa pristojni
organ za izdajo pooblastila za neposredni dostop do dražbe pravic do emisije
toplogrednih plinov.
2. člen
(pristojni organ)
(1) Pristojni organ za izdajo pooblastila za neposredni dostop
do dražbenih sistemov, na katerih potekajo dražbe emisijskih kuponov, je
Agencija za trg vrednostnih papirjev (v nadaljnjem besedilu: Agencija). 
(2) Oseba, ki želi pridobiti pooblastilo iz prejšnjega
odstavka, mora poslati na Agencijo pisno zahtevo in priložiti dokazila v skladu
z 59. členom Uredbe 1031/2010/EU.
3. člen
(nadzor)
Nadzor nad osebami, ki so pridobile pooblastilo iz prvega odstavka
prejšnjega člena, izvaja Agencija v skladu s svojimi pooblastili in Uredbo
1031/2010/EU.
4. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.
Št. 00728-6/2014
Ljubljana, dne 20. februarja 2014
EVA 2014-2330-0101
Vlada Republike Slovenije
mag. Dejan Židan l.r.
Podpredsednik