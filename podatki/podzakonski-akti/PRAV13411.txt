1. člen
(splošna določba)
(1) S tem pravilnikom se podrobneje določajo pogoji za
organiziranje, delovanje in financiranje oddelkov, ki izvajajo krajše programe,
ki jih organizirajo javni vrtci, ki delujejo kot samostojni javni zavodi in
vrtci, ki delujejo v okviru osnovne šole (v nadaljnjem besedilu: vrtec).
(2) Krajši program iz prejšnjega odstavka traja 240 ur v
posameznem šolskem letu.
2. člen
(organiziranje krajšega programa)
(1) Krajše programe organizira vrtec po lastni presoji,
če na podlagi podatkov o vključenosti otrok v vrtce oceni, da so na območju
občine tudi otroci, ki v letu pred vstopom v šolo še niso bili vključeni v
vrtec.
(2) Organiziranje krajšega programa se določi v letnem
delovnem načrtu. Opredelitev krajšega programa obsega:
-       
določitev časovnega obdobja z opredelitvijo začetka in konca izvajanja
krajšega programa v posameznem šolskem letu,
-       
določitev dni izvajanja krajšega programa na teden,
-       
določitev dnevnega števila ur izvajanja programa,
-       
določitev enote oziroma lokacije vrtca, kjer se bo program izvajal.
(3) Dnevno število ur ne sme presegati štiri ure in
tedensko število ur ne sme presegati šestnajst ur.
(4) Krajši program se izvaja v igralnicah, ki so
namenjene otrokom drugega starostnega obdobja.
(5) Oddelek krajšega programa mora delovati samostojno
in se ne sme združevati z oddelki, ki izvajajo dnevni ali poldnevni program
vrtca.
2.a člen
(krajši program za otroke, pripadnike romske skupnosti)
Javni vrtec, ki deluje na območju, kjer pripadniki romske
skupnosti živijo v romskih naseljih, v primeru, ko bi se lahko oblikoval
oddelek krajšega programa za najmanj pet otrok, ki leto pred vpisom v osnovno
šolo še niso obiskovali vrtca, organizira krajši program.
3. člen
(vpis v krajši program)
(1) Vpis otrok v krajši program objavi vrtec po
opravljenem letnem vpisu novincev za naslednje šolsko leto, ko je že odločeno o
sprejemu otrok v vrtec za naslednje šolsko leto.
(2) Pogoj za vpis v krajši program je, da bo otrok do
konca koledarskega leta dopolnil starost najmanj pet let.
(3) Pred vključitvijo v oddelek krajšega programa morajo
starši vrtcu predložiti potrdilo pediatra, da je zdravstveno stanje otroka
primerno za vključitev v vrtec.
(4) Vključitev otroka v krajši program je za starše
brezplačna.
4. člen
(omejitve pri vključevanju v krajši program)
(1) Otroci, ki so vključeni v oddelek krajšega programa,
ne morejo biti hkrati vključeni še v druge programe v isti ali drug vrtec, ki
so financirani iz javnih sredstev.
(2) Prepis otroka iz rednega programa v krajši program
ni možen.
(3) Otrok je v posameznem šolskem letu lahko vključen le
v en krajši program.
5. člen
(normativ za oblikovanje oddelka krajšega programa)
(1) V oddelek, ki izvaja krajši program, je lahko
vključenih najmanj osem in največ dvanajst otrok.
(2) Če se oddelek organizira v enoti vrtca, ki deluje na
demografsko ogroženem območju ali na območju, kjer je oddaljenost vrtca za
večino staršev večja kot štiri kilometre, je lahko v oddelek krajšega programa
vključenih najmanj pet otrok.
(3) Če so v krajši program vpisani otroci priseljencev,
katerih materni jezik ni slovenščina ali otroci staršev, ki uveljavljajo pravice
v skladu z zakonom, ki ureja mednarodno zaščito, je lahko v oddelku krajšega
programa vključenih najmanj pet otrok.
(4) Krajši program izvaja strokovni delavec, ki
izpolnjuje izobrazbene pogoje za vzgojitelja predšolskih otrok.
(5) Če se program izvaja na območju, kjer živijo
pripadniki madžarske narodne skupnosti in poteka vzgojno delo dvojezično, v
slovenskem in madžarskem jeziku, program izvajata dva vzgojitelja predšolskih
otrok.
(6) Otrok je vključen v oddelek krajšega programa, ko
starši podpišejo izjavo o vključitvi otroka v vrtec.
6. člen
(javni razpis za financiranje oddelkov krajših programov)
(1) Ministrstvo, pristojno za predšolsko vzgojo (v
nadaljnjem besedilu: ministrstvo) vsako šolsko leto najkasneje do 15. novembra
objavi javni razpis za financiranje oddelkov krajših programov v tekočem
šolskem letu, na katerega se lahko prijavijo vrtci najpozneje do 30. aprila.
(2) Prijava na razpis vsebuje naslednje podatke:
-       
ime enote vrtca in naslov kraja izvajanja krajšega programa,
-       
število vključenih otrok v oddelek krajšega programa in posebnosti iz
tretjega odstavka 5. člena pravilnika,
-       
časovno obdobje izvajanja krajšega programa s predvidenim datumom
začetka in konca izvajanja programa ter tedensko število dni in dnevno število
ur izvajanja programa.
(3) Ministrstvo vrtcu izda soglasje za financiranje
oddelkov krajših programov najpozneje 30 dni pred predvidenim začetkom
izvajanja programa.
7. člen
(financiranje oddelkov krajšega programa)
(1) Ministrstvo vrtcu zagotavlja sredstva za
financiranje oddelkov krajšega programa na podlagi cene oddelka krajšega
programa, ki jo za posamezno šolsko leto določi minister, pristojen za
predšolsko vzgojo (v nadaljnjem besedilu: minister). Cena krajšega programa se
izračuna na podlagi povprečja cen drugega starostnega obdobja, ki veljajo v
javnih vrtcih na dan 1. septembra tekočega leta in se preračuna na najvišji
normativ števila otrok iz prvega odstavka 5. člena tega pravilnika in pomnoži s
faktorjem 2 oziroma za oddelke, v katere so vključeni otroci Romov ali otroci priseljencev
oziroma se v oddelkih izvaja vzgojno delo dvojezično, v slovenskem in
madžarskem jeziku, pomnoži s faktorjem 3.
(2) Cena oddelka krajšega programa za tekoče šolsko leto
se objavi na spletni strani ministrstva najkasneje do 1. oktobra tekočega leta.
Minister lahko spremeni vrednost cene krajšega programa zaradi uskladitve s
proračunskimi zmožnostmi.
7.a člen
(izjeme)
(1) V izjemnih primerih lahko ravnatelj odloči, da se v
oddelek krajšega programa vključi tudi mlajši sorojenec, ki je dopolnil starost
štirih let.
(2) Ne glede na določbo četrtega odstavka 2. člena pravilnika
se lahko krajši program v določenem obsegu izvaja tudi izven prostorov vrtca,
če obstajajo utemeljeni razlogi, da se na ta način lahko doseže vključitev
otrok v vrtec.

Pravilnik o organiziranju, delovanju in
financiranju oddelkov vrtcev, ki izvajajo krajše programe in so financirani iz
državnega proračuna (Uradni list RS, št. 43/18) vsebuje naslednjo prehodno in
končno določbo:
»PREHODNA IN KONČNA DOLOČBA
8. člen
V šolskem letu 2018/19, 2019/20 in 2020/21 ministrstvo
zagotavlja vrtcu sredstva za organiziranje le enega oddelka krajšega programa v
posameznem šolskem letu.
9. člen
Ta pravilnik velja petnajsti dan po objavi v Uradnem listu
Republike Slovenije, uporabljati pa se začne 1. septembra 2018.«.

Pravilnik o spremembah in dopolnitvah
Pravilnika o organiziranju, delovanju in financiranju oddelkov vrtcev, ki
izvajajo krajše programe in so financirani iz državnega proračuna (Uradni list
RS, št. 173/20) vsebuje naslednjo končno določbo:
»KONČNA DOLOČBA
6. člen
(začetek veljavnosti) 
Ta pravilnik začne veljati naslednji dan po objavi v Uradnem
listu Republike Slovenije.«.