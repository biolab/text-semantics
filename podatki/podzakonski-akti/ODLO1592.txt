1. člen
S tem odlokom se ustanovi Služba Vlade
Republike Slovenije za razvoj in evropske zadeve (v nadaljnjem besedilu: vladna
služba) kot vladna služba z delovnimi področji, določenimi s tem odlokom in
drugimi predpisi.
2. člen
(1) Vladna služba ima naslednji delovni
področji:
1.    
področje razvoja
2.    
področje evropskih zadev.
(2) Vladna služba opravlja naslednje
naloge:
-      
usklajuje in spremlja izvajanje strategije razvoja Slovenije ter
gospodarskih in socialnih reform;
-      
spremlja in usklajuje izvajanje Resolucije o nacionalnih razvojnih
projektih za obdobje 2007–2023;
-      
usmerja in usklajuje pripravo razvojnih dokumentov Republike Slovenije,
spremlja izvajanje razvojnih politik in politike konkurenčnosti ter usklajenost
njihovega izvajanja in metodološke povezave razvojnih politik s ciljno
usmerjenim proračunom;
-      
usklajuje pripravo programov za
uresničevanje ciljev lizbonske strategije v Sloveniji in z institucijami
Evropske unije;
-      
v sodelovanju s pristojnimi ministrstvi in vladnimi službami načrtuje in
usklajuje stališča Republike Slovenije na področju sodelovanja z OECD;
-      
zagotavlja medresorsko usklajenost strateških dokumentov, na podlagi
katerih lahko Republika Slovenija prejema sredstva iz evropskega proračuna in
vodi dialog z Evropsko unijo na tem področju;
-      
usmerja programski okvir za delovanje Slovenske izvozne in razvojne
banke (SID banka) v sodelovanju s pristojnimi ministrstvi in vladnimi službami;
-      
v sodelovanju s pristojnimi ministrstvi in vladnimi službami usklajuje
delovanje Republike Slovenije in njenih predstavnikov pri delu organov in teles
Evropske unije, razen na področju zunanjepolitičnega in obrambnega delovanja
Evropske unije;
-      
za vlado skupaj z Ministrstvom za zunanje zadeve usklajuje delovanje
Republike Slovenije pri pogajanjih o pridružitvi in pristopu novih držav k
Evropski uniji;
-      
skrbi za sprejemanje, evidentiranje, klasificiranje in objavljanje
dokumentov Evropske unije ter za sprejemanje stališč Republike Slovenije do teh
dokumentov na EU portalu, ki je sestavni del informacijskega sistema Vlade
Republike Slovenije (v nadaljnjem besedilu: vlada);
-      
usklajuje sodelovanje Republike Slovenije v zvezi s finančno-tehnično
pomočjo Evropske unije tretjim državam;
-      
izvaja naloge, povezane z instrumenti predpristopne pomoči Evropske
unije in drugimi oblikami pomoči;
-      
sodeluje pri izvajanju mednarodnega razvojnega sodelovanja;
-      
opravlja druge naloge v skladu s tem odlokom, drugimi predpisi in sklepi
vlade.
3. člen
(1) Vladno službo vodi minister brez
resorja, odgovoren za razvoj in evropske zadeve (v nadaljnjem besedilu: minister).
(2) Vlada na predlog ministra imenuje
državnega sekretarja, ki pomaga ministru pri opravljanju njegove funkcije v
okviru danih pooblastil.
(3) Vladna služba ima dva namestnika
direktorja. Njuno delovno področje določi minister.
4. člen
(1) Vladna služba opravlja svoje naloge v
organizacijskih enotah v skladu z aktom o notranji organizaciji in sistemizaciji
delovnih mest.
(2) Akt o notranji organizaciji in
sistemizaciji delovnih mest izda minister po predhodnem soglasju vlade.

Odlok o ustanovitvi in delovnih področjih
Službe Vlade Republike Slovenije za razvoj in evropske zadeve (Uradni list RS,
št. 119/08)
vsebuje naslednje prehodne in končne določbe:
»PREHODNE IN KONČNE DOLOČBE
5. člen
Z dnem uveljavitve tega odloka preidejo vsa
pooblastila in naloge Službe Vlade Republike Slovenije za razvoj in Službe
Vlade Republike Slovenije za evropske zadeve, ki so določeni s pravnimi akti
Evropske unije na Službo Vlade Republike Slovenije za razvoj in evropske
zadeve.
6. člen
(1) Z dnem uveljavitve tega odloka se
dosedanja Služba Vlade Republike Slovenije za razvoj in dosedanja Služba Vlade
Republike Slovenije za evropske zadeve združita v novoustanovljeno vladno
službo.
(2) Do sprejetja akta o notranji
organizaciji in sistemizaciji delovnih mest novoustanovljene vladne službe se
uporabljata akt o notranji organizaciji in sistemizaciji delovnih mest Službe
Vlade Republike Slovenije za razvoj in akt o notranji organizaciji in
sistemizaciji delovnih mest Službe Vlade Republike Slovenije za evropske
zadeve.
(3) Vladna služba prevzame zaposlene,
opremo in prostore Službe Vlade Republike Slovenije za razvoj in Službe Vlade
Republike Slovenije za evropske zadeve najpozneje do 31. marca 2009. Vladna
služba prevzame pravice proračunske porabe obeh dosedanjih služb z rebalansom
proračuna za leto 2009.
7. člen
(1) Z dnem uveljavitve tega odloka
prenehata veljati Sklep o ustanovitvi in delovnem področju Službe Vlade
Republike Slovenije za razvoj (Uradni list RS, št. 106/05, 11/06 in 19/07) in
Odlok o organizaciji in delovnem področju Službe Vlade Republike Slovenije za
evropske zadeve (Uradni list RS, št. 84/97, 43/01, 21/03 in 87/05).
(2) Odlok o ustanovitvi in delovnih
področjih Službe Vlade Republike Slovenije za lokalno samoupravo in regionalno
politiko (Uradni list RS, št. 7/05 in 122/05) se uskladi s tem odlokom
najpozneje do 31. marca 2009.
(3) Minister izda akt iz 4. člena tega
odloka najpozneje v 60 dneh po uveljavitvi tega odloka.
8. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi in
delovnih področjih Službe Vlade Republike Slovenije za razvoj in evropske
zadeve (Uradni list RS, št. 62/10) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.