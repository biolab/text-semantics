I. SPLOŠNE DOLOČBE
1. člen
S tem aktom se na podlagi izhodišč
ekonomskega reguliranja določajo:
-      
metoda reguliranja za določitev omrežnine za prenosno omrežje
zemeljskega plina (v nadaljnjem besedilu prenosno omrežje) na ozemlju Republike
Slovenije,
-      
trajanje posameznega regulativnega obdobja,
-      
kriteriji za ugotavljanje upravičenih stroškov, ki vključujejo tudi
reguliran donos na sredstva, za namen določitve omrežnine ter drugi elementi,
ki jih sistemski operater prenosnega omrežja zemeljskega plina (v nadaljnjem
besedilu sistemski operater) upošteva pri določitvi omrežnine,
-      
način določanja omrežnine in izdaja soglasja k omrežnini in upravičenim
stroškom ter drugim elementom omrežnine,
-      
ugotavljanje odstopanj (presežka ali primanjkljaja) od regulativnega
okvira za posamezno leto regulativnega obdobja in za regulativno obdobje,
skladno z Energetskim zakonom (v nadaljnjem besedilu EZ),
-      
izvajanje nadziranja z regulativnim okvirom določenih upravičenih
stroškov, z namenom, da se zagotovi:
-      
zanesljivo, varno in učinkovito
izvajanje prenosa zemeljskega plina in drugih nalog sistemskega operaterja
skladno z EZ,
-      
trajnostno gospodarno poslovanje sistemskega operaterja (z reguliranim
donosom na sredstva),
-      
izboljšanje učinkovitosti poslovanja
sistemskega operaterja z namenom zagotavljanja učinkovite ravni delovanja in investiranja,
-      
stabilne in predvidljive razmere za
delovanje sistemskega operaterja in stabilno okolje za vlagatelje oziroma lastnike,
-      
ekonomsko reguliranje, zasnovano na spodbudah.
II. METODA REGULIRANJA
2. člen
(1) Metoda reguliranja temelji na
metodi regulirane omrežnine, ki izhaja iz:
-      
določanja upravičenih stroškov, ki vključujejo tudi reguliran donos na
sredstva;
-      
upoštevanja, poleg omrežnine, vseh drugih prihodkov sistemskega
operaterja kot virov za pokrivanje upravičenih stroškov iz prejšnje alineje;
-      
ugotavljanja odstopanj od regulativnega okvira za posamezno leto
regulativnega obdobja in za regulativno obdobje in
-      
upoštevanja presežka oziroma
primanjkljaja omrežnine pri določitvi omrežnine za novo regulativno obdobje
skladno z EZ.
(2) Omrežnina je letni reguliran
prihodek sistemskega operaterja, namenjen pokrivanju upravičenih stroškov sistemskega
operaterja v posameznem letu regulativnega obdobja.
3. člen
(1) Metoda regulirane omrežnine določa
vzročno-posledično povezavo upravičenih stroškov in prihodkov sistemskega
operaterja.
(2) Z metodo regulirane omrežnine
sistemski operater določi omrežnino za posamezno leto regulativnega obdobja in
regulativno obdobje tako, da z omrežnino ob upoštevanju vseh drugih prihodkov
in presežka ali primanjkljaja omrežnine zagotovi kritje upravičenih stroškov
regulativnega obdobja.
(3) Upravičene stroške posameznega
leta regulativnega obdobja, druge elemente omrežnine in omrežnino določi
sistemski operater pred začetkom regulativnega obdobja na način, kot je določen
v tem aktu.
(4) Med upravičene stroške sistemskega
operaterja in druge elemente omrežnine se po tem aktu ne vključujejo odhodki,
razen stroški zemeljskega plina za lastno rabo (obratovanje kompresorja,
tehnološki plin za ogrevanje ipd.) ter stroški izgub v omrežju, in prihodki
sistemskega operaterja v zvezi z nakupom in prodajo zemeljskega plina, ki se
obravnavajo ločeno.
(5) Metoda regulirane omrežnine temelji na spodbudah, ki so
odvisne od doseganja nižjih stroškov od upravičenih stroškov, od doseganja
razlike med finančnimi prihodki in odhodki ter od doseganja 25-odstotne razlike
med prihodki in stroški od nakupa dodatnih zmogljivosti po programu prevelikega
zakupa in ponovnega odkupa.
III. REGULATIVNO OBDOBJE
4. člen
(1) Regulativno obdobje je obdobje
treh zaporednih koledarskih let. Regulativna obdobja potekajo časovno zaporedno
in zvezno.
(2) V primeru prenehanja, prenosa ali
pričetka izvajanja dejavnosti sistemskega operaterja med trajanjem posameznega
regulativnega obdobja, se trajanje regulativnega obdobja za sistemskega
operaterja prične ali konča znotraj regulativnega obdobja.
IV. KRITERIJI ZA UGOTAVLJANJE UPRAVIČENIH STROŠKOV
1. Upravičeni stroški
5. člen
Upravičeni
stroški regulativnega obdobja (USRO) po tem aktu so stroški
sistemskega operaterja za opravljanje dejavnosti sistemskega operaterja z
namenom izpolnjevanja ciljev in načel iz 1. člena tega akta. Določijo se kot
vsota upravičenih stroškov posameznih let regulativnega obdobja na naslednji
način:
[EUR],
kjer oznake pomenijo:
USRO         upravičeni
stroški regulativnega obdobja, v evrih,
USt            upravičeni
stroški leta t, v evrih,
t                 leto regulativnega
obdobja.
6. člen
(1) Upravičeni
stroški posameznega leta regulativnega obdobja (USt) se
določijo na naslednji način:
 [EUR],
kjer oznake pomenijo:
USt            upravičeni
stroški leta t, v evrih,
SDVt          stroški
delovanja in vzdrževanja leta t, v evrih,
AMt            strošek
amortizacije leta t, v evrih,
RDSt         reguliran
donos na sredstva leta t, v evrih,
t                 leto regulativnega
obdobja.
(2) Upravičene stroške regulativnega
obdobja določi sistemski operater v regulativnem okviru, ki ga posreduje agenciji
v soglasje skladno s tem aktom.
(3) Sistemski operater mora pri
določitvi upravičenih stroškov posameznega leta regulativnega obdobja (USt)
v vlogi za izdajo soglasja k omrežnini in upravičenim stroškom ter drugim
elementom omrežnine regulativnega obdobja upoštevati zlasti naslednje
kriterije:
-      
upoštevanje postavk, ki so neposredni pogoj za opravljanje dejavnosti
sistemskega operaterja, ter so skladne z običajno poslovno prakso in s
slovenskimi tehničnimi standardi, zahtevami sistemskih obratovalnih navodil in
splošnih pogojev za dobavo in odjem,
-      
namensko rabo sredstev in
-      
gospodarno in učinkovito rabo sredstev.
1.1 Stroški delovanja in vzdrževanja
7. člen
Stroški delovanja in vzdrževanja (SDVt)
so stroški, ki nastanejo v zvezi z delovanjem in vzdrževanjem omrežja skladno s
predpisi, slovenskimi tehničnimi standardi in zahtevami sistemskih obratovalnih
navodil.
8. člen
(1) V okviru stroškov delovanja in vzdrževanja
se ločeno obravnavajo nadzorovani stroški in nenadzorovani stroški.
(2) Nenadzorovani stroški delovanja in
vzdrževanja sistemskega operaterja so: 
-      
stroški koncesijskih in drugih dajatev, 
-      
prevrednotovalni poslovni odhodki v zvezi s terjatvami do kupcev iz
naslova omrežnine, ki so posledica zaključenih prisilnih poravnav, stečajev,
likvidacij ali tožb, 
-      
prevrednotovalni poslovni odhodki v zvezi z neopredmetenimi sredstvi in
opredmetenimi osnovnimi sredstvi v primeru, da se sredstva nanašajo na prenosno
omrežje zemeljskega plina in so posledica zaključenih stečajev, likvidacij ali
tožb, 
-      
stroški materiala, ki se nanašajo na stroške zemeljskega plina za lastno
rabo in stroške zemeljskega plina za izgube v omrežju,
-      
stroški storitev v zvezi z zavarovalnimi premijami in
-      
stroški storitev v zvezi z uporabo platforme za dodeljevanje prenosnih
zmogljivosti na dražbah.
9. člen
Če ta akt ne določa drugače, nadzorovane
stroške delovanja in vzdrževanja sestavljajo:
-      
stroški materiala, ki ne vključujejo stroškov materiala za lastno rabo
zemeljskega plina in stroškov materiala za izgube zemeljskega plina v omrežju,
-      
stroški storitev, ki ne vključujejo stroškov v zvezi z zavarovalnimi
premijami,
-      
stroški dela,
-      
drugi poslovni odhodki in
-      
drugi odhodki.
10. člen
(1) Sistemski operater pri določitvi
nadzorovanih stroškov delovanja in vzdrževanja posameznega leta regulativnega
obdobja, brez stroškov dela, upošteva zahtevano povečevanje učinkovitosti, ki
se odraža v faktorju U.
(2) Faktor U določi agencija z
odločbo ob upoštevanju načrtovanega povečanja splošne produktivnosti gospodarstva.
(3) Agencija lahko zaradi presoje, ali
nadzorovani stroški delovanja in vzdrževanja sistemskega operaterja ustrezajo
nadzorovanim stroškom delovanja in vzdrževanja, ki bi jih v primerljivih
okoliščinah imel učinkovit in strukturno primerljiv sistemski operater, izvede
primerjalne analize. Če agencija na podlagi rezultatov primerjalnih analiz
ugotovi nižjo stroškovno učinkovitost sistemskega operaterja, to upošteva pri
določitvi faktorja U, ki se odrazi v potrebnem zmanjšanju upravičenih stroškov
sistemskega operaterja zaradi postopnega doseganja ravni upravičenih stroškov
strukturno primerljivega sistemskega operaterja. V tem primeru agencija določi
faktor U na podlagi prejšnjega odstavka in zahtevane povečane učinkovitosti iz
primerjalnih analiz.
(4) Agencija izda odločbo, s katero
določi faktor U najmanj en mesec pred rokom, določenim za oddajo vloge
sistemskega operaterja iz 31. člena tega akta.
11. člen
Pri določitvi stroškov delovanja in vzdrževanja
posameznega leta regulativnega obdobja sistemski operater med stroške dela
vključi stroške dela, obračunane v skladu z zakonom, kolektivno pogodbo,
splošnim aktom podjetja ali pogodbo o zaposlitvi. Pri tem se ne priznavajo
stroški plač in drugih prejemkov na podlagi uspešnosti poslovanja in iz
udeležbe pri dobičku, ki se skladno z regulativno prakso krijejo iz donosa na
sredstva.
12. člen
(1) Kot del stroškov delovanja in
vzdrževanja posameznega leta regulativnega obdobja se ne priznavajo:
-      
stroški nadzornega sveta, vključno z nagradami in udeležbami pri dobičku
ter nagrade in udeležbe članov poslovodstva pri dobičku, ki se skladno z
regulativno prakso krijejo iz donosa na sredstva;
-      
odhodki iz naslova denarnih kazni, reklam, sponzorstev in donacij.
(2) Ne glede na evidentiranje stroškov nakupa dodatnih
zmogljivosti po programu prevelikega zakupa in ponovnega odkupa v poslovnih
knjigah sistemskega operaterja, se skladno s tem aktom ti stroški ne
vključujejo v izračun in določitev stroškov delovanja in vzdrževanja.
13. člen
(1) Stroški delovanja in vzdrževanja
za prvo leto regulativnega obdobja (SDVt) se izračunajo na
naslednji način:
kjer
oznake pomenijo:
SDVt          stroški
delovanja in vzdrževanja za prvo leto regulativnega obdobja, v evrih,
NSDVbdt-1 nadzorovani
stroški delovanja in vzdrževanja, brez stroškov dela, v evrih,
U               faktor
U, ki ga skladno z 10. členom določi agencija,
NNSDVt-1  nenadzorovani
stroški delovanja in vzdrževanja, v evrih,
Fc               faktor
rasti cen, izračunan iz indeksa cen industrijskih proizvodov pri proizvajalcih
za zadnjih 12 mesecev pred rokom iz 31. člena tega akta,
NSDVdt-1   nadzorovani
stroški delovanja in vzdrževanja, ki se nanašajo na stroške dela, v evrih,
Fd              faktor
rasti stroškov dela, izračunan iz indeksa spremembe povprečne bruto plače v
gospodarstvu za zadnjih 12 mesecev pred rokom iz 31. člena tega akta,
t                 prvo
leto regulativnega obdobja,
t-1              zadnje
leto predhodnega regulativnega obdobja.
(2) Nadzorovani stroški delovanja in
vzdrževanja, brez stroškov dela (NSDVbdt-1), in nenadzorovani
stroški delovanja in vzdrževanja (NNSDVt-1) se določijo kot
povprečna vrednost teh dejanskih stroškov zadnjih treh let pred letom t-1,
ugotovljenih na podlagi določil tega akta. Nadzorovani stroški delovanja in
vzdrževanja brez stroškov dela in nenadzorovani stroški delovanja in
vzdrževanja zadnjih treh let pred letom t-1 se predhodno preračunajo na
vrednost leta t-1 z uporabo ustreznega letnega faktorja rasti cen.
(3) Nadzorovani stroški delovanja in
vzdrževanja, ki se nanašajo na stroške dela (NSDVdt-1), se
določijo kot povprečna vrednost teh dejanskih stroškov dela zadnjih treh let
pred letom t-1, ugotovljenih na podlagi določil tega akta. Nadzorovani
stroški delovanja in vzdrževanja, ki se nanašajo na stroške dela zadnjih treh
let pred letom t-1, se predhodno preračunajo na vrednost leta t-1
z uporabo ustreznega letnega faktorja rasti stroškov dela.
14. člen
Stroški delovanja in vzdrževanja za drugo
leto regulativnega obdobja (SVDt+1) se izračunajo na način:
kjer oznake pomenijo:
SDVt+1       stroški
delovanja in vzdrževanja za drugo leto regulativnega obdobja, v evrih,
NSDVbdt   nadzorovani
stroški delovanja in vzdrževanja, brez stroškov dela, v evrih,
U               faktor U, ki ga
skladno z 10. členom določi agencija,
NNSDVt    nenadzorovani
stroški delovanja in vzdrževanja, v evrih,
NSDVdt     nadzorovani
stroški delovanja in vzdrževanja, ki se nanašajo na stroške dela, v evrih,
NI t+1          načrtovana
stopnja inflacije za drugo leto regulativnega obdobja,
t+1             drugo leto
regulativnega obdobja,
t                 prvo leto
regulativnega obdobja.
15. člen
Stroški delovanja in vzdrževanja za tretje
leto regulativnega obdobja (SDVt+2) se določijo na enak način
kot stroški delovanja in vzdrževanja za drugo leto regulativnega obdobja (SDVt+1),
s tem, da se kot osnova za izračun stroškov delovanja in vzdrževanja za tretje
leto regulativnega obdobja upoštevajo stroški delovanja in vzdrževanja,
določeni skladno s tem aktom za drugo leto regulativnega obdobja.
16. člen
(1) Pri določitvi dela stroškov delovanja
in vzdrževanja, ki se nanaša na nadzorovane stroške delovanja in vzdrževanja v
zvezi s stroški storitev in materiala za vzdrževanje prenosnega omrežja ter
stroški dela posameznega leta regulativnega obdobja, mora sistemski operater
spremeniti te stroške tako, da upošteva vpliv spremembe dolžine prenosnega
omrežja v uporabi na podlagi načrtovanih investicij. 
(2) Sprememba dolžine prenosnega omrežja
odraža spremembo načrtovane dolžine prenosnega omrežja posameznega leta
regulativnega obdobja glede na načrtovano dolžino prenosnega omrežja za
predhodno leto. Za prvo leto regulativnega obdobja se podatek o načrtovani
dolžini prenosnega omrežja za predhodno leto izračuna kot dolžina prenosnega
omrežja na dan 31. decembra leta t-1, povečana za načrtovano dolžino investicij
v prenosno omrežje v letu t. 
(3) Pri spremembi stroškov iz prvega
odstavka tega člena se upošteva 70 odstotkov od ugotovljenega odstotka
spremembe dolžine prenosnega omrežja v uporabi.
1.2 Strošek amortizacije
17. člen
(1) Sistemski operater določi strošek
amortizacije za neopredmetena sredstva in opredmetena osnovna sredstva (AMt),
ki so neposreden pogoj za opravljanje dejavnosti sistemskega operaterja.
Strošek amortizacije je odvisen od nabavne vrednosti in upoštevanja preostanka
vrednosti posameznega sredstva ter dobe koristnosti posameznega sredstva ob
uporabi metode enakomernega časovnega amortiziranja.
(2) Pri določitvi stroška amortizacije
sistemski operater upošteva amortizacijske stopnje, ki odražajo dobo
koristnosti sredstva za sistemskega operaterja in niso višje od davčno priznanih.
Če sistemski operater za poslovne potrebe obračunava strošek amortizacije po
amortizacijskih stopnjah, ki so višje od amortizacijskih stopenj iz prejšnjega
stavka, mora na podlagi tega akta zagotoviti posebne evidence za potrebe
določitve upravičenih stroškov.
(3) Pri določitvi stroška amortizacije
se amortizacija od posameznega sredstva obračuna in priznava le enkrat.
18. člen
(1) Strošek
amortizacije posameznega leta regulativnega obdobja se določi ločeno za
obstoječa neopredmetena in opredmetena osnovna sredstva in nova neopredmetena
in opredmetena osnovna sredstva na naslednji način:
     [EUR],
kjer
oznake pomenijo:
AMt            strošek
amortizacije, v evrih,
AMot          strošek
amortizacije obstoječih neopredmetenih in opredmetenih osnovnih sredstev, v
evrih,
AMnt          strošek
amortizacije novih neopredmetenih in opredmetenih osnovnih sredstev, v evrih,
t                 leto
regulativnega obdobja.
(2) Za obstoječa neopredmetena in
opredmetena osnovna sredstva se štejejo tista sredstva, ki jih je sistemski
operater do 31. decembra leta t-2 izkazal kot sredstva, usposobljena za
uporabo (aktivirana). Vsa ostala sredstva, ki so bila usposobljena za uporabo
po tem datumu, se skladno s tem aktom štejejo za nova neopredmetena in
opredmetena osnovna sredstva regulativnega obdobja.
19. člen
Strošek amortizacije novih neopredmetenih
in opredmetenih osnovnih sredstev se za leto regulativnega obdobja, v katerem
bo sredstvo usposobljeno za uporabo na podlagi plana aktiviranj iz devete
alineje tretjega odstavka 31. člena, upošteva v višini vrednosti letnega
stroška amortizacije tega sredstva, v naslednjih letih do zaključka
regulativnega obdobja pa skladno s 17. členom oziroma 20. členom tega akta.
20. člen
Če sistemski operater pri novih
neopredmetenih in opredmetenih osnovnih sredstvih ugotovi neenakomerno uporabo
sredstev v dobi koristnosti, se za določitev omrežnine uporabi metoda
proizvedenih enot glede na pričakovani vzorec gospodarskih koristi iz sredstev.
1.3 Reguliran donos na sredstva
21. člen
(1) Sistemski
operater določi reguliran donos na sredstva (RDSt) posameznega
leta regulativnega obdobja na naslednji način:
  [EUR],
kjer
oznake pomenijo:
RDS
t         reguliran donos na sredstva, ki so neposreden pogoj
za opravljanje dejavnost sistemskega operaterja, v evrih,
PVS
t            povprečna regulativna vrednost sredstev, v evrih,
TPSK        tehtani
povprečni strošek kapitala pred obdavčitvijo (WACC – weighted average
cost of capital), v odstotku,
t                 leto
regulativnega obdobja.
(2) Reguliran donos na sredstva
posameznega leta regulativnega obdobja se določi ločeno za:
-      
obstoječa sredstva in
-      
nova sredstva,
pri čemer se smiselno uporabi določba drugega
odstavka 18. člena tega akta.
(3) Reguliran donos na sredstva se ne
priznava za brezplačno prevzeta sredstva ter za tisti del sredstev, ki so bila
financirana s strani tretjih oseb na podlagi sovlaganj, sofinanciranj, donacij
ali dotacij.
22. člen
Za izračun
reguliranega donosa na sredstva posameznega leta regulativnega obdobja se kot
osnova upošteva povprečna regulativna vrednost sredstev (PVSt),
ki se izračuna na naslednji način:
        [EUR],
kjer
oznake pomenijo:
PVSt
         povprečna regulativna vrednost sredstev, v evrih,
OVSt
        otvoritvena neodpisana vrednost neopredmetenih sredstev in
opredmetenih osnovnih sredstev v uporabi, ki so neposreden pogoj za opravljanje
dejavnosti sistemskega operaterja, i v evrih,
ZVSt             zaključna
neodpisana vrednost neopredmetenih sredstev in opredmetenih osnovnih sredstev v
uporabi, ki so neposreden pogoj za opravljanje dejavnosti sistemskega operaterja,
v evrih,
OVZt             otvoritvena
vrednost zalog, določena v skladu z načrtovano bilanco stanja za leto t,
ki so neposreden pogoj za opravljanje dejavnosti sistemskega operaterja, v
evrih,
ZVZt              zaključna
vrednost zalog, določena v skladu z načrtovano bilanco stanja za leto t,
ki so neposreden pogoj za opravljanje dejavnosti sistemskega operaterja, v
evrih,
t                 leto
regulativnega obdobja.
23. člen
(1) Pri določitvi otvoritvene
neodpisane vrednosti neopredmetenih sredstev in opredmetenih osnovnih sredstev
v uporabi (OVS t) za prvo leto regulativnega obdobja se upoštevajo
dejanske vrednosti teh postavk iz bilance stanja na dan 31. 12. leta t-2,
ob upoštevanju kriterijev iz tega akta, spremenjene za leto t-1 na
način, kot ga določa 24. člen tega akta.
(2) Pri določitvi otvoritvene
neodpisane vrednosti neopredmetenih sredstev in opredmetenih osnovnih sredstev
v uporabi (OVSt) za naslednja leta regulativnega obdobja se
upoštevajo v skladu s tem aktom izračunane zaključne vrednosti prejšnjega leta
regulativnega obdobja.
24. člen
Zaključna
neodpisana vrednost neopredmetenih sredstev in opredmetenih osnovnih sredstev v
uporabi (ZVSt) za posamezno leto regulativnega obdobja se
izračuna na način:
     [EUR],
kjer
oznake pomenijo:
OVSt            otvoritvena
neodpisana vrednost neopredmetenih sredstev in opredmetenih osnovnih sredstev v
uporabi, ki so neposreden pogoj za opravljanje dejavnosti sistemskega
operaterja, v evrih,
NSt                vrednost
novih neopredmetenih in opredmetenih osnovnih sredstev, ugotovljenih skladno z
določbo drugega odstavka 18. člena tega akta, ki so neposreden pogoj za opravljanje
dejavnosti sistemskega operaterja, v evrih,
AMt                stroški
amortizacije, obračunani skladno z določbami od 17. člena do 20. člena
tega akta, zmanjšani za stroške amortizacije, obračunane od DSt, v
evrih,
ISt              neodpisana
vrednost izločenih sredstev za leto t, v evrih,
DSt            neodpisana
vrednost sredstev, na katera se ne priznava reguliran donos na sredstva
(brezplačno prevzeta sredstva, sredstva pridobljena s sovlaganji, sofinanciranji,
donacijami, dotacijami), v evrih,
t                 
leto regulativnega obdobja.
25. člen
(1) Tehtani
povprečni strošek kapitala pred obdavčitvijo (TPSK) se za regulativno
obdobje izračuna na naslednji način:
         [%],
kjer
oznake pomenijo:
TPSK        tehtani
povprečni strošek kapitala pred obdavčitvijo za regulativno obdobje (WACC
– weighted average cost of capital), v odstotku,
DLK           delež
lastniškega kapitala, ki je enak razmerju: (vrednost lastniškega
kapitala)/(vrednost lastniškega kapitala + vrednost dolžniškega kapitala) za
regulativno obdobje,
SLK           strošek
lastniškega kapitala za regulativno obdobje, v odstotku,
DS             davčna
stopnja davka od dohodkov pravnih oseb, veljavna v regulativnem obdobju, v
deležu,
DDK          delež
dolžniškega kapitala, ki je enak razmerju: (vrednost dolžniškega
kapitala)/(vrednost lastniškega kapitala + vrednost dolžniškega kapitala) za
regulativno obdobje,
SDK          strošek
dolžniškega kapitala za regulativno obdobje, v odstotku.
(2) Pri izračunu tehtanega povprečnega
stroška kapitala pred obdavčitvijo se kot ciljno razmerje med lastniškim in
dolžniškim kapitalom upoštevata 40-odstotni lastniški kapital in 60-odstotni
dolžniški kapital.
26. člen
(1) Strošek lastniškega kapitala (SLK)
odraža tveganje opravljanja regulirane dejavnosti. Strošek lastniškega kapitala
je določen na podlagi modela določanja cen dolgoročnih naložb (CAPM – Capital
Asset Pricing Model).
(2) Pri določitvi stroška lastniškega
kapitala sistemski operater upošteva vrednost, ki je enaka ali nižja od
vrednosti navedene v točki 1, Priloge 1, ki je sestavni del tega akta.
27. člen
Strošek dolžniškega kapitala (SDK)
se določi z upoštevanjem ocenjene dolgoročne ravnotežne obrestne mere. Ocena je
narejena na osnovi netvegane stopnje donosa za slovenski trg, povečan za
premijo za tveganje, ki je v normalnih pogojih ustrezna za podjetja bonitetne
ocene AAA.
2 Drugi elementi, potrebni za določitev
omrežnine
28. člen
Pri določitvi
omrežnine se upoštevajo vsi viri za pokrivanje upravičenih stroškov
regulativnega obdobja (VRO), ki so:
     [EUR],
kjer
oznake pomenijo:
VRO                viri
za pokrivanje upravičenih stroškov regulativnega obdobja, v evrih,
VPRO            vsi
prihodki regulativnega obdobja sistemskega operaterja, zmanjšani za finančne
prihodke, prihodke iz naslova prodaje zemeljskega plina in prihodke od prodaje
dodatnih zmogljivosti po programu prevelikega zakupa in ponovnega odkupa, ki za
potrebe tega akta predstavljajo omrežnino in druge prihodke, v evrih,
ΔRO            presežek
oziroma primanjkljaj omrežnine na podlagi ugotovljenih odstopanj od regulativnega
okvira za preteklo regulativno obdobje skladno z 39. členom tega akta, v evrih.
29. člen
(1) Kot drugi prihodki
sistemskega operaterja se za potrebe tega akta upoštevajo vsi njegovi prihodki,
razen omrežnine, finančnih prihodkov, prihodkov iz prodaje zemeljskega plina in
prihodkov od prodaje dodatnih zmogljivosti po programu prevelikega zakupa in
ponovnega odkupa.
(2) Sistemski
operater določi druge prihodke regulativnega obdobja kot povprečno vrednost
dejanskih drugih prihodkov zadnjih treh let pred letom t-1, ugotovljenih
na podlagi določil tega akta, ki jih predhodno preračuna na vrednost leta t-1
z uporabo ustreznega letnega faktorja rasti cen. Dobljeno vrednost sistemski
operater preračuna na vrednost posameznega leta regulativnega obdobja na
naslednji način:
    [EUR],
kjer
oznake pomenijo:
DPt            drugi
prihodki sistemskega operaterja leta t, v evrih,
Fc               faktor
rasti cen, izračunan iz indeksa cen industrijskih proizvodov pri proizvajalcih
za zadnjih 12 mesecev pred rokom iz 31. člena tega akta,
t                 leto
regulativnega obdobja.
V. DOLOČITEV OMREŽNINE IN IZDAJA SOGLASJA
30. člen
(1) Sistemski operater določi
omrežnino za regulativno obdobje (OMRRO) kot seštevek
omrežnin posameznih let regulativnega obdobja.
(2) Pri
določitvi omrežnine posameznega leta regulativnega obdobja (OMRt)
in na tej podlagi omrežnine za regulativno obdobje (OMRRO)
sistemski operater upošteva upravičene stroške, druge prihodke, presežek oziroma
primanjkljaj omrežnine ter načrtovane zmogljivosti in količinski obseg prenosa
zemeljskega plina regulativnega obdobja na naslednji način:
 [EUR],
kjer
oznake pomenijo:
OMRRO       omrežnina
za regulativno obdobje, v evrih,
USRO            upravičeni
stroški regulativnega obdobja, v evrih,
DPRO            drugi
prihodki regulativnega obdobja sistemskega operaterja, določeni skladno z 29.
členom, v evrih,
ΔRO            presežek
oziroma primanjkljaj omrežnine na podlagi ugotovljenih odstopanj od
regulativnega okvira za preteklo regulativno obdobje ugotovljen in določen
skladno z 39. členom tega akta, v evrih.
31. člen
(1) Sistemski operater poda agenciji
vlogo za izdajo soglasja k omrežnini in upravičenim stroškom ter drugim
elementom omrežnine za novo regulativno obdobje najkasneje do 31. maja
leta pred začetkom novega regulativnega obdobja, za katerega se določa
omrežnina.
(2) V vlogi sistemski operater prikaže
določeno omrežnino in upravičene stroške ter druge elemente omrežnine za
posamezna leta regulativnega obdobja skladno s tem aktom.
(3) Sistemski operater poda vlogo za
izdajo soglasja k omrežnini in upravičenim stroškom ter drugim elementom
omrežnine na obrazcih v elektronski obliki, ki jih pripravi agencija za
posamezno regulativno obdobje najkasneje dva meseca pred iztekom roka iz prvega
odstavka tega člena in vsebujejo najmanj:
-      
podroben opis storitev sistemskega operaterja, vključno s podatki o
kakovosti storitev;
-      
načrt poslovanja za regulativno obdobje, ki vključuje tudi načrtovano
bilanco stanja in načrtovan izkaz poslovnega izida po posameznih letih
regulativnega obdobja;
-      
podatke o zakupljenih zmogljivostih in prenesenih količinah za zadnja
tri leta pred letom vložitve vloge, načrtovanih zakupljenih zmogljivostih in
količinah za leto vložitve vloge, načrtovanih zakupljenih zmogljivostih in
količinah za posamezna leta regulativnega obdobja; podatki o količinah in
zmogljivostih se morajo nanašati na posamezne odjemne skupine, določene v točki
2, Priloge 1 tega akta;
-      
podatke in razkritja o stroških
sistemskega operaterja zadnjih treh let pred letom vložitve vloge, ki skladno s
kriteriji tega akta predstavljajo stroške delovanja in vzdrževanja in se
vključujejo v izračun stroškov delovanja in vzdrževanja regulativnega obdobja;
-      
podatke in razkritja o stroških
sistemskega operaterja zadnjih treh let pred letom vložitve vloge, ki skladno s
kriteriji tega akta predstavljajo stroške delovanja in vzdrževanja in se ne
vključujejo v izračun stroškov delovanja in vzdrževanja regulativnega obdobja;
-      
poročilo o izvedenem obsegu stroškov vzdrževanja prenosnega omrežja v
zadnjih treh letih pred letom vložitve vloge;
-      
poročilo o količinskem in vrednostnem načrtovanem in izvedenem obsegu
investicij v neopredmetena sredstva in opredmetena osnovna sredstva z
opredelitvijo virov financiranja za zadnja tri leta pred letom vložitve vloge;
-      
poročilo o količinskem in vrednostnem načrtovanem obsegu investicij v
neopredmetena sredstva in opredmetena osnovna sredstva z opredelitvijo virov
financiranja za leto vložitve vloge in po posameznih letih regulativnega
obdobja;
-      
terminski in vrednostni plan aktiviranj novih neopredmetenih sredstev in
opredmetenih osnovnih sredstev po posameznih letih regulativnega obdobja z
izračunom pripadajoče amortizacije;
-      
podatke, potrebne za določitev povprečne regulativne vrednosti sredstev;
-      
podatke in razkritja o drugih prihodkih sistemskega operaterja skladno s
tem aktom za zadnja tri leta pred letom vložitve vloge in izračun drugih
prihodkov posameznih let regulativnega obdobja skladno s tem aktom;
-      
podatek o ugotovljenem ali s strani agencije s posebno odločbo določenim
odstopanjem od regulativnega okvira za tekoče regulativno obdobje, ki se
skladno s tem aktom vključi v regulativni okvir novega regulativnega obdobja;
-      
izračun upravičenih stroškov ter drugih elementov omrežnine in omrežnine
za posamezno leto regulativnega obdobja skladno s tem aktom;
-      
regulativni okvir in
-      
izračun omrežnine za posamezna leta regulativnega obdobja skladno z
metodologijo za obračunavanje omrežnine.
(4) Sistemski operater agenciji
posreduje tudi podpisan regulativni okvir.
(5) Na zahtevo agencije predloži
sistemski operater tudi druge podatke oziroma dokumente, za katere agencija presodi,
da so potrebni za pridobitev soglasja k omrežnini in upravičenim stroškom ter
drugim elementom omrežnine.
32. člen
Vloga za izdajo soglasja k omrežnini in
upravičenim stroškom ter drugim elementom omrežnine je popolna, če sistemski
operater predloži vse zahtevane podatke in dokumente iz tretjega in četrtega
odstavka 31. člena.
33. člen
(1) Če sistemski operater ne poda
vloge za novo regulativno obdobje ali agencija zavrne izdajo soglasja k
omrežnini in upravičenim stroškom ter drugim elementom omrežnine, sistemski
operater do uveljavitve novega soglasja agencije upošteva:
-      
upravičene stroške, omrežnino ter druge elemente omrežnine in
-      
tarifne postavke za omrežnino v višini zadnjega leta regulativnega
obdobja, za katero je bilo izdano zadnje soglasje agencije, ob upoštevanju
določil iz 39. člena in 40. člena tega akta.
(2) Sistemski operater uveljavi
tarifne postavke iz prejšnjega odstavka tega člena s pričetkom novega
regulativnega obdobja.
34. člen
Sistemski operater v primeru prenehanja,
prenosa ali pričetka izvajanja dejavnosti sistemskega operaterja med trajanjem
posameznega regulativnega obdobja v vlogi za izdajo soglasja k omrežnini in
upravičenim stroškom ter drugim elementom omrežnine določi omrežnino in
upravičene stroške ter druge elemente omrežnine za celotno regulativno obdobje
skladno s tem aktom, pri čemer se mu postavke iz regulativnega okvira za to
regulativno obdobje priznajo v sorazmernih vrednostih glede na že pretečen čas
(mesece) regulativnega obdobja do vključno meseca izdaje soglasja agencije.
34.a člen
(1) Če sistemski operater ugotovi, da so
med trajanjem regulativnega obdobja nastale bistvene spremembe pogojev pri
poslovanju, lahko agenciji, ne glede na rok iz prvega odstavka 31. člena, med
regulativnim obdobjem poda novo vlogo za izdajo soglasja k omrežnini in
upravičenim stroškom ter drugim elementom omrežnine za tekoče regulativno obdobje.
Pri tem se smiselno uporabi določba 34. člena tega akta. 
(2) Sistemski operater mora vlogi iz
prejšnjega odstavka priložiti tudi dokazila o bistvenih spremembah pogojev
poslovanja sistemskega operaterja.
VI. UGOTAVLJANJE ODSTOPANJ (PRESEŽKA ALI PRIMANJKLJAJA)
35. člen
Sistemski operater na podlagi letnih
podatkov o poslovanju spremlja izvajanje regulativnega okvira in ugotavlja
odstopanja od regulativnega okvira za posamezno leto regulativnega obdobja in
za regulativno obdobje.
36. člen
Sistemski operater
ugotovi odstopanje za posamezno leto regulativnega obdobja (Δt)
na naslednji način:
  [EUR],
kjer
oznake pomenijo:
Δt               odstopanje
za leto t, pri čemer negativna vrednost Δt pomeni
obvezo sistemskega operaterja do prenosa presežka omrežnine za namene pokrivanja
upravičenih stroškov novega regulativnega obdobja, pozitivna vrednost Δt
pa pomeni pravico sistemskega operaterja do upoštevanja primanjkljaja
omrežnine pri določitvi omrežnine za novo regulativno obdobje, v evrih,
USDt              dejanski upravičeni stroški sistemskega operaterja
za leto t, izračunani skladno z določili 37. člena tega akta, v evrih,
VPDt           vsi
prihodki sistemskega operaterja za leto t, ugotovljeni na podlagi letnih
podatkov o poslovanju sistemskega operaterja, zmanjšani za finančne prihodke, prihodke
iz naslova prodaje zemeljskega plina in prihodke od prodaje dodatnih
zmogljivosti po programu prevelikega zakupa in ponovnega odkupa, ki za potrebe
tega akta predstavljajo omrežnino in druge prihodke, v evrih,
         v regulativnem
okviru za leto t
upoštevan presežek ali primanjkljaj omrežnine iz preteklega regulativnega
obdobja v skladu s 40. členom tega akta, v evrih,
PPDZt          prihodki
sistemskega operaterja od prodaje dodatnih zmogljivosti po programu prevelikega
zakupa in ponovnega odkupa za leto t, v evrih,
SPDZt          stroški
sistemskega operaterja od nakupa dodatnih zmogljivosti po programu prevelikega
zakupa in ponovnega odkupa za leto t, v evrih,
t                 leto
regulativnega obdobja.
37. člen
(1) Sistemski operater ob zaključku
posameznega leta regulativnega obdobja upravičene stroške (USt)
posameznega leta regulativnega obdobja iz regulativnega okvira preračuna in
določi dejanske upravičene stroške (USDt) zaključenega
posameznega leta regulativnega obdobja tako, da:
-      
so načrtovani nadzorovani stroški delovanja in vzdrževanja, ki so bili
upoštevani pri določitvi regulativnega okvira za to leto in se nanašajo na
stroške storitev in materiala za vzdrževanje prenosnega omrežja ter stroške
dela, preračunani z upoštevanjem 70 odstotkov uresničenega vpliva spremembe
dolžine prenosnega omrežja, dejanski;
-      
so preostale vrednosti načrtovanih nadzorovanih stroškov delovanja in
vzdrževanja, ki so bili upoštevani pri določitvi regulativnega okvira za to
leto, dejanske;
-      
se opravi preračun načrtovanih nenadzorovanih stroškov delovanja in
vzdrževanja posameznega leta regulativnega obdobja na dejanske nenadzorovane
stroške delovanja in vzdrževanja posameznega leta regulativnega obdobja;
-      
so pri obstoječih neopredmetenih sredstvih in opredmetenih osnovnih
sredstvih dejanski upravičeni stroški amortizacije posameznega leta
regulativnega obdobja enaki načrtovanim;
-      
je dejanski reguliran donos na obstoječa neopredmetena sredstva in
opredmetena osnovna sredstva ter zaloge enak načrtovanemu;
-      
so pri novih neopredmetenih sredstvih in opredmetenih osnovnih sredstvih
dejanski upravičeni stroški amortizacije posameznega leta regulativnega obdobja
enaki v skladu s tem aktom obračunanim stroškom amortizacije od aktiviranih
novih neopredmetenih sredstev in opredmetenih osnovnih sredstev v posameznem
letu regulativnega obdobja in
-      
se opravi preračun reguliranega donosa na nova neopredmetena sredstva in
opredmetena osnovna sredstva. Pri izračunu reguliranega donosa na nova sredstva
se upošteva tehtani povprečni strošek kapitala pred obdavčitvijo (TPSK)
za regulativno obdobje in preračunana povprečna regulativna baza novih
sredstev. Pri preračunu povprečne regulativne vrednosti sredstev za nova
neopredmetena sredstva in opredmetena osnovna sredstva posameznega leta
regulativnega obdobja se ob smiselni uporabi prejšnje alineje tega člena,
drugega odstavka 18. člena ter od 22. člena do 24. člena tega akta upoštevajo
vrednosti aktiviranih novih neopredmetenih sredstev in opredmetenih osnovnih
sredstev v posameznem letu regulativnega obdobja.
(2) Če agencija po izdaji soglasja k
omrežnini in upravičenim stroškom ter drugim elementom omrežnine ugotovi
odstopanja pri podatkih, ki jih je sistemski operater posredoval v vlogi za
izdajo soglasja k omrežnini in upravičenim stroškov ter drugim elementom
omrežnine, mora sistemski operater upoštevati tudi ta odstopanja pri
ugotavljanju dejanskih upravičenih stroškov.
38. člen
Sistemski operater ugotovi odstopanje od
regulativnega okvira za posamezno leto regulativnega obdobja na vnaprej
pripravljenih obrazcih, ki jih pripravi agencija do 1. februarja, in jih
agenciji posreduje najkasneje do 31. marca, leta po zaključku posameznega
leta regulativnega obdobja.
39. člen
Sistemski
operater ugotovi presežek oziroma primanjkljaj omrežnine na podlagi odstopanja
od regulativnega okvira za tekoče regulativno obdobje (ΔRO)
na naslednji način:
  [EUR],
kjer
oznake pomenijo:
ΔRO            odstopanje
od regulativnega okvira, v evrih,
Δt-1             odstopanje
za zadnje leto preteklega regulativnega obdobja, v evrih,
Δt               odstopanje
za prvo leto tekočega regulativnega obdobja, v evrih,
Δt+1            odstopanje
za drugo leto tekočega regulativnega obdobja, v evrih,
so              stanje
obresti na dan 31. decembra tekočega regulativnega obdobja na ugotovljena
odstopanja od regulativnega okvira za posamezna leta regulativnega obdobja,
določeno v skladu z 39.a členom tega akta, pri čemer negativna vrednost so
pomeni obvezo sistemskega operaterja, da obresti nameni pokrivanju upravičenih
stroškov naslednjih let, pozitivna vrednost so pa pomeni pravico sistemskega
operaterja, da upošteva obresti pri določitvi omrežnine v naslednjih letih, v
evrih,
in ga upošteva pri določitvi omrežnine za
novo regulativno obdobje, pri čemer negativna vrednost (ΔRO)
pomeni obvezo sistemskega operaterja pri določitvi omrežnine do prenosa
presežka omrežnine za namene pokrivanja upravičenih stroškov novega
regulativnega obdobja, pozitivna vrednost (ΔRO) pa
pomeni pravico sistemskega operaterja do upoštevanja primanjkljaja omrežnine
pri določitvi omrežnine za novo regulativno obdobje.
39.a člen
(1) Odstopanja od regulativnega okvira za
posamezno leto regulativnega obdobja, ki se odražajo v presežku omrežnine, se
obrestujejo z upoštevanjem povprečne letne vrednosti odstopanj od regulativnega
okvira in priznane letne obrestne mere v višini štirih odstotkov.
(2) Odstopanja od regulativnega okvira za
posamezno leto regulativnega obdobja, ki se odražajo v primanjkljaju omrežnine,
se lahko obrestujejo z upoštevanjem povprečne letne vrednosti odstopanj od
regulativnega okvira in priznane letne obrestne mere v višini štirih odstotkov.
(3) Povprečna letna vrednost odstopanj od
regulativnega okvira za posamezno leto regulativnega obdobja se določi kot
povprečna vrednost stanja odstopanj na začetku posameznega leta, ki vključuje stanje
obresti za pretekla leta, in stanja odstopanj na koncu posameznega leta
regulativnega obdobja.
(4) Stanje obresti povečuje oziroma
zmanjšuje ugotovljeno odstopanje od regulativnega okvira za regulativno
obdobje, ki se upošteva pri določitvi načrtovanega zneska omrežnine za
naslednje regulativno obdobje. Pri izračunu stanja obresti za pretekla leta se
v skladu z 39. členom tega akta upoštevajo zadnje leto preteklega regulativnega
obdobja in prvi dve leti tekočega regulativnega obdobja.
40. člen
Ugotovljena razlika za tekoče regulativno
obdobje (ΔRO) se upošteva v novem regulativnem obdobju
sorazmerno glede na čas trajanja novega regulativnega obdobja.
41. člen
Sistemski operater ugotovi odstopanje od
regulativnega okvira za tekoče regulativno obdobje na vnaprej pripravljenih
obrazcih, ki jih pripravi agencija do 1. februarja. Sistemski operater
posreduje agenciji ugotovljeno odstopanje najkasneje do 31. marca zadnjega
leta regulativnega obdobja.
VII. REGULATIVNI NADZOR
42. člen
(1) Agencija na podlagi letnih
podatkov o poslovanju sistemskega operaterja spremlja poslovanje sistemskega
operaterja in nadzira pravilnost uporabe tega akta.
(2) Agencija nadzira pravilnost
uporabe metode regulirane omrežnine prek odločanja o izdaji soglasja k
omrežnini, upravičenim stroškom in drugim elementom omrežnine ter z izdajo
posebne odločbe skladno s tretjim odstavkom 46.a člena EZ.

Priloga
1: Določitev stroška lastniškega kapitala sistemskega operaterja

Akt o metodologiji za določitev omrežnine in kriterijih
za ugotavljanje upravičenih stroškov za prenosno omrežje zemeljskega plina
(Uradni list RS, št. 59/10)
vsebuje naslednje prehodne in končni določbi:
»VIII. PREHODNE IN KONČNI DOLOČBI
43. člen
Če sistemski operater za poslovne potrebe
obračunava strošek amortizacije po amortizacijskih stopnjah, ki so višje od
stopenj iz 2. odstavka 17. člena tega akta oziroma po drugačni metodi, kot jo
je upošteval pri določitvi upravičenih stroškov, mora zagotoviti posebne
evidence za potrebe določitve upravičenih stroškov na podlagi tega akta.
Sistemski operater pri vzpostavitvi posebne evidence skladno s 17. členom tega
akta za potrebe določitve upravičenih stroškov vnese postavke neopredmetenih
sredstev in opredmetenih osnovnih sredstev na podlagi knjigovodskih vrednosti v
poslovnih knjigah na dan 31. decembra 2009 (t-1).
44. člen
Prvo regulativno obdobje po tem aktu je
obdobje od 1. 1. 2011 do 31. 12. 2013.
45. člen
(1) Sistemski operater poda prvo vlogo
za izdajo soglasja k omrežnini za regulativno obdobje od 1. 1. 2011 do
31. 12. 2013 najkasneje do 1. oktobra 2010.
(2) Agencija izda odločbo v skladu s
četrtim odstavkom 10. člena za regulativno obdobje od 1. 1. 2011 do
31. 12. 2013 najkasneje do 1. avgusta 2010.
46. člen
(1) Sistemski operater v prvi vlogi za
izdajo soglasja k omrežnini za regulativno obdobje od 1. 1. 2011 do
31. 12. 2013 zaradi prehoda na daljše regulativno obdobje na podlagi 41.
člena upošteva ugotovljen presežek oziroma primanjkljaj omrežnine leta 2009.
(2) Ugotovljen presežek oziroma
primanjkljaj omrežnine za leto 2010 se bo v skladu z 39. členom tega akta v
regulativnem obdobju, ki bo sledilo prvemu regulativnemu obdobju iz 44. člena,
upošteval kot odstopanje za zadnje leto preteklega regulativnega obdobja.
47. člen
Z dnem uveljavitve tega akta preneha
veljati Akt o določitvi metodologije za določitev omrežnine in kriterijih za ugotavljanje
upravičenih stroškov za prenosno omrežje zemeljskega plina (Uradni list RS, št.
131/04).
48. člen
Ta akt začne veljati naslednji dan po
objavi v Uradnem listu Republike Slovenije.«.

Akt o spremembi Akta o metodologiji za določitev
omrežnine in kriterijih za ugotavljanje upravičenih stroškov za prenosno
omrežje zemeljskega plina (Uradni list RS, št. 109/10)
vsebuje naslednjo končno določbo:
»KONČNA DOLOČBA
2. člen
Ta akt začne veljati naslednji dan po
objavi v Uradnem listu Republike Slovenije.«.

Akt o spremembah in dopolnitvah Akta o metodologiji za
določitev omrežnine in kriterijih za ugotavljanje upravičenih stroškov za
prenosno omrežje zemeljskega plina (Uradni list RS, št. 7/11)
vsebuje naslednjo končno določbo:
»KONČNA DOLOČBA
10. člen
Ta akt začne veljati naslednji dan po
objavi v Uradnem listu Republike Slovenije.«.

Akt o spremembah Akta o metodologiji za
določitev omrežnine in kriterijih za ugotavljanje upravičenih stroškov za
prenosno omrežje zemeljskega plina (Uradni list RS, št. 47/13)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
Ne glede na določbo 3. člena tega akta se
povprečna vrednost stanja odstopanj za prvo leto regulativnega obdobja, ki
traja od 1. januarja 2014 do 31. decembra 2016, izračuna z upoštevanjem stanja
nič (0,00) na začetku leta 2014 in stanja odstopanja na koncu leta 2014.
5. člen
Ta akt začne veljati 1. januarja 2014.«.

Akt o spremembah in dopolnitvah Akta o
metodologiji za določitev omrežnine in kriterijih za ugotavljanje upravičenih
stroškov za prenosno omrežje zemeljskega plina (Uradni list RS, št. 112/13)
vsebuje naslednjo končno določbo:
»KONČNA DOLOČBA
7. člen
Ta akt začne veljati 1. januarja 2014.«.