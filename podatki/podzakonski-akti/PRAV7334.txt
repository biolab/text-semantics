1. člen
Ta pravilnik v skladu z drugim odstavkom 4.
člena Direktive 2000/53/ES Evropskega parlamenta in Sveta z dne 18. septembra
2000 o izrabljenih vozilih (UL L št. 269 z dne 21. 10. 2000, str. 34), zadnjič
spremenjeno z Delegirano direktivo Komisije (EU)
2020/362 z dne 17. decembra 2019 o spremembi Priloge II k Direktivi
2000/53/ES Evropskega parlamenta in Sveta o izrabljenih vozilih glede izvzetja
za šestvalentni krom kot protikorozijsko sredstvo hladilnega sistema iz
ogljikovega jekla v absorpcijskih hladilnikih v avtodomih (UL L št. 67 z dne 5. 3.
2020, str. 116) in Delegirano direktivo Komisije (EU) 2020/363 z dne
17. decembra 2019 o spremembi Priloge II k Direktivi 2000/53/ES Evropskega
parlamenta in Sveta o izrabljenih vozilih glede določenih izjem za svinec in
svinčeve spojine v sestavnih delih (UL L št. 67 z dne 5. 3. 2020,
str. 119), (v nadaljnjem besedilu: Direktiva
2000/53/ES), določa prepovedi in omejitve glede vsebnosti določenih nevarnih
snovi v materialih in sestavnih delih motornih vozilih.
2. člen
Izrazi, uporabljeni v tem pravilniku, imajo
naslednji pomen:
1.    
Motorna vozila so vozila kategorije M1 in N1, pri
čemer predstavlja:
- 
kategorija M1 vozila za prevoz potnikov z največ osmimi
sedeži poleg sedeža voznika;
- 
kategorija N1 vozila za prevoz blaga z največjo dovoljeno
maso do vključno 3,5 tone.
2.    
Materiali in sestavni deli motornih vozil so tako materiali in sestavni
deli, ki so vgrajeni v samo motorno vozilo, kot tudi materiali in sestavni
deli, ki se uporabljajo za vzdrževanje in servisiranje motornih vozil.
3.    
Dajanje v promet je uvoz ali prva prodaja oziroma prvi prenos pravice
uporabe ali razpolaganja z materialom ali sestavnim delom motornega vozila od
proizvajalca ali njegovega pooblaščenega zastopnika v Skupnosti na uvoznika ali
distributerja na trgu Evropske skupnosti oziroma na končnega
potrošnika-uporabnika v Skupnosti.
4.    
Namenoma dodana snov je snov, ki je namenoma uporabljena v sestavi
materiala ali sestavnega dela motornega vozila in katere prisotnost je v
končnem produktu zaželena zaradi zagotovljanja posebnih značilnosti, videza ali
kakovosti. Uporaba recikliranih materialov za proizvodnjo novih izdelkov, kjer
posamezni deli recikliranih materialov lahko vsebujejo snovi, ki jih ureja ta
pravilnik, se ne obravnava kot namerno dodajanje snovi.
3. člen
(1) Materiali in sestavni deli
motornih vozil, dani v promet po 1. juliju 2003, lahko vsebujejo največ
0,1 masnih % svinca, šestvalentnega kroma ali živega srebra in največ 0,01
masnih % kadmija v homogenem materialu pod pogojem, da te snovi niso namenoma
dodane.
(2) Najvišje dovoljene koncentracije,
navedene v prejšnjem odstavku, ne veljajo za sestavne dele motornih vozil, ki
se dajejo v promet po 1. juliju 2003, kadar se uporabljajo kot sestavni
deli za vzdrževanje in servisiranje motornih vozil, ki so bila dana v promet
pred 1. julijem 2003. Ta izjema ne velja za uteži za centriranje koles,
ogljikove krtačke za elektromotorje in zavorne obloge.
4. člen
(1) Ne glede na določbo prvega
odstavka prejšnjega člena lahko materiali in sestavni deli motornih vozil,
navedeni v Prilogi Direktive 2000/53/ES (v nadaljnjem besedilu: Priloga),
vsebujejo svinec, živo srebro, kadmij in šestvalentni krom v koncentracijah, ki
presegajo koncentracije, navedene v prvem odstavku prejšnjega člena, če so pri
tem izpolnjeni tudi drugi pogoji, navedeni v Prilogi.
(2) V primerih, posebej določenih v
Prilogi, morajo biti sestavni deli iz prejšnjega odstavka opremljeni z jasnimi,
čitljivimi in neizbrisnimi oznakami, iz katerih je razvidno, da koncentracije
snovi iz prejšnjega odstavka presegajo dovoljene koncentracije iz prvega
odstavka prejšnjega člena.
(3) Sestavni deli motornih vozil, ki
so že bili v prometu ob izteku rokov, določenih v Prilogi, se lahko brez
omejitev ponovno uporabljajo tudi po izteku teh rokov.

Pravilnik o vsebnosti nevarnih snovi v
materialih in sestavnih delih motornih vozil (Uradni list RS, št. 43/06)
vsebuje naslednji končni določbi:
»5. člen
Z dnem uveljavitve tega pravilnika preneha
veljati Pravilnik o vsebnosti nevarnih snovi v materialih in sestavnih delih
motornih vozil (Uradni list RS, št. 8/05).
6. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o vsebnosti nevarnih snovi v materialih in sestavnih delih motornih
vozil (Uradni list RS, št. 32/09) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o vsebnosti nevarnih snovi v materialih in sestavnih delih motornih
vozil (Uradni list RS, št. 74/11) vsebuje naslednjo končno določbo:
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o vsebnosti
nevarnih snovi v materialih in sestavnih delih motornih vozil (Uradni list RS,
št. 93/13) vsebuje naslednjo končno določbo:
»2. člen
Ta pravilnik začne veljati naslednji dan po
njegovi objavi v Uradnem listu Republike Slovenije.«.

Pravilnik o spremembi Pravilnika o vsebnosti
nevarnih snovi v materialih in sestavnih delih motornih vozil (Uradni list RS,
št. 87/16)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o vsebnosti
nevarnih snovi v materialih in sestavnih delih motornih vozil (Uradni list RS,
št. 36/18)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o vsebnosti
nevarnih snovi v materialih in sestavnih delih motornih vozil (Uradni list RS,
št. 62/20)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.