I. SPLOŠNE DOLOČBE
1. člen
(vsebina in namen)
(1) Ta akt določa metodologijo za določitev
regulativnega okvira, v katerem operater prenosnega sistema zemeljskega plina
(v nadaljnjem besedilu: operater prenosnega sistema) po predhodnem soglasju
Agencije za agencijo (v nadaljnjem besedilu: agencija) določi upravičene
stroške in vire za pokrivanje upravičenih stroškov.
(2) S tem aktom se določajo:
-       
trajanje posameznega regulativnega obdobja;
-       
vrste in kriteriji za določitev ter način izračuna elementov regulativnega
okvira;
-       
vrste upravičenih stroškov, vključno z reguliranim donosom, kriteriji za
ugotavljanje upravičenih stroškov in način njihovega določanja;
-       
način vključitve stimulacije za pridobitev evropskih sredstev;
-       
vsebina zahteve operaterja prenosnega sistema za izdajo soglasja k
regulativnemu okviru, tarifnim postavkam omrežnine in tarifnim postavkam za
ostale storitve (v nadaljnjem besedilu: zahteva za izdajo soglasja agencije);
-       
vrsta, format in način posredovanja podatkov, potrebnih za določitev
regulativnega okvira;
-       
podrobnejša pravila in način ugotavljanja odstopanj od regulativnega
okvira;
-       
parametri posameznih dimenzij kakovosti, njihove referenčne vrednosti
ter načini in standardi njihovega izračunavanja;
-       
minimalni standardi kakovosti različnih storitev operaterja prenosnega
sistema;
-       
višina, načini in roki za plačilo nadomestila zaradi kršitev minimalnih
standardov kakovosti.
(3) Namen tega akta je zagotoviti:
-       
učinkovitost operaterja prenosnega sistema z namenom zagotavljanja
učinkovite ravni delovanja, investiranja in uporabe prenosnega sistema
zemeljskega plina (v nadaljnjem besedilu: prenosni sistem);
-       
zanesljivo, varno in učinkovito izvajanje prenosa zemeljskega plina in
drugih nalog operaterja prenosnega sistema v skladu z Energetskim zakonom
(Uradni list RS, št. 17/14, v nadaljnjem besedilu: EZ-1);
-       
trajnostno gospodarno poslovanje operaterja prenosnega sistema;
-       
stabilne in predvidljive razmere za delovanje operaterja prenosnega
sistema in stabilno okolje za vlagatelje oziroma lastnike;
-       
ekonomsko reguliranje, zasnovano na spodbudah;
-       
izboljševanje oziroma ohranjanje kakovosti storitev z zemeljskim plinom.
2. člen
(pomen izrazov)
Izrazi, uporabljeni v tem aktu, imajo enak pomen, kot izrazi,
opredeljeni v 4. in 159. členu EZ-1, poleg tega imajo posamezni izrazi še
naslednji pomen:
-       
bilančne razlike:                                      so količine
zemeljskega plina v kWh, ki na merilnih mestih prenosnega sistema
niso registrirane in predstavljajo višek ali primanjkljaj energije ter so
posledica merilnih negotovosti;
-       
bilančni obračun:                                     je obračun
prihodkov in stroškov oziroma odhodkov v zvezi z izravnavo
in uravnoteženjem z namenom uresničitve načela nevtralnosti ter obračun
prihodkov in stroškov oziroma odhodkov v zvezi z bilančnimi razlikami;
-       
SAIDI:                                                     je parameter
povprečnega trajanja prekinitev oskrbe z zemeljskim plinom;
-       
SAIFI:                                                      je parameter
povprečne frekvence prekinitev oskrbe z zemeljskim plinom;
-       
sredstva:                                                 so
neopredmetena sredstva v uporabi, ki ne vključujejo dobrega imena,
in opredmetena osnovna sredstva v uporabi, ki so neposreden
pogoj za opravljanje dejavnosti operaterja prenosnega sistema;
-       
zemeljski plin za izgube:                         so količine
zemeljskega plina v kWh, ki na merilnih mestih prenosnega sistema
niso registrirane in nastanejo med obratovanjem prenosnega sistema ali med
izvajanjem vzdrževalnih del na prenosnem sistemu;
-       
zemeljski plin za izravnavo:                    je količina zemeljskega
plina v kWh, ki je namenjena izravnavi dnevnih odstopanj med
prevzetimi in predanimi količinami zemeljskega plina, uravnoteženju sistema
in bilančnim razlikam ter ne vključuje zemeljskega plina za osnovno
polnitev;
-       
zemeljski plin za lastno rabo:                  je količina
zemeljskega plina v kWh, ki je na merilnih mestih prenosnega
sistema registriran za potrebe delovanje kompresorjev in za tehnološko
ogrevanje. Količina zemeljskega plina za lastno rabo vključuje tudi
registrirane količine izpihanega zemeljskega plina;
-       
zemeljski plin za osnovno polnitev:         je količina zemeljskega
plina v kWh, ki je namenjena osnovnemu polnjenju prenosnega sistema
za potrebe usposobitve prenosnega sistema za obratovanje oziroma prenos
zemeljskega plina po prenosnem sistemu.
II. REGULATIVNO OBDOBJE
3. člen
(regulativno obdobje)
Regulativno obdobje je obdobje treh zaporednih koledarskih let.
Regulativna obdobja potekajo časovno zaporedno in zvezno.
III. METODA REGULACIJE
4. člen
(metoda regulacije)
(1) Metoda regulacije temelji na metodi reguliranega
letnega prihodka in reguliranih omrežnin operaterja prenosnega sistema, ki
določa vzročno-posledično povezavo upravičenih stroškov in reguliranih letnih
prihodkov operaterja prenosnega sistema in na tej podlagi obveznost operaterja
prenosnega sistema, da presežek omrežnin prenese in uporabi za pokrivanje upravičenih
stroškov v naslednjem regulativnem obdobju oziroma pravico operaterja
prenosnega sistema, da pri določitvi regulativnega okvira v naslednjih letih
upošteva pokritje primanjkljaja omrežnin.
(2) Reguliran letni prihodek operaterja prenosnega
sistema je prihodek posameznega leta regulativnega obdobja iz zaračunanih
omrežnin za uporabo prenosnega sistema in drugih prihodkov in je namenjen
pokrivanju upravičenih stroškov operaterja prenosnega sistema.
(3) Omrežnina je znesek, ki ga je za uporabo prenosnega sistema
zemeljskega plina dolžan plačati uporabnik prenosnega sistema in se izračuna na
podlagi tarifnih postavk omrežnine ter obsega uporabe tega sistema v skladu z
aktom, ki ureja metodologijo za obračunavanje omrežnine za prenosni sistem (v
nadaljnjem besedilu: metodologija za obračunavanje omrežnine).
(4) Regulirane omrežnine so seštevek omrežnin za
posamezno leto regulativnega obdobja.
5. člen
(regulativni okvir)
(1) Z metodo reguliranega letnega prihodka in
reguliranih omrežnin operater prenosnega sistema določi regulativni okvir tako,
da z načrtovanim reguliranim letnim prihodkom za regulativno obdobje, presežkom
omrežnin iz preteklih let in načrtovanim primanjkljajem omrežnin največ v
višini stroška amortizacije zagotovi kritje največ do zneska upravičenih
stroškov za regulativno obdobje in pripadajočega primanjkljaja omrežnin iz
preteklih let.
(2) Metoda reguliranega letnega prihodka in reguliranih
omrežnin operaterja prenosnega sistema temelji na spodbudah, ki so odvisne od
doseganja nižjih realiziranih stroškov od dejanskih upravičenih stroškov, od
doseganja 25-odstotne razlike med prihodki in stroški ter odhodki operaterja
prenosnega sistema od nakupa dodatnih zmogljivosti po programu prevelikega
zakupa in ponovnega odkupa.
6. člen
(načrtovane regulirane omrežnine)
Operater prenosnega sistema v regulativnem okviru določi načrtovane
regulirane omrežnine za posamezno leto regulativnega obdobja (OMRt)
na naslednji način:
kjer oznake pomenijo:
OMRt     načrtovane
regulirane omrežnine za posamezno leto regulativnega obdobja, v eurih;
              Ust
načrtovani upravičeni stroški za posamezno leto regulativnega obdobja, določeni
v skladu z določbami od 9. člena do 30. člena tega akta, v eurih;
DPt
       načrtovani drugi prihodki za posamezno leto regulativnega obdobja,
določeni v skladu z določbami od 33. člena do 36. člena tega akta,
ki so predhodno zmanjšani za izločene prihodke iz 34. člena tega
akta, v eurih;
ΔROT-1
  tisti del odstopanj od regulativnega okvira za pretekla leta (ΔRO),
ki ga operater prenosnega sistema še ni upošteval pri določitvi regulativnega
okvira za pretekla leta in ki se odraža v presežku ali primanjkljaju
omrežnin ter se določi v skladu z določbami od 47. člena do 49. člena tega
akta in se upošteva pri določitvi regulativnega okvira za regulativno
obdobje v višini, določeni v skladu z 49. členom tega akta, v eurih;
tROT
     trajanje regulativnega obdobja, ki se določi v skladu s 3. členom tega
akta, izraženo s številom koledarskih let;
nΔROTt načrtovani
primanjkljaj omrežnin za posamezno leto regulativnega obdobja, ki za vsa leta
regulativnega obdobja skupaj ne sme preseči višine načrtovanega stroška
amortizacije iz regulativnega okvira za to regulativno obdobje in se
določi v skladu z 49. členom tega akta, v eurih;
t             leto regulativnega
obdobja.
IV. ELEMENTI REGULATIVNEGA OKVIRA
7. člen
(elementi regulativnega okvira)
(1) Regulativni okvir je vrednostna opredelitev
načrtovanih upravičenih stroškov operaterja prenosnega sistema in virov za
pokrivanje načrtovanih upravičenih stroškov po posameznih letih regulativnega
obdobja.
(2) Načrtovani upravičeni stroški v skladu s tem aktom
predstavljajo načrtovane stroške delovanja in vzdrževanja, načrtovane stroške
amortizacije in načrtovan reguliran donos na sredstva.
(3) Viri za pokrivanje načrtovanih upravičenih stroškov
v skladu s tem aktom predstavljajo načrtovane regulirane omrežnine, načrtovane
druge prihodke iz izvajanja dejavnosti operaterja prenosnega sistema, presežke
ali primanjkljaje omrežnin iz preteklih let in načrtovani primanjkljaj omrežnin
največ v višini stroška amortizacije v skladu z 255. členom EZ-1.
(4) Z namenom preprečitve skokovitega spreminjanja
tarifnih postavk omrežnine med posameznimi leti regulativnega obdobja
regulativni okvir določa tudi izravnavo tarifnih postavk omrežnine po
posameznih letih regulativnega obdobja. Izravnava tarifnih postavk omrežnine
med posameznimi leti regulativnega obdobja se izvede tako, da sta:
-       
znesek načrtovanih reguliranih omrežnin ob upoštevanju načrtovane
uporabe prenosnega sistema in načrtovanih tarifnih postavk omrežnine, določenih
v skladu z metodologijo za obračunavanje omrežnine, in
-       
znesek tistega dela načrtovanih upravičenih stroškov, ki se krijejo iz
reguliranih omrežnin, za regulativno obdobje pred in po izravnavi enaka.
8. člen
(geografsko območje)
Operater prenosnega sistema mora določiti regulativni okvir
za regulativno obdobje za celotno območje Republike Slovenije na način, kot je
določen v tem aktu.
V. VRSTE IN KRITERIJI ZA DOLOČITEV TER NAČIN IZRAČUNA
ELEMENTOV REGULATIVNEGA OKVIRA
1. Upravičeni stroški
9. člen
(upravičeni stroški)
(1) Upravičeni stroški regulativnega obdobja (USRO)
se določijo kot vsota upravičenih stroškov za posamezna leta regulativnega
obdobja (USt).
(2) Upravičene stroške za posamezna leta regulativnega
obdobja in za regulativno obdobje določi operater prenosnega sistema v
regulativnem okviru, ki ga posreduje agenciji v soglasje v skladu s tem aktom.
10. člen
(določitev upravičenih stroškov)
(1) Operater prenosnega sistema določi upravičene
stroške za posamezno leto regulativnega obdobja (USt) na
naslednji način:
kjer oznake pomenijo:
USt    upravičeni stroški
za posamezno leto regulativnega obdobja, v eurih;
SDVt letni stroški
delovanja in vzdrževanja, v eurih;
AMt   letni strošek amortizacije,
v eurih;
RDSt letni reguliran donos
na sredstva, v eurih;
t         leto regulativnega obdobja.
(2) Operater prenosnega sistema mora pri določitvi
upravičenih stroškov v zahtevi za izdajo soglasja agencije upoštevati zlasti:
-       
tiste postavke, ki so neposreden pogoj za opravljanje dejavnosti
operaterja prenosnega sistema, posledica opravljanja dejavnosti operaterja
prenosnega sistema in nimajo značaja privatnosti ter so v skladu z običajno
poslovno prakso, tehničnimi standardi in zahtevami iz aktov, ki urejajo
področje sistemskih obratovalnih navodil;
-       
namensko rabo postavk;
-       
gospodarno in učinkovito rabo postavk.
1.1 Stroški delovanja in vzdrževanja
11. člen
(stroški delovanja in vzdrževanja)
(1) Stroški delovanja in vzdrževanja (SDV) so
stroški in odhodki, ki nastanejo v zvezi z delovanjem in vzdrževanjem
prenosnega sistema v skladu s predpisi, tehničnimi standardi in zahtevami
aktov, ki urejajo področje sistemskih obratovalnih navodil.
(2) Med stroške delovanja in vzdrževanja (SDV) se
ne priznavajo stroški in odhodki:
-       
ki se nanašajo na stroške zemeljskega plina za lastno rabo in izgube v
obsegu, ki presega dva odstotka prenesenih količin zemeljskega plina;
-       
ki se nanašajo na plače in druge vrste plačil delavcem ter članom
organov vodenja in nadzora na podlagi uspešnosti poslovanja (na primer
trinajsta plača, del plače iz naslova poslovne uspešnosti, božičnica, nagrade
za uspešno poslovanje in podobno) skupaj s pripadajočimi dajatvami;
-       
dodatnega pokojninska zavarovanja;
-       
ki se nanašajo na donacije;
-       
v višini 50 odstotkov stroškov reklame operaterja prenosnega sistema v
zvezi s pridobivanjem novih odjemalcev na prenosnem sistemu in reklamiranjem
zanesljivosti ter varnosti oskrbe z zemeljskim plinom. Če priznani znesek
stroška reklam presega 0,3 odstotka čistih prihodkov od prodaje operaterja
prenosnega sistema, se tudi ta presežni del stroška reklam ne priznava med
stroške delovanja in vzdrževanja;
-       
za sponzorstva;
-       
vezani na usredstvene lastne proizvode in storitve v višini izkazanih
prihodkov za te namene;
-       
ki se nanašajo na prevrednotovalne poslovne odhodke, razen tistih
prevrednotovalnih poslovnih odhodkov, ki so našteti v 12. členu tega akta;
-       
povezani z vračili neupravičeno pridobljenih brezplačno prevzetih
evropskih sredstev;
-       
za nadomestila na podlagi 260. člena EZ-1 in
-       
ki se ne priznajo v skladu z davčno zakonodajo.
(3) Stroški in odhodki, ki se ne priznajo skladno z
davčno zakonodajo, se presojajo po predpisih, ki urejajo davke in za potrebe
tega akta predstavljajo postavke, ki se nanašajo na:
-       
privatno življenje delavcev, članov organov vodenja in nadzora ter
lastnikov;
-       
stroške prisilne izterjave davkov ali drugih dajatev;
-       
kazni, ki jih izreče pristojni organ;
-       
stroške reprezentance v višini 50 odstotkov;
-       
plače, druga izplačila v zvezi z zaposlitvijo ter nadomestila plač za
čas odsotnosti z dela zaradi izrabe letnega dopusta in zaradi drugih odsotnosti
z dela poslovodnih delavcev, prokuristov in delavcev s posebnimi pooblastili in
odgovornostmi, ki presegajo znesek, obračunan v skladu z zakonom oziroma
pogodbo in
-       
bonitete in druga izplačila v zvezi z zaposlitvijo, če niso obdavčeni po
davčni zakonodaji.
(4) V okviru stroškov delovanja in vzdrževanja (SDV)
se ločeno obravnavajo nadzorovani stroški delovanja in vzdrževanja (NSDV)
in nenadzorovani stroški delovanja in vzdrževanja (NNSDV).
12. člen
(nenadzorovani stroški delovanja in vzdrževanja)
Nenadzorovani stroški delovanja in vzdrževanja (NNSDV)
operaterja prenosnega sistema so stroški oziroma odhodki, ki se nanašajo na:
-       
nakup in prodajo zemeljskega plina za izravnavo;
-       
porabljen zemeljski plin za lastno rabo in za izgube do vključno dveh
odstotkov prenesenih količin zemeljskega plina;
-       
druge dajatve, ki so predpisane s strani države in ne predstavljajo
stroškov materiala ali stroškov storitev;
-       
članarine, kjer je članstvo predpisano z zakonom in uredbami Evropske
unije;
-       
rente in odškodnine, ki so posledica umestitve energetske infrastrukture
v prostor in ne povečujejo nabavne vrednosti sredstev operaterja prenosnega
sistema;
-       
nadomestila operaterja prenosnega sistema za izvajanje regulativnih
nalog agencije;
-       
prevrednotovalne poslovne odhodke v zvezi s terjatvami do uporabnikov
sistema iz naslova omrežnin;
-       
prevrednotovalne poslovne odhodke, nastale v zvezi s sredstvi v primeru,
če se sredstva nanašajo na energetsko infrastrukturo in so tovrstni odhodki
posledica stečajev, likvidacij, izvršilnih postopkov ali premestitve obstoječe
energetske infrastrukture iz upravičenih razlogov.
13. člen
(nadzorovani stroški delovanja in vzdrževanja)
Če ta akt ne določa drugače, nadzorovane stroške delovanja in
vzdrževanja (NSDV) sestavljajo:
-       
stroški materiala;
-       
stroški storitev;
-       
stroški dela;
-       
drugi poslovni odhodki in
-       
drugi odhodki.
14. člen
(določitev stroškov delovanja in vzdrževanja)
Operater prenosnega sistema določi stroške delovanja in
vzdrževanja za posamezno leto regulativnega obdobja (SDVt) na
naslednji način:
kjer oznake pomenijo:
SDVt           letni
stroški delovanja in vzdrževanja, v eurih;
NSDVt-1      nadzorovani
stroški delovanja in vzdrževanja, v eurih;
Ut
               faktor učinkovitosti za posamezno leto regulativnega obdobja, ki
se določi v skladu z 18. členom tega akta;
NNSDVt-1   nenadzorovani
stroški delovanja in vzdrževanja, v eurih;
NIt               faktor
načrtovane letne inflacije;
t                  leto regulativnega
obdobja.
15. člen
(osnova za določitev stroškov delovanja in vzdrževanja)
(1) Operater prenosnega sistema pri določitvi stroškov
delovanja in vzdrževanja (SDV) za prvo leto regulativnega obdobja upošteva
vrednosti izračunanih nenadzorovanih stroškov delovanja in vzdrževanja in
nadzorovanih stroškov delovanja in vzdrževanja za leto pred začetkom
regulativnega obdobja (leto t-1), ki se določijo kot povprečna vrednost
teh realiziranih stroškov zadnjih treh let pred letom t-1, ugotovljenih
na podlagi določb tega akta.
(2) Pri izračunu povprečne vrednosti realiziranih
stroškov zadnjih treh let pred letom t-1 iz prejšnjega odstavka se
postavke, vezane na enkratne poslovne dogodke zadnjih treh let pred letom t-1,
ne upoštevajo.
(3) Vrednost nenadzorovanih stroškov delovanja in
vzdrževanja in nadzorovanih stroškov delovanja in vzdrževanja zadnjih treh let
pred letom t-1 se preračuna na vrednost leta t-1 z uporabo
faktorja realizirane letne inflacije za leti t-3 in t-2 in nato z
uporabo faktorja načrtovane letne inflacije za leto t-1, ki se določijo
ob upoštevanju podatka o realizirani oziroma načrtovani stopnji inflacije za
povprečje leta iz Pomladanske napovedi gospodarskih gibanj, ki jo objavi Urad
Republike Slovenije za makroekonomske analize in razvoj (v nadaljnjem besedilu:
UMAR) v letu pred začetkom regulativnega obdobja (leto t-1).
16. člen
(faktor prilagoditve)
(1) Pri določitvi dela stroškov delovanja in vzdrževanja
posameznega leta regulativnega obdobja, ki se nanaša na nadzorovane stroške
delovanja in vzdrževanja v zvezi s stroški storitev in materiala za vzdrževanje
prenosnega sistema ter stroški dela, mora operater prenosnega sistema
prilagoditi višino teh stroškov tako, da upošteva faktor prilagoditve.
(2) Faktor prilagoditve, ki ga operater prenosnega
sistema upošteva pri prilagoditvi stroškov iz prejšnjega odstavka, se izračuna
ob upoštevanju 70 odstotkov od ugotovljenega faktorja spremembe dolžine
prenosnega omrežja v uporabi. Za potrebe določitve upravičenih stroškov na
podlagi tega akta faktor prilagoditve ne more biti višji od 1,03.
(3) Operater prenosnega sistema določi faktor spremembe dolžine
prenosnega omrežja v uporabi na podlagi načrtovanih usposobljenih naložb v
skladu s 30. členom tega akta in odraža spremembo načrtovane dolžine prenosnega
omrežja na dan 31. december posameznega leta regulativnega obdobja glede
na načrtovano dolžino prenosnega omrežja za predhodno leto. Za prvo leto
regulativnega obdobja se podatek o načrtovani dolžini prenosnega omrežja za
predhodno leto (leto t-1) izračuna kot dolžina prenosnega omrežja na dan
31. december leta t-2, povečana za načrtovano dolžino usposobljenih
naložb v letu t-1.
17. člen
(faktor načrtovane letne inflacije)
(1) Pri določitvi stroškov delovanja in vzdrževanja za
posamezno leto regulativnega obdobja operater prenosnega sistema upošteva
faktor načrtovane letne inflacije (NIt), ki se določi ob
upoštevanju podatka o načrtovani stopnji inflacije za povprečje leta iz
Pomladanske napovedi gospodarskih gibanj, ki jo objavi UMAR v letu pred
začetkom regulativnega obdobja (leto t-1).
(2) Če UMAR v pomladanski napovedi iz prejšnjega
odstavka ne objavi načrtovane stopnje inflacije za vsa posamezna leta
regulativnega obdobja, se pri izračunu faktorja načrtovane letne inflacije za
manjkajoče leto upošteva objavljeni podatek o načrtovani stopnji inflacije za povprečje
leta za zadnje leto iz napovedi iz prejšnjega odstavka.
18. člen
(faktor učinkovitosti)
(1) Operater prenosnega sistema pri določitvi
nadzorovanih stroškov delovanja in vzdrževanja za posamezno leto regulativnega
obdobja upošteva zahtevano povečevanje učinkovitosti, ki se odraža v faktorju
učinkovitosti za posamezno leto regulativnega obdobja (Ut). Faktor
učinkovitosti odraža zahtevo po potrebnem znižanju upravičenih stroškov
operaterja prenosnega sistema.
(2) Faktor učinkovitosti za posamezno leto regulativnega
obdobja (Ut) za operaterja prenosnega sistema z odločbo
določi agencija najkasneje do 30. aprila v letu pred začetkom
regulativnega obdobja.
19. člen
(določitev faktorja učinkovitosti)
(1) Agencija določi faktor učinkovitosti za posamezno leto
regulativnega obdobja (Ut) na naslednji način:
ob upoštevanju:
-       
načrtovanega povečanja splošne produktivnosti gospodarstva (USplt)
iz Pomladanske napovedi gospodarskih gibanj, ki jo objavi UMAR v letu pred
začetkom regulativnega obdobja (leto t-1), in
-       
zahtevane povečane individualne učinkovitosti operaterja prenosnega
sistema (UIndt) na podlagi primerjalnih analiz učinkovitosti
po strokovnih metodah (v nadaljnjem besedilu: primerjalna analiza).
(2) Če UMAR v pomladanski napovedi iz prejšnjega
odstavka ne objavi načrtovanega povečanja splošne produktivnosti gospodarstva
za vsa posamezna leta regulativnega obdobja, agencija pri določitvi faktorja
učinkovitosti za posamezno leto regulativnega obdobja (Ut),
ki se nanaša na zahtevano povečanje splošne produktivnosti gospodarstva (USplt),
za manjkajoče leto upošteva objavljeni podatek o načrtovanem povečanju splošne
produktivnosti gospodarstva za zadnje objavljeno leto iz napovedi iz prejšnjega
odstavka.
(3) Agencija zaradi presoje, ali nadzorovani stroški delovanja
in vzdrževanja operaterja prenosnega sistema ustrezajo nadzorovanim stroškom
delovanja in vzdrževanja, ki bi jih v primerljivih okoliščinah imel učinkovit
in strukturno primerljiv operater prenosnega sistema, izvede primerjalne
analize. Agencija za posameznega operaterja prenosnega sistema upošteva faktor
zahtevanega povečanja individualne učinkovitosti operaterja prenosnega sistema
(UIndt) na podlagi rezultatov primerjalnih analiz in z
upoštevanjem meril iz Priloge 1, ki je sestavni del tega akta.
1.2 Strošek amortizacije
20. člen
(določitev stroška amortizacije)
Operater prenosnega sistema določi strošek amortizacije za
posamezno leto regulativnega obdobja (AMt) na naslednji
način:
kjer oznake pomenijo:
AMt   letni strošek
amortizacije, v eurih;
NVt
   nabavna vrednost posameznega sredstva, določena v skladu z 22. členom
tega akta, v eurih;
ast
    amortizacijska stopnja za posamezno sredstvo, določena v skladu z 21. in
22. členom tega akta;
t         leto regulativnega obdobja.
21. člen
(strošek amortizacije)
(1) Operater prenosnega sistema določi strošek
amortizacije, ki je odvisen od nabavne vrednosti sredstev, ki se določi v
skladu z 22. členom tega akta, in amortizacijske stopnje, določene ob
upoštevanju dobe koristnosti posameznega sredstva ter uporabe metode
enakomernega časovnega amortiziranja.
(2) Pri določitvi stroška amortizacije operater
prenosnega sistema v skladu s tem aktom upošteva amortizacijske stopnje, ki
odražajo dobo koristnosti posameznega sredstva in niso višje od davčno
priznanih.
(3) Če operater prenosnega sistema za poslovne potrebe
obračunava strošek amortizacije po amortizacijskih stopnjah, ki so nižje od
davčno priznanih amortizacijskih stopenj, mora pri določitvi stroška
amortizacije v skladu s tem aktom upoštevati nižje amortizacijske stopnje.
(4) Pri določitvi stroška amortizacije se amortizacija
od posameznega sredstva ali dela sredstva obračuna in prizna le enkrat.
(5) Če operater prenosnega sistema pri sredstvih v dobi
uporabnosti ugotovi neenakomerno uporabo sredstev, se za ta sredstva pri
določitvi omrežnine uporabi metoda proizvedenih enot glede na pričakovani
vzorec gospodarskih koristi iz sredstev.
22. člen
(nabavna vrednost sredstev)
(1) Operater prenosnega sistema mora pri določitvi
stroška amortizacije upoštevati nabavno vrednost sredstev. Nabavna vrednost
sredstev v skladu s tem aktom predstavlja nabavno vrednost teh sredstev pri
operaterju prenosnega sistema ob pridobitvi, zmanjšana za morebitne slabitve
teh sredstev, kot je določeno z računovodskimi standardi.
(2) V nabavno vrednost sredstev iz prejšnjega odstavka
se v skladu s tem aktom ne vključujejo:
-       
preostala vrednost posameznega sredstva, ki predstavlja ocenjeni znesek,
ki ga bo operater prenosnega sistema prejel na dan odtujitve sredstva, po
zmanjšanju za pričakovane stroške odtujitve, če starost in stanje sredstva ali
pogodba na podlagi podeljene pravice izvajanja gospodarske javne službe
nakazuje na konec njegove dobe koristnosti;
-       
stroški izposojanja v zvezi s pridobitvijo sredstev do njihove
usposobitve za uporabo za sredstva, usposobljena za uporabo od 1. januarja
2016 dalje in
-       
zvišanja vrednosti, ki so posledice prevrednotenja oziroma revalorizacije
vrednosti sredstev.
(3) Če se med dobo koristnosti sredstev zniža njihova
vrednost, operater prenosnega sistema upošteva znižano nabavno vrednost
sredstev.
(4) Nabavna vrednost sredstev, ki se bodo usposobila po
posameznih letih regulativnega obdobja, mora biti določena v skladu z načrtom
usposobitve sredstev iz naložbenega načrta operaterja prenosnega sistema (v
nadaljnjem besedilu: naložbeni načrt OPS) iz 30. člena tega akta ter ob
upoštevanju kriterijev iz tega akta.
1.3 Reguliran donos na sredstva
23. člen
(reguliran donos na sredstva)
(1) Operater prenosnega sistema pri določitvi
reguliranega donosa na sredstva upošteva zgolj sredstva, ki so neposreden pogoj
za opravljanje dejavnosti operaterja prenosnega sistema.
(2) Reguliran donos na sredstva se ne priznava na
sredstva oziroma dele sredstev:
-       
v gradnji in izdelavi;
-       
v višini brezplačno prevzetih sredstev posameznikov in pravnih oseb
zasebnega prava;
-       
ki so bila financirana s strani brezplačno prevzetih evropskih sredstev,
drugih nepovratnih sredstev države, lokalnih skupnosti ter pravnih oseb javnega
prava;
-       
pridobljenih s plačili nesorazmernih stroškov za priključitev na
prenosni sistem in
-       
ki niso neposreden pogoj za opravljanje dejavnosti operaterja prenosnega
sistema.
(3) V skladu s tem aktom se za sredstva, ki niso
neposreden pogoj za opravljanje dejavnosti operaterja prenosnega sistema,
štejejo stanovanjski, počitniški in muzejski objekti, vključno z opremo in
zemljišči, umetniška dela, polnilnice stisnjenega zemeljskega plina in podobna
sredstva.
24. člen
(določitev reguliranega donosa na sredstva)
Operater prenosnega sistema določi reguliran donos na
sredstva za posamezno leto regulativnega obdobja (RDSt) na
naslednji način:
kjer oznake pomenijo:
RDSt       letni reguliran
donos na sredstva, v eurih;
PVSt        povprečna
regulativna vrednost sredstev, v eurih;
TPSK
    tehtani povprečni strošek kapitala pred obdavčitvijo (WACC –
weighted average cost of capital), v odstotku;
t             leto regulativnega
obdobja.
25. člen
(določitev povprečne regulativne vrednosti sredstev)
Operater prenosnega sistema za izračun reguliranega donosa na
sredstva kot osnovo upošteva povprečno regulativno vrednost sredstev (PVSt)
za posamezno leto regulativnega obdobja, ki se izračuna na naslednji način:
kjer oznake pomenijo:
PVSt        povprečna
regulativna vrednost sredstev, v eurih;
OVSt       otvoritvena
vrednost regulativne baze sredstev, v eurih;
ZVSt        zaključna
vrednost regulativne baze sredstev, v eurih;
t             leto regulativnega
obdobja.
26. člen
(otvoritvena vrednost regulativne baze sredstev)
(1) Pri določitvi otvoritvene vrednosti regulativne baze
sredstev (OVSt) za prvo leto regulativnega obdobja operater prenosnega
sistema upošteva realizirane knjigovodske vrednosti sredstev iz bilance stanja
na dan 31. december predpreteklega leta pred začetkom regulativnega
obdobja (leto t-2), zmanjšane za:
-       
knjigovodsko vrednost tistih sredstev, na katere se v skladu s tem aktom
ne priznava reguliran donos na sredstva, in
-       
knjigovodsko vrednost tistega dela sredstev, ki izvira iz prevrednotenja
oziroma revalorizacije sredstev iz naslova okrepitve, ter spremenjene za leto
pred začetkom regulativnega obdobja (leto t-1) na način, kot ga določa
27. člen tega akta.
(2) Za drugo in tretje leto regulativnega obdobja se pri
določitvi otvoritvene vrednosti regulativne baze sredstev (OVSt)
upoštevajo v skladu s tem aktom izračunane zaključne vrednosti (ZVSt)
prejšnjega leta regulativnega obdobja.
27. člen
(zaključna vrednost regulativne baze sredstev)
Zaključno vrednost regulativne baze sredstev (ZVSt)
za posamezno leto regulativnega obdobja operater prenosnega sistema izračuna na
naslednji način:
kjer oznake pomenijo:
ZVSt      zaključna vrednost
regulativne baze sredstev, v eurih;
OVSt
    otvoritvena vrednost regulativne baze sredstev, določena v skladu s tem
aktom, v eurih;
NSt
       vrednost usposobljenih sredstev v letu regulativnega obdobja,
ugotovljenih v skladu s 30. členom tega akta, v eurih;
AMt        letni strošek amortizacije,
obračunan v skladu z določbami tega akta, v eurih;
ISt
         knjigovodska vrednost izločenih sredstev iz poslovnih knjig
za to leto regulativnega obdobja, v eurih;
DSNSt   knjigovodska
vrednost sredstev ali dela sredstev, ki so usposobljena za uporabo v tem
letu regulativnega obdobja (NSt) in na katera
se ne priznava reguliran donos na sredstva v skladu s 23. členom
tega akta, v eurih;
PPt
       knjigovodska vrednost tistega dela sredstev, ki izvira iz
prevrednotenja oziroma revalorizacije sredstev iz naslova okrepitve za to
leto regulativnega obdobja, v eurih;
t             leto regulativnega
obdobja.
28. člen
(tehtani povprečni strošek kapitala)
(1) Tehtani povprečni strošek kapitala pred obdavčitvijo
(TPSK) za regulativno obdobje določi agencija na naslednji način:
kjer oznake pomenijo:
TPSK
    tehtani povprečni strošek kapitala pred obdavčitvijo (WACC –
weighted average cost of capital), v odstotku;
DLK
      delež lastniškega kapitala, ki je enak razmerju: (vrednost lastniškega
kapitala)/(vrednost lastniškega kapitala + vrednost dolžniškega kapitala)
za regulativno obdobje, v odstotku;
SLK       strošek lastniškega kapitala za
regulativno obdobje, v odstotku;
EDS
      efektivna davčna stopnja davka od dohodkov pravnih oseb, ki izhaja iz
ekonomsko upravičenega oziroma davčno optimalnega poslovanja podjetja, v
deležu;
DDK
     delež dolžniškega kapitala, ki je enak razmerju: (vrednost dolžniškega
kapitala)/(vrednost lastniškega kapitala + vrednost dolžniškega kapitala)
za regulativno obdobje, v odstotku;
SDK       strošek dolžniškega kapitala za
regulativno obdobje, v odstotku.
(2) Pri izračunu tehtanega povprečnega stroška kapitala
pred obdavčitvijo se kot ciljno razmerje med lastniškim in dolžniškim kapitalom
upoštevata 40-odstotni delež lastniškega kapitala in 60-odstotni delež
dolžniškega kapitala.
(3) Pri izračunu tehtanega povprečnega stroška kapitala
pred obdavčitvijo se upošteva efektivna davčna stopnja v višini osmih
odstotkov.
(4) Strošek lastniškega kapitala (SLK) odraža
tveganje opravljanja regulirane dejavnosti. Strošek lastniškega kapitala je
določen na podlagi modela določanja cen dolgoročnih naložb (CAPM – Capital
Asset Pricing Model).
(5) Strošek dolžniškega kapitala (SDK) se določi
z upoštevanjem ocenjene dolgoročne ravnotežne obrestne mere. Ocena je narejena
na osnovi netvegane stopnje donosa za slovenski trg, povečan za premijo za
tveganje, ki je v normalnih pogojih ustrezna za podjetja bonitetne ocene AAA.
29. člen
(določitev tehtanega povprečnega stroška kapitala)
Operater prenosnega sistema v zahtevi za izdajo soglasja agencije
upošteva višino tehtanega povprečnega stroška kapitala največ v višini 6,98
odstotka. Pri izračunu tehtanega povprečnega stroška kapitala pred obdavčitvijo
(TPSK) je upoštevan strošek lastniškega kapitala (SLK) v višini 10,64 odstotka
in strošek dolžniškega kapitala (SDK) v višini 3,93 odstotka.
1.4 Vpliv naložbenega načrta na regulativni okvir
30. člen
(naložbeni načrt)
(1) Agencija v postopku izdaje soglasja k razvojnemu
načrtu omrežja operaterja prenosnega sistema, katerega sestavni del je triletni
naložbeni načrt OPS, v povezavi s postopkom določitve regulativnega okvira
operaterja prenosnega sistema preverja in ocenjuje naložbeni načrt OPS.
(2) Če bi upoštevanje vseh naložb iz naložbenega načrta
OPS imelo prevelik vpliv na omrežnine, agencija v postopku preverjanja in
ocenjevanja naložbenega načrta OPS operaterju prenosnega sistema naloži, da pri
določitvi načrtovanih upravičenih stroškov, ki se nanašajo na strošek
amortizacije in reguliranega donosa na sredstva, za regulativno obdobje
upošteva le določene naložbe po prioritetnem vrstnem redu iz naložbenega načrta
OPS, ki bodo usposobljene za uporabo po posameznih letih regulativnega obdobja.
2. Viri za pokrivanje upravičenih stroškov
31. člen
(viri za pokrivanje upravičenih stroškov)
(1) Viri za pokrivanje upravičenih stroškov
regulativnega obdobja (VRO) se določijo kot vsota virov za
pokrivanje upravičenih stroškov za posamezno leto regulativnega obdobja (Vt).
(2) Vire za pokrivanje upravičenih stroškov za posamezno
leto regulativnega obdobja in za regulativno obdobje določi operater prenosnega
sistema v regulativnem okviru, ki ga posreduje agenciji v soglasje v skladu s
tem aktom.
32. člen
(določitev virov za pokrivanje upravičenih stroškov)
Operater prenosnega sistema pri določitvi regulativnega
okvira za posamezno leto regulativnega obdobja upošteva vire za pokrivanje
upravičenih stroškov tega leta (Vt), ki se določijo na
naslednji način:
kjer oznake pomenijo:
Vt
               viri za pokrivanje upravičenih stroškov
za posamezno leto regulativnega obdobja, v eurih;
RPt
            reguliran letni prihodek operaterja prenosnega sistema iz izvajanja
dejavnosti operaterja prenosnega sistema za posamezno leto regulativnega
obdobja, določen v skladu s 33. členom tega akta, v eurih;
ΔROT-1
      tisti del odstopanj od regulativnega okvira za pretekla leta (ΔRO),
ki ga operater prenosnega sistema še ni upošteval pri določitvi regulativnega
okvira za pretekla leta in ki se odraža v presežku ali primanjkljaju
omrežnin ter se določi v skladu z določbami od 47. člena do 49. člena tega
akta in se upošteva pri določitvi regulativnega okvira za regulativno
obdobje v višini, določeni v skladu z 49. členom tega akta, v eurih;
tROT
          trajanje regulativnega obdobja, ki se določi v skladu s 3. členom
tega akta, izraženo s številom let;
        načrtovani primanjkljaj omrežnin za posamezno leto regulativnega obdobja, ki za vsa leta regulativnega obdobja skupaj ne sme preseči višine
načrtovanega stroška amortizacije iz regulativnega okvira
za to regulativno obdobje in se določi v skladu
z 49. členom tega akta, v eurih;
t                  leto regulativnega
obdobja.
33. člen
(določitev reguliranega letnega prihodka)
(1) Reguliran letni prihodek operaterja prenosnega
sistema za posamezno leto regulativnega obdobja (RPt) operater prenosnega
sistema v skladu s tem aktom določi na naslednji način:
kjer oznake pomenijo:
RPt
   reguliran letni prihodek operaterja prenosnega sistema za posamezno leto
regulativnega obdobja, v eurih;
OMRt     regulirane
omrežnine za posamezno leto regulativnega obdobja, v eurih;
DPt
   drugi prihodki, ki so predhodno zmanjšani za izločene prihodke iz 34. člena
tega akta, v eurih;
t         leto regulativnega obdobja.
(2) Skladno s tem aktom drugi prihodki vključujejo tudi
prihodke iz naslova bilančnega obračuna.
34. člen
(izločeni prihodki)
Kot izločeni prihodki se v skladu s tem aktom štejejo:
-       
finančni prihodki;
-       
prihodki od usredstvenih lastnih proizvodov in storitev ter
-       
prihodki, ki so posledica na podlagi določb drugega in tretjega odstavka
11. člena tega akta predhodno nepriznanih stroškov delovanja in vzdrževanja,
vendar največ do višine teh predhodno nepriznanih stroškov.
35. člen
(določitev drugih prihodkov)
Operater prenosnega sistema pri določitvi regulativnega
okvira določi druge prihodke za posamezno leto regulativnega obdobja (DPt)
na naslednji način:
kjer oznake pomenijo:
DPt     drugi prihodki za
posamezno leto regulativnega obdobja, v eurih;
DPt-1
 povprečna vrednost realiziranih drugih prihodkov zadnjih treh let
pred letom t-1, ki se določi v skladu s 36. členom tega akta, v
eurih;
NIt       faktor načrtovane
letne inflacije, ki se določi v skladu s 17. členom tega akta;
t         leto regulativnega obdobja.
36. člen
(osnova za določitev drugih prihodkov)
(1) Operater prenosnega sistema pri določitvi drugih
prihodkov za prvo leto regulativnega obdobja upošteva vrednost izračunanih
drugih prihodkov za leto pred začetkom regulativnega obdobja (leto t-1),
ki se določi kot povprečna vrednost realiziranih drugih prihodkov zadnjih treh
let pred letom t-1, ugotovljenih na podlagi določb tega akta.
(2) Vrednost drugih prihodkov treh let pred letom t-1
se predhodno preračuna na vrednost leta t-1 z uporabo faktorja
realizirane letne inflacije za leti t-3 in t-2 in nato z uporabo
faktorja načrtovane letne inflacije za leto t-1. Podatki o faktorjih
realizirane in načrtovane inflacije se določijo v skladu s 15. in 17.
členom tega akta.
37. člen
(načrtovani primanjkljaj omrežnin za regulativno obdobje)
Če operater prenosnega sistema za regulativno obdobje ne more
zagotoviti take spremembe tarifnih postavk, ki zagotavljajo pokritje celotnega
upravičenega stroška amortizacije, pri določitvi tistega dela regulativnega
okvira, ki se nanaša na določitev virov za pokrivanje upravičenih stroškov
regulativnega obdobja, načrtuje primanjkljaj omrežnin za regulativno obdobje (nΔROT)
največ v višini načrtovanega stroška amortizacije za to regulativno obdobje.
VI. ZAHTEVA ZA IZDAJO SOGLASJA AGENCIJE
38. člen
(zahteva za izdajo soglasja agencije)
(1) Operater prenosnega sistema mora vložiti zahtevo za
izdajo soglasja agencije najkasneje do 15. julija leta pred začetkom
regulativnega obdobja (leto t-1).
(2) Operater prenosnega sistema vloži zahtevo za izdajo
soglasja agencije na obrazcih v elektronski obliki, ki jih pripravi agencija
najkasneje dva meseca pred iztekom roka iz prejšnjega odstavka, in ki vsebuje
naslednje podatke in razkritja:
-       
navedba regulativnega obdobja, za katero je operater prenosnega sistema
določil regulativni okvir in vlaga zahtevo za izdajo soglasja agencije;
-       
navedba geografskega območja, za katero operater prenosnega sistema
določa regulativni okvir;
-       
v zvezi s postavkami, ki se ne vključujejo v izračun in določitev
upravičenih stroškov v skladu z določbami tega akta za zadnja tri leta pred
letom vložitve zahteve za izdajo soglasja agencije;
-       
potrebna za izračun stroškov delovanja in vzdrževanja, ločeno za
nadzorovane stroške delovanja in vzdrževanja in nenadzorovane stroške delovanja
in vzdrževanja, za posamezna leta regulativnega obdobja in izračun teh postavk;
-       
o stroških materiala in storitev za vzdrževanje prenosnega sistema in
stroških dela za zadnja tri leta pred letom vložitve zahteve za izdajo soglasja
agencije;
-       
potrebna za izračun načrtovanega stroška amortizacije sredstev za leto
vložitve zahteve za izdajo soglasja agencije in za posamezna leta regulativnega
obdobja ter izračun teh postavk;
-       
potrebna za izračun povprečne regulativne vrednosti sredstev za leto
vložitve zahteve za izdajo soglasja agencije in za posamezna leta regulativnega
obdobja ter izračun reguliranega donosa na sredstva za posamezno leto
regulativnega obdobja in za regulativno obdobje;
-       
potrebna za izračun in določitev vpliva naložb iz naložbenega načrta OPS
na regulirane omrežnine po njihovem prioritetnem vrstnem redu;
-       
potrebna za izračun reguliranih omrežnin in tarifnih postavk omrežnine
za posamezna leta regulativnega obdobja v skladu z metodologijo za
obračunavanje omrežnine in izračun teh postavk;
-       
o tistem delu odstopanj od regulativnega okvira za pretekla leta, ki ga
operater prenosnega sistema še ni upošteval pri določitvi regulativnega okvira
za pretekla leta in ga upošteva pri določitvi regulativnega okvira za
regulativno obdobje (ΔROT-1);
-       
o načrtovanem primanjkljaju omrežnin za posamezno leto regulativnega
obdobja () in za regulativno obdobje (nΔROT);
-       
o načrtovanih zakupljenih zmogljivosti in prenesenih količinah po
posameznih vstopnih in izstopnih točkah za leto vložitve zahteve za izdajo
soglasja agencije in za posamezna leta regulativnega obdobja;
-       
o finančnem vplivu, ki ga bodo imele omrežnine na uporabnike prenosnega
sistema, ločeno za vstopne in izstopne točke;
-       
potrebna za izračun in določitev tarifne postavke za posamezne ostale
storitve, ki jih operater prenosnega sistema določi v skladu z metodologijo za
obračunavanje omrežnine;
-       
izjavo o pravilnosti posredovanih podatkov in skladnosti postopka
določitve regulativnega okvira, tarifnih postavk omrežnine in tarifnih postavk
za ostale storitve z veljavnimi predpisi, ki urejajo dejavnost operaterja
prenosnega sistema kot izvajalca gospodarske javne službe in
-       
določitev upravičenih stroškov in virov za pokrivanje upravičenih
stroškov za posamezna leta regulativnega obdobja in za regulativno obdobje v
regulativnem okviru.
(3) Operater prenosnega sistema k zahtevi za izdajo
soglasja agencije priloži naložbeni načrt OPS iz 200. člena EZ-1.
(4) Operater prenosnega sistema posreduje agenciji
zahtevo za izdajo soglasja agencije na obrazcu v elektronski obliki na elektronski
naslov agencije, z redno pošto pa s strani upravičene osebe operaterja
prenosnega sistema posreduje podpisan regulativni okvir iz šestnajste alinee in
izjavo iz petnajste alinee drugega odstavka tega člena.
39. člen
(zahteva za izdajo soglasja agencije zaradi spremenjenih
okoliščin)
(1) Če operater prenosnega sistema med trajanjem
regulativnega obdobja ugotovi takšno razliko med ugotovljenim presežkom ali
primanjkljajem omrežnin za posamezno leto regulativnega obdobja (Δrot)
v primerjavi z načrtovanim primanjkljajem omrežnine za posamezno leto
regulativnega obdobja (nΔROT), ki je brez spremembe
regulativnega okvira za to regulativno obdobje ne bo mogoče izravnati v
naslednjih regulativnih obdobjih, lahko vloži novo zahtevo za izdajo soglasja
agencije med trajanjem tega regulativnega obdobja, če je ugotovljena razlika
posledica nepričakovane spremembe v obsegu uporabe prenosnega sistema ali
drugih nepričakovanih okoliščin, ki so nastale po izdaji soglasja agencije za
to regulativno obdobje in gre za dogodke ali razmere, ki jih ni bilo mogoče
predvideti in se jim tudi ni bilo mogoče izogniti.
(2) Operater prenosnega sistema mora novi zahtevi za
izdajo soglasja agencije iz prejšnjega odstavka priložiti tudi dokazila o
nepričakovani spremembi v obsegu uporabe prenosnega sistema ali drugih
nepričakovanih okoliščinah.
40. člen
(presoja zahteve za izdajo soglasja agencije)
V postopku izdaje soglasja agencija presoja skladnost v
regulativnem okviru določenih upravičenih stroškov, virov za pokrivanje upravičenih
stroškov, določitev in izravnavo tarifnih postavk omrežnine ter določitev
tarifnih postavk za ostale storitve v skladu s tem aktom in metodologijo za
obračunavanje omrežnine.
VII. PRAVILA IN NAČIN UGOTAVLJANJA ODSTOPANJ
OD REGULATIVNEGA OKVIRA
41. člen
(spremljanje poslovanja in nadzor)
(1) Agencija na podlagi letnih podatkov o poslovanju
operaterja prenosnega sistema spremlja poslovanje operaterja prenosnega sistema
in nadzira uporabo določb tega akta.
(2) Agencija nadzira uporabo metode reguliranega letnega
prihodka in reguliranih omrežnin v postopku odločanja o izdaji soglasja
agencije in v postopku ugotavljanja odstopanj, kjer v primeru ugotovljenega
drugačnega odstopanja od regulativnega okvira za posamezno leto regulativnega
obdobja, kot ga je ugotovil operater prenosnega sistema, izda posebno odločbo.
42. člen
(ugotavljanje odstopanj za posamezno leto)
Operater prenosnega sistema na podlagi letnih podatkov o
poslovanju spremlja izvajanje regulativnega okvira in ugotavlja odstopanje od
regulativnega okvira za posamezno leto regulativnega obdobja (Δrot),
odstopanje od regulativnega okvira za pretekla leta (ΔRO) in tisti del
odstopanj od regulativnega okvira za pretekla leta, ki ga še ni upošteval pri
določitvi regulativnega okvira za pretekla leta (ΔROT-1) in
ga upošteva pri določitvi regulativnega okvira za regulativno obdobje.
43. člen
(določitev odstopanj za posamezno leto)
Odstopanje od regulativnega okvira za posamezno leto
regulativnega obdobja (Δrot) operater prenosnega sistema
določi na naslednji način:
kjer oznake pomenijo:
Δrot
       odstopanje od regulativnega okvira za posamezno leto regulativnega
obdobja, pri čemer negativna vrednost Δrot pomeni obveznost
operaterja prenosnega sistema, da presežek omrežnin nameni pokrivanju
upravičenih stroškov naslednjih let, pozitivna vrednost Δrot
pa pomeni pravico operaterja prenosnega sistema, da upošteva primanjkljaj
omrežnin pri določitvi regulativnega okvira v naslednjih letih, v eurih;
DUSt
     dejanski upravičeni stroški operaterja prenosnega sistema za posamezno
leto regulativnega obdobja, določeni v skladu s 45. členom tega akta, v eurih;
DRPt
     dejanski reguliran letni prihodek operaterja prenosnega sistema iz
izvajanja dejavnosti operaterja prenosnega sistema za posamezno leto
regulativnega obdobja, določen v skladu s 44. členom tega akta, v eurih;
ΔROT-1
  tisti del odstopanj od regulativnega okvira za pretekla leta (ΔRO),
ki ga operater prenosnega sistema še ni upošteval pri določitvi
regulativnega okvira za pretekla leta in ki se odraža v presežku ali primanjkljaju
omrežnin ter se določi v skladu z določbami od 47. člena do 49. člena tega
akta in se upošteva pri določitvi regulativnega okvira
za regulativno obdobje v višini, določeni v skladu z 49. členom tega
akta, v eurih;
tROT
     trajanje regulativnega obdobja, ki se določi v skladu s 3. členom
tega akta, izraženo s številom koledarskih let;
PPDZt
   prihodki operaterja prenosnega sistema od prodaje dodatnih zmogljivosti po
programu prevelikega zakupa in ponovnega odkupa za leto t, v eurih;
SPDZt
   stroški oziroma odhodki operaterja prenosnega sistema od prodaje nakupa
zmogljivosti po programu prevelikega zakupa in ponovnega odkupa za leto t,
v eurih;
SEUt      enkratna
stimulacija, določena v skladu s 46. členom tega akta, v eurih;
t             leto regulativnega obdobja.
44. člen
(dejanski regulirani letni prihodki)
(1) Dejanski regulirani letni prihodki operaterja
prenosnega sistema za posamezno leto regulativnega obdobja (DRPt)
v skladu s tem aktom predstavljajo dejanske regulirane omrežnine (DOMRt)
in dejanske druge prihodke (DDPt), ki so predhodno zmanjšani
za dejanske izločene prihodke, ugotovljene na podlagi realiziranih podatkov o
poslovanju operaterja prenosnega sistema.
(2) Skladno s tem aktom dejanski drugi prihodki (DDPt)
vključujejo tudi dejanske prihodke iz naslova bilančnega obračuna.
45. člen
(dejanski upravičeni stroški)
(1) Operater prenosnega sistema ob zaključku posameznega
leta regulativnega obdobja preračuna načrtovane upravičene stroške (USt)
iz regulativnega okvira za to leto in določi dejanske upravičene stroške (DUSt)
tako, da upošteva:
-       
načrtovane nadzorovane stroške delovanja in vzdrževanja, ki so bili
upoštevani pri določitvi regulativnega okvira za to leto in se nanašajo na
stroške storitev in materiala za vzdrževanje prenosnega sistema ter stroške
dela, preračunane z upoštevanjem realiziranega faktorja prilagoditve, ki se
določi v skladu s 16. členom tega akta, kot dejanske;
-       
preostale vrednosti načrtovanih nadzorovanih stroškov delovanja in
vzdrževanja, ki so bili upoštevani pri določitvi regulativnega okvira za to
leto, kot dejanske;
-       
realizirane nenadzorovane stroške delovanja in vzdrževanja, ki se
nanašajo na stroške oziroma odhodke, ki so posledica nakupa in prodaje
zemeljskega plina za izravnavo iz izkaza poslovnega izida operaterja prenosnega
sistema, kot dejanske;
-       
realizirane nenadzorovane stroške delovanja in vzdrževanja, ki se
nanašajo na stroške materiala za zemeljski plin za lastno rabo in za izgube v
obsegu, ki ne presega dveh odstotkov prenesenih količin zemeljskega plina, iz
izkaza poslovnega izida operaterja prenosnega sistema kot dejanske;
-       
preostale realizirane nenadzorovane stroške delovanja in vzdrževanja iz
izkaza poslovnega izida operaterja prenosnega sistema pod pogoji iz tega akta
kot dejanske;
-       
realizirane stroške amortizacije za sredstva iz izkaza poslovnega izida
operaterja prenosnega sistema pod pogoji iz tega akta, kot dejanske in 
-       
reguliran donos na sredstva, ki se izračuna pod pogoji iz tega akta kot
dejanski. Pri izračunu dejanskega reguliranega donosa na sredstva se upošteva
tehtani povprečni strošek kapitala pred obdavčitvijo (TPSKt),
ki je bil upoštevan pri določitvi regulativnega okvira za to leto, in
preračunana povprečna regulativna vrednost sredstev na podlagi podatkov o
realiziranih vrednostih sredstev pod pogoji iz tega akta.
(2) Ne glede na določbe 12. člena tega akta ter tretje
in četrte alinee prejšnjega odstavka se realizirani stroški in odhodki,
povezani z novimi z zakonom ali drugimi predpisi določenimi nalogami operaterja
prenosnega sistema, ki jih mora operater prenosnega sistema začeti izvajati
znotraj regulativnega obdobja (ROT), pri ugotavljanju
odstopanj za to regulativno obdobje (ROT) in za regulativno
obdobje, ki sledi temu regulativnemu obdobju (ROT+1),
obravnavajo kot dejanski nenadzorovani stroški delovanja in vzdrževanja (DNNSDV).
Za vsa naslednja regulativna obdobja, ki sledijo ROT in ROT+1,
se ti stroški in odhodki obravnavajo kot nadzorovani stroški delovanja in
vzdrževanja (NSDV), razen če izpolnjujejo katerega izmed kriterijev iz
12. člena tega akta.
46. člen
(stimulacija)
(1) Operater prenosnega sistema pri ugotavljanju
odstopanj od regulativnega okvira upošteva enkratno stimulacijo za pridobljena
brezplačno prevzeta evropska sredstva po 1. januarju 2016. Stimulacija se
upošteva v tistem letu regulativnega obdobja, ko je sredstvo, zgrajeno iz teh
virov, predano v uporabo, in sicer v višini 0,5 odstotka od pridobljenih
brezplačno prevzetih evropskih sredstev.
(2) Če mora operater prenosnega sistema vrniti
brezplačno pridobljena evropska sredstva, mora prejeto stimulacijo na podlagi
prejšnjega odstavka upoštevati kot odbitno postavko pri ugotavljanju odstopanj
od regulativnega okvira za tisto leto regulativnega obdobja, v katerem je
prišlo do vrnitve sredstev.
47. člen
(določitev stanja odstopanj)
Operater prenosnega sistema ugotovi odstopanje od
regulativnega okvira za pretekla leta (ΔRO) na naslednji način:
kjer oznake pomenijo:
ΔRO
     odstopanje od regulativnega okvira za pretekla leta, ki ga operater
prenosnega sistema še ni upošteval pri določitvi regulativnega okvira za
pretekla leta in ki se odraža v presežku ali primanjkljaju omrežnin,
pri čemer negativna vrednost ΔRO pomeni obveznost operaterja prenosnega
sistema, da presežek omrežnin nameni pokrivanju upravičenih stroškov
pri določitvi omrežnin naslednjih let, pozitivna vrednost ΔRO pa
pomeni pravico operaterja prenosnega sistema, da upošteva primanjkljaj omrežnin
pri določitvi omrežnin v naslednjih letih, v eurih;
Δrot
  odstopanje od regulativnega okvira za posamezno leto regulativnega obdobja,
ki se odraža v presežku ali primanjkljaju omrežnin ter se določi v skladu
z določbami od 43. člena do 46. člena tega, v eurih;
obrt
   obresti za posamezno leto regulativnega obdobja, ki povečujejo ali
zmanjšujejo ugotovljeno odstopanje od regulativnega okvira za to leto in se
določijo v skladu z 48. členom tega akta, v eurih;
n
       preteklo leto, za katerega operater prenosnega sistema še ni upošteval
odstopanje od regulativnega okvira pri določitvi regulativnega okvira;
t         leto regulativnega obdobja.
48. člen
(obrestovanje presežkov ali primanjkljajev)
(1) Odstopanje od regulativnega okvira za posamezno leto
regulativnega obdobja, ki se odraža v presežku omrežnin, se obrestuje z
upoštevanjem povprečne letne vrednosti odstopanj od regulativnega okvira in priznane
letne obrestne mere v višini dveh odstotkov.
(2) Odstopanje od regulativnega okvira za posamezno leto
regulativnega obdobja, ki se odraža v primanjkljaju omrežnin, se lahko
obrestuje z upoštevanjem povprečne letne vrednosti odstopanj od regulativnega
okvira in priznane letne obrestne mere v višini dveh odstotkov.
(3) Povprečna letna vrednost odstopanj od regulativnega
okvira za posamezno leto regulativnega obdobja se določi kot povprečna vrednost
stanja odstopanj na začetku posameznega leta, ki vključuje stanje obresti za
pretekla leta in stanja odstopanj na koncu posameznega leta regulativnega
obdobja.
(4) V skladu s tem aktom se kot stanje odstopanj na
začetku leta pred pričetkom regulativnega obdobja (leto t-1) upošteva
vrednost zadržanega odstopanja od regulativnega okvira za pretekla leta (ΔzRO),
določenega v skladu z 49. členom tega akta.
(5) Izračunane obresti za posamezno leto regulativnega
obdobja (obrt) povečujejo oziroma zmanjšuje ugotovljeno
odstopanje od regulativnega okvira za to leto regulativnega obdobja (Δrot).
49. člen
(upoštevanje odstopanj pri določitvi regulativnega okvira)
(1) Operater prenosnega sistema ugotovi tisti del
odstopanj od regulativnega okvira za pretekla leta, ki ga še ni upošteval pri
določitvi regulativnega okvira za pretekla leta (ΔROT-1), in
ga upošteva pri določitvi regulativnega okvira za regulativno obdobje tako, da
skupaj z upoštevanjem vpliva naložb iz naložbenega načrta OPS na podlagi 30.
člena tega akta ne preseže omejitev višine načrtovanega primanjkljaja omrežnin
za regulativno obdobje (nΔROT), ki ne sme preseči višine načrtovanega
stroška amortizacije za regulativno obdobje.
(2) Pri določitvi regulativnega okvira v skladu s
prejšnjim odstavkom operater prenosnega sistema upošteva tisti del odstopanj od
regulativnega okvira za pretekla leta, ki ga še ni upošteval pri določitvi
regulativnega okvira za pretekla leta (ΔROT-1) in ga določi na naslednji način:
kjer oznake pomenijo:
ΔROT-1
  tisti del odstopanj od regulativnega okvira za pretekla leta (ΔRO),
ki ga operater prenosnega sistema še ni upošteval pri določitvi regulativnega
okvira za pretekla leta in ki se odraža v presežku ali primanjkljaju
omrežnin ter se določi v skladu z določbami od 47. člena do 49. člena tega
akta in se upošteva pri določitvi regulativnega okvira
za regulativno obdobje v višini, določeni v skladu s prejšnjim
odstavkom, v eurih;
ΔRO      odstopanje
od regulativnega okvira za pretekla leta, ki ga operater prenosnega sistema še
ni upošteval pri določitvi regulativnega okvira za pretekla leta in ki se
odraža v presežku ali primanjkljaju omrežnin, pri čemer negativna vrednost ΔRO
pomeni obveznost operaterja prenosnega sistema, da presežek omrežnin nameni
pokrivanju upravičenih stroškov pri določitvi omrežnin naslednjih let,
pozitivna vrednost ΔRO pa pomeni pravico operaterja prenosnega sistema,
da upošteva primanjkljaj omrežnin pri določitvi omrežnin v naslednjih
letih, v eurih;
ΔzRO
   zadržano odstopanje od regulativnega okvira za pretekla leta je tisti
del odstopanja od regulativnega okvira za pretekla leta,
ki ga operater prenosnega sistema še ni upošteval pri določitvi
regulativnega okvira za pretekla leta in ga v skladu s prejšnjim odstavkom
ni upošteval oziroma ni bil upoštevan v primeru določitve regulativnega okvira
na podlagi 254. člena EZ-1 za regulativno obdobje, ki sledi letu t-1,
v eurih.
50. člen
(obrazec)
(1) Operater prenosnega sistema na obrazcu, ki ga
pripravi agencija in ga posreduje operaterju prenosnega sistema do
31. januarja naslednjega leta, ugotovi odstopanje od regulativnega okvira
za posamezno leto regulativnega obdobja (Δrot), odstopanje od
regulativnega okvira za pretekla leta (ΔRO) in tisti del odstopanj od
regulativnega okvira za pretekla leta, ki jih operater prenosnega sistema še ni
upošteval pri določitvi regulativnega okvira za pretekla leta (ΔROT-1)
in ga upošteva pri določitvi regulativnega okvira za regulativno obdobje.
(2) Operater prenosnega sistema posreduje agenciji
izpolnjeni obrazec iz prejšnjega odstavka najkasneje do 30. junija leta,
ki sledi koledarskemu letu, za katerega oddaja obrazec, oziroma najkasneje v
petnajstih dneh od prejema revizorjevega poročila o reviziji računovodskih
izkazov za to koledarsko leto.
VIII. KAKOVOST
51. člen
(reguliranje s kakovostjo)
Načini reguliranja, ki jih agencija uporabi za posamezno
vrsto kakovosti storitev, so:
-       
javna objava podatkov o vrednostih posameznih parametrov kakovosti
storitev;
-       
določitev minimalnih standardov kakovosti.
52. člen
(kakovost storitev)
(1) Kakovost storitev je določena s posameznimi
parametri dimenzij kakovosti in njihovimi referenčnimi vrednostmi. Operater
prenosnega sistema mora zagotavljati takšno kakovost storitev, kot so določene
z minimalnimi vrednostmi parametrov kakovosti storitev.
(2) Parametri kakovosti storitev, minimalni standardi kakovosti
storitev in zagotavljanje ustreznega nadomestila se določijo za komercialno
kakovost z zemeljskim plinom.
53. člen
(monitoring kakovosti storitev)
Operater prenosnega sistema je agenciji dolžan posredovati vse
podatke, ki so potrebni za izvajanje reguliranja s kakovostjo storitev. Nabor
podatkov, ki jih potrebuje agencija, način zbiranja in obdelave podatkov
(spremljanja parametrov) o kakovosti storitev, način in dinamika poročanja
operaterja prenosnega sistema ter način izvajanja presoj so določeni v splošnem
aktu iz šestega odstavka 259. člena EZ-1, ki ureja pravila monitoringa
kakovosti oskrbe z zemeljskim plinom.
54. člen
(dimenzije kakovosti)
V tem aktu se obravnavata dve dimenziji kakovosti, in sicer:
-       
neprekinjenost oskrbe;
-       
komercialna kakovost.
55. člen
(neprekinjenost oskrbe)
(1) Z namenom zasledovanja neprekinjenosti oskrbe
operater prenosnega sistema spremlja:
-       
čas trajanja prekinitev delovanja prenosnega sistema in
-       
pogostost prekinitev delovanja prenosnega sistema.
(2) Podatki iz prejšnjega odstavka se uporabijo za
izračun naslednjih parametrov neprekinjenosti oskrbe:
-       
SAIDI;
-       
SAIFI.
(3) Način izračuna parametrov iz prejšnjega odstavka se
opredeli v splošnem aktu agencije, ki ureja pravila monitoringa kakovosti
oskrbe z zemeljskim plinom.
56. člen
(komercialna kakovost)
(1) Z namenom zasledovanja komercialne kakovosti
operater prenosnega sistema spremlja:
-       
čas, potreben za popravila prenosnega sistema;
-       
čas za obravnavanje pritožb;
-       
čas posredovanja informacij;
-       
čas, potreben za priključitev na prenosni sistem.
(2) Podatki iz prejšnjega odstavka se uporabijo za
izračun naslednjih parametrov neprekinjenosti oskrbe:
-       
povprečni čas, potreben za popravila prenosnega sistema;
-       
povprečni čas za obravnavanje pritožb;
-       
povprečni čas posredovanja informacij;
-       
povprečni čas, potreben za priključitev na prenosni sistem.
(3) Način izračuna parametrov iz prejšnjega odstavka se
opredeli v splošnem aktu agencije, ki ureja pravila monitoringa kakovosti
oskrbe z zemeljskim plinom.
57. člen
(referenčne vrednosti)
(1) Agencija spremlja dosežene vrednosti parametrov
kakovosti storitev iz 55. in 56. člena tega akta pri operaterju prenosnega
sistema.
(2) Na podlagi analize zbranih podatkov iz prejšnjega
odstavka agencija določi referenčne vrednosti kakovosti storitev.
58. člen
(minimalni standardi kakovosti storitev)
(1) Minimalni standardi kakovosti storitev se izražajo z
zajamčenimi standardi, ki jih mora zagotavljati operater prenosnega sistema in
so določeni z minimalnimi vrednostmi parametrov kakovosti storitev.
(2) Zajamčeni standardi določajo raven kakovosti
storitev, ki jo je operater prenosnega sistema dolžan zagotavljati vsakemu
posameznemu uporabniku sistema. Če uporabnik sistema dokaže kršitev zajamčenih
standardov, je upravičen do nadomestila na podlagi pisne zahteve.
59. člen
(višina in plačilo nadomestila)
(1) Uporabnik sistema ima pravico do nadomestila, če
operater prenosnega sistema ne izpolnjuje katerega od zajamčenih standardov
kakovosti storitev.
(2) Višina nadomestila znaša 20 eurov. Operater
prenosnega sistema je dolžan izplačati nadomestila v roku enega meseca od
prejema pisne zahteve uporabnika sistema.
(3) V primeru neizplačila nadomestila se nadomestilo za
vsakokratno prekoračitev roka poviša za 100 odstotkov vrednosti iz prejšnjega
odstavka in ga mora operater prenosnega sistema izplačati v roku naslednjih
osmih dni.
(4) Ne glede na prejšnji odstavek maksimalna višina
nadomestila ne sme preseči trikratnika osnovne višine nadomestila.
IX. PREHODNE IN KONČNi DOLOČBi
60. člen
(prehodne določbe)
(1) Prvo regulativno obdobje po tem aktu traja za
operaterja prenosnega sistema od 1. januarja 2016 do 31. decembra 2018.
(2) Ne glede na določbo 12. člena tega akta se pri
določitvi regulativnega okvira za regulativno obdobje od 1. januarja 2016
do 31. decembra 2018 in v regulativnem obdobju, ki sledi temu
regulativnemu obdobju, stroški oziroma odhodki v zvezi z uporabo platforme za
dodeljevanje prenosnih zmogljivosti z dražbo obravnavajo kot nenadzorovani
stroški delovanja in vzdrževanja (NNSDV).
(3) Ne glede na določbo 15. člena tega akta se pri
izračunu povprečne vrednosti realiziranih nenadzorovanih stroškov delovanja in
vzdrževanja (NNSDV) in nadzorovanih stroškov delovanja in vzdrževanja (NSDV)
za leto pred začetkom regulativnega obdobja (leto t-1) od
1. januarja 2016 do 31. decembra 2018 upošteva vrednost teh
realiziranih stroškov zadnjih dveh let pred letom t-1, ugotovljenih na
podlagi določb tega akta.
(4) Pri izračunu povprečne vrednosti nenadzorovanih
stroškov delovanja in vzdrževanja (NNSDV) za leto pred začetkom regulativnega
obdobja (leto t-1) na podlagi prejšnjega odstavka se ne glede na določbo
šeste alinee 12. člena tega akta kot realizirani stroški za izvajanje
regulativnih nalog agencije zadnjih dveh let pred letom t-1 upoštevajo
uresničene vrednosti obračunanega dodatka za delovanje agencije.
(5) Ne glede na določbo drugega odstavka 18. člena tega
akta agencija za regulativno obdobje od 1. januarja 2016 do
31. decembra 2018 najkasneje v roku 15 dni od začetka veljavnosti tega
akta z odločbo določi faktor učinkovitosti za posamezno leto regulativnega
obdobja (Ut).
(6) Ne glede na določbo 36. člena tega akta se pri
izračunu povprečne vrednosti realiziranih drugih prihodkov za leto pred
pričetkom regulativnega obdobja od 1. januarja 2016 do 31. decembra
2018 upošteva vrednost teh realiziranih drugih prihodkov zadnjih dveh let pred
letom t-1, ugotovljenih na podlagi določb tega akta.
(7) Ne glede na določbo prvega odstavka 38. člena tega
akta mora operater prenosnega sistema za regulativno obdobje od 1. januarja
2016 do 31. decembra 2018 vložiti zahtevo za izdajo soglasja agencije
najkasneje do 30. oktobra 2015.
(8) Ne glede na določbo drugega odstavka 38. člena tega
akta operater prenosnega sistema vloži zahtevo za izdajo soglasja agencije na
obrazcih v elektronski obliki, ki jih pripravi agencija najkasneje v roku 15
dni od začetka veljavnosti tega akta. Ne glede na določbo tretje in pete alinee
drugega odstavka 38. člena tega akta se v obrazcu v elektronski obliki
upoštevajo podatki in razkritja za zadnji dve leti pred letom vložitve zahteve.
(9) V skladu s 47. členom tega akta operater prenosnega sistema
za regulativno obdobje od 1. januarja 2016 do 31. decembra 2018 pri
določitvi odstopanja od regulativnega okvira za pretekla leta (ΔRO)
upošteva odstopanje od regulativnega okvira za posamezno leto regulativnega
obdobja (Δrot) v višini ene tretjine ugotovljenih odstopanj
za leta 2010, 2011 in 2012 ter ugotovljena odstopanja za leti 2013 in 2014.
(10) Referenčne vrednosti kakovosti storitev iz 57.
člena tega akta agencija določi do 31. marca 2018.
(11) Določba 59. člena tega akta se začne uporabljati
31. marca 2018 z določitvijo minimalnih vrednosti parametrov kakovosti.
61. člen
(prenehanje uporabe predpisa)
Z dnem uveljavitve tega akta se preneha uporabljati Akt o
metodologiji za določitev omrežnine in kriterijih za ugotavljanje upravičenih
stroškov za prenosno omrežje zemeljskega plina (Uradni list RS, št. 59/10,
109/10, 7/11, 47/13, 112/13 in 17/14 – EZ-1), ki pa se uporablja za
ugotavljanje odstopanj od regulativnega okvira do vključno za leto 2015, ki se
odraža v presežku ali primanjkljaju omrežnine.
62. člen
(uveljavitev akta)
Ta akt začne veljati petnajsti dan po objavi v Uradnem listu
Republike Slovenije.
Št. 211-56/2015-07/435
Maribor, dne 24. septembra 2015
EVA 2015-2430-0082
Predsednica sveta
Agencije za energijo
Ivana Nedižavec Korada l.r.

Priloga 1: Merila za
upoštevanje rezultatov primerjalnih analiz