1. člen
S tem pravilnikom se sprejme gozdnogospodarski načrt
gozdnogospodarske enote Krakovo (2016–2025), št. 08-04/16 z dne 5. oktobra
2016, ki ga je za obdobje od 1. januarja 2016 do 31. decembra 2025
izdelal Zavod za gozdove Slovenije, Območna enota Brežice.
2. člen
Gozdnogospodarska enota Krakovo, ki meri 11.666,27 ha,
se nahaja v gozdnogospodarskem območju Brežice, v občinah Krško, Šentjernej,
Škocjan in Kostanjevica na Krki, oziroma v katastrskih občinah Raka, Površje,
Smednik, Veliki Podlog, Veliko Mraševo, Zagrad, Dole, Stara vas, Dobrava,
Mršeča vas in Kostanjevica.
3. člen
V gozdnogospodarski enoti Krakovo je s 1. januarjem 2016
ugotovljeno naslednje stanje gozdov:
1.     
lastništvo: 93,40 % zasebnih gozdov v lasti fizičnih ali pravnih oseb,
0,79 % občinskih gozdov in 5,81 % državnih gozdov;
2.     
površina: 5.300,63 ha, od katere je 5.226,42 ha večnamenskih gozdov in
74,21 ha gozdov s posebnim namenom, v katerih ukrepi niso dovoljeni;
3.     
lesna zaloga: 302,5 m3/ha, od tega 43 m3/ha
iglavcev in 259,5 m3/ha listavcev;
4.     
tekoči letni prirastek: 7,07 m3/ha, od tega 1,26 m3/ha
iglavcev in 5,81 m3/ha listavcev.
4. člen
(1) V gozdnogospodarskem načrtu gozdnogospodarske enote
Krakovo (2016–2025) je ob upoštevanju usmeritev iz gozdnogospodarskega načrta
gozdnogospodarskega območja Brežice, izdelanega za obdobje od 1. januarja
2011 do 31. decembra 2020, ugotovljenega stanja gozdov, analize preteklega
gospodarjenja, zakonitosti razvoja gozdov in pridobljenih spoznanj pri
spremljanju razvoja gozdov v gozdnogospodarski enoti Krakovo določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 5.161,47 ha,
-       
ekološke funkcije na površini 329,85 ha ter
-       
socialne funkcije na površini 102,57 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Krakovo (2016–2025)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Krakovo za obdobje od
1. januarja 2016 do 31. decembra 2025 določeni naslednji ukrepi:
-       
najvišji možni posek v višini 252.989 m3, od tega 41.153 m3
iglavcev in 211.836 m3 listavcev,
-       
gojitvena dela, potrebna za ohranitev in razvoj gozdov, na površini
1.054,25 ha,
-       
nega drogovnjaka na površini 31,33 ha,
-       
varstvena dela, potrebna za zaščito pred divjadjo, in sicer zaščita s
količenjem ali tulci v obsegu 9.000 kosov, zaščita z ograjo v dolžini 6.800 m,
vzdrževanje ograje v dolžini 300 m, odstranjevanje zaščitne ograje v dolžini
4.725 m, zaščita s premazom na površini 18,77 ha in odstranjevanje tulcev in
zaščitnih mrež v obsegu 900 kosov,
-       
varstvena dela, potrebna za varstvo pred žuželkami, v obsegu 300 dni in
varstvena dela, potrebna za varstvo pred boleznimi, v obsegu 34 dni,
-       
nega habitatov prostoživečih živali, in sicer vzdrževanje grmišč na
površini 2,3 ha, vzdrževanje travinj na površini 55,04 ha, postavitev valilnic
v količini 3 kosov in puščanje stoječe biomase v gozdu v obsegu 20 m3.
(2) V gozdnogospodarskem načrtu gozdnogospodarske enote
Krakovo (2016–2025) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Krakovo v obdobju od uveljavitve tega
pravilnika do 31. decembra 2025 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Krakovo
(2016–2025).
7. člen
Po en izvod gozdnogospodarskega načrta gozdnogospodarske
enote Krakovo (2016–2025) je na vpogled na sedežu Zavoda za gozdove Slovenije,
Območne enote Brežice, Cesta bratov Milavcev 61, Brežice, na sedežu Zavoda za
gozdove Slovenije, Krajevne enote Kostanjevica, Oražnova 3, Kostanjevica
na Krki in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Krakovo (2016–2025).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-356/2016
Ljubljana, dne 20. decembra 2016
EVA 2016-2330-0015
Mag. Dejan Židan l.r.
minister
za kmetijstvo, gozdarstvo
in prehrano