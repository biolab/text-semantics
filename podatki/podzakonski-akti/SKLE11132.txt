1. člen
(opredelitev pojmov)
(1) Uredba 1095/2010/EU je Uredba (EU)
št. 1095/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski organ za vrednostne
papirje in trge) in o spremembi Sklepa št. 716/2009/ES ter razveljavitvi
Sklepa Komisije 2009/77/ES.
(2) ESMA je Evropski organ za vrednostne papirje in
trge, ustanovljen z Uredbo 1095/2010/EU.
(3) Uredba 1093/2010/EU je Uredba (EU)
št. 1093/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski bančni organ) in o
spremembi sklepa št. 716/2009/EU ter razveljavitvi sklepa Komisije
2009/78/ES v vsakokrat veljavnem besedilu.
(4) EBA je Evropski bančni organ, ustanovljen z Uredbo
1093/2010/EU.
(5) Uredba 1094/2010/EU je Uredba (EU)
št. 1094/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski organ za zavarovanja in
poklicne pokojnine) in o spremembi Sklepa št. 716/2009/ES ter
razveljavitvi Sklepa Komisije 2009/79/ES v vsakokrat veljavnem besedilu.
(6) EIOPA je Evropski organ za zavarovanja in poklicne
pokojnine, ustanovljen z Uredbo 1094/2010/EU.
(7) ZTFI je Zakon o trgu finančnih instrumentov (Uradni
list RS, št. 108/10 – ZTFI-UPB3, 78/11, 55/12, 105/12 – ZBan-1J, 63/13 –
ZS-K, 30/16 in 9/17) v vsakokrat veljavnem besedilu.
(8) Skupne smernice so smernice, ki so jih v skladu s
16. členom Uredbe 1095/2010/EU, 16. členom Uredbe 1094/2010/EU in
16. členom Uredbe 1093/2010/EU skupno izdali ESMA, EBA in EIOPA oziroma
Skupni odbor (navedenih) nadzornih organov (Joint Committee of the Europian
Supervisory Authorities) in jih je ESMA objavila na svoji spletni strani.
(9) Direktiva (EU) 2015/849 je Direktiva (EU) 2015/840
Evropskega parlamenta in Sveta z dne 20. maja 2015 o preprečevanju uporabe
finančnega sistema za pranje denarja ali financiranje terorizma, spremembi
Uredbe (EU) št. 648/2012 Evropskega parlamenta in Sveta ter razveljavitvi
Direktive 2005/60/ES Evropskega parlamenta in Sveta in Direktive Komisije 2006/70/ES
(UL L 141, 5,. 6. 2015, str. 73). Skupne smernice določajo značilnosti
nadzora na področju preprečevanja pranja denarja in financiranja terorizma, ki
upošteva oceno tveganosti, ter ukrepe, ki jih morajo sprejeti pristojni organi
pri izvajanju nadzora, ki upošteva oceno tveganosti, kot je to zahtevano v
členu 48(10) Direktive (EU) 2015/849.
2. člen
(namen sklepa)
S tem sklepom Agencija za trg vrednostnih papirjev (v
nadaljevanju Agencija) seznanja udeležence trga finančnih instrumentov z
obveznostjo uporabe Skupnih smernic ESMA, EBA in EIOPA iz 3. člena tega
sklepa, za katere je Agencija v skladu s tretjim odstavkom 16. člena
Uredbe 1095/2010/EU oziroma v skladu z drugim odstavkom 469.a člena ZTFI
odločila, da se uporabljajo v Republiki Sloveniji.
3. člen
(uporaba smernic v Republiki Sloveniji)
(1) V Republiki Sloveniji se v celoti uporabljajo
določbe skupnih smernic ESMA, EBA in EIOPA z naslovom Skupne smernice o
značilnostih pristopa na področju preprečevanja pranja denarja in financiranja
terorizma, ki upošteva oceno tveganosti, ter ukrepih, ki jih je treba sprejeti
za izvajanje nadzora, ki upošteva oceno tveganosti (št. JC/GL/2017/17 z
dne 7. 4. 2017).
(2) Agencija bo pri opravljanju nalog in pristojnosti
nadzora v skladu z ZTFI in drugimi predpisi v celoti upoštevala določbe smernic
iz prvega odstavka tega člena v delu, v katerem se nanašajo na izvajanje nalog
in pooblastil pristojnega organa.
4. člen
(uveljavitev sklepa)
(1) Ta sklep začne veljati naslednji dan po njegovi
objavi v Uradnem listu Republike Slovenije.
(2) Ne glede na prvi odstavek tega člena se smernice iz
prvega odstavka 3. člena tega sklepa uporabljajo od 7. 4. 2018.
Št. 00700-5/2017-4
Ljubljana, dne 24. maja 2017
EVA 2017-1611-0068
Predsednik Sveta
Agencije za trg vrednostnih papirjev
mag. Miloš Čas l.r.