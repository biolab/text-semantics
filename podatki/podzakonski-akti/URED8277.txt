I. SPLOŠNE DOLOČBE
1. člen
(vsebina)
Ta uredba določa pristojne organe, nadzor, prekrške in
sankcije za izvajanje Uredbe (EU) 2019/1009 Evropskega parlamenta in Sveta z
dne 5. junija 2019 o določitvi pravil o
omogočanju dostopnosti sredstev za gnojenje EU na trgu, spremembi uredb (ES)
št. 1069/2009 in (ES) št. 1107/2009 ter razveljavitvi Uredbe (ES) št. 2003/2003 (UL L št. 170
z dne 25. 6. 2019, str. 1), zadnjič spremenjene z Delegirano uredbo
Komisije (EU) 2022/1519 z dne 5. maja
2022 o spremembi Uredbe (EU) 2019/1009 Evropskega parlamenta in Sveta glede
zahtev, ki se uporabljajo za sredstva za gnojenje EU, ki vsebujejo inhibirajoče
spojine, in za naknadno obdelavo digestata (UL L št. 236
z dne 13. 9. 2022, str. 5), (v nadaljnjem
besedilu: Uredba 2019/1009/EU) in te uredbe v delu, ki se nanaša na obveznosti
priglašenih organov, proizvajalcev, pooblaščenih zastopnikov in uvoznikov.
2. člen
(jezik)
Za izvajanje sedmega odstavka 6. člena,
četrtega odstavka 8. člena, drugega
odstavka 16. člena, Priloge III in
Priloge V Uredbe 2019/1009/EU morajo biti informacije v slovenskem jeziku.
II. PRIGLASITVENI ORGAN IN PRISTOJNI ORGAN
3. člen
(priglasitveni organ in pristojni organ)
(1) Priglasitveni organ
iz 21., 26., 27., 28., 30. in 34. člena
Uredbe 2019/1009/EU je ministrstvo, pristojno za kmetijstvo (v nadaljnjem
besedilu: ministrstvo).
(2) Pristojni organ za
izvajanje 20. in 23. člena, drugega
odstavka 30. člena ter 31. člena Uredbe 2019/1009/EU je ministrstvo.
III. NADZOR
4. člen
(organ za nadzor trga)
Pristojni organ za izvajanje nadzora nad izvajanjem Uredbe
2019/1009/EU in te uredbe je inšpekcija, pristojna za kmetijstvo.
IV. KAZENSKE DOLOČBE
5. člen
(prekrški, ki se nanašajo na proizvajalca)
(1) Z globo od 3.000 do
40.000 eurov se kaznuje pravna oseba, ki v zvezi z opravljanjem dejavnosti kot
proizvajalec:
1.     
pri dajanju sredstev za gnojenje EU na trg ne zagotovi, da so ta
sredstva za gnojenje načrtovana in proizvedena v skladu z zahtevami iz Priloge I
in Priloge II Uredbe 2019/1009/EU (prvi odstavek 6. člena
Uredbe 2019/1009/EU);
2.     
pred dajanjem sredstev za gnojenje EU na trg ne pripravi tehnične
dokumentacije in izvede ustreznega postopka ugotavljanja skladnosti iz 15. člena Uredbe 2019/1009/EU (drugi odstavek 6. člena Uredbe 2019/1009/EU);
3.     
ne hrani tehnične dokumentacije in izjave EU o skladnosti še pet let po
tem, ko je bilo sredstvo za gnojenje EU, za katero veljajo ti dokumenti, dano
na trg, ali drugim gospodarskim subjektom na zahtevo ne predloži kopije izjave
EU o skladnosti (tretji odstavek 6. člena
Uredbe 2019/1009/EU);
4.     
ne zagotovi, da se pri serijski proizvodnji sredstev za gnojenje EU
izvajajo postopki za ohranjanje skladnosti z Uredbo 2019/1009/EU, ali ne
upošteva ustreznih sprememb proizvodnega postopka ali lastnosti teh sredstev za
gnojenje EU ter sprememb harmoniziranih standardov, skupnih specifikacij iz 14. člena Uredbe 2019/1009/EU ali drugih tehničnih
specifikacij, v skladu s katerimi se potrdi ali preverja skladnost sredstva za
gnojenje EU (četrti odstavek 6. člena
Uredbe 2019/1009/EU);
5.     
ne testira vzorcev sredstev za gnojenje EU, ki so dostopni na trgu,
kadar je to primerno glede na delovanje sredstva za gnojenje EU ali glede na
tveganja, ki jih sredstvo za gnojenje pomeni, ali ne preiskuje pritožb ali ne
vodi registra pritožb, neskladnih sredstev za gnojenje EU in odpoklica takih
sredstev za gnojenje EU ali o vsem tovrstnem spremljanju ne obvešča
distributerjev (četrti odstavek 6. člena
Uredbe 2019/1009/EU);
6.     
ne zagotovi, da je na embalaži sredstev za gnojenje EU, ki jih je dal na
trg, navedena številka tipa, serijska številka ali kateri koli drug element, ki
omogoča njihovo identifikacijo, ali da so, kadar se sredstva za gnojenje EU
dobavljajo brez embalaže, zahtevane informacije navedene v dokumentu, ki je
priložen vsakemu sredstvu za gnojenje (peti odstavek 6. člena Uredbe
2019/1009/EU);
7.     
na embalaži sredstva za gnojenje EU, ali kadar se sredstvo za gnojenje
EU dobavlja brez embalaže, v dokumentu, ki je priložen sredstvu za gnojenje EU,
ne navede imena, registriranega trgovskega imena ali registrirane blagovne
znamke in poštnega naslova, na katerem je dosegljiv, ali v poštnem naslovu ne
navede enotne kontaktne točke, na kateri je proizvajalec dosegljiv, ali
informacije niso v jeziku iz 2. člena te
uredbe ali informacije niso jasne, razumljive ali čitljive (šesti odstavek
6. člena Uredbe 2019/1009/EU);
8.     
ne zagotovi, da so sredstvu za gnojenje EU priložene informacije,
zahtevane v skladu s Prilogo III Uredbe 2019/1009/EU, na etiketi ali podatkovnem
listu, ali etiketa oziroma podatkovni list nista na voljo za pregled, ko je
sredstvo za gnojenje EU dostopno na trgu, ali informacije niso v jeziku iz 2. člena te uredbe ali informacije niso jasne,
razumljive ali čitljive (sedmi odstavek 6. člena
Uredbe 2019/1009/EU);
9.     
nemudoma ne sprejme potrebnih korektivnih ukrepov, da bi se zagotovila
skladnost tega sredstva za gnojenje EU, ali ga ne umakne ali odpokliče, če meni
ali utemeljeno domneva, da sredstvo za gnojenje EU, ki ga je dal na trg, ni
skladno z Uredbo 2019/1009/EU (osmi odstavek 6. člena
Uredbe 2019/1009/EU);
10.  
takoj ne obvesti pristojnih nacionalnih organov držav članic, v katerih
je omogočil dostopnost sredstva za gnojenje EU na trgu, in jim ne predloži
podrobnih informacij, če menijo ali utemeljeno domnevajo, da sredstvo za
gnojenje EU, ki ga je dal na trg, pomeni tveganje za zdravje ljudi, živali ali
rastlin, varnost ali okolje (osmi odstavek 6. člena
Uredbe 2019/1009/EU), ali
11.  
pristojnemu organu iz prejšnjega člena na njegovo utemeljeno zahtevo ne
predloži vseh potrebnih informacij ali dokumentacije za izkazovanje skladnosti
sredstva za gnojenje z Uredbo 2019/1009/EU ali z njim ne sodeluje pri kateri
koli dejavnosti, katere cilj je preprečiti tveganja, ki jih pomeni sredstvo za
gnojenje EU, ki ga je dal na trg (deveti odstavek 6. člena Uredbe
2019/1009/EU).
(2) Z globo od 2.000 do
15.000 eurov se za prekršek iz prejšnjega odstavka kaznuje samostojni podjetnik
posameznik ali posameznik, ki samostojno opravlja dejavnost kot proizvajalec.
(3) Z globo od 1.200 do
4.000 eurov se za prekršek iz prvega odstavka tega člena kaznuje tudi odgovorna
oseba pravne osebe ali odgovorna oseba samostojnega podjetnika posameznika ali
odgovorna oseba posameznika, ki samostojno opravlja dejavnost.
6. člen
(prekrški, ki se nanašajo na pooblaščenega zastopnika)
(1) Z globo od 3.000 do
40.000 eurov se za prekršek kaznuje pravna oseba, ki v zvezi z opravljanjem
dejavnosti kot pooblaščeni zastopnik ravna v nasprotju z drugim odstavkom
7. člena Uredbe 2019/1009/EU.
(2) Z globo od 2.000 do
15.000 eurov se za prekršek iz prejšnjega odstavka kaznuje samostojni podjetnik
posameznik ali posameznik, ki samostojno opravlja dejavnost kot pooblaščeni
zastopnik.
(3) Z globo od 1.200 do
4.000 eurov se za prekršek iz prvega odstavka tega člena kaznuje tudi odgovorna
oseba pravne osebe ali odgovorna oseba samostojnega podjetnika posameznika ali
odgovorna oseba posameznika, ki samostojno opravlja dejavnost.
7. člen
(prekrški, ki se nanašajo na uvoznika)
(1) Z globo od 3.000 do
40.000 eurov se kaznuje pravna oseba, ki v zvezi z opravljanjem dejavnosti kot
uvoznik:
1.     
daje na trg sredstva za gnojenje, ki niso skladna s pravili EU (prvi
odstavek 8. člena Uredbe 2019/1009/EU);
2.     
pred dajanjem sredstva za gnojenje EU na trg ne zagotovi, da je
proizvajalec izvedel ustrezen postopek ugotavljanja skladnosti iz 15. člena Uredbe 2019/1009/EU, ali ne zagotovi, da
je proizvajalec pripravil tehnično dokumentacijo, ali ne zagotovi, da so
sredstvu za gnojenje EU priloženi zahtevani dokumenti, ter ne zagotovi, da je
proizvajalec izpolnil zahteve iz petega in šestega odstavka 6. člena Uredbe 2019/1009/EU (drugi odstavek 8. člena Uredbe 2019/1009/EU);
3.     
da na trg sredstvo za gnojenje EU, za katero meni ali utemeljeno
domneva, da ni skladno z Uredbo 2019/1009/EU, ali ga da na trg pred tem, ko je
bila zagotovljena njegova skladnost, ali ne obvesti proizvajalca in pristojnega
organa iz 4. člena te uredbe, da sredstvo za gnojenje EU pomeni tveganje
za zdravje ljudi, živali ali rastlin, varnost ali okolje (drugi odstavek
8. člena Uredbe 2019/1009/EU);
4.     
na embalaži sredstva za gnojenje EU ali v dokumentu, ki je priložen
sredstvu za gnojenje EU, ne navede imena, registriranega trgovskega imena ali
registrirane blagovne znamke in poštnega naslova, na katerem je dosegljiv, ali
kontaktni podatki niso v jeziku, ki je določen v 2. členu
te uredbe (tretji odstavek 8. člena
Uredbe 2019/1009/EU);
5.     
ne zagotovi, da so sredstvom za gnojenje EU priložene informacije,
zahtevane v skladu s Prilogo III Uredbe 2019/1009/EU, ali ne da na voljo
etikete ali podatkovnega lista za pregled, ko je sredstvo za gnojenje EU
dostopno na trgu, ali te informacije niso v jeziku, ki je določen v 2. členu te uredbe (četrti odstavek 8. člena Uredbe 2019/1009/EU);
6.     
ne zagotovi, da pogoji skladiščenja ali prevoza ne ogrožajo skladnosti
sredstva za gnojenje EU z zahtevami iz Priloge I ali Priloge III Uredbe
2019/1009/EU (peti odstavek 8. člena Uredbe 2019/1009/EU);
7.     
ne testira vzorcev sredstev za gnojenje EU, ki so dostopna na trgu, ali
ne preiskuje pritožb ali ne vodi registra pritožb, neskladnih sredstev za
gnojenje EU in odpoklica takih sredstev za gnojenje EU ali o vsem tovrstnem
spremljanju ne obvešča distributerjev (šesti odstavek 8. člena Uredbe 2019/1009/EU);
8.     
nemudoma ne sprejme potrebnih korektivnih ukrepov, da zagotovi skladnost
tega sredstva za gnojenje EU, ali ga po potrebi ne umakne oziroma odpokliče
(sedmi odstavek 8. člena Uredbe 2019/1009/EU);
9.     
takoj ne obvesti pristojnih nacionalnih organov držav članic, v katerih
je omogočil dostopnost sredstva za gnojenje EU na trgu, ali jim ne predloži
podrobnih informacij, če meni ali utemeljeno domneva, da sredstvo za gnojenje
EU, ki ga je dal na trg, pomeni tveganje za zdravje ljudi, živali ali rastlin,
varnost ali okolje (sedmi odstavek 8. člena
Uredbe 2019/1009/EU);
10.  
pet let po tem, ko je bilo sredstvo za gnojenje EU dano na trg, ne hrani
kopije izjave EU o skladnosti ali ne zagotovi, da je tehnična dokumentacija na
voljo nadzornim organom ali drugim gospodarskim subjektom (osmi odstavek
8. člena Uredbe 2019/1009/EU);
11.  
pristojnemu organu iz 4. člena te
uredbe na njegovo utemeljeno zahtevo ne predloži vseh potrebnih informacij ali
dokumentacije za izkazovanje skladnosti sredstva za gnojenje EU z Uredbo
2019/1009/EU ali z njim ne sodeluje pri kateri koli dejavnosti, katere cilj je
preprečiti tveganja, ki jih pomeni sredstvo za gnojenje EU, ki ga je dal na trg
(deveti odstavek 8. člena Uredbe 2019/1009/EU);
12.  
pakira ali prepakira sredstvo za gnojenje EU in ne zagotovi, da se na
embalaži navedejo podatki: ʺzapakiralʺ ali ʺprepakiralʺ, distributerjevo ime,
registrirano trgovsko ime ali registrirana blagovna znamka in poštni naslov,
ali ne hrani vzorca originalnih informacij iz sedmega odstavka 6. člena
oziroma četrtega odstavka 8. člena Uredbe
2019/1009/EU ali ne poskrbi, da je originalna informacija še pet let po tem, ko
se omogoči dostopnost sredstva za gnojenje EU na trgu, na voljo organom za
nadzor trga (11. člen Uredbe
2019/1009/EU).
(2) Z globo od 2.000 do
15.000 eurov se za prekršek iz prejšnjega odstavka kaznuje samostojni podjetnik
posameznik ali posameznik, ki samostojno opravlja dejavnost kot uvoznik.
(3) Z globo od 1.200 do
4.000 eurov se za prekršek iz prvega odstavka tega člena kaznuje tudi odgovorna
oseba pravne osebe ali odgovorna oseba samostojnega podjetnika posameznika ali
odgovorna oseba posameznika, ki samostojno opravlja dejavnost.
8. člen
(prekrški, ki se nanašajo na distributerja)
(1) Z globo od 1.200 do
3.000 eurov se kaznuje pravna oseba, ki v zvezi z opravljanjem dejavnosti kot
distributer:
1.     
pri omogočanju dostopnosti sredstva za gnojenje EU na trgu skrbno ne
upošteva zahtev iz Uredbe 2019/1009/EU (prvi odstavek 9. člena Uredbe 2019/1009/EU);
2.     
pred omogočanjem dostopnosti sredstva za gnojenje EU na trgu ne preveri,
ali so temu sredstvu priloženi zahtevani dokumenti, vključno z informacijami iz
sedmega odstavka 6. člena ali četrtega
odstavka 8. člena Uredbe 2019/1009/EU,
ali priloženi dokumenti niso v jeziku, ki ga brez težav razumejo končni
uporabniki v državi članici, v kateri bo sredstvo za gnojenje EU dostopno na
trgu, ali ne preveri, ali sta proizvajalec ali uvoznik izpolnila zahteve iz
petega in šestega odstavka 6. člena oziroma tretjega odstavka 8. člena Uredbe 2019/1009/EU (drugi odstavek 9. člena Uredbe 2019/1009/EU);
3.     
ne zagotovi, da pogoji skladiščenja ali prevoza ne ogrožajo skladnosti
sredstva za gnojenje EU z zahtevami iz Priloge I ali Priloge III Uredbe
2019/1009/EU (tretji odstavek 9. člena Uredbe 2019/1009/EU);
4.     
ne zagotovi sprejetja potrebnih korektivnih ukrepov, s katerimi doseže
skladnost tega sredstva za gnojenje EU, ali ga ne umakne ali odpokliče, če meni
ali utemeljeno domneva, da sredstvo za gnojenje EU, katerega dostopnost na trgu
je omogočil, ni skladno z Uredbo 2019/1009/EU (četrti odstavek 9. člena
Uredbe 2019/1009/EU);
5.     
takoj ne obvesti pristojnih nacionalnih organov držav članic, v katerih
je omogočil dostopnost sredstva za gnojenje EU na trgu, ali jim ne predloži
podrobnih informacij, če meni ali utemeljeno domneva, da sredstvo za gnojenje
EU, katerega dostopnost na trgu je omogočil, pomeni tveganje za zdravje ljudi,
živali ali rastlin, varnost ali okolje (četrti odstavek 9. člena Uredbe
2019/1009/EU);
6.     
pristojnemu organu iz 4. člena te
uredbe na njegovo utemeljeno zahtevo ne predloži vseh potrebnih informacij ali
dokumentacije za izkazovanje skladnosti sredstva za gnojenje EU z Uredbo
2019/1009/EU ali z njim ne sodeluje pri kateri koli dejavnosti, katere cilj je
preprečiti tveganja, ki jih pomenijo sredstva za gnojenje EU (peti odstavek 9. člena Uredbe 2019/1009/EU);
7.     
pakira ali prepakira sredstvo za gnojenje EU in ne zagotovi, da se na
embalaži navedejo podatki: ʺzapakiralʺ ali ʺprepakiralʺ, distributerjevo ime,
registrirano trgovsko ime ali registrirana blagovna znamka in poštni naslov,
ali ne hrani vzorca originalnih informacij iz sedmega odstavka 6. člena
oziroma četrtega odstavka 8. člena Uredbe
2019/1009/EU ali ne poskrbi, da je originalna informacija še pet let po tem, ko
se omogoči dostopnost sredstva za gnojenje EU na trgu, na voljo organom za
nadzor trga (11. člen Uredbe
2019/1009/EU).
(2) Z globo od 800 do
3.000 eurov se za prekršek iz prejšnjega odstavka kaznuje samostojni podjetnik
posameznik ali posameznik, ki samostojno opravlja dejavnost kot distributer.
(3) Z globo od 200 do
400 eurov se za prekršek iz prvega odstavka tega člena kaznuje tudi odgovorna
oseba pravne osebe ali odgovorna oseba samostojnega podjetnika posameznika ali
odgovorna oseba posameznika, ki samostojno opravlja dejavnost.
9. člen
(višina globe v hitrem prekrškovnem postopku)
Za prekrške iz te uredbe se sme v hitrem postopku izreči tudi
globa v znesku, ki je višji od najnižje predpisane globe, določene s to uredbo,
razen za prekrške, ki so določeni kot kršitev 2. člena
te uredbe.
V. KONČNA DOLOČBA
10. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00704-82/2023
Ljubljana, dne 9. marca 2023
EVA 2021-2330-0043
Vlada Republike Slovenije
Tanja Fajon
podpredsednica