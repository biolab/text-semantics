1. člen
Ta pravilnik opredeljuje postopek in kriterije za
dodeljevanje povratnih sredstev gospodarskim družbam na podlagi javnih razpisov
razvojnega projektnega financiranja Slovenske razvojne družbe d.d.
2. člen
Slovenska razvojna družba po zakonu o uporabi sredstev
pridobljenih iz naslova kupnin na podlagi zakona o lastninskem preoblikovanju
(Uradni list RS, št. 45/95) ter na podlagi zakona o Slovenski razvojni družbi in
programu prestrukturiranj podjetij (Uradni list RS, št. 39/97, 68/97) dodeljuje
gospodarskim družbam na podlagi javnega razpisa razvojnega projektnega
financiranja, objavljenega v Uradnem listu Republike Slovenije, povratna
sredstva v obliki posojil.
3. člen
Sredstva iz 1. člena so namenjena gospodarskim družbam, ki
izpolnjujejo naslednje kriterije: 
-    
so srednje velika podjetja, ki imajo manj kot 250 zaposlenih in v
računovodskih izkazih za preteklo leto ne izkazujejo v tolarski protivrednosti,
preračunani po srednjem tečaju Banke Slovenije na dan objave računovodskih
izkazov, več kot 40 mio EUR skupnih prihodkov in ne več kot 27 mio EUR
sredstev, 
-    
so majhna podjetja, ki ima manj kot 50 zaposlenih in v računovodskih
izkazih za preteklo leto ne izkazujejo v tolarski protivrednosti, preračunani
po srednjem tečaju Banke Slovenije na dan objave računovodskih izkazov, več kot
7 mio EUR skupnih prihodkov in ne več kot 5 mio EUR sredstev, 
-    
niso povezane družbe v smislu 460. člena zakona o gospodarskih družbah.
4. člen
Povratna sredstva so namenjena izvajanju materialnih (nakup
razvojne opreme ali opreme potrebne za prenos rezultatov razvojnih projektov v
gospodarsko izkoriščanje) in nematerialnih (stroški zaščite intelektualne
lastnine) investicij povezanih s: 
-    
prenosom raziskovalno razvojnih rezultatov in invencij v gospodarsko
izkoriščanje, 
-    
proizvodnjo proizvodov in storitev na podlagi lastnega razvoja in novih
tehnologij, 
-    
ustanavljanjem gospodarskih družb na podlagi novih lastnih proizvodov in
tehnologij, 
-    
povečanjem kvalitete proizvodnje in njene konkurenčnosti, ki temelji na
novi lastni tehnologiji in invencijah.
5. člen
Sredstva se lahko dodelijo gospodarski družbi, ki pri
ovrednotenju prispele vloge, na podlagi opredeljenih kriterijev uspešnosti
projekta: 
-    
donosnost projekta, 
-    
razvojna naravnanost projekta, 
-    
ekološka naravnanost projekta, 
-    
boniteta pravne osebe, 
doseže rezultat, ki zagotavlja boljšo
poslovno uspešnost gospodarske družbe in vračilo dodeljenih sredstev.
6. člen
Razlika med komercialnimi in zaračunanimi obrestmi ne sme
presegati: 
-    
za majhna podjetja 15% od vrednosti investicij, 
-    
za srednje velika podjetja 7,5% od vrednosti investicij. 
Finančni pogoji so naslednji: 
1.    
posamično posojilo lahko znaša najmanj 10 milijonov SIT oziroma največ
100 milijonov SIT, 
2.    
doba za odplačilo posojila znaša do 5 let, pri čemer lahko traja
moratorij na odplačevanje glavnice do enega leta od dneva uveljavitve posojilne
pogodbe, 
3.    
letna obrestna mera za posojila je določena kot seštevek izhodiščne
obrestne mere in premije za tveganje. Izhodiščna obrestna mera znaša praviloma
TOM +1,5%, 
4.    
Slovenska razvojna družba d.d. zaračunava nadomestilo za svoje stroške v
skladu z veljavno tarifo SRD za dolgoročne kredite.
7. člen
V primeru ugotovljene nenamenske porabe posojila je prejemnik
dolžan Slovenski razvojni družbi d.d. vrniti vsa dodeljena sredstva s
pripadajočimi obrestmi.
8. člen
Druge elemente javnega razpisa, prijavno dokumentacijo in
postopek izvajanja javnih razpisov razvojnega projektnega financiranja in
dodeljevanja sredstev določa pravilnik Slovenske razvojne družbe d.d. o
izvajanju javnih razpisov razvojnega projektnega financiranja (Uradni list RS,
št. 41/98).
9. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 017-31/00
Ljubljana, dne 12. oktobra 2000.
dr. Jože Zagožen l. r. 
Minister 
za gospodarske dejavnosti