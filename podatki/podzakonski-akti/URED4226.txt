1. člen
(vsebina)
Ta uredba določa izredne ukrepe podpore perutninskemu
sektorju v Republiki Sloveniji za izvedbo Uredbe Komisije (ES) št. 1010/06 z
dne 3. julija 2006 o nekaterih izrednih ukrepih za podporo trgu z jajci in
perutnino v nekaterih državah članicah (UL L št. 180 z dne 4. 7. 2006, str. 3,
v nadaljnjem besedilu: Uredba 1010/2006/ES).
2. člen
(upravičenci)
Upravičenci do sredstev na podlagi ukrepov iz prejšnjega
člena so: 
-       
proizvajalci valilnih jajc, 
-       
proizvajalci dan starih piščancev, 
-       
rejci piščancev, puranov ali nesnic za prodajo, 
-       
pogodbeni rejci piščancev in puranov, 
-       
lastniki piščancev in puranov.
3. člen
(podpora in sredstva)
(1) Upravičenci iz prejšnjega člena so upravičeni do podpore
v višinah, kot jih določa Uredba 1010/2006/ES v členih 1 do 6. 
(2) Skupno je podporam iz tega člena namenjenih 509,441.070
milijonov tolarjev, ki se izplačajo iz sredstev proračuna Republike Slovenije,
PP 6636 – Ukrepi za stabilizacijo trga (notranji in zunanji trg). Če skupna
količina za posamezni ukrep, za katerega upravičenci izpolnjujejo pogoje, preseže
višino količine, kot jih za Republiko Slovenijo določa Uredba 1010/2006/ES, se
vsem upravičencem, ki so vlagali zahtevke za posamezen ukrep, količine
sorazmerno znižajo. Če skupna vrednost zahtevkov presega znesek iz prvega
stavka tega člena, se izračunana vrednost za posamezen ukrep sorazmerno zniža.
4. člen
(zahtevki in vlaganje zahtevkov)
(1) Upravičenci vlagajo zahtevke za podporo iz prejšnjega
člena na Agencijo Republike Slovenije za kmetijske trge in razvoj podeželja (v
nadaljnjem besedilu: agencija) do 15. septembra 2006 na naslov Dunajska 160,
1000 Ljubljana. Zahtevke vlagajo na obrazcih, ki se nahajajo na spletnih
straneh agencije (http://www.arsktrp.gov.si) ali v glavni pisarni agencije, in
sicer izpolnjen obrazec s priloženimi zahtevanimi dokazili iz tega člena. 
(2) Zahtevku morajo priložiti naslednja dokazila (glede na
vrsto ukrepa): 
1.     
Zahtevku za ukrep uničenja valilnih jajc iz 1. člena Uredbe 1010/2006/ES
je treba priložiti dokazila o številu prirejenih in uničenih valilnih jajcih v
obdobju, določenem v Prilogi 1 Uredbe 1010/2006/ES, ki se nanaša na Republiko
Slovenijo: potrdilo koncesionarja o uničenju valilnih jajc. 
2.     
Zahtevku za ukrep predelave valilnih jajc iz 2. člena Uredbe
1010/2006/ES je treba priložiti dokazila o številu valilnih jajc, ki so se
predelala, v obdobju, določenem v Prilogi 2 Uredbe 1010/2006/ES, ki se nanaša
na Republiko Slovenijo: dokazila, ki v skladu z urejenimi računovodskimi
standardi izkazujejo poslovni dogodek. 
3.     
Zahtevku za ukrep usmrtitve dan starih piščancev iz 3. člena Uredbe
1010/2006/ES je treba priložiti dokazila o številu prirejenih in usmrčenih dan
starih piščancih, v obdobju, določenem v Prilogi 3 Uredbe 1010/2006/ES, ki se
nanaša na Republiko Slovenijo: dokazila o usmrtitvi. 
4.     
Zahtevku za ukrep predčasnega zakola živali matičnih jat iz 4. člena
Uredbe 1010/2006/ES je treba priložiti dokazila o predčasnem zakolu živali
matičnih jat (starost živali 56 tednov in manj) v obdobju, določenem v Prilogi
4 Uredbe 1010/2006/ES, ki se nanaša na Republiko Slovenijo: veterinarska
spričevala za zakol, dokazila o predčasnem zakolu. 
5.     
Zahtevku za ukrep podaljšanja sanitarnega odmora iz 5. člena Uredbe
1010/2006/ES je treba priložiti dokazila o obdobju in površini hlevov, ki so
bili prazni dalj časa, kot je to v običajnem tehnološkem postopku, vendar ne
manj kot 21 dni, v obdobju, določenem v Prilogi 5 Uredbe 1010/2006/ES, ki se
nanaša na Republiko Slovenijo: izjave o vhlevitvah in dokazila o dolžini
sanitarnega premora v zadnjih petih oziroma treh premorih. Referenca za dolžino
premora je povprečje zadnjih petih premorov po rejcu za piščance in zadnjih
treh premorov za purane ter tloris objektov, z označbo površin, na katere se
zahtevek nanaša. 
6.     
Zahtevku za ukrep zmanjšanja gostote vselitve iz 6. člena Uredbe
1010/2006/ES morajo lastniki živali priložiti dokazila o zmanjšani gostoti
vselitev živali v primerjavi z enakim obdobjem predhodnega leta in obdobjem,
določenim v Prilogi 2 Uredbe 1010/2006/ES, ki se nanaša na Republiko Slovenijo:
dokazila o prireji žive teže v obeh obdobjih in dokazila o lastništvu
prirejenih živali.
5. člen
(začetek veljavnosti)
Ta uredba začne veljati osmi dan po objavi v Uradnem listu
Republike Slovenije.
Št. 00715-28/2006/7
Ljubljana, dne 31. julija 2006
EVA 2006-2311-0154
Vlada Republike Slovenije
Janez Janša l.r. 
Predsednik