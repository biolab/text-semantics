1. člen
Ta uredba določa najvišjo dovoljeno drobnoprodajno in
veleprodajno ceno naftnih derivatov.
2. člen
(1) Za naftne derivate iz prejšnjega člena se štejeta
95-oktanski neosvinčeni motorni bencin (v nadaljnjem besedilu: NMB-95) in
dizelsko gorivo (v nadaljnjem besedilu: dizel).
(2) Cena iz prejšnjega člena se določi na enoto
proizvoda, ki znaša en liter.
3. člen
(1) Najvišja dovoljena drobnoprodajna cena za motorni bencin
NMB-95 znaša 1,503 eura/liter, za dizel pa 1,541 eura/liter.
(2) Najvišja dovoljena veleprodajna cena z DDV za motorni
bencin NMB-95 znaša 1,483 eura/liter, za dizel pa 1,521 eura/liter.
3.a člen
Podjetja zaradi ukrepa določitve najvišje dovoljene
drobnoprodajne in veleprodajne cene naftnih derivatov ne smejo prenehati
prodajati blaga.

Uredba o določitvi cen določenih naftnih
derivatov (Uradni list RS, št. 36/22) vsebuje naslednjo končno določbo:
»KONČNA DOLOČBA
4. člen
Ta uredba začne veljati naslednji dan po objavi v Uradnem
listu Republike Slovenije in velja 30 dni.«.

Uredba o spremembi in dopolnitvah Uredbe o
določitvi cen določenih naftnih derivatov (Uradni list RS, št. 46/22) spreminja 4. člen uredbe tako, da
se glasi:
»4. člen
Ta uredba začne veljati naslednji dan po objavi v Uradnem
listu Republike Slovenije in velja do
vključno 30. aprila 2022.«;
ter vsebuje naslednjo končno določbo:
»KONČNA DOLOČBA
5. člen
Ta uredba začne veljati naslednji dan po objavi v Uradnem
listu Republike Slovenije.«.