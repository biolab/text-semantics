1. člen
Ta odredba določa obveznosti podjetij, ki proizvajajo
proizvode in opravljajo storitve navedene v 3. členu te odredbe (v nadaljnjem
besedilu: podjetja), da Ministrstvu za gospodarstvo (v nadaljnjem besedilu:
ministrstvo) pošiljajo obvestila o spremembi cen.
2. člen
Podjetja morajo poslati na ministrstvo obvestilo o spremembi
cen istega dne, ko spremenijo cene. 
Proizvodna podjetja morajo posredovati proizvodne cene; če se
ukvarjajo tudi s prodajo na drobno oziroma na debelo, pa tudi cene v prodaji na
drobno oziroma cene v prodaji na debelo. Storitvena podjetja morajo posredovati
cene na drobno.
3. člen
Podjetja morajo poslati obvestilo o spremembi cen za
naslednje proizvode in storitve: 
1.     
PROIZVODNJA HRANE IN PIJAČ 
1.a) Dnevni kruh
iz pšenične moke tip 500 
1.b) Pšenična moka
tip 500 
1.c) Sladkor 
1.d) Pasterizirano
in sterilizirano mleko s 3,2% mlečne maščobe 
2.     
ZALOŽNIŠTVO IN TISKARSTVO 
2.a) Učbeniki 
2.b) Atlasi 
2.c) Priročniki 
2.d) Delovni listi
in delovni zvezki 
2.e)
Dnevno-politični informacijski tisk 
3.     
OSKRBA Z ELEKTRIKO, PLINOM, PARO IN TOPLO VODO 
3.a) Električna
energija za tarifne uporabnike 
3.b) Zemeljski
plin iz transportnega in distribucijskega omrežja 
3.c) Para in topla
voda za namene daljinskega ogrevanja 
4.     
KOMUNALNE STORITVE 
4.a) Storitev
zbiranja in odvoza komunalnih odpadkov 
4.b) Storitev
predelave, odlaganja, sežiganja in drugih načinov odstranjevanja komunalnih
odpadkov 
4.c) Storitev
odvajanja in čiščenja komunalnih odpadnih in padavinskih voda 
4.d) Storitev
zbiranja, čiščenja in distribucije pitne vode 
5.     
GORIVA 
5.a) Motorni
bencini (MB-98, NMB-91, NMB-95, NMB-98) 
5.b) Plinsko olje
(D-2) 
5.c) Kurilno olje
ekstra lahko (KO-EL) 
5.d) Utekočinjen
naftni plin 
5.e) Kurilno olje
srednje (mazut) 
6.     
STORITVE PREVOZA 
6.a) Prevoz
potnikov v notranjem železniškem prometu 
6.b) Prevoz
potnikov v medkrajevnem cestnem prometu (samo redne linije) 
6.c) Prevoz
potnikov v mestnem in obmestnem cestnem prometu (samo redne linije) 
6.d) Cestnina za
uporabo cestninske ceste 
6.e) Prevoz z
letalom (samo redne linije) 
7.     
POŠTNE IN TELEKOMUNIKACIJSKE STORITVE 
7.a) Javne
(osnovne) poštne storitve 
7.b) Javne
(osnovne) telekomunikacijske storitve 
8.     
ZAVAROVALNIŠTVO 
8.a) Obvezno
zavarovanje osebnih vozil 
9.     
POSLOVANJE Z NEPREMIČNINAMI 
9.a) Cena m2
profitnega stanovanja 
9.b) Cena m2
neprofitnega stanovanja 
10.  
IZOBRAŽEVANJE 
10.a) Mesečna
oskrba v vzgojno-varstvenih zavodih 
10.b) Mesečna
oskrba v dijaških domovih 
10.c) Mesečna
oskrba v študentskih domovih 
11.  
ZDRAVSTVO IN SOCIALNO VARSTVO 
11.a) Dnevna
oskrba v domovih starejših občanov 
12.  
DRUGE STORITVENE DEJAVNOSTI 
12.a) Parkirnina
za osebna vozila 
12.b) Dimnikarske
storitve 
12.c) Pogrebne
storitve (klasični in žarni pokop) 
12.d) Prodaja
grobov in dajanje grobov v najem
4. člen
Pošiljanje obvestila o spremembah cen ni potrebno za tista
podjetja, katerih proizvodi in storitve, ki so navedeni v prejšnjem členu te
odredbe, so že zajeti z drugim ukrepom kontrole cen na podlagi 8. in 9. člena
zakona o kontroli cen.
5. člen
Obvestilo o spremembi cen mora vsebovati: 
1.     
Ime in sedež podjetja, 
2.     
Ime proizvoda oziroma storitve in mersko enoto, 
3.     
Ceno, ki je veljala zadnji dan predhodnega leta, 
4.     
Ceno, ki je veljala do dneva predložitve obvestila, 
5.     
Ceno za katero se pošilja obvestilo, 
6.     
Stopnjo skupne rasti cen proizvodov oziroma storitev v celotnem
predhodnem letu, 
7.     
Stopnjo skupne rasti cen proizvodov oziroma storitev v tekočem letu, 
8.     
Stopnjo povečanja oziroma znižanja zadnje spremembe cen, 
9.     
Prodajni pogoji, ki vplivajo na ceno, 
10.  
Glavne razloge za spremembo cen, 
11.  
Datum uporabe nove cene.
6. člen
Podatke iz 1. člena te odredbe morajo podjetja poslati na
obrazcu, ki je predstavljen v prilogi odredbe, ki je njen sestavni del.
7. člen
V primeru, da obvestilo ne vsebuje vseh podatkov, zahteva
ministrstvo njegovo dopolnitev.
8. člen
Ta odredba začne veljati naslednji dan po objavi v Uradnem
listu Republike Slovenije.
Št. 342-2/01-5
Ljubljana, dne 26. aprila 2001.
Ministrica 
za gospodarstvo 
dr. Tea Petrin l. r.

Priloga:
Obrazec o pošiljanju obvestila o cenah 