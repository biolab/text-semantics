1. člen
Sprejme se splošni del gozdnogospodarskega načrta
gozdnogospodarske enote Logatec, št. 04-64/98 z dne 17. 7. 2001, ki ga je
izdelal Zavod za gozdove Slovenije, Območna enota Ljubljana, za obdobje od 1.
1. 1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Logatec na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Logatec je izdelan v treh izvodih za 5728,93 hektarjev gozdov, ki ležijo
v gozdnogospodarskem območju Ljubljana, v Občini Logatec, oziroma v katastrskih
občinah Dolenji Logatec, Laze, Grčarevec, Gorenji Logatec, Hrušica, Ravnik,
Hotedršica in Novi svet.
3. člen
Po en izvod splošnega dela gozdnogospodarskega načrta
gozdnogospodarske enote Logatec je na vpogled na sedežu Zavoda za gozdove
Slovenije, Območne enote Ljubljana, Tržaška 2, Ljubljana, na sedežu Zavoda za
gozdove Slovenije, Krajevne enote Logatec, Tržaška cesta 19a, Logatec, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Logatec.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-4-3/00
Ljubljana, dne 5. februarja 2002.
Minister 
za kmetijstvo, 
gozdarstvo in prehrano 
mag. Franc But l. r.