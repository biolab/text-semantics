1. SPLOŠNE DOLOČBE
1. člen
(Vsebina in uporaba sklepa)
(1) Ta sklep podrobneje določa:
(a)   
prostorske, organizacijske, tehnične in druge pogoje, ki jih mora
izpolnjevati kreditni posrednik za posredovanje potrošniških kreditov za
nepremičnino ali izvajanje svetovalnih storitev v zvezi s temi krediti,
(b)   
dokumentacijo in podatke, ki se jih predloži k vlogi za pridobitev ali
podaljšanje dovoljenja za posredovanje potrošniških kreditov za nepremičnino
ali izvajanje svetovalnih storitev v zvezi s temi krediti (v nadaljevanju
dovoljenje) pri Banki Slovenije,
(c)   
vodenje evidenc kreditnih posrednikov o poslih, sklenjenih s
posredovanjem in
(d)   
vodenje evidenc bank in hranilnic (v nadaljevanju bank) o sklenjenih
pogodbah o posredovanju s svojimi kreditnimi posredniki ter potrošniških
kreditnih pogodbah za nepremičnino, sklenjenih s posredovanjem kreditnih
posrednikov.
(2) Določbe tega sklepa se uporabljajo za kreditne
posrednike, ki opravljajo storitev posredovanja potrošniških kreditov za
nepremičnino ali izvajanje svetovalnih storitev v zvezi s temi krediti na
podlagi sklenjene pogodbe o posredovanju z naslednjim dajalcem kredita:
-       
banko, ki ima dovoljenje za opravljanje storitev finančnega zakupa
(lizing, najem) iz 3. točke drugega odstavka 5. člena Zakona o bančništvu
(Uradni list RS, št. 25/15 in 44/16 – ZRPPB in 77/16 – ZCKR; v
nadaljevanju ZBan-2) in dajanje hipotekarnih kreditov iz druge alineje 2. točke
drugega odstavka 5. člena ZBan-2, če opravlja te storitve v zvezi z
nepremičninami za potrošnike;
-       
finančno institucijo, katere izključna ali pretežna dejavnost je
opravljanje storitev finančnega zakupa v skladu z ZBan-2, in v kateri ima banka
ali banka države članice najmanj 20-odstotni delež glasovalnih pravic ali
najmanj 20-odstotni delež v kapitalu, ali katere bilančna vsota po stanju ob
koncu preteklega koledarskega leta je najmanj enaka 50.000.000 eurov, ki je
pridobila dovoljenje Banke Slovenije za opravljanje storitev finančnega zakupa
nepremičnin na območju Republike Slovenije.
(3) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(Opredelitev pojmov)
(1) Pojmi, uporabljeni v tem sklepu, imajo enak pomen
kot v določbah ZPotK-2 oziroma ZBan-2.
(2) Kot kreditni posrednik se šteje tudi kreditni
posrednik v pomožni funkciji iz 15. točke 2. člena ZPotK-2, ki opravlja
storitev posredovanja potrošniških kreditov za nepremičnino ali izvajanje
svetovalnih storitev v zvezi s temi krediti.
2. POGOJI ZA POSREDOVANJE POTROŠNIŠKIH KREDITOV ZA
NEPREMIČNINO ALI IZVAJANJE SVETOVALNIH STORITEV V ZVEZI S TEMI KREDITI
3. člen
(Pogodba o posredovanju potrošniških kreditov za
nepremičnino)
(1) Kreditni posrednik lahko opravlja storitev
posredovanja potrošniških kreditov za nepremičnino ali izvajanje svetovalnih
storitev v zvezi s temi krediti le na podlagi pisne pogodbe o posredovanju
potrošniških kreditov za nepremičnino (v nadaljevanju pogodba o posredovanju),
ki jo je sklenil z dajalcem kredita iz drugega odstavka 1. člena tega
sklepa.
(2) Obvezen sestavni del pogodbe iz prvega odstavka tega
člena je določitev obsega odgovornosti dajalca kredita in kreditnega posrednika
pri prekoračitvi obsega pooblastil kreditnega posrednika iz prvega odstavka
4. člena tega sklepa.
(3) V primeru prekoračitve pooblastil kreditnega
posrednika in če se pri posredovanju potrošniških kreditov za nepremičnino
povzroči škodo potrošniku, sta dajalec kredita in kreditni posrednik za škodo
odgovorna solidarno.
4. člen
(Pooblastila kreditnega posrednika za posredovanje
potrošniških kreditov za nepremičnino ali izvajanje svetovalnih storitev v
zvezi s temi krediti)
(1) Dajalec kredita in njegov kreditni posrednik v
pogodbi o posredovanju iz prvega odstavka 3. člena tega sklepa uredita
obseg pooblastil kreditnega posrednika, pri čemer opredelita zlasti, ali ta:
-       
le predstavlja in ponuja potrošniške kredite za nepremičnino in/ali nudi
pomoč v postopkih pred sklenitvijo kreditne pogodbe, pri čemer potrošniške
kreditne pogodbe za nepremičnino s potrošniki sklepa dajalec kredita ali
-       
v imenu dajalca kredita s potrošniki sklepa potrošniške kreditne pogodbe
za nepremičnino ali
-       
izvaja svetovalne storitve v zvezi s temi krediti.
(2) Poleg pooblastil iz prvega odstavka tega člena
dajalec kredita in njegov kreditni posrednik v pogodbi iz prvega odstavka
3. člena tega sklepa opredelita tudi obveznosti, ki jih v zvezi z dajanjem
potrošniških kreditov za nepremičnino ali izvajanjem svetovalnih storitev v
zvezi s temi krediti dajalec kredita lahko prenese na kreditnega posrednika, in
dogovorita način komunikacije za izmenjavo informacij med njima v zvezi z
izvajanjem pooblastil iz prvega odstavka tega člena.
(3) Kreditni posrednik za posredovanje potrošniških
kreditov za nepremičnino ne sme zahtevati in ne sprejeti izpolnitve denarne
obveznosti potrošnika za račun dajalca kredita, za katerega posreduje.
5. člen
(Kadrovski in izobrazbeni pogoji)
Kreditni posrednik ima za opravljanje nalog v zvezi s
posredovanjem potrošniških kreditov za nepremičnino ali izvajanjem svetovalnih
storitev v zvezi s temi krediti sklenjeno pogodbo z vsaj eno osebo, ki ima
najmanj tri leta delovnih izkušenj na področju opravljanja storitev
kreditiranja ali finančnega zakupa, kot jih opredeljuje ZBan-2.
6. člen
(Prostorski in tehnični pogoji)
(1) Poslovni prostor kreditnega posrednika ima ločen
prostor, ki zagotavlja potrošniku primerno stopnjo zasebnosti.
(2) Ob vhodu v poslovni prostor je na vidnem mestu napis
z navedbo firme in sedeža ali imena in naslova kreditnega posrednika.
(3) Stanovanje se ne sme uporabljati kot poslovni
prostor.
(4) Poslovni prostor je opremljen tako, da omogoča varno
in nemoteno izvajanje procesov posredovanja potrošniških kreditov za
nepremičnino ali izvajanje svetovalnih storitev v zvezi s temi krediti ter
pristojnim organom omogoča vpogled in nadzor nad poslovanjem kreditnega
posrednika.
(5) Kreditni posrednik razpolaga z ustrezno
informacijsko podporo, ki omogoča zlasti vodenje evidenc o poslih, sklenjenih s
posredovanjem, ter zagotavljanje predhodnih informacij in drugih obveznosti na
podlagi ZPotK-2.
7. člen
(Organizacijski pogoji)
(1) Kreditni posrednik z notranjim aktom določi postopke
sprejemanja odločitev in opredeli odgovornost oseb pri sprejemanju odločitev po
posameznih delovnih procesih v okviru opravljanja storitev posredovanja
potrošniških kreditov za nepremičnino ali izvajanja svetovalnih storitev v
zvezi s temi krediti glede na obseg in vrste potrošniških kreditov za
nepremičnino.
(2) Kreditni posrednik ima sprejete postopke in ukrepe
za varovanje osebnih podatkov v skladu z zakonom, ki ureja varstvo osebnih
podatkov. V vseh fazah poslovnega procesa je potrošniku zagotovljeno varstvo njegovih
osebnih podatkov.
8. člen
(Poslovne enote)
(1) Kreditni posrednik lahko opravlja storitve
posredovanja potrošniških kreditov za nepremičnino ali izvajanje svetovalnih
storitev v zvezi s temi krediti tudi v krajevno ločenih poslovnih enotah, ob
izpolnjevanju pogojev iz drugega odstavka 63. člena ZPotK-2 in pogojev iz
5. in 6. člena tega sklepa.
(2) Če namerava kreditni posrednik po pridobitvi
dovoljenja odpreti novo poslovno enoto, v kateri želi opravljati storitve
posredovanja potrošniških kreditov za nepremičnino ali izvajanje svetovalnih
storitev v zvezi s temi krediti, o tem predhodno obvesti Banko Slovenije in
predloži dokumentacijo iz prvega odstavka 9. člena tega sklepa, ki se
nanaša na izpolnjevanje pogojev iz drugega odstavka 63. člena ZPotK-2 in
pogojev iz 5. in 6. člena tega sklepa.
3. VLOGA ZA DOVOLJENJE
9. člen
(Vloga za pridobitev ali podaljšanje dovoljenja)
(1) Vlogo za pridobitev ali podaljšanje dovoljenja
kreditni posrednik oziroma vložnik pisno naslovi na Banko Slovenije, pri tem pa
predloži zlasti naslednje informacije in dokazila za izpolnjevanje zahtev iz
drugega odstavka 63. člena ZPotK-2:
(a)   
firmo ali ime, sedež ali naslov, matično in davčno številko ter šifro
glavne dejavnosti pravne osebe oziroma samostojnega podjetnika posameznika (v
nadaljevanju kreditni posrednik oziroma vložnik);
(b)   
akt o ustanovitvi ali drug ustrezen dokument;
(c)   
imena in priimke članov poslovodstva kreditnega posrednika oziroma
vložnika;
(d)   
ime in priimek prokurista kreditnega posrednika oziroma vložnika, če
obstaja;
(e)   
navedbo oseb kreditnega posrednika oziroma vložnika, pooblaščenih za
zastopanje;
(f)    
izpisek iz sodnega registra oziroma drugega ustreznega javnega registra,
iz katerega so razvidni podatki, vpisani v register;
(g)   
navedbo storitev, ki jih želi kreditni posrednik oziroma vložnik
opravljati v okviru dovoljenja, in sicer za:
- 
predstavljanje ali ponujanje potrošniških kreditov za nepremičnino
in/ali
- 
nudenje pomoči pri pripravljalnem oziroma predpogodbenem
administrativnem delu in/ali
- 
sklepanje potrošniških kreditnih pogodb za nepremičnino v imenu dajalca
kredita in/ali
- 
izvajanje svetovalnih storitev v zvezi s temi krediti;
(h)   
navedbo, ali je oziroma ali bo kreditni posrednik povezan z enim ali več
dajalci kreditov, in v primeru, da je povezan, tudi dokazilo, da dajalec kredita
v celoti in brezpogojno prevzema odgovornost za dejavnosti kreditnega
posrednika;
(i)    
navedbo vseh dajalcev kreditov, za katere posreduje oziroma za katere
namerava posredovati, skupaj s kopijo sklenjene pogodbe o posredovanju z
dajalcem kredita oziroma z vsemi dajalci kredita, za katere posreduje oziroma
za katere namerava posredovati;
(j)    
navedbo držav članic, v katerih kreditni posrednik neposredno ali prek
podružnice posreduje potrošniške kredite za nepremičnino ali izvaja svetovalne
storitve v zvezi s temi krediti oziroma v katerih namerava opravljati navedene
storitve;
(k)   
dokumentacijo, iz katere je razvidno izpolnjevanje pogojev glede
ustreznega znanja in usposobljenosti osebja in poslovodstva kreditnega
posrednika v skladu s četrtim odstavkom 62. člena ZPotK-2:
- 
dokazilo o opravljenem usposabljanju osebja in poslovodstva v skladu z
izobraževalnim programom, ki ga določi Združenje bank Slovenije;
- 
dokazilo o ustreznem znanju in usposobljenosti osebja in poslovodstva na
področju poslovanja s potrošniki, ki zaidejo v težave v zvezi z zamudo s
plačili zapadlih obveznosti iz kreditne pogodbe za nepremičnine;
- 
načrt usposabljanja osebja v skladu z izobraževalnim programom, ki ga
določi Združenje bank Slovenije;
(l)    
dokumentacijo, iz katere je razvidno izpolnjevanje zahtev glede politike
prejemkov iz tretjega odstavka 62. člena ZPotK-2;
(m) 
dokumentacijo, iz katere je razvidno izpolnjevanje pogojev iz 2.
poglavja tega sklepa po posameznih poslovnih enotah:
- 
naslov poslovne enote oziroma poslovnih enot, kjer se bodo izvajale
storitve posredovanja potrošniških kreditov za nepremičnino ali svetovalne
storitve v zvezi s temi krediti,
- 
dokumentacijo, iz katere je razvidno skupno število zaposlenih ter
število oseb, ki bodo opravljale naloge v zvezi s posredovanjem potrošniških
kreditov za nepremičnino ali izvajanjem svetovalnih storitev v zvezi s temi
krediti, vključno z dokazili o njihovih delovnih izkušnjah;
- 
opis poslovnih prostorov s tlorisno skico in dokazilo o pravici do
razpolaganja s poslovnimi prostori za vsako poslovno enoto;
- 
dokazilo o napisu, ki vsebuje navedbo firme in sedeža ali imena in
naslova kreditnega posrednika in se nahaja na vidnem mestu ob vhodu v poslovno
stavbo (npr. fotografija table z napisom);
- 
izjavo, da se posredovanje potrošniških kreditov za nepremičnino ali
izvajanje svetovalnih storitev v zvezi s temi krediti ne opravlja v stanovanju;
- 
izjavo z obrazložitvijo, da opremljenost poslovnih prostorov omogoča
varno in nemoteno izvajanje procesov posredovanja potrošniških kreditov za
nepremičnino ali izvajanja svetovalnih storitev v zvezi s temi krediti ter
pristojnim organom omogoča vpogled in nadzor nad poslovanjem kreditnega
posrednika;
- 
dokazilo o razpolaganju z ustrezno informacijsko podporo s podatki o
strojni in programski opremi, ki omogoča vodenje evidenc o poslih, sklenjenih s
posredovanjem, ter zagotavljanje predhodnih informacij in drugih obveznosti na
podlagi ZPotK-2;
- 
notranji akt in drugo dokumentacijo (npr. organigram), iz katere je
razvidna organizacija poslovnega procesa posredovanja potrošniških kreditov za
nepremičnino ali izvajanja svetovalnih storitev v zvezi s temi krediti, postopki
sprejemanja odločitev, opredelitev odgovornosti oseb, ki bodo opravljale
storitve posredovanja potrošniških kreditov za nepremičnino ali izvajanje
svetovalnih storitev v zvezi s temi krediti ter sprejemale odločitve pri
posameznih delovnih procesih v okviru opravljanja teh storitev glede na obseg
in vrste potrošniških kreditov za nepremičnino ter druge delovne naloge teh
oseb;
- 
dokumentacijo, iz katere so razvidni sprejeti postopki in ukrepi za
varovanje osebnih podatkov v skladu z zakonom, ki ureja varstvo osebnih
podatkov;
(n)   
splošne pogoje in druge akte, če obstajajo, na podlagi katerih se izvaja
posredovanje potrošniških kreditov za nepremičnino ali izvajanje svetovalnih
storitev v zvezi s temi krediti;
(o)   
dokazilo o določitvi enega ali več izvajalcev izvensodnega reševanja
potrošniških sporov, ki ga je oziroma jih je določil kreditni posrednik oziroma
vložnik za reševanje potrošniških sporov v skladu s 93. členom ZPotK-2
(npr. sklenjen dogovor z izvajalcem);
(p)   
dokumentacijo, iz katere je razvidno, da ima kreditni posrednik oziroma
vložnik sklenjeno zavarovalno pogodbo za poklicno odgovornost, ki zajema
ozemlja, na katerih posreduje potrošniške kredite za nepremičnino, v višini,
kot jo določa Delegirana Uredba Komisije (EU) št. 1125/2014 z dne 19. septembra
2014 o dopolnitvi Direktive 2014/17/EU Evropskega parlamenta in Sveta v zvezi z
regulativnimi tehničnimi standardi glede najnižjega denarnega zneska
zavarovanja poklicne odgovornosti ali primerljivega jamstva, ki ga sklenejo
kreditni posredniki (UL L št. 305, z dne 24. 10. 2014, str. 1);
(r)   izpisek
iz kazenske evidence ali drugo dokazilo, iz katerega je razvidno, da kreditni
posrednik oziroma vložnik, član poslovodstva in prokurist kreditnega posrednika
oziroma vložnika:
- 
niso bili pravnomočno obsojeni zaradi kaznivega dejanja zoper
gospodarstvo, zoper pravni promet ali zoper premoženje oziroma drugo ustrezno
dokazilo, če takšna evidenca ne obstaja;
- 
zoper njih ni bila vložena pravnomočna obtožnica zaradi kaznivega
dejanja, ki se preganja po uradni dolžnosti in za katero se lahko izreče kazen
zapora eno leto ali več;
(s)   dokazilo,
iz katerega je razvidno, da nad premoženjem kreditnega posrednika oziroma
vložnika, člana poslovodstva ali prokurista kreditnega posrednika oziroma
vložnika ni bil začet postopek osebnega stečaja;
(t)    dokazilo, iz katerega je razvidno, da
kreditni posrednik oziroma vložnik, član poslovodstva in prokurist kreditnega
posrednika oziroma vložnika ni bil kaznovan v skladu s 94. Členom
ZPotK-2;
(u)   izjavo kreditnega posrednika oziroma
vložnika, da posredovanje potrošniških kreditov za nepremičnino ni v nasprotju
z drugimi predpisi, zlasti zakonom, ki ureja varstvo potrošnikov in zakonom, ki
ureja varstvo potrošnikov pred nepoštenimi poslovnimi praksami;
(v)   soglasje kreditnega posrednika oziroma
vložnika, da za namen tega postopka in izvajanje nadzora skladno z ZPotK-2
dovoljuje vpogled in pridobitev podatkov iz uradnih evidenc glede izpolnjevanja
pogojev za opravljanje storitev posredovanja potrošniških kreditov za
nepremičnino ali izvajanje svetovalnih storitev v zvezi s temi krediti.
(2) V primeru prekrška, storjenega po 95. ali
96. členu ZPotK-2, predloži kreditni posrednik oziroma vložnik v skladu s
tretjim odstavkom 63. člena ZPotK-2 vlogi za pridobitev ali podaljšanje
dovoljenja tudi dokazilo o plačilu globe ali stroškov postopka za storjen
prekršek.
10. člen
(Obveščanje Banke Slovenije)
(1) Kreditni posrednik obvesti Banko Slovenije o
spremembah podatkov iz tretjega odstavka 64. člena ZPotK-2 in kakršnihkoli
drugih spremembah, ki bi lahko vplivale na izpolnjevanje zahtev iz drugega
odstavka 63. člena ZPotK-2. Obvestilu iz prvega stavka tega odstavka
predloži ustrezno dokumentacijo in dokazila iz 9. člena tega sklepa.
Kreditni posrednik obvesti Banko Slovenije o spremembah najkasneje v petih
delovnih dneh od nastanka zadevnih sprememb, razen za podatke iz tretjega
odstavka 64. člena ZPotK-2, ki jih posreduje v roku iz petega odstavka
64. člena ZPotK-2.
(2) Kreditni posrednik obvesti Banko Slovenije tudi v
primeru, če v zadnjih šestih mesecih ni posredoval potrošniških kreditov za
nepremičnino ali ni izvajal svetovalnih storitev v zvezi s temi krediti. O tem
obvesti Banko Slovenije v 15 dneh po zaključenem šestmesečnem obdobju
neizvajanja teh storitev.
4. VODENJE EVIDENC
11. člen
(Vodenje evidenc kreditnega posrednika)
(1) Kreditni posrednik vodi evidenco o vrsti in številu
potrošniških kreditnih pogodb za nepremičnino, sklenjenih s svojim
posredovanjem na podlagi dogovorjenih pooblastil iz druge alineje prvega
odstavka 4. člena tega sklepa, ter o znesku odobrenih kreditov po teh
pogodbah, ločeno za vsakega dajalca kredita, za katerega posreduje.
(2) Kreditni posrednik hrani evidenco iz prvega odstavka
tega člena najmanj štiri leta po preteku poslovnega leta, na katerega se
nanaša.
12. člen
(Vodenje evidenc banke)
(1) Banka na svoji spletni strani objavi in redno
posodablja seznam svojih kreditnih posrednikov za potrošniške kredite za
nepremičnino, ki obsega najmanj matično številko, firmo ali ime in priimek ter
sedež ali naslov posameznega kreditnega posrednika oziroma navede, da s
kreditnimi posredniki za potrošniške kredite za nepremičnino ne posluje.
(2) Banka vodi evidence o:
-       
vseh sklenjenih pogodbah o posredovanju s svojimi kreditnimi posredniki
za potrošniške kredite za nepremičnino, njihovih spremembah ali prenehanju
veljavnosti in
-       
vrsti in številu potrošniških kreditnih pogodb za nepremičnino,
sklenjenih s posredovanjem svojih kreditnih posrednikov, ter o znesku odobrenih
kreditov po teh pogodbah, ločeno po kreditnih posrednikih, s katerimi sodeluje.
(3) Banka hrani evidence iz drugega odstavka tega člena
najmanj štiri leta po preteku poslovnega leta, na katerega se nanašajo.
5. PREHODNE IN KONČNE DOLOČBE
13. člen
(Prehodna določba)
Kreditni posrednik oziroma vložnik vlogi iz prvega odstavka
9. člena tega sklepa priloži:
-       
načrt zagotavljanja ustrezne ravni znanja in usposobljenosti osebja
oziroma načrt usposabljanja osebja v skladu s 102. členom ZPotK-2 in
-       
načrt izpolnjevanja zahteve iz 103. člena ZPotK-2.
14. člen
(Uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije, uporabljati pa se začne 3. marca 2017.
Ljubljana, dne
21. februarja 2017
dr. Primož Dolenc l.r.
namestnik predsednika
Sveta Banke Slovenije