1. člen
S tem pravilnikom se določajo vrsta, oblika
in način dajanja podatkov za odmero dohodnine od drugih dohodkov iz 70. člena
Zakona o dohodnini (Uradni list RS, št. 13/11 – uradno prečiščeno besedilo,
9/12 – odl. US, 24/12, 30/12, 40/12 – ZUJF, 75/12, 94/12, 52/13 – odl. US,
96/13, 29/14 – odl. US in 50/14).
2. člen
Zavezanci za dajanje podatkov, določeni v
petem odstavku 340. člena Zakona o davčnem postopku (Uradni list RS, št. 13/11 –
uradno prečiščeno besedilo, 32/12, 94/12, 101/13 – ZDavNepr, 111/13, 25/14 –
ZFU in 40/14 – ZIN-B; v nadaljnjem besedilu: ZDavP-2), dostavijo podatke v
obliki in na način, določen v Prilogi 1, ki je sestavni del tega pravilnika.
3. člen
Zavezanci za dajanje podatkov, določeni v
šestem odstavku 340. člena ZDavP-2, dostavijo podatke v obliki in na način,
določen v Prilogi 2, ki je sestavni del tega pravilnika.
4. člen
Podatki se pošljejo v elektronski obliki po
sistemu eDavki na spletni naslov http://edavki.durs.si.
5. člen
(1) Če pri zavezancu za dajanje
podatkov nastopijo statusne spremembe zaradi združitve in delitve, predloži
podatke ustrezen pravni naslednik.
(2) Ob stečaju ali likvidaciji
zavezanca za dajanje podatkov, kadar ni pravnega naslednika, pošlje podatke
stečajni ali likvidacijski upravitelj.
(3) Ob prenehanju obstoja zavezanca za
dajanje podatkov iz drugih razlogov pošlje podatke pravna oseba, pri kateri se
hranijo poslovne knjige in knjigovodska dokumentacija.
6. člen
Ta pravilnik začne veljati 1. januarja
2015.
Št. 007-781/2014/12
Ljubljana, dne 18. decembra 2014
EVA 2014-1611-0084
dr. Dušan Mramor l.r.
Minister
za finance

Priloga 1: Vrsta,
oblika in način dajanja podatkov o izplačanih drugih dohodkih iz 70. člena
zakona o dohodnini
Priloga 2: Vrsta,
oblika in način dajanja podatkov o članih agrarnih skupnosti, skupnih pašnikov
in planin, katerim so se izplačali drugi dohodki iz 70. člena zakona o
dohodnini