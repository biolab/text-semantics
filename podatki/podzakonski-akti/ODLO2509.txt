1. člen
(1) S tem odlokom se sprejme Program za izvedbo sanacije
prizadetega območja zaradi okoljske nesreče v Občini Hoče - Slivnica (v
nadaljnjem besedilu: Program), ki je kot Priloga 1 sestavni del tega odloka.
(2) Okoljska nesreča iz prejšnjega odstavka je nastala
kot posledica nezakonito odloženega blata iz naprav za čiščenje odpadne vode,
ki ga je neznani povzročitelj odložil v obdobju od 24. maja do
4. junija 2021.
2. člen
(1) Program vsebuje:
1.     
oceno stanja in obsega posledic nesreče za ljudi in okolje,
2.     
določitev območja, na katerem je treba izvesti ukrepe,
3.     
navedbo sanacijskih ukrepov, določenih na podlagi predpisa, ki ureja
vrste ukrepov za sanacijo okoljske škode,
4.     
organe, organizacije in službe za izvedbo predvidenih ukrepov,
5.     
oceno potrebnih finančnih sredstev in način kritja stroškov ter
6.     
načrt spremljanja učinkov izvedenih ukrepov.
(2) Območje iz 2. točke prejšnjega odstavka se nahaja na
območju naselja Pivola v Občini Hoče - Slivnica, in sicer na naslednjih
zemljiščih:
-       
s parc. št. 200/6, 151/1, 757/4, 177/1, 153/3, 153/4, 160, 161, 120/7,
120/2, 112/5, 111, 112/6, 758/1, 101/6, 101/5, 108/3, 101/3, 95/8, 95/14, 99/1,
774/2, 88, 251/3, 37, 36, 253/3, 253/4, vse k. o. 698 – Pivola, in
-       
s parc. št. 1441/1, 1443/7, 1443/1, vse k. o. 696 – Spodnje Hoče.
(3) Prikaz območja iz prejšnjega odstavka je v Prilogi
2, ki je sestavni del tega odloka.
KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.
Št. 00719-31/2021
Ljubljana, dne 18. avgusta 2021
EVA 2021-2550-0038
Vlada Republike Slovenije
Janez Janša
predsednik

Priloga
1: Program za izvedbo sanacije prizadetega območja zaradi okoljske
nesreče v Občini Hoče – Slivnica
Priloga
2: Prikaz območja, na katerem je treba izvesti ukrepe