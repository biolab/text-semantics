1. člen
S to odredbo se uvede agromelioracijski postopek na
kmetijskih zemljiščih na območju Občine Pivka.
2. člen
Agromelioracijski postopek se uvede na kmetijskih zemljiščih,
katerih lastnik oziroma uporabnik je: 
Marušič Marija, Slovenska vas 2, Pivka – k.o. Petelinje 
parc. št. 2602, 2603, 2604, 2618/1, 2624, 2651, 3086, 3092. 
Meje območij agromelioracije so vrisane v preglednih
katastrskih kartah, ki so sestavni del investicijsko tehnične dokumentacije, ki
je na vpogled pri Kmetijski svetovalni službi Kmetijsko-veterinarskega zavoda
Nova Gorica. 
Investicijsko tehnična dokumentacija mora biti v skladu s
prostorskimi ureditvenimi pogoji, ki veljajo na navedenem agromelioracijskem
območju.
3. člen
Investitorji agromelioracije po tej odredbi so: 
-       
lastniki oziroma uporabniki kmetijskih zemljišč iz 2. člena te odredbe,
ki so lahko zastopani po svojem pooblaščencu, ali 
-       
pravne osebe, ki jih ustanovijo ali za to pooblastijo lastniki oziroma
uporabniki kmetijskih zemljišč iz 2. člena te odredbe.
4. člen
Sredstva za agromelioracije zagotovijo lastniki in uporabniki
zemljišč iz 2. člena te odredbe, ki del sredstev lahko pridobijo iz proračuna
Republike Slovenije na podlagi javnega razpisa, ki ga objavi Ministrstvo za
kmetijstvo, gozdarstvo in prehrano.
5. člen
Agromelioracije po tej odredbi obsegajo ureditev kmetijskih
površin za obnovo trajnih nasadov po investicijskem programu, ki zajema: 
-       
čiščenje površine pašnika 
-       
zemeljska dela 
-       
izdelava in postavitev korit 
-       
gnojenje in setev deteljno travnih mešanic. 
Lastnik oziroma uporabnik kmetijskih zemljišč na
agromelioracijskem območju iz 2. člena te odredbe mora sam opraviti čiščenje
terena. 
V primeru, da lastniki oziroma uporabniki kmetijskih površin
ne opravi navedenih del v roku, določenem v investicijskem programu, odredi
Upravna enota Postojna - organizacijska enota, pristojna za kmetijstvo, v
skladu s 109. členom zakona o kmetijskih zemljiščih izvedbo potrebnih ukrepov
na stroške lastnika oziroma uporabnika kmetijskega zemljišča iz 2. člena te
odredbe. 
Investitor mora vsa dela opravljati tudi v skladu s predpisi
o urejanju naselij in drugih posegov v prostor ter mora zagotoviti, da bo
pooblaščena strokovna inštitucija opravljala strokovni nadzor nad vsemi deli.
6. člen
Raba kmetijskih zemljišč iz 2. člena te odredbe mora biti po
končanih agromelioracijskih delih usklajena z novo kakovostjo zemljišča in mora
ustrezati predpisom o dobrem gospodarjenju. 
Lastniki oziroma uporabniki kmetijskih zemljišč iz 2. člena
te odredbe mora redno vzdrževati doseženo rodovitnost melioriranih zemljišč.
7. člen
Ta odredba začne veljati tretji dan po objavi v Uradnem listu
Republike Slovenije.
Št. 355-03/39/96
Ljubljana, dne 26. aprila 1996.
Minister 
za kmetijstvo, gozdarstvo in prehrano 
dr. Jože Osterc l. r.
 