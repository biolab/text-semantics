1. člen
(1) Za kulturni spomenik državnega pomena se razglasi enota
dediščine Fala – Hidroelektrarna Fala (EŠD 131). 
(2) Enota iz prejšnjega odstavka ima vrednote tehniškega in
zgodovinskega spomenika.
2. člen
Vrednote, ki utemeljujejo razglasitev za spomenik državnega
pomena, so: 
-       
hidroelektrarna na Fali, dograjena leta 1918, je najstarejša elektrarna
na Dravi v Sloveniji, 
-       
elektrarna je vrhunski gradbeni in elektro-strojni dosežek tistega časa
in je bila izhodišče za šest poznejših elektrarn na reki Dravi v Sloveniji, 
-       
elektrarna ima ohranjeno prvotno strojnico, jezovno zgradbo s pretočnimi
polji, ploščad nad turbinskimi komorami in stikalno poslopje.
3. člen
(1) Spomenik obsega parcele št. *81, *82, 123, 124/1, 124/24,
124/25, 124/26, 124/31, 124/36, 124/37, 124/5, 124/6, 124/7, 124/8, 599/4 (del
vodotoka do južne meje parcele št. 124/6 k. o. Gerečja vas), vse k. o. Gerečja
vas, in parcele št. 458/2 (osrednji del parcele do južne meje parcele št. 124/6
k. o. Gerečja vas), 458/3, 465/2, 470/1, 562/1 (del poti do južne meje parcele
št. 124/6 k. o. Gerečja vas), 572/3 (del ceste do južne meje parcele št. 124/6
k. o. Gerečja vas), 574/1 (del vodotoka do južne meje parcele št. 124/6 k. o.
Gerečja vas), vse k. o. Ruta. 
(2) Meja spomenika je določena na digitalnem katastrskem
načrtu (uveljavljen 25. februarja 2003, Uradni list RS, št. 29/03, datoteka z
dne 26. novembra 2007, izvorno merilo 1 : 2880) in vrisana na temeljnem
topografskem načrtu v merilu 1 : 5000. 
(3) Izvirnika načrtov iz prejšnjega odstavka hranita
Ministrstvo za kulturo in Zavod za varstvo kulturne dediščine Slovenije.
4. člen
Varovani elementi spomenika so: 
-       
zajezitev s petimi pretočnimi polji, 
-       
jezovna zgradba, 
-       
agregatna hiša z generatorji, turbinami, vtočnimi napravami in
stikalnico za nadzor in upravljanje elektrarne; stara strojnica z vso
prezentirano prvotno opremo.
5. člen
Za spomenik velja varstveni režim, ki določa: 
-       
varovanje tehniških in zgodovinskih objektov iz prejšnjega člena v
njihovi izvirnosti in neokrnjenosti, 
-       
varovanje značilne pojavnosti v prostoru in razmerja območja spomenika, 
-       
varovanje vseh zunanjih značilnosti objektov: vseh gabaritov, zasnove
zunanjosti, osnovnega tlorisnega razporeda, značilnih gradbenih in drugih
materialov ter konstrukcijskih značilnosti in konstrukcijskih dodatkov, 
-       
varovanje osnovne namembnosti, 
-       
v območju spomenika je prepovedano postavljanje trajnih ali začasnih
objektov brez predhodnega kulturnovarstvenega soglasja pristojnega javnega
zavoda, 
-       
lastnik ali upravljalec spomenika mora predhodno pripraviti načrt
ukrepov ob naravnih ali drugih nesrečah. V njem je predvideno tudi označevanje
spomenika ob morebitni nevarnosti oboroženih spopadov.
6. člen
Lastnik oziroma upravljalec spomenika mora javnosti omogočiti
dostop do spomenika in njegovo predstavitev tako, da ne ogrožata varovanja in
osnovne funkcije elektrarne, najmanj enkrat letno pa mora javnosti omogočiti
tudi brezplačen ogled spomenika.
7. člen
Izvajanje tega odloka nadzira inšpektorat, pristojen za
kulturo.
8. člen
Na podlagi tretjega odstavka 13. člena Zakona o varstvu
kulturne dediščine (Uradni list RS, št. 16/08) pristojno sodišče na parcelah iz
prvega odstavka 3. člena tega odloka v zemljiški knjigi po uradni dolžnosti
zaznamuje status kulturnega spomenika.
9. člen
Ta odlok začne veljati petnajsti dan po objavi v Uradnem
listu Republike Slovenije.
Št. 62000-12/2008/5
Ljubljana, dne 12. junija 2008
EVA 2008-3511-0009
Vlada Republike Slovenije
Janez Janša l.r.
Predsednik