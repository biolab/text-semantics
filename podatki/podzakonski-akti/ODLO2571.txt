1. člen
S tem odlokom se zaradi zmanjšanja tveganja okužbe in širjenja
okužbe z virusom SARS-CoV-2 določajo začasni pogoji za izvajanje dejavnosti v
vzgoji in izobraževanju ter visokem šolstvu.
2. člen
(1) Osebe, ki opravljajo delo v vrtcih in osnovnih
šolah, zavodih za vzgojo in izobraževanje otrok in mladostnikov s posebnimi
potrebami, glasbenih šolah, domovih za učence, dijaških in študentskih domovih,
organizacijah za izobraževanje odraslih, srednjih in višjih strokovnih šolah
ter v visokošolskih zavodih (v nadaljnjem besedilu: vzgojno-izobraževalni
zavod), morajo za opravljanje svoje dejavnosti izpolnjevati pogoj
prebolevnosti, cepljenosti ali testiranja, kar dokazujejo z dokazili,
določenimi v odloku, ki ureja začasne ukrepe za zmanjšanje tveganja okužbe in
širjenja okužbe z virusom SARS-CoV-2.
(2) Osebe iz prejšnjega odstavka, ki ne izpolnjujejo
pogoja prebolevnosti, cepljenosti ali testiranja, se enkrat tedensko testirajo
na virus SARS-CoV-2 s hitrim antigenskim testom (v nadaljnjem besedilu: test
HAG) v prostorih vzgojno-izobraževalnega zavoda, v katerem opravljajo svojo
dejavnost, oziroma v prostorih, ki jih določi predstojnik
vzgojno-izobraževalnega zavoda.
(3) Ob pogojih iz prejšnjega
odstavka se enkrat tedensko testirajo tudi študenti.
(4) Za učence in dijake se v skladu z uredbo, ki ureja
izvajanje presejalnih programov za zgodnje odkrivanje okužb z virusom
SARS-CoV-2, izvaja samotestiranje.
(5) Pogoj iz prvega odstavka tega člena morajo
izpolnjevati tudi vse druge osebe, ki prihajajo v prostore vzgojno-
-izobraževalnih zavodov in so starejše od 15 let, o čemer jih
vzgojno-izobraževalni zavod obvesti na vidnem mestu s pisnim obvestilom.
(6) Ne glede na določbo
prejšnjega odstavka pogoja iz prvega odstavka tega člena ni treba izpolnjevati
osebam, ki pripeljejo ali odpeljejo otroka oziroma učenca v vrtec, v 1., 2. ali
3. razred osnovne šole, v osnovno šolo s prilagojenim programom ali v zavod za
vzgojo in izobraževanje otrok in mladostnikov s posebnimi potrebami.
3. člen
Izpolnjevanje pogoja iz prejšnjega člena preverja predstojnik
vzgojno-izobraževalnega zavoda oziroma oseba, ki jo on pooblasti.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o določitvi začasnih pogojev za izvajanje
dejavnosti v vzgoji in izobraževanju ter visokem šolstvu (Uradni list RS, št. 132/21) vsebuje naslednjo končno določbo:
»KONČNA DOLOČBA
5. člen
Ta odlok začne veljati 23. avgusta 2021 in velja do
vključno 29. avgusta 2021.«.

Odlok o dopolnitvi Odloka o določitvi začasnih
pogojev za izvajanje dejavnosti v vzgoji in izobraževanju ter visokem šolstvu
(Uradni list RS, št. 133/21) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi in dopolnitvi Odloka o
določitvi začasnih pogojev za izvajanje dejavnosti v vzgoji in izobraževanju
ter visokem šolstvu (Uradni list RS, št. 135/21) spreminja 5. člen odloka tako, da
se glasi:
»5. člen
Ta odlok začne veljati 23. avgusta 2021 in velja do
vključno 5. septembra 2021.«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.