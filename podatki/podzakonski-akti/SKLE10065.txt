I
Odpre se Konzulat Republike Slovenije na Ohridu, v Republiki Makedoniji,
ki ga vodi častni konzul.
Konzularno območje konzulata obsega občine Centar Župa,
Debar, Debarca, Kičevo, Makedonski Brod, Ohrid, Plasnica, Struga, Vevčani,
Vraneštica, Bogovinje, Brvenica, Gostivar, Jegunovce, Mavrovo, Rostuše, Tearce,
Tetovo, Vrapčište in Želino.
Konzulat spodbuja in pomaga pri razvijanju gospodarskih,
kulturnih in znanstvenih odnosov Republike Slovenije s konzularnim območjem.
II
Ta sklep se objavi v Uradnem listu Republike Slovenije.
Št. 50100-7/2014
Ljubljana, dne 17. decembra 2014
EVA 2014-1811-0092
Vlada Republike Slovenije
dr. Miroslav Cerar l.r.
Predsednik