I. SPLOŠNE DOLOČBE
1. člen
Ta pravilnik ureja postopek za napredovanje zaposlenih v Slovenskem
inštitutu za standardizacijo (v nadaljevanju: SIST), pogoje za napredovanje in
razvrščanje zaposlenih v plačilne razrede, izjemna napredovanja ter prvo
razporeditev zaposlenih v plačilne razrede.
2. člen
Na delovnem mestu lahko v višji plačilni razred napreduje
zaposleni, ki: 
-       
ima zahtevano strokovno izobrazbo za delovno mesto, na katero je
razporejen, 
-       
izpolnjuje druge zahtevane pogoje za razporeditev na delovno mesto, 
-       
izpolnjuje pogoje za napredovanje, določene z zakonom in s tem
pravilnikom.
3. člen
SIST je dolžan enkrat letno, praviloma ob izdelavi poročila o
opravljenem delu, obvestiti ministrstvo za gospodarstvo o opravljenem
napredovanju in izvajanju tega pravilnika.
4. člen
Z napredovanjem v višji plačilni razred pridobi zaposleni
količnik za določitev osnovne plače, ki je višji od izhodiščnega količnika
osnovne plače delovnega mesta. 
Za napredovanja se uporabljajo plačilni razredi in količniki,
določeni z zakonom.
5. člen
Zaposleni lahko na delovnem mestu napreduje za največ pet
plačilnih razredov.
6. člen
Zaposleni, ki je izpolnil pogoje za napredovanje, napreduje
za en plačilni razred. 
Izjemoma lahko zaposleni v primerih, določenih s tem
pravilnikom, napreduje hkrati za največ tri plačilne razrede.
7. člen
Zaposleni lahko napreduje po preteku treh let od zadnjega
napredovanja. Pri tem se upošteva dejanska delovna doba. 
Izjemoma lahko zaposleni ob pogojih, določenih v tem
pravilniku, napreduje prej kot v treh letih. 
V obdobju iz prvega odstavka tega člena je vštet čas, ki ga
je zaposleni prebil na delovnih mestih enake ali podobne zahtevnosti. 
Kot delovna mesta enake ali podobne zahtevnosti se štejejo
vsa delovna mesta, ki so uvrščena v isto ali višjo tarifno skupino, razen za
vodilna in vodstvena delovna mesta, pri katerih se šteje le čas na takih
delovnih mestih. 
V obdobje iz prvega odstavka tega člena ni vštet čas
pripravništva ter čas odsotnosti zaposlenega z dela zaradi bolezni,
izobraževanja, strokovnega izpopolnjevanja ali drugih vzrokov v nepretrganem
trajanju, daljšem od 6 mesecev, razen strokovnega izpopolnjevanja, na katerega
je zaposlenega napotil delodajalec oziroma je pristojni organ SIST ugotovil, da
je skladno z delovnim mestom. 
Določilo prejšnjega odstavka ne velja za čas odsotnosti
delavke oziroma delavca zaradi porodniškega dopusta in dopusta za nego in
varstvo otroka.
8. člen
Podatki in dokumenti, pomembni za napredovanje, se hranijo v
osebni mapi zaposlenega. 
Podatke in dokumente je treba voditi in uporabljati tako, da
je varovana tajnost osebnih podatkov skladno z zakonom.
II. POGOJI NAPREDOVANJA
9. člen
Pogoji za napredovanje na delovnem mestu so: 
1.     
dodatna funkcionalna znanja, 
2.     
interdisciplinarna usposobljenost delavca za opravljanje del na
različnih delovnih mestih v okviru poklica, 
3.     
samostojnost in zanesljivost pri delu, 
4.     
ustvarjalnost, 
5.     
nadpovprečna delovna uspešnost, izkazana v daljšem času. 
Posamezni kriteriji pri predpisanih pogojih se ovrednotijo s
točkami oziroma s pisno oceno.
10. člen
Kriteriji iz pogoja dodatnih funkcionalnih znanj so
pridobljena in s potrdilom izkazana strokovna usposobljenost in funkcionalna
znanja, ki omogočajo boljše in hitrejše opravljanje delovnih nalog in niso
predpisana kot pogoj za razporeditev na delovno mesto, in sicer:

-       
  doktorat znanosti

250 točk


-       
  magisterij

150 točk


-       
  specializacija po pridobljeni visoki strokovni izobrazbi

100 točk


-       
  specializacija po pridobljeni višji strokovni izobrazbi

75 točk


-       
  specializacija po pridobljeni srednji strokovni izobrazbi

50 točk


-       
  diploma o pridobitvi visoke strokovne izobrazbe

100 točk


-       
  diploma o pridobitvi višje strokovne izobrazbe

75 točk


-       
  diploma oziroma spričevalo o pridobitvi strokovne izobrazbe do
  vključno V. stopnje

 
50 točk


-       
  pravniški državni izpit

100 točk


-       
  strokovni izpit, razen izpita po končani pripravniški dobi

50 točk


-       
  pedagoško-andragoška dokvalifikacija

50 točk


-       
  certifikat o aktivnem znanju tujega jezika

50 točk


-       
  znanja in veščine, ki jih je zaposleni pridobil s tečaji, seminarji in
  

 


usposabljanji v trajanju
  najmanj 8 pedagoških ur oziroma 1 dan 

 


brez preizkusa znanja

5 točk


-       
  znanja in veščine, ki jih je zaposleni pridobil z 2 do 4 dnevnimi
  tečaji, 

 


seminarji in usposabljanji
  brez preizkusa znanja

10 točk


-       
  znanja in veščine, ki jih je zaposleni pridobil s 5 in več dnevnimi
  tečaji, 

 


seminarji in usposabljanji
  brez preizkusa znanja

15 točk


-       
  v primerih, ko se tečaji, seminarji in usposabljanja zaključijo s
  preizkusom znanja, se doda točkam iz trinajste, štirinajste in petnajste

 


alinee tega člena za
  opravljen preizkus znanja še 5 točk, s tem da

 


skupna vsota zbranih točk
  v napredovalnem obdobju po trinajsti, štirinajsti, petnajsti in šestnajsti
  alinei tega člena ne sme preseči

 
100 točk


-       
  obvladovanje novih metod in postopkov pri delu ter prilagajanje novim 

 


sredstvom za delo (če to
  znanje ni upoštevano v kriterijih iz prejšnje alinee tega člena)

 
20 točk

11. člen
Kriteriji iz pogoja interdisciplinarne usposobljenosti
predstavljajo prvine usposobljenosti za opravljanje del na različnih delovnih
mestih ter organizacijske in vodstvene sposobnosti, in sicer:

-       
  mentorstvo

20-50 točk


-       
  vodenje interne delovne skupine za izvedbo določene naloge

20 točk


-       
  vodenje medinstitucionalne delovne skupine za izvedbo določene naloge

 
30 točk


-       
  članstvo v interni delovni skupini za izvedbo določene naloge

10 točk


-       
  članstvo v medinstitucionalni delovni skupini za izvedbo določene
  naloge

 
15 točk


-       
  večkratno ali daljše uspešno nadomeščanje delavca na drugem delovnem
  mestu

 
20 točk


-       
  večkratno ali daljše uspešno nadomeščanje vodje

40 točk


-       
  vodenje mednarodne delovne skupine ali organa

60 točk


-       
  sodelovanje v mednarodni delovni skupini ali organu

40 točk


-       
  sodelovanje v državnih pogajalskih skupinah

40 točk

12. člen
Kriteriji iz pogoja samostojnosti in zanesljivosti pri delu
predstavljajo prvine, ki pomenijo:

-       
  strokovno utemeljen in racionalen pristop pri opravljanju delovnih
  nalog ter korekten odnos pri morebitnem delu s strankami

 
25 točk


-       
  samostojno opravljanje dela, brez strokovne pomoči in brez potrebe 

 


po preverjanju tega dela

25 točk

13. člen
Kriteriji iz pogoja ustvarjalnosti so oblike predlaganja ali izboljšanja
obstoječih metod dela, strokovno uveljavljanje stališč in predstavitev področja
v javnosti, aktivnosti, ki prispevajo k ugledu organa oziroma službe, v katerem
je oseba zaposlena, kot tudi k razvoju stroke, vendar opravljanje takih nalog
ni določeno v opisu delovnega mesta zaposlenega:

-       
  vodenje seminarja ali strokovnega posveta znotraj SIST

20 točk


-       
  vodenje seminarja ali strokovnega posveta izven SIST s širšo udeležbo 

30 točk


-       
  aktivna udeležba (z referatom) na posvetu ali seminarju – domačem

20 točk


-       
  aktivna udeležba (z referatom) na posvetu ali seminarju – mednarodnem

 
40 točk


-       
  članstvo v izpitnih komisijah

40 točk


-       
  objavljen strokovni članek ali razprava

20 točk


-       
  strokovna knjiga ali učbenik s področja dela SIST

150 točk


-       
  prevod ali recenzija strokovnega članka ali knjige

20-40 točk


-       
  samoiniciativno in kvalitetno opravljanje dodatnih nalog poleg nalog 

 


s svojega delovnega
  področja

20 točk


-       
  prispevek k boljšemu delu SIST ali k njegovemu ugledu v javnosti

20 točk


-       
  pomemben prispevek k učinkovitejšemu izvajanju nalog SIST, k boljši 

 


organizaciji dela in k
  zmanjšanju stroškov poslovanja

30 točk


-       
  sodelovanje v izobraževalnem sistemu organa in v sistemu 

 


izpopolnjevanja ter
  usposabljanja

30 točk


-       
  priprava strokovnega gradiva za interno uporabo

20-40 točk

14. člen
Delovno uspešnost za napredovalno obdobje oceni direktor SIST
s pisno oceno podpovprečen, povprečen ali nadpovprečen. 
Ocene delovne uspešnosti so podlaga za ugotavljanje
izpolnjevanja pogojev za napredovanje iz kriterija delovne uspešnosti. Šteje
se, da zaposleni izpolnjuje ta pogoj, če je v napredovalnem obdobju ocenjen z
oceno najmanj povprečen.
15. člen
Zaposleni v tarifnih skupinah od I do V lahko napreduje za en
plačilni razred, če v obdobju
med dvema napredovanjema doseže skupno najmanj 50 točk po kriterijih iz
pogojev iz 1., 2.,
3. in 4. točke prvega odstavka 9. člena tega pravilnika in je najmanj
povprečno uspešen. 
Zaposleni v VI. tarifni skupini lahko napreduje za en
plačilni razred, če v obdobju med dvema napredovanjema doseže skupno najmanj 75
točk po kriterijih iz pogojev iz 1., 2., 3. in 4. točke prvega odstavka 9.
člena tega pravilnika in je najmanj povprečno uspešen. 
Zaposleni v tarifnih skupinah od VII do IX lahko napreduje za
en plačilni razred, če v obdobju med dvema napredovanjema doseže skupno najmanj
100 točk po kriterijih iz pogojev iz 1., 2., 3. in 4. točke prvega odstavka 9.
člena tega pravilnika in je najmanj povprečno uspešen. 
Ne glede na določbe prejšnjih odstavkov se presežek točk,
zbranih po kriterijih iz pogojev iz 1., 2., 3. in 4. točke prvega odstavka 9.
člena tega pravilnika, prenese v naslednje napredovalno obdobje.
16. člen
Izjemoma lahko napreduje zaposleni, ki za najmanj 100%
preseže skupno število točk, potrebnih za napredovanje za en plačilni razred,
in je nadpovprečno delovno uspešen: 
-       
hkrati za največ tri plačilne razrede, pri čemer je za vsako 100%
preseganje števila točk možno napredovati za en plačilni razred ali 
-       
za en plačilni razred pred potekom treh let od zadnjega napredovanja,
vendar ne prej kot v osemnajstih mesecih.
17. člen
Dokazila oziroma ocena o izpolnjevanju pogojev (v
nadaljevanju: dokazila) morajo biti v pisni obliki. 
Kot dokazila se štejejo potrdila o opravljenih izpitih ali
drugih usposabljanjih, fotokopije naslovnic objavljenih knjig ali člankov, akti
o imenovanjih, potrdila oziroma ocene, ki jih izda delodajalec, in drugi
dokumenti, s katerimi je mogoče dokazati izpolnjeni kriterij. 
Dokazila mora predložiti zaposleni, razen dokazil, ki jih
izda delodajalec. 
Pisna dokazila se lahko za napredovanje uporabijo le enkrat,
veljajo pa le tista, ki so pridobljena v napredovalnem obdobju.
18. člen
Ne glede na izpolnjene pogoje za napredovanje zaposleni ne
more napredovati, če: 
-       
od dneva dokončnosti odločbe o izrečenem disciplinskem ukrepu javnega
opomina ali denarne kazni še nista minili dve leti, 
-       
od dneva izteka preizkusne dobe zaradi izrečenega disciplinskega ukrepa
pogojnega prenehanja delovnega razmerja še nista minili dve leti, 
-       
je bil pravnomočno kaznovan za prekršek ali obsojen za kazniva dejanja,
storjena na delu ali v zvezi z delom, dokler navedena kazen ni izbrisana iz
ustrezne evidence. 
Zaposleni lahko napreduje po preteku navedenih omejitev, če
izpolnjuje pogoje za
napredovanje.
III. POSTOPEK NAPREDOVANJA
19. člen
Izpolnjevanje pogojev za napredovanje se preverja trikrat
letno, in sicer 1. januarja, 1. maja in 1. septembra za vse zaposlene, ki do
navedenih rokov dopolnijo dobo najmanj treh let od zadnjega napredovanja.
20. člen
Predlog za napredovanje da vodja organizacijske enote ali
delavec, ki meni, da izpolnjuje pogoje za napredovanje.
21. člen
Izpolnjevanje pogojev se ugotavlja na podlagi ocenjevalnega
lista, ki je sestavni del tega pravilnika (obrazec št. 1). 
Ocenjevalni list izpolni vodja organizacijske enote, v kateri
je zaposlen, ki se ocenjuje. 
Ocenjevalnemu listu morajo biti priložena pisna dokazila. 
Direktor mora zaposlenega na njegovo zahtevo seznaniti z
vsebino ocenjevalnega lista.
22. člen
O napredovanju zaposlenih odloča direktor SIST na predlog
vodje organizacijske enote. 
Zaposlenemu, ki napreduje, se izda odločba, v kateri se
določi plačilni razred oziroma količnik za določitev plače. 
Odločba mora biti izdana v 30 dneh po roku, določenem v 19.
členu tega pravilnika. 
Zaposlenemu pripada plača v skladu z določbo iz prejšnjega
odstavka od prvega dne v naslednjem mesecu po izdaji odločbe.
23. člen
Zoper odločbo iz 22. člena ima zaposleni pravico v 15 dneh od
prejema odločbe vložiti ugovor. 
Zaposleni, ki ni napredoval, ima pravico v 15 dneh od prejema
odločbe vložiti zahtevo za uveljavitev pravice. 
Direktor odloči o ugovoru ali o zahtevi za uveljavitev
pravice v 30 dneh od prejema ugovora ali zahteve ter o
odločitvi in razlogih zanjo obvesti zaposlenega.
24. člen
Ob prvi zaposlitvi v SIST se zaposleni v skladu s tem
pravilnikom praviloma razvrsti v plačilni razred s količnikom za določitev
osnovne plače delovnega mesta, razen, če izpolnjuje pogoje, določene za
napredovanje v tem pravilniku za uvrstitev v višji plačilni razred, o čemer odloča
direktor ob sklenitvi delovnega razmerja. 
Delavec je ob prvi zaposlitvi lahko izjemoma uvrščen v višji
plačilni razred, kot je uvrščen osnovni količnik delovnega mesta, če je njegovo
delo zaradi znanja in izkušenj nenadomestljivo za opravljanje dejavnosti SIST.
25. člen
Pripravnik se po končani pripravniški dobi in opravljenem
strokovnem izpitu razvrsti v ustrezni plačilni razred glede na delovno mesto,
za katero je sklenil delovno razmerje.
IV. PREHODNE IN KONČNE DOLOČBE
26. člen
Delavci SIST, prevzeti od Urada Republike Slovenije za
standardizacijo in meroslovje na podlagi 28. člena zakona o standardizaciji
(Uradni list RS, št. 59/99) in 30. člena sklepa o ustanovitvi SIST (Uradni list
RS, št. 70/00) se ob prvi razporeditvi v skladu z določili tega pravilnika
uvrstijo na sistemizirana delovna mesta SIST na tak način, da upoštevaje
vrednost posameznega delovnega mesta, izraženega s količnikom, ter upoštevaje
predpisane dodatke za posamezno delovno mesto, njihove pravice in obveznosti iz
delovnega razmerja ostanejo nespremenjene.
27. člen
Za zaposlenega, ki ob uveljavitvi tega pravilnika še ni
dopolnil treh let delovne dobe, se ob dopolnitvi treh let preveri izpolnjevanje
pogojev za napredovanje na način, določen v določbah tega pravilnika.
28. člen
V skladu z določili tega pravilnika – ne glede na določbo
prve alinee 2. člena tega pravilnika, lahko pri prvi razporeditvi v SIST
napreduje zaposleni, ki je razporejen na delovno mesto, za katero nima
zahtevane stopnje strokovne izobrazbe, če ima na dan uveljavitve tega
pravilnika najmanj 20 let delovne dobe, od tega najmanj 10 let na delovnih
mestih enake ali podobne
stopnje zahtevnosti.
29. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 619-16/00
Ljubljana, dne 13. julija 2001.
dr. Tea Petrin l. r. 
Ministrica 
za gospodarstvo 
 
Soglašam! 
 
dr. Vlado Dimovski l. r. 
Minister 
za delo, družino in socialne zadeve 
 
mag. Anton Rop 
Minister 
za finance

Obrazec
št. 1: Ocenjevalni list za ugotavljanje izpolnjevanja pogojev za napredovanje v
skladu s pravilnikom o napredovanju zaposlenih v Slovenskem inštitutu za
standardizacijo