1. člen
Ta uredba določa zunanjo mejo priobalnega
zemljišča na nekaterih zemljiških parcelah ob Pesnici v občini Kungota, ki
zožuje priobalno zemljišče.
2. člen
(1) Zunanja meja priobalnega zemljišča
ob Pesnici v občini Kungota poteka po zemljišču parcel številka 1508/1, 1509/1,
1509/2, 1779 in 1782, vse k. o. Mali Rošpoh, in 560/14, k. o.
Gradiška.
(2) Zunanja meja priobalnega zemljišča
ob Pesnici v občini Kungota poteka po zemljiščih iz prejšnjega odstavka in je
določena s točkami državnega koordinatnega sistema iz priloge, ki je sestavni
del te uredbe.
3. člen
Podatek o širini in zunanji meji
priobalnega zemljišča iz prejšnjega člena se vnese kot podatek v zemljiški
kataster oziroma v evidenco pravnih režimov v skladu s predpisi, ki urejajo
evidentiranje nepremičnin.
4. člen
Ta uredba začne veljati naslednji dan po
objavi v Uradnem listu Republike Slovenije.
Št. 00728-47/2013
Ljubljana, dne 29. avgusta 2013
EVA 2013-2330-0158
Vlada Republike Slovenije
mag. Alenka Bratušek l.r.
Predsednica

Priloga: Koordinate
točk zunanje meje priobalnega zemljišča ob Pesnici v občini Kungota