1. člen
S tem pravilnikom se sprejme
gozdnogospodarski načrt gozdnogospodarske enote Litija - Šmartno (2013–2022),
št. 04-47/13 z dne 4. 9. 2013, ki ga je za obdobje od 1. januarja
2013 do 31. decembra 2022 izdelal Zavod za gozdove Slovenije, Območna
enota Ljubljana.
2. člen
Gozdnogospodarska enota Litija - Šmartno,
ki meri 8.808,05 ha, se nahaja v Gozdnogospodarskem območju Ljubljana, v
občinah Litija in Šmartno pri Litiji oziroma v katastrskih občinah Kresnice,
Kresniški vrh, Litija, Štanga, Račica, Liberga, Šmartno, Vintarjevec in Gozd
reka.
3. člen
V gozdnogospodarski enoti Litija - Šmartno
je s 1. januarjem 2013 ugotovljeno naslednje stanje gozdov:
a)     lastništvo: 83,5 % zasebnih gozdov v lasti fizičnih ali pravnih
oseb, 16,3 % državnih gozdov in 0,2 % gozdov lokalnih skupnosti;
b)     površina: 6.018,5 ha, od katere je 6.001,56 ha večnamenskih gozdov
in 16,94 ha varovalnih gozdov;
c)     lesna zaloga: 294,0 m³/ha, od tega 93,4 m³/ha iglavcev in 200,7 m³/ha
listavcev;
d)     tekoči letni prirastek: 8,20 m³/ha, od tega 2,46 m³/ha iglavcev in
5,74 m³/ha listavcev.
4. člen
(1) V gozdnogospodarskem načrtu
gozdnogospodarske enote Litija - Šmartno (2013–2022) je ob upoštevanju usmeritev
iz gozdnogospodarskega načrta Gozdnogospodarskega območja Ljubljana, izdelanega
za obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Litija - Šmartno določeno, da so najbolj poudarjene funkcije gozdov, ki
določajo način gospodarjenja z gozdom, naslednje:
-       
proizvodne funkcije na površini 6.072,82 ha,
-       
ekološke funkcije na površini 739,20 ha ter
-       
socialne funkcije na površini 410,89 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Litija - Šmartno (2013–2022) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Litija - Šmartno
za obdobje od 1. januarja 2013 do 31. decembra 2022 določeni
naslednji ukrepi:
-       
najvišji možni posek v višini 353.510 m³, od tega 112.450 m³ iglavcev in
241.060 m³ listavcev,
-       
gojitvena dela, potrebna za ohranitev in razvoj gozdov, na površini
444,04 ha,
-       
nega drogovnjaka na površini 153,68 ha,
-       
nega habitatov prosto živečih živali, in sicer vzdrževanje vodnih
površin v obsegu 27,5 delovnih dni.
(2) V gozdnogospodarskem načrtu
gozdnogospodarske enote Litija - Šmartno (2013–2022) so določeni ukrepi in
načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Litija -
Šmartno, v obdobju od uveljavitve tega pravilnika do 31. decembra 2022, se
morajo upoštevati cilji, usmeritve in ukrepi, določeni v gozdnogospodarskem
načrtu gozdnogospodarske enote Litija - Šmartno (2013–2022).
7. člen
Po en izvod gozdnogospodarskega načrta
gozdnogospodarske enote Litija - Šmartno (2013–2022) je na vpogled na sedežu
Zavoda za gozdove Slovenije, Območne enote Ljubljana, Tržaška 2, Ljubljana, na
sedežu Zavoda za gozdove Slovenije, Krajevne enote Litija, Litijska 20, Litija
in na Ministrstvu za kmetijstvo in okolje, Dunajska 22, Ljubljana, kjer se
hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Litija - Šmartno (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-574/2013
Ljubljana, dne 24. decembra 2013
EVA 2013-2330-0067
mag. Dejan Židan l.r.
Minister
za kmetijstvo in
okolje