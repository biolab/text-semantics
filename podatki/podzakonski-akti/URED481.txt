1. člen
Upnik, katerega terjatev do kreditojemalca je zavarovana s
poroštvom Republike Slovenije, danim na podlagi zakona o merilih in postopku za
dajanje poroštev Republike Slovenije (Uradni list RS, št. 21/95 in 18/96), je
dolžan k pisnemu obvestilu, s katerim obvešča poroka o neplačilu dolžnika,
priložiti naslednje listine: 
a) 
izračun upnikove terjatve z obračunom obresti, 
b) 
dokazilo, da je upnik pozval dolžnika k plačilu zapadle obveznosti in
sicer: 
kopijo pisnega
poziva upnika in potrdilo organizacije, ki opravlja plačilni promet o vložitvi
menic, akceptnih nalogov ali drugih podobnih instrumentov zavarovanja,
dogovorjenih v kreditni pogodbi in 
c) 
obrazec BON 2 ali drugo ustrezno potrdilo o stanju na žiro računu
dolžnika.
2. člen
Obvestilo iz prejšnjega člena mora biti Republiki Sloveniji,
Ministrstvu za finance poslano najkasneje pet delovnih dni po dospelosti
posamezne obveznosti, za katere je bilo dano poroštvo. Če obvestilo ni poslano
v navedenem roku ali ne vsebuje listin, predpisanih v tem navodilu, poroštvena
obveznost za navedeno zapadlo obveznost dolžnika ugasne.
3. člen
Ta uredba začne veljati naslednji dan po objavi v Uradnem
listu Republike Slovenije.
Št. 440-09/96-28/1-8
Ljubljana, dne 27. novembra 1996.
Vlada Republike Slovenije
dr. Janez Drnovšek l. r. 
Predsednik