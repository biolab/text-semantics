I. SPLOŠNE DOLOČBE
1. člen
S to uredbo se določajo sankcije za prekrške iz te uredbe in
Uredbe Sveta (ES) št. 1733/1994 z dne 11. julija 1994 o prepovedi izpolnjevanja
zahtevkov s pogodbami in transakcijami, na izvajanje katerih vplivajo
Resolucija Varnostnega sveta Združenih narodov 757 (1992) in sorodne resolucije
(UL L št. 182 z dne 16. 7. 1994, str. 1, z vsemi spremembami; v nadaljnjem
besedilu: Uredba 1733/1994/ES).
2. člen
(1) Fizične in pravne osebe morajo ministrstvo, pristojno za
zunanje zadeve, v petih dneh po uveljavitvi te uredbe pisno obvestiti o vseh
ukrepih, ki so jih izvedle na podlagi 2. člena Uredbe 1733/1994/ES. 
(2) Fizične in pravne osebe morajo ministrstvu, pristojnemu
za zunanje zadeve, sporočiti podatke o poskusu storitve dejanj iz 2. člena
Uredbe 1733/1994/ES v roku 48 ur od takrat, ko ugotovijo te podatke.
II. KAZENSKE DOLOČBE
3. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če izpolni ali
omogoči izpolnitev zahtevka v okviru pogodbe ali transakcije ali v povezavi s
pogodbo ali transakcijo, na katere izvajanje so neposredno ali posredno, v
celoti ali delno vplivali ukrepi, določeni v skladu z Resolucijo Varnostnega
sveta Združenih narodov 757 (1992) in s sorodnimi resolucijami, ki ga predloži:
-       
fizična ali pravna oseba ali organ Srbije in Črne gore ali je predložen
s posredovanjem fizičnih ali pravnih oseb ali organov Srbije in Črne gore
(točka (a) prvega odstavka 2. člena Uredbe 1733/1994/ES); 
-       
katerakoli fizična ali pravna oseba ali organ, neposredno ali posredno,
v imenu ali v korist ene ali več fizičnih ali pravnih oseb ali organov v Srbiji
in Črni gori (točka (b) prvega odstavka 2. člena Uredbe 1733/1994/ES); 
-       
katerakoli fizična ali pravna oseba, ki izkorišča prenos pravic ali ki
drugače terja prek ene ali več fizičnih ali pravnih oseb ali organov v Srbiji
in Črni gori (točka (c) prvega odstavka 2. člena Uredbe 1733/1994/ES); 
-       
vsaka druga fizična ali pravna oseba, navedena v devetem odstavku
Resolucije Varnostnega sveta Združenih narodov 757 (1992) (točka (d) prvega
odstavka 2. člena Uredbe 1733/1994/ES); 
-       
katerakoli fizična ali pravna oseba ali organ, ki zahteva na temelju
plačila ali v zvezi s plačilom obveznic, finančnih garancij ali jamstev v
korist ene ali več v točki a, b, c, in d prvega odstavka 2. člena Uredbe
1733/1994/ES navedenih fizičnih ali pravnih oseb ali organov (točka (e) prvega
odstavka 2. člena Uredbe 1733/1994/ES). 
(2) Z globo od 10.000 do 1,000.000 tolarjev se za prekršek
kaznuje tudi odgovorna oseba pravne osebe, če stori dejanje iz prejšnjega
odstavka. 
(3) Z globo od 10.000 do 1,000.000 tolarjev se za prekršek
kaznuje tudi odgovorna oseba samostojnega podjetnika, če stori dejanje iz
prvega odstavka tega člena. 
(4) Z globo od 10.000 do 300.000 tolarjev se za prekršek
kaznuje posameznik, ki stori dejanje iz prvega odstavka tega člena.
4. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
ministrstva, pristojnega za zunanje zadeve, v petih dneh po uveljavitvi
te uredbe pisno ne obvesti o vseh ukrepih, ki jih je izvedla na podlagi 2.
člena Uredbe 1733/1994/ES (prvi odstavek 2. člena te uredbe); 
-       
ministrstvu, pristojnemu za zunanje zadeve, ne sporoči podatkov o
poskusu storitve dejanj iz 2. člena Uredbe 1733/19444/ES v roku 48 ur od
takrat, ko ugotovi te podatke (drugi odstavek 2. člena te uredbe). 
(2) Z globo od 10.000 do 1,000.000 tolarjev se za prekršek
kaznuje tudi odgovorna oseba pravne osebe, če stori dejanje iz prejšnjega
odstavka. 
(3) Z globo od 10.000 do 1,000.000 tolarjev se za prekršek
kaznuje tudi odgovorna oseba samostojnega podjetnika, če stori dejanje iz
prvega odstavka tega člena. 
(4) Z globo od 10.000 do 300.000 tolarjev se za prekršek
kaznuje posameznik, ki stori dejanje iz prvega odstavka tega člena.
III. NADZOR
5. člen
(1) Nadzor nad izvajanjem določb iz te uredbe in Uredbe
1733/1994/ES opravljajo pristojni inšpekcijski in carinski organi ter policija.
(2) Pri opravljanju nadzora iz prejšnjega odstavka smejo
organi zaseči predmete, ki so bili uporabljeni ali namenjeni za prekršek ali pa
so nastali v zvezi s prekrškom. Ti organi morajo zasežene predmete oddati
pristojnemu sodišču. 
(3) O ugotovljenih kršitvah določb iz te uredbe in Uredbe
1733/1994/ES organi iz prvega odstavka tega člena nemudoma obvestijo
ministrstvo, pristojno za zunanje zadeve.
IV. KONČNA DOLOČBA
6. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00724-115/2005/7
Ljubljana, dne 14. decembra 2005
EVA 2005-1811-0151
Vlada Republike Slovenije
Janez Janša l.r. 
Predsednik