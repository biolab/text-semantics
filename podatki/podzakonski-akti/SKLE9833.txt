1. člen
(vsebina sklepa)
(1) Ta sklep določa podrobnejšo
vsebino izjave o naložbeni politiki vzajemnega pokojninskega sklada in
podsklada krovnega pokojninskega sklada.
(2) Če ni v tem sklepu določeno
drugače, se za podsklad krovnega pokojninskega sklada smiselno uporabljajo
določbe tega sklepa, ki veljajo za vzajemni pokojninski sklad.
2. člen
(vsebina izjave o naložbeni politiki)
(1) Upravljavec vzajemnega
pokojninskega sklada za vsak vzajemni pokojninski sklad, ki ga upravlja, izdela
izjavo o naložbeni politiki.
(2) Upravljavec vzajemnega
pokojninskega sklada pri izdelavi izjave o naložbeni politiki upošteva
omejitve, navedene v pravilih upravljanja in načrtu upravljanja tveganj
vzajemnega pokojninskega sklada oziroma krovnega pokojninskega sklada.
(3) Izjava o naložbeni politiki
vzajemnega pokojninskega sklada vsebuje informacije in podatke iz priloge k
temu sklepu, navedene v enakem zaporedju in z enakimi naslovi.

Priloga:
Izjava o naložbeni politiki

Sklep o izjavi o naložbeni politiki vzajemnega
pokojninskega sklada in podsklada krovnega pokojninskega sklada (Uradni list
RS, št. 79/13) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
(uporaba
sklepa)
Za vzajemne pokojninske sklade, ki morajo
pokojninske načrte in pravila upravljanja uskladiti v skladu s prvim odstavkom
416. člena Zakona o pokojninskem in invalidskem zavarovanju (Uradni list RS,
št. 96/12 in 39/13), se ta sklep začne uporabljati z dnem izvedbe te
uskladitve, do takrat pa se uporablja Sklep o izjavi o naložbeni politiki ter o
obvladovanju tveganj pokojninskega sklada (Uradni list RS, št. 137/06).
4. člen
(uveljavitev
sklepa)
Ta sklep začne veljati petnajsti dan po
objavi v Uradnem listu Republike Slovenije.«.

Sklep o dopolnitvi Sklepa o izjavi o naložbeni
politiki vzajemnega pokojninskega sklada in podsklada krovnega pokojninskega
sklada (Uradni list RS, št. 90/20) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Za vzajemne pokojninske sklade in podsklade
krovnega pokojninskega sklada, za katere morajo upravljavci pokojninske načrte
in pravila upravljanja uskladiti v skladu s 137. členom Zakona o spremembah in
dopolnitvah Zakona o pokojninskem in invalidskem zavarovanju (Uradni list RS,
št. 75/19), se ta sklep začne uporabljati z dnem izvedbe te uskladitve, do
takrat pa se uporablja Sklep o izjavi o naložbeni politiki vzajemnega
pokojninskega sklada in podsklada krovnega pokojninskega sklada (Uradni list
RS, št. 79/13).
3. člen
Ta sklep začne veljati petnajsti dan po
objavi v Uradnem listu Republike Slovenije.«.