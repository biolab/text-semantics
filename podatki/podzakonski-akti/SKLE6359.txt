I.
Članarino plačujejo člani Območne obrtne zbornice Slovenska Bistrica
(v nadaljnjem besedilu: zbornica) s statusom fizične in pravne osebe, ki
opravljajo pridobitno dejavnost na območju, na katerem deluje zbornica, kot
obrtno, obrti podobno ali domačo in umetnostno obrt, obrtne zadruge in oblike
njihovega združevanja. 
Obveznost iz prvega odstavka te točke velja tudi za vse
člane, ki so pristopili v članstvo na podlagi lastne pisno izkazane odločitve
(prostovoljni člani).
II.
Člani iz prve točke tega sklepa plačujejo mesečno članarino, kot
sledi:
-       
fizična oseba, ki je iz naslova opravljanja dejavnosti zdravstveno,
pokojninsko in invalidsko zavarovana, v višini 3% od zavarovalne osnove, ki se
uporablja za obračun prispevka za zdravstveno, pokojninsko in invalidsko
zavarovanje, vendar osnova za obračun članarine ne sme biti nižja od najnižje
pokojninske osnove, povečane za povprečno stopnjo davkov in prispevkov, in ne
višja od dvakratne najnižje pokojninske osnove, povečane za povprečno stopnjo davkov
in prispevkov;
-       
fizična oseba, ki iz naslova opravljanja dejavnosti ni zdravstveno,
pokojninsko in invalidsko zavarovana, v višini 3% od najnižje pokojninske
osnove, povečane za povprečno stopnjo davkov in prispevkov;
-       
fizična oseba, ki osebno opravlja dejavnost domače ali umetnostne obrti
in presega milijon in pol tolarjev skupnih prihodkov iz poslovanja v preteklem
letu, v višini 1,5% od najnižje pokojninske osnove, povečane za povprečno
stopnjo davkov in prispevkov;
-       
fizična oseba, ki osebno opravlja dejavnost domače ali umetnostne obrti
in ne presega milijon in pol tolarjev skupnih prihodkov iz poslovanja v
preteklem letu, ne plačuje članarine.
-       
pravna oseba (gospodarska družba, obrtna zadruga in njihovega
združevanja) mesečno v višini 6.000,00 SIT.
III.
Član, ki mu je na podlagi 4. odstavka 11. člena Obrtnega zakona
dovoljena začasna prekinitev dejavnosti, za čas prekinitve ne plača članarine.
IV.
Za člane iz prvega odstavka I. točke tega sklepa, ki opravljajo
tudi neobrtne dejavnosti, se članarina zbornici obračuna v skladu s sklenjenimi
sporazumi z Gospodarsko zbornico Slovenije in Kmetijsko gozdarsko zbornico
Slovenije.
V.
V primeru, ko prične član zbornice z opravljanjem dejavnosti tekom
meseca, nastane obveznost plačevanja članarine zbornici s prvim dnem
naslednjega meseca, oziroma ko preneha z opravljanjem dejavnosti tekom meseca,
preneha obveznost plačevanja zadnjega dne v mesecu, v katerem je prenehal z
opravljanjem dejavnosti.
VI.
Člani s statusom fizične osebe obračunavajo članarino po
načelu samoobdavčitve, članarina zapade v plačilo najpozneje do 15. dne v
mesecu za pretekli mesec. 
Pravnim osebam Območna obrtna zbornica Slovenska Bistrica
določi letno višino članarine skladno z 2. točko tega sklepa v odločbi, ki jo
te plačajo v dveh polletnih obrokih od katerih zapade prvi obrok v plačilo 31.
3. in drugi obrok 30. 9. v letu za katero se izda odločba. 
Pravnim osebam, ki postanejo člani zbornice med letom, se
določi članarina z odločbo, s smiselno uporabo določbe drugega odstavka te
točke.
VII.
Članarina zbornice se lahko zmanjša ali odpiše osebam iz I.
točke tega sklepa le na podlagi pisne vloge člana za vsak primer posebej, če
tako odloči upravni odbor Območne obrtne zbornice Slovenska Bistrica.
VIII.
Območna obrtna zbornica Slovenska Bistrica pooblašča Obrtno
zbornico Slovenije, da tudi v njenem imenu sklene z Davčno upravo Slovenije
pogodbo o izvajanju nadzora, obračunavanja, pobiranja in izterjave članarine.
IX.
Davčna uprava Republike Slovenije, skladno z določili medsebojne
pogodbe o izvajanju nadzora, obračunavanja, pobiranja in izterjave članarine,
nakazuje članarino v skladu z določbami Zakona o davčni službi.
X.
Ta sklep začne veljati z dnem, ko ga sprejme skupščina OOZ
Slovenska Bistrica in se uporablja za samostojne podjetnike- fizične osebe – za
obračun članarine za mesec februar 2006 in nadalje do sprejetja novega sklepa.
Za pravne osebe velja naveden znesek članarine za vse mesece v letu 2006 in
nadalje, do sprejetja novega sklepa.
Št. 16/sk/2006
Ljubljana, dne 16. februarja 2006
Predsednica skupščine
OOZ Slovenska Bistrica
Olga Kalan l.r.