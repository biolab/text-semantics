1.     
Banka Slovenije obračunava, zaračunava in plačuje obresti za kredite in
druge terjatve ter za sredstva, ki so v njenem depozitu na način, določen s tem
sklepom. 
2.     
Za kredite in druge terjatve obračunava Banka Slovenije obresti mesečno,
zaračunava pa najpozneje v petih dneh po preteku meseca za prejšnji mesec. 
Banke plačajo zaračunane obresti najpozneje osmi dan v mesecu
za prejšnji mesec. 
3.     
Za izločeno, obvezno rezervo bank na posebnem računu obračunava Banka
Slovenije obresti mesečno in plačuje v osmih dneh po preteku meseca za prejšnji
mesec. 
4.     
Za znesek neizpolnjene povprečne obveznosti izločene obvezne rezerve,
obračuna banka in plača Banki Slovenije predpisane obresti sočasno s
predložitvijo poročila o izpolnjevanju obveznosti. 
5.     
Pri obračunu obresti se uporablja mesečna konformna obrestna mera za
koledarsko število dni v mesecu, za katerega se obračunavajo obresti. Za
obdobje, krajše od enega meseca, se obresti obračunavajo po proporcionalni
metodi. 
6.     
Ta sklep začne veljati z dnem objave v Uradnem listu Republike
Slovenije.
Št. DP 10/91
Ljubljana, dne 28. oktobra 1991.
Predsednik 
Sveta Banke Slovenije 
Guverner 
dr. France Arhar l. r.