I. SPLOŠNE DOLOČBE
1. člen
(vsebina)
Ta uredba je
rudarski koncesijski akt, ki določa pogoje za podelitev in izvajanje rudarske
pravice za izkoriščanje mineralne surovine tehnični kamen – dolomit v pridobivalnem
prostoru Visoko 2 v občini Škofja Loka.
2. člen
(koncesijska
pogodba)
Ob neskladju
določb te uredbe in določb koncesijske pogodbe veljajo določbe te uredbe.
3. člen
(splošni
varstveni pogoji in ukrepi)
(1) Nosilec rudarske pravice za izkoriščanje mora
med izvajanjem rudarske pravice in opustitvijo izvajanja rudarskih del
izpolnjevati tudi vse pogoje po predpisih, ki urejajo ceste, gozdove, varstvo
okolja, ohranjanje narave, varstvo voda, varstvo kulturne dediščine, varstvo
pred tehničnimi in drugimi nesrečami, ter po drugih predpisih, s katerimi se
urejajo rudarska dela.
(2) Poleg izpolnjevanja pogojev iz prejšnjega
odstavka mora nosilec rudarske pravice za izkoriščanje zagotoviti še:
1.      ukrepe, da se predvideni poseg v okolje
izvede tako, da se čim bolj zmanjša poraba prostora in energije,
2.      ukrepe, s katerimi se dosega največje
mogoče varstvo okolja pred izpustom plinastih, tekočih ali trdnih snovi v zrak,
tla, površinske vode ali podtalnico,
3.      ukrepe za preprečevanje čezmernega
onesnaževanja okolja s hrupom,
4.      smotrno izkoriščanje mineralne surovine z
uporabo ustrezne sodobne tehnologije,
5.      upoštevanje pravil ravnanja, varstvenih
režimov, izhodišč in naravovarstvenih pogojev za varstvo tehničnih vrednot in
ohranjanje biotske raznovrstnosti,
6.      ukrepe pri tveganju in nevarnosti za
okolje ob morebitni ekološki nesreči zaradi posega,
7.      ukrepe za zavarovanje vodnih virov, če
koncesionar odkrije nahajališče vode,
8.      dovozne poti do kraja posega in njihovo
primerno ureditev,
9.      ukrepe za preprečitev razlitja motornih
olj in naftnih derivatov,
10.   ukrepe v zvezi s sanacijo in vnovično
ureditvijo zemljišč med dejavnostjo in po njej, in sicer tako, da se kar
najbolj vzpostavi novo ali nadomesti prejšnje okoljsko stanje, in
11.   ukrepe, da se ne poslabšata stanje voda in
vodni režim.
4. člen
(zagotavljanje
varnosti in zdravja pri delu)
Varnost in zdravje
pri delu nosilec rudarske pravice za izkoriščanje zagotavlja v skladu z
zakonom, ki ureja rudarstvo.
5. člen
(obveznost
obveščanja in poročanja)
Nosilec rudarske
pravice za izkoriščanje organom in zavodom poroča v skladu s predpisi, ki
urejajo rudarstvo, vode, varstvo podzemnih jam, ohranjanje narave in varstvo
okolja, ter drugimi predpisi.
6. člen
(obveznost
plačila rudarske koncesnine in rezerviranih sredstev za sanacijo)
(1) Nosilec rudarske pravice za izkoriščanje
postane zavezanec za plačevanje rudarske koncesnine ter za zagotavljanje in
plačevanje rezerviranih sredstev za sanacijo v skladu z zakonom, ki ureja
rudarstvo.
(2) Rudarska koncesnina se odmerja, plačuje in
usklajuje v skladu z zakonom, ki ureja rudarstvo, ter predpisom, ki ureja
plačevanje rudarskih koncesnin.
(3) Rezervirana sredstva za sanacijo se
zagotavljajo, odmerjajo, plačujejo in usklajujejo v skladu z zakonom, ki ureja
rudarstvo, ter predpisom, ki ureja plačevanje sredstev za sanacijo.
7. člen
(prenehanje
koncesijskega razmerja in koncesijske pogodbe)
Koncesijsko
razmerje in koncesijska pogodba prenehata iz razlogov in na način, ki jih
določa zakon, ki ureja rudarstvo.
II. MINERALNA SUROVINA, PRIDOBIVALNI PROSTOR IN POGOJI, POD
KATERIMI SE PODELJUJE RUDARSKA PRAVICA ZA IZKORIŠČANJE
8. člen
(izkoriščanje
mineralne surovine tehnični kamen – dolomit v pridobivalnem prostoru Visoko 2 v
občini Škofja Loka)
(1) Predmet rudarske pravice je izkoriščanje
mineralne surovine tehnični kamen – dolomit v količini do 655.766 (šeststo
petinpetdeset tisoč sedemsto šestinšestdeset) kubičnih metrov bilančnih zalog v
raščenem stanju.
(2) Pridobivalni prostor Visoko 2 je nov pridobivalni prostor s površinskim
izkoriščanjem mineralne surovine v etažah z razstreljevanjem v obsegu iz
tretjega, četrtega in petega odstavka tega člena, ki obsega tudi del predčasno
opuščenega pridobivalnega prostora Visoko.
(3) Pridobivalni prostor Visoko 2 obsega:
-       
v celoti zemljišče s
parcelno številko 355/5, katastrska občina 2041 Visoko,
-       
dela zemljišč s
parcelnima številkama 355/1, 355/7, obe katastrska občina 2041 Visoko, in
-       
del zemljišča s
parcelno številko 549, katastrska občina 2046 Kovski Vrh.
(4) Zemljišča in
deli zemljišč s parcelnimi številkami iz prejšnjega odstavka ležijo znotraj
poligona točk PP1*-PP2-PP3-PP4-PP5-PP6-PP7-PP8-PP9-PP10-PP11*-PP1*, pri čemer
meja pridobivalnega prostora med točkama PP11* in PP1* poteka po parcelnih
mejah, točke pa so določene opisno ali z naslednjimi koordinatami v ETRS (D96/TM):


Točka

e

n


PP1*

presečišče premice skozi točki PP1 in PP2 ter meje med
  zemljiščema s parcelno številko 355/1 in 355/6, obe k. o. 2041 Visoko


PP1

439021.15

109484.04


PP2

439042.95

109479.54


PP3

439114.75

109464.73


PP4

439121.21

109433.63


PP5

439139.40

109410.15


PP6

439193.68

109312.46


PP7

439259.72

109193.57


PP8

439237.89

109168.97


PP9

439238.56

109167.68


PP10

439229.06

109139.14


PP11

439200.57

109120.93


PP11*

presečišče premice skozi točki PP10 in PP11 ter meje
  med zemljiščema s parcelno številko 355/7 in 355/8, obe katastrska občina
  Visoko





(5) Pridobivalni prostor Visoko 2 sega v
najglobljem delu do +427 metrov nadmorske
višine.
(6) Pridobivalni prostor Visoko 2 obsega površino
4,4383 hektarja.
(7) Koncesija za izkoriščanje se podeli za 19 let. Podaljšanje rudarske pravice in koncesije
se lahko izvede v skladu z zakonom, ki ureja rudarstvo.
(8) Nosilec rudarske pravice mora do izteka
koncesije iz prejšnjega odstavka izvesti tudi opustitev izkoriščanja oziroma
sanacijo okolja in odpravo posledic, nastalih pri izvajanju rudarskih del,
izvesti ukrepe zavarovanja, da se preprečijo nevarnost za zdravje ali življenje
ljudi in živali ter mogoči povzročitelji onesnaževanja okolja oziroma
predvidljive škode na objektih in okolju.
(9) Rudarska pravica za izkoriščanje se podeli
brez javnega razpisa pravni osebi DOLENC, storitve in
trgovina, d. o. o., Podlubnik 135, 4220 Škofja Loka, matična
številka: 5561400000. Rudarska pravica se podeli z dnem sklenitve koncesijske
pogodbe. O podelitvi rudarske pravice se izda odločba o izbiri nosilca rudarske
pravice v skladu z zakonom, ki ureja rudarstvo.
(10) Drugi pogoji s področja varstva okolja,
ohranjanja narave, varstva voda, varstva kulturne dediščine, varstva pred
tehničnimi in drugimi nesrečami ter druge obveznosti, ki jih mora nosilec
rudarske pravice upoštevati pri njenem izvajanju, so:
a)     revidirani rudarski projekt za pridobitev
koncesije za izkoriščanje, ki ga nosilec rudarske pravice priloži predlogu za
sklenitev koncesijske pogodbe, mora biti izdelan v skladu z določbami te
uredbe. Pridobivalni prostor in njegova raba morata biti v skladu z dokumenti o
urejanju prostora. Potrdilo o skladnosti pridobivalnega prostora in njegove
rabe z dokumenti o urejanju prostora pred potrditvijo rudarskega projekta pridobi
ministrstvo, pristojno za rudarstvo, po uradni dolžnosti;
b)     pridobitev soglasij, mnenj in dovoljenj
pristojnih soglasodajalcev in mnenjedajalcev k rudarskemu projektu za
pridobitev koncesije za izkoriščanje ter dovoljenj in drugih aktov po
predpisih, ki urejajo ceste, vode, naravo, naravne vrednote, kulturno dediščino
in drugo;
c)     pridobitev okoljevarstvenega soglasja ali
sklepa v predhodnem postopku na podlagi predpisa, ki ureja presojo vplivov na
okolje;
d)     izdelava elaborata o zalogah in virih
mineralnih surovin v enem letu od dneva podpisa koncesijske pogodbe.
(11) Koncesijska pogodba se lahko sklene, ko
nosilec rudarske pravice predloži tudi soglasja, mnenja in dovoljenja iz točk
b) in c) prejšnjega odstavka.
(12) Sanacija pridobivalnega prostora se izvede v skladu
s potrjenim rudarskim projektom za pridobitev koncesije za izkoriščanje.
Uporaba odpadkov za zasipanje odkopanega pridobivalnega prostora je dovoljena
le v skladu s predpisi s področja odpadkov. Po dokončanih zapiralnih delih
oziroma po izvedeni dokončni sanaciji okolja nosilec rudarske pravice za
izkoriščanje pri ministrstvu, pristojnem za rudarstvo, vloži vlogo za izdajo
odločbe o prenehanju pravic in obveznosti.
(13) Vrste dejavnosti, ki se lahko opravljajo v
zvezi s pridobljeno mineralno surovino, so:
-       
skladiščenje in
obogatitev mineralne surovine,
-       
uporaba mineralne
surovine in proizvodov njene obogatitve za lastne potrebe in prodajo na trgu.
III. KONČNI DOLOČBI
9. člen
(prenehanje
veljavnosti)
Z dnem uveljavitve
te uredbe preneha veljati 14. točka priloge »Seznam pravnih in fizičnih oseb po
drugem odstavku 2. člena uredbe izkoriščanje mineralnih surovin« Uredbe o
podelitvi rudarske pravice imetnikom dovoljenj za raziskovanje oziroma
pridobivanje mineralnih surovin (Uradni list RS, št. 103/00, 81/02, 26/18,
60/18, 62/19, 97/20, 124/20, 152/20, 168/20, 191/20, 22/21, 31/21, 31/21,
54/21, 74/21, 87/21, 6/22, 38/22 in 47/22).
10. člen
(začetek
veljavnosti)
Ta uredba začne
veljati naslednji dan po objavi v Uradnem listu Republike Slovenije.
Št. 00704-279/2023
Ljubljana,
dne 20. julija 2023
EVA 2023-2560-0059
Vlada Republike
Slovenije
dr. Robert Golob
predsednik