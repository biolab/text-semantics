1. člen
(vsebina)
Ta pravilnik določa dodatne pogoje, ki jih morajo
izpolnjevati organizacije za senzorično ocenjevanje deviškega oljčnega olja.
2. člen
(pogoji za organizacijo za senzorično ocenjevanje deviškega
oljčnega olja)
Organizacija za senzorično ocenjevanje deviškega oljčnega
olja mora poleg pogojev iz Uredbe Komisije (EGS) št. 2568/91 z dne 11. julija
1991 o značilnostih oljčnega olja in olja oljčnih tropin ter ustreznih
analiznih metodah (UL L 248 z dne 5. 9. 1991, str. 1, z vsemi spremembami),
pripraviti seznam preskuševalcev, vključujoč vodjo, in pripraviti enega ali več
internih splošnih aktov, iz katerih je razvidno, da izpolnjuje te pogoje.
3. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o oljčnem olju (Uradni list RS, št. 31/04).
4. člen
(uveljavitev)
Ta pravilnik začne veljati osmi dan po objavi v Uradnem listu
Republike Slovenije.
Št. 324-01-26/2005
Ljubljana, dne 19. oktobra 2005
EVA 2005-2311-0054
Marija Lukačič l.r. 
Ministrica za kmetijstvo, 
gozdarstvo in prehrano
Soglašam!
Andrej Bručan l.r. 
Minister za zdravje