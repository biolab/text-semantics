1. člen
(1) Ta pravilnik določa pogoje minimalne
kakovosti, ki jih mora izpolnjevati delno ali v celoti dehidrirano konzervirano
mleko (v nadaljnjem besedilu: izdelki), v skladu z Direktivo Sveta 2001/114/ES
z dne 20. decembra 2001 o nekaterih vrstah delno ali v celoti dehidriranega
konzerviranega mleka za prehrano ljudi (UL L št. 15 z dne 17. 1. 2002, str.
19), zadnjič spremenjeno z Direktivo Sveta 2007/61/ES z dne 26. septembra 2007
o spremembi Direktive 2001/114/ES o nekaterih vrstah delno ali v celoti
dehidriranega konzerviranega mleka za prehrano ljudi (UL L št. 258 z dne 4. 10.
2007, str. 27).
(2) Pogoji minimalne kakovosti izdelkov in
pogoji zdravstvene ustreznosti izdelkov so navedeni v prilogi 1, ki je sestavni
del tega pravilnika.
2. člen
(črtan)
3. člen
Izdelki navedeni v prilogi 1 tega
pravilnika morajo poleg pogojev iz predpisa, ki ureja splošno označevanje
predpakiranih živil, izpolnjevati še naslednje pogoje glede označevanja:
1.    
imena izdelkov navedena v prilogi 1 tega pravilnika se uporabljajo samo
za izdelke iz te priloge, in se brez poseganja v 2. točko tega odstavka,
uporabijo v prometu za njihovo poimenovanje;
2.    
za izdelke iz priloge 1 tega pravilnika se uporabljajo posebna imena
izdelkov navedena v prilogi 2, ki je sestavni del tega pravilnika. Ta imena se
lahko uporabijo v jeziku in pod pogoji, določenimi v tej prilogi;
3.    
oznaka mora navajati odstotek mlečne maščobe, izražen z maso glede na
končni izdelek, razen v primeru izdelkov navedenih v d. in g. 1. točke in d. 2.
točke iz priloge 1 tega pravilnika, in odstotek ekstrakta mleka v prahu brez maščobe
v primeru izdelkov, navedenih v 1. točki priloge 1 tega pravilnika. Ti podatki
se navedejo poleg imena oziroma trgovskega imena;
4.    
v primeru izdelkov, navedenih v 2. točki priloge 1 tega pravilnika, mora
oznaka navajati priporočila glede metode razredčevanja ali rekonstitucije,
vključno s podrobnostmi o vsebnosti maščobe v tako razredčenem ali
rekonstituiranem izdelku;
5.    
kadar se izdelki, ki tehtajo manj kot 20 g na enoto, pakirajo v zunanjo embalažo, se morajo podatki iz tega člena navesti samo na zunanji
embalaži, razen označbe imena iz 1. točke tega člena;
6.    
izdelki navedeni v 2. točki priloge 1 tega pravilnika morajo vsebovati
oznako, da izdelek »ni namenjen za prehrano dojenčkov, mlajših od 12 mesecev«.
4. člen
Oznake iz prejšnjega člena morajo biti
vidne in čitljive.
5. člen
Nazivna oziroma neto količina, dovoljena
negativna odstopanja ter način označevanja nazivne oziroma neto količine za
predpakirane izdelke morajo biti v skladu s predpisom, ki ureja predpakirane
izdelke.

Priloga
1: Imena izdelkov in definicije

Pravilnik o dehidriranem konzerviranem mleku
(Uradni list RS, št. 31/04)
vsebuje naslednjo prehodno in končni določbi:
»6. člen
Izdelki, ki so bili proizvedeni in označeni
v skladu s pravilnikom o kakovosti mleka, mlečnih izdelkov, siril in čistih
cepiv (Uradni list RS, št. 21/93, 71/97 – popr., 59/99, 2/00, 14/00, 71/00,
62/03 in 66/03) do 17. julija 2004, so lahko v prometu do porabe zalog.
7. člen
Z dnem uveljavitve tega pravilnika
prenehajo veljati določbe pravilnika o kakovosti mleka, mlečnih izdelkov, siril
in čistih cepiv (Uradni list RS, št. 21/93, 71/97 – popr., 59/99, 2/00, 14/00,
71/00, 62/03 in 66/03), ki se nanašajo na zgoščeno mleko, in sicer zgoščeno
nesladkano mleko (evapurirano mleko), zgoščeno sladkano mleko (kondenzirano
mleko) in druge zgoščene izdelke (instant, in drugo).
8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
dehidriranem konzerviranem mleku (Uradni list RS, št. 23/08)
vsebuje naslednjo končno določbo:
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.