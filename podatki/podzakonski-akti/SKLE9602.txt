1. člen
(vsebina sklepa)
Ta sklep določa podrobnejša merila za
določitev pomembnega vpliva na upravljanje izdajatelja iz prvega odstavka 275.
člena Zakona o pokojninskem in invalidskem zavarovanju (Uradni list RS, št.
96/12 in 39/13).
2. člen
(merila za določitev pomembnega vpliva)
(1) Šteje se, da ima upravljavec
pokojninskega sklada (v nadaljnjem besedilu: upravljavec) pomemben vpliv na
upravljanje izdajatelja vrednostnega papirja, če je za račun oziroma v imenu in
za račun vseh pokojninskih skladov, ki jih upravlja, imetnik deleža glasovalnih
pravic izdajatelja, ki presega prevzemni prag iz zakona, ki ureja prevzeme.
(2) Ne glede na določbo prejšnjega
odstavka se šteje, da gre za pomemben vpliv na upravljanje izdajatelja tudi v
primeru, če je upravljavec za račun oziroma v imenu in za račun vseh
pokojninskih skladov, ki jih upravlja, imetnik manjšega deleža glasovalnih
pravic od deleža, določenega v prejšnjem odstavku, in je hkrati podan kateri od
spodaj naštetih primerov:
1.     
zaposleni pri upravljavcu so hkrati člani uprave izdajatelja ali izvršni
člani upravnega odbora izdajatelja,
2.     
med izdajateljem in upravljavcem obstajajo pomembni posli ali
3.     
med izdajateljem in upravljavcem obstaja izmenjava vodilnih delavcev.
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po
objavi v Uradnem listu Republike Slovenije.
Št. 00702‑4/2013‑3
Ljubljana, 5. septembra 2013
EVA 2013‑1611‑0045
Predsednik sveta
Agencije za trg vrednostnih papirjev
dr. Damjan Žugelj l.r.