1. člen
(črtan)
2. člen
Izdajatelj vrednostnega papirja, katerega cene vrednostnega
papirja so se od dne uveljavitve te odredbe spremenile za 30 %, mora za javno
objavo posredovati borzi vse razloge oziroma dogodke v zvezi s poslovanjem
družbe, ki so povzročili tako spreminjanje cene. 
Izdajatelj mora posredovati zahtevane razloge in podatke
vsakokrat, ko se cene spremenijo za 30 % glede na tečaj, ki je veljal ob
zadnjem sporočilu borzi na podlagi te odredbe. 
Borza mora javno objaviti razloge oziroma dogodke, ki jih je
prejela od izdajatelja na podlagi prvega odstavka tega člena.
3. člen
V sporočilu borzi je izdajatelj na
podlagi prejšnjega člena vrednostnega papirja dolžan sporočiti naslednje
podatke oziroma dogodke: 
1.     
Osnovni podatki 
- 
število in nominalna vrednost izdanih delnic: 
- 
prednostne, 
- 
navadne, 
- 
knjigovodska vrednost na delnico, 
- 
zadnja izplačana dividenda na delnico, 
- 
zadnja tržna vrednost delnice, 
- 
kdaj in kdo je opravil revizijo zaključnih računov, 
- 
izdane/sprejete garancije/jamstva, 
- 
imena večinskih lastnikov družbe, 
- 
navedba morebitnih delničarjev, ki bi lahko (direktno ali posredno)
izvajali odločilen vpliv na poslovno politiko podjetja, 
- 
imena članov upravnega, vodstvenega in nadzornega telesa izdajatelja, 
- 
deleži oseb iz prejšnje alinee v kapitalu izdajatelja. 
2.     
Poslovni dogodki, ki so vplivali na spreminjanje cen vrednostnega
papirja 
- 
sklenjene ali prekinjene pogodbe, 
- 
kadrovske spremembe, 
- 
pridobljeni ali izgubljeni patenti/licence, 
- 
pravni ali arbitražni postopki, 
- 
prekinitve v poslovanju, 
- 
drugi dogodki in vzroki. 
V primeru, če izdajatelj ne razpolaga z navedenimi podatki
ali dogodki iz prejšnjega odstavka, je na to dolžan posebej opozoriti.
4. člen
Do prejetja zahtevanih podatkov iz prejšnjega člena mora
borza začasno zaustaviti trgovanje z vrednostnimi papirji, katerih cene se
spremenijo na način, opisan v 2. členu te odredbe.

Odredba o
pogojih sklepanja poslov z vrednostnimi papirji, ki kotirajo na Ljubljanski
borzi, d.d. Ljubljana (Uradni list RS, št. 61/92) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o
dopolnitvi Odredbe o pogojih sklepanja poslov z vrednostnimi papirji, ki
kotirajo na Ljubljanski borzi, d.d. Ljubljana (Uradni list RS, št. 42/93) vsebuje naslednjo končno določbo:
»3. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o
spremembi Odredbe o pogojih sklepanja poslov z vrednostnimi papirji, ki
kotirajo na Ljubljanski borzi, d.d. Ljubljana (Uradni list RS, št. 55/93) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije.«.