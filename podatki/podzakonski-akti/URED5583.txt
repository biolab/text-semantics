I. SPLOŠNE DOLOČBE
1. člen
(vsebina)
S to uredbo se določa izvajanje Uredbe (ES) št. 1069/2009
Evropskega parlamenta in Sveta z dne 21. oktobra 2009 o določitvi zdravstvenih
pravil za živalske stranske proizvode in pridobljene proizvode, ki niso
namenjeni prehrani ljudi, ter razveljavitvi Uredbe (ES) št. 1774/2002 (UL L št.
300 z dne 14. 11. 2009, str. 1), zadnjič spremenjene z Direktivo 2010/63/EU
Evropskega parlamenta in Sveta z dne 22. septembra 2010 o zaščiti živali, ki se
uporabljajo v znanstvene namene (UL L št. 276 z dne 20. 10. 2010, str. 33), (v
nadaljnjem besedilu: Uredba 1069/2009/ES), in Uredbe Komisije (EU) št. 142/2011
z dne 25. februarja 2011 o izvajanju Uredbe (ES) št. 1069/2009 Evropskega
parlamenta in Sveta o določitvi zdravstvenih pravil za živalske stranske
proizvode in pridobljene proizvode, ki niso namenjeni prehrani ljudi, ter o
izvajanju Direktive Sveta 97/78/ES glede nekaterih vzorcev in predmetov, ki so
izvzeti iz veterinarskih pregledov na meji v skladu z navedeno direktivo (UL L
št. 54 z dne 26. 2. 2011, str. 1; v nadaljnjem besedilu: Uredba 142/2011/EU).
2. člen
(pristojni organi)
(1) Pristojni organ za izvajanje Uredbe 1069/2009/ES in
Uredbe 142/2011/EU je Veterinarska uprava Republike Slovenije (v nadaljnjem
besedilu: VURS), v delu, ki se nanaša na odobritev obratov in objektov za sežig
in sosežig živalskih stranskih proizvodov (v nadaljnjem besedilu: ŽSP) in
pridobljenih proizvodov, pa Ministrstvo za okolje in prostor. 
(2) Ne glede na določbo prejšnjega odstavka ter prvega
odstavka 3. člena te uredbe izda VURS dovoljenje za uporabo ŽSP in pridobljenih
proizvodov za namene krmljenja v skladu s točko (e) prvega odstavka in točko
(b) drugega odstavka 18. člena Uredbe 1069/2009/ES v soglasju z Ministrstvom za
okolje in prostor. 
(3) Pristojni organi za izvajanje uradnega nadzora iz Uredbe
1069/2009/ES in Uredbe 142/2011/EU so VURS, Inšpektorat Republike Slovenije za
kmetijstvo, gozdarstvo in hrano (v nadaljnjem besedilu: IRSKGH), Inšpektorat
Republike Slovenije za okolje in prostor (v nadaljnjem besedilu: IRSOP) in
Zdravstveni inšpektorat Republike Slovenije (v nadaljnjem besedilu: ZIRS). 
(4) VURS vodi koordinacijo pristojnih organov iz tega člena
in je pristojen za obveščanje in poročanje Evropski komisiji (v nadaljnjem
besedilu: Komisija) v skladu z Uredbo 1069/2009/ES.
II. UPORABA IN ODSTRANJEVANJE ŽSP IN PRIDOBLJENIH PROIZVODOV
3. člen
(odstopanja)
(1) Nosilec dejavnosti, ki je registriran za opravljanje
dejavnosti zbiranja, prevoza, predelave, uporabe, odstranjevanja in drugega
ravnanja s ŽSP ali pridobljenimi proizvodi, oziroma opravlja navedene
dejavnosti v registriranih oziroma odobrenih obratih ali objektih v skladu s
23. oziroma 24. členom Uredbe 1069/2009/ES, mora za način uporabe ali
odstranitve ŽSP in pridobljenih proizvodov v skladu s točkami (f), (g) in (h)
16. člena ter 17., 18. in 19. členom Uredbe 1069/2009/ES pridobiti dovoljenje
VURS. 
(2) Ne glede na prejšnji odstavek lahko nosilec dejavnosti
vlogo za izdajo dovoljenja iz prejšnjega odstavka vloži hkrati z vlogo za
registracijo oziroma odobritev dejavnosti, obratov ali objektov v skladu s
predpisi, ki urejajo postopek registracije in odobritve nosilcev dejavnosti na
področju ŽSP in pridobljenih proizvodov. 
(3) Ne glede na določbe prvega in drugega odstavka tega člena
lahko nosilec dejavnosti v skladu s točko (h) 16. člena Uredbe 1069/2009/ES
odstrani ŽSP, ki nastanejo med kirurškimi posegi na živih živalih in med
skotitvijo živali na kmetiji, brez dovoljenja VURS, razen če tega VURS s
posebno odločbo ne prepove ali odredi druge ukrepe zaradi varovanja zdravja
ljudi ali živali.
4. člen
(oddaljena območja)
Za oddaljena območja iz točke (b) prvega odstavka 19. člena
Uredbe 1069/2009/ES se štejejo območja, če: 
-       
ne presegajo najvišjega odstotka populacij živali posamezne vrste na
oddaljenem območju iz 2. oddelka III. poglavja Priloge VI Uredbe 142/2011/EU, 
-       
ležijo na več kot 1 000 metrih nadmorske višine, 
-       
niso dostopna s cestnimi prevoznimi sredstvi po javnih cestah in 
-       
ne gre za vodovarstveno območje I. in II. kategorije, določeno s
predpisi, ki urejajo varstvo voda.
5. člen
(alternativne metode)
VURS je pristojni organ, odgovoren za sprejem, oceno in
posredovanje vlog za izdajo dovoljenja za alternativno metodo pri uporabi in
odstranjevanju ŽSP in pridobljenih proizvodov v skladu z 20. členom Uredbe
1069/2009/ES.
III. URADNI NADZOR
6. člen
(nadzor v notranjem prometu, pri trgovanju in dajanju na
trg)
(1) VURS izvaja nadzor: 
-       
nad registriranimi nosilci dejavnosti, obrati in objekti po Uredbi
1069/2009/ES, 
-       
nad odobrenimi obrati in objekti v skladu z Uredbo 1069/2009/ES, razen
obratov in objektov iz prve in druge alineje drugega odstavka tega člena, 
-       
nad izvajanjem postopkov ravnanja s ŽSP in pridobljenimi proizvodi v
obratih in objektih iz prve in druge alineje tega odstavka v skladu z Uredbo
1069/2009/ES, 
-       
nad zbiranjem, označevanjem, prevozom in zagotavljanjem sledljivosti ŽSP
in pridobljenih proizvodov v skladu z Uredbo 1069/2009/ES, 
-       
nad upoštevanjem omejitev uporabe ŽSP in pridobljenih proizvodov v
skladu z 11. členom Uredbe 1069/2009/ES, 
-       
nad uporabo in odstranjevanjem ŽSP in pridobljenih proizvodov v skladu z
12., 13. in 14. členom Uredbe 1069/2009/ES, 
-       
nad ravnanjem, uporabo in odstranjevanjem ŽSP in pridobljenih proizvodov
v skladu s 16., 17., 18. in 19. členom Uredbe 1069/2009/ES, 
-       
nad trgovanjem in pošiljanjem ŽSP in pridobljenih proizvodov v tretje
države v skladu z Uredbo 1069/2009/ES, 
-       
nad dajanjem ŽSP in pridobljenih proizvodov na trg za namene krmljenja
rejnih živali v skladu z Uredbo 1069/2009/ES, 
-       
nad dajanjem ŽSP in pridobljenih proizvodov na trg kot organska gnojila
in sredstva za izboljšanje tal v skladu z Uredbo 1069/2009/ES, 
-       
nad ravnanjem z ŽSP v živilskih obratih, ki so pod veterinarskim
nadzorom, in na mestu nastanka ŽSP v skladu z Uredbo 1069/2009/ES, 
-       
nad dajanjem na trg hrane za hišne živali v skladu z Uredbo
1069/2009/ES, 
-       
nad vodenjem evidenc nosilcev dejavnosti v skladu z Uredbo 1069/2009/ES
in Uredbo 142/2011/EU, ki se nanašajo na dejavnosti iz tega odstavka. 
(2) IRSOP izvaja nadzor: 
-       
nad odstranjevanjem ŽSP in pridobljenih proizvodov kot odpadkov s
sežiganjem v sežigalnicah v skladu z Uredbo 1069/2009/ES, 
-       
nad predelavo in odstranjevanjem ŽSP in pridobljenih proizvodov kot
odpadkov s sosežiganjem v sosežigalnicah v skladu z Uredbo 1069/2009/ES, 
-       
nad odstranjevanjem ŽSP in pridobljenih proizvodov na pooblaščenih
odlagališčih v skladu z Uredbo 1069/2009/ES, 
-       
nad zbiranjem, prevozom in skladiščenjem pridobljenih proizvodov, če so
ti namenjeni neškodljivemu odstranjevanju v sežigalnicah, sosežigalnicah ali na
pooblaščenih odlagališčih v skladu z Uredbo 1069/2009/ES, 
-       
nad vodenjem evidenc nosilcev dejavnosti v skladu z Uredbo 1069/2009/ES
in Uredbo 142/2011/EU, ki se nanašajo na dejavnosti iz tega odstavka. 
(3) IRSKGH izvaja nadzor nad dajanjem na trg v maloprodaji in
uporabo ŽSP in pridobljenih proizvodov kot organskih gnojil in sredstev za
izboljšanje tal na obdelovalnih in pašnih površinah in s tem povezanim vodenjem
evidenc v skladu z Uredbo 1069/2009/ES in Uredbo 142/2011/EU. 
(4) ZIRS izvaja nadzor: 
-       
zbiranja in načina oddaje odpadkov iz gostinskih dejavnosti kategorije 3
v obratih javne prehrane in kuhinjah v skladu z Uredbo 1069/2009/ES, 
-       
vodenja evidenc nosilcev dejavnosti v skladu z Uredbo 1069/2009/ES in
Uredbo 142/2011/EU, ki se nanašajo na dejavnosti iz prejšnje alineje.
7. člen
(nadzor v mednarodnem prometu)
Nadzor nad vnosom ŽSP in pridobljenih proizvodov na ozemlje
Republike Slovenije in njihovim tranzitom skozi Republiko Slovenijo po Uredbi
1069/2009/ES izvajajo uradni veterinarji mejnih veterinarskih postaj VURS.
8. člen
(seznam)
(1) Glavni urad VURS (v nadaljnjem besedilu: GU VURS) vodi
seznam obratov, objektov in nosilcev dejavnosti v skladu s 47. členom Uredbe
1069/2009/ES ter ga posreduje Komisiji in državam članicam Evropske unije (v
nadaljnjem besedilu: država članica). 
(2) Seznam iz prejšnjega odstavka se objavi na spletni strani
VURS.
9. člen
(odpremljanje med državami članicami)
(1) GU VURS je pristojni organ v Republiki Sloveniji za obveščanje
in izdajo dovoljenja za sprejem pošiljk iz drugih držav članic v skladu s prvim
odstavkom 48. člena Uredbe 1069/2009/ES. 
(2) Območni urad VURS je pristojen za obveščanje pristojnih
organov drugih držav članic o pošiljkah preko sistema TRACES v skladu s tretjim
odstavkom 48. člena Uredbe 1069/2009/ES.
IV. KAZENSKE DOLOČBE
10. člen
(prekrški)
(1) Z globo od 2.000 eurov do 62.000 eurov se kaznuje za
prekršek pravna oseba, ki: 
1.     
ne odstrani, ne predela ali ne uporabi snovi kategorije 1 v skladu z 12.
členom Uredbe 1069/2009/ES, 
2.     
ne odstrani, ne predela ali ne uporabi snovi kategorije 2 v skladu s 13.
členom Uredbe 1069/2009/ES, 
3.     
uporabi ali odstrani ŽSP ali pridobljene proizvode v nasprotju s točko
(e) 16. člena Uredbe 1069/2009/ES; 
4.     
uporabi ŽSP ali pridobljene proizvode za posebne namene krmljenja v
nasprotju z 18. členom Uredbe 1069/2009/ES, 
5.     
zbira, označuje ali prevaža snovi kategorije 1 in 2 ali iz njih
pridobljene proizvode v nasprotju z 21. členom Uredbe 1069/2009/ES, 
6.     
ne registrira dejavnosti, obrata ali objekta v skladu s 23. členom
Uredbe 1069/2009/ES, 
7.     
ne zagotovi, da obrate ali objekte pod njenim nadzorom odobri pristojni
organ, kadar izvajajo dejavnosti iz 24. člena Uredbe 1069/2009/ES, 
8.     
daje na trg ŽSP ali pridobljene proizvode za krmljenje rejnih živali,
razen kožuharjev, v nasprotju z 31. členom Uredbe 1069/2009/ES, 
9.     
daje na trg ali uporablja organska gnojila in sredstva za izboljšanje
tal v nasprotju z 32. členom Uredbe 1069/2009/ES, 
10.  
uvozi ali izvaja tranzit ŽSP ali pridobljenih proizvodov na ozemlju
Republike Slovenije v nasprotju z 41. členom Uredbe 1069/2009/ES, 
11.  
izvozi ŽSP ali pridobljene proizvode v nasprotju s 43. členom Uredbe
1069/2009/ES, 
12.  
odpremi ŽSP ali pridobljene proizvode v drugo državo članico v nasprotju
z 48. členom Uredbe 1069/2009/ES. 
(2) Z globo od 2.000 eurov do 42.000 eurov se kaznuje
samostojni podjetnik posameznik, ki stori prekršek iz prejšnjega odstavka. 
(3) Z globo od 1.200 eurov do 3.400 eurov se kaznuje
odgovorna oseba pravne osebe, ki stori prekršek iz prvega odstavka tega člena. 
(4) Z globo od 1.200 eurov do 3.000 eurov se kaznuje
odgovorna oseba samostojnega podjetnika posameznika, ki stori prekršek iz
prvega odstavka tega člena. 
(5) Z globo od 400 eurov do 1.200 eurov se za prekršek iz
prvega odstavka tega člena kaznuje tudi fizična oseba.
11. člen
(prekrški)
(1) Z globo od 1.600 eurov do 42.000 eurov se kaznuje za
prekršek pravna oseba, ki: 
1.     
ne odstrani, ne predela ali ne uporabi snovi kategorije 3 v skladu s 14.
členom Uredbe 1069/2009/ES, 
2.     
uporabi ali odstrani ŽSP v nasprotju s točkami (f), (g) ali (h) 16.
člena Uredbe 1069/2009/ES, 
3.     
uporabi ŽSP ali pridobljene proizvode za raziskave in druge posebne
namene v nasprotju s 17. členom Uredbe 1069/2009/ES, 
4.     
zbira, označuje ali prevaža snovi kategorije 3 ali iz njih pridobljene
proizvode v nasprotju z 21. členom Uredbe 1069/2009/ES, 
5.     
ne vodi evidenc v skladu z 22. členom Uredbe 1069/2009/ES, 
6.     
daje na trg pridobljene proizvode v nasprotju s 33. členom Uredbe
1069/2009/ES, 
7.     
daje na trg hrano za hišne živali v nasprotju s 35. členom Uredbe
1069/2009/ES, 
8.     
daje na trg pridobljene proizvode v nasprotju s 36. členom Uredbe
1069/2009/ES. 
(2) Z globo od 800 eurov do 33.000 eurov se kaznuje
samostojni podjetnik posameznik, ki stori prekršek iz prejšnjega odstavka. 
(3) Z globo od 400 eurov do 2.400 eurov se kaznuje odgovorna
oseba pravne osebe, ki stori prekršek iz prvega odstavka tega člena. 
(4) Z globo od 400 eurov do 2.000 eurov se kaznuje odgovorna
oseba samostojnega podjetnika posameznika, ki stori prekršek iz prvega odstavka
tega člena. 
(5) Z globo od 120 eurov do 400 eurov se za prekršek iz
prvega odstavka tega člena kaznuje tudi fizična oseba.
V. PREHODNE IN KONČNE DOLOČBE
12. člen
(prehodno obdobje)
Fizične in pravne osebe, ki opravljajo dejavnost prevoza ŽSP
in so na dan uveljavitve te uredbe vpisane v evidenco prevoznikov iz 10. člena
Uredbe o izvajanju Uredbe (ES) o določitvi zdravstvenih pravil za živalske
stranske proizvode, ki niso namenjeni prehrani ljudi, in njenih izvedbenih
predpisov Skupnosti in določitvi prekrškov za kršitve njenih določb (Uradni
list RS, št. 100/06), morajo na VURS vložiti vlogo za registracijo v skladu s
23. členom Uredbe 1069/2009/ES in predpisi, ki urejajo postopek registracije
nosilcev dejavnosti na področju ŽSP in pridobljenih proizvodov, v šestih
mesecih po uveljavitvi te uredbe.
13. člen
(prenehanje veljavnosti)
(1) Z dnem uveljavitve te uredbe preneha veljati Uredba o
izvajanju Uredbe (ES) o določitvi zdravstvenih pravil za živalske stranske
proizvode, ki niso namenjeni prehrani ljudi, in njenih izvedbenih predpisov
Skupnosti in določitvi prekrškov za kršitve njenih določb (Uradni list RS, št.
100/06). 
(2) Ne glede na določbo prejšnjega odstavka se do izdaje
podzakonskih predpisov iz petega odstavka 8. člena Zakona o veterinarskih
merilih skladnosti (Uradni list RS, št. 93/05) za predložitev vloge pri VURS za
registracijo oziroma odobritev nosilcev dejavnosti, obratov in objektov na
področju ŽSP in pridobljenih proizvodov v skladu z Uredbo 1069/2009/ES in
zakonom, ki ureja veterinarska merila skladnosti, še naprej uporabljata obrazec
iz Priloge 1 oziroma obrazec iz Priloge 2 Uredbe o izvajanju Uredbe (ES) o
določitvi zdravstvenih pravil za živalske stranske proizvode, ki niso namenjeni
prehrani ljudi, in njenih izvedbenih predpisov Skupnosti in določitvi prekrškov
za kršitve njenih določb (Uradni list RS, št. 100/06).
14. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00715-17/2011
Ljubljana, dne 20. julija 2011
EVA 2010-2311-0194
Vlada Republike Slovenije
mag. Mitja Gaspari l.r. 
Minister