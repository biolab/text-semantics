1. člen
Sprejme se letni gozdnogospodarski načrt za gozdnogospodarsko
enoto Rakitna, št. 04-75/01 z dne 2. 2. 2001, ki ga je izdelal Zavod za gozdove
Slovenije, Območna enota Ljubljana, za obdobje od 1. 1. 2001 do 31. 12. 2001.
2. člen
Sprejme se letni gozdnogospodarski načrt za gozdnogospodarsko
enoto Rakitna, št. 04-75/02 z dne 7. 2. 2001, ki ga je izdelal Zavod za gozdove
Slovenije, Območna enota Ljubljana, za obdobje od 1. 1. 2002 do 31. 12. 2002.
3. člen
Cilji, usmeritve in ukrepi, ki so določeni v letnih
gozdnogospodarskih načrtih iz 1. in 2. člena te odredbe, na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
4. člen
Letni gozdnogospodarski načrti gozdnogospodarske enote
Rakitna iz 1. in 2. člena te odredbe so izdelani v treh izvodih za 1372,42
hektarjev gozdov, ki ležijo v gozdnogospodarskem območju Ljubljana, v Občini
Brezovica, oziroma v katastrski občini Rakitna.
5. člen
Po en izvod letnih gozdnogospodarskih načrtov
gozdnogospodarske enote Rakitna iz 1. in 2. člena te odredbe je na vpogled na
sedežu Zavoda za gozdove Slovenije, Območne enote Ljubljana, Tržaška 2,
Ljubljana, na sedežu Zavoda za gozdove Slovenije, Krajevne enote Ljubljana,
Tržaška 2, Ljubljana, in na Ministrstvu za kmetijstvo, gozdarstvo in prehrano
Republike Slovenije, Dunajska 58, Ljubljana, kjer se hrani tudi dokumentacija v
zvezi s postopkom sprejemanja letnih gozdnogospodarskih načrtov gozdnogospodarske
enote Rakitna.
6. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-04-1/00
Ljubljana, dne 5. marca 2001.
Minister 
za kmetijstvo, 
gozdarstvo in prehrano 
mag. Franc But l. r.