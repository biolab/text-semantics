1. člen
(1) Ta odredba določa program strokovnega izpopolnjevanja
varnostnega osebja za izvajanje fizičnega varovanja jedrskih objektov, jedrskih
ali radioaktivnih snovi ter prevozov jedrskih snovi in program obdobnega
strokovnega izpopolnjevanja varnostnega osebja za izvajanje fizičnega varovanja
jedrskih objektov, jedrskih ali radioaktivnih snovi ter prevozov jedrskih snovi
(v nadaljnjem besedilu: programa).
(2) Programa sta določena v Prilogi 1, ki je kot Priloga
sestavni del te odredbe.
PREHODNA IN KONČNI DOLOČBI
2. člen
Strokovna izpopolnjevanja varnostnega osebja za izvajanje
fizičnega varovanja jedrskih objektov, jedrskih ali radioaktivnih snovi ter
prevozov jedrskih snovi, začeta pred uveljavitvijo te odredbe, se zaključijo v
skladu z Odredbo o določitvi programa osnovnega strokovnega usposabljanja in
programa obdobnega strokovnega izpopolnjevanja varnostnega osebja, ki izvaja
fizično varovanje jedrskih objektov, jedrskih ali radioaktivnih snovi ter
prevozov jedrskih snovi (Uradni list RS, št. 12/13 in 76/17 – ZVISJV-1).
3. člen
Z dnem uveljavitve te odredbe preneha veljati Odredba o
določitvi programa osnovnega strokovnega usposabljanja in programa obdobnega
strokovnega izpopolnjevanja varnostnega osebja, ki izvaja fizično varovanje
jedrskih objektov, jedrskih ali radioaktivnih snovi ter prevozov jedrskih snovi
(Uradni list RS, št. 12/13, 76/17 in 172/21 – ZVISJV-1).
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 007-358/2022
Ljubljana, dne 21. septembra 2023
EVA 2022-1711-0030
Boštjan Poklukar
minister
za notranje zadeve

Soglašam!
 
Uroš Brežan
minister
za naravne vire in prostor

Soglašam!
 
v funkciji ministra za zdravje
dr. Robert Golob
predsednik vlade

Priloga:
Program strokovnega izpopolnjevanja in program obdobnega strokovnega
izpopolnjevanja varnostnega osebja za izvajanje fizičnega varovanja jedrskih objektov,
jedrskih ali radioaktivnih snovi ter prevozov jedrskih snovi