1. člen
Republika Slovenija izda kovanec za 10
tolarjev z glavnimi znamenji, ki so določena s tem odlokom.
2. člen
Kovanec za 10 tolarjev se izdela iz
zlitine, ki vsebuje 75% bakra in 25% niklja.
3. člen
Kovanec za 10 tolarjev ima težo 5,75 grama
in premer 22 milimetrov.
Pri posameznem kovancu je dopusten odmik od
teže do 2% nad ali pod težo, pri premeru pa do 0,1 milimetra nad oziroma pod
premerom.
4. člen
Sprednja stran kovancev za 10 tolarjev je
naslednja:
-      
v zgornji tretjini kovanca je upodobljen konj,
ki se vzpenja. Ob robu, na desni polovici kovanca, je v latinščini izpisano ime
»EQUUS«, ob njem pa je številčna oznaka vrednosti v Braillovi pisavi za slepe.
Na levi, zgornji polovici kovanca je oznaka vrednosti s številko »10«.
5. člen
Zadnja stran kovanca je naslednja:
-      
v sredini je izbočena krožna površina, v kateri
je odtisnjena vrednost kovanca s številko; na levi strani kovanca je od spodaj
navzgor izpisano ime »REPUBLIKA SLOVENIJA«; na desni strani kovanca je ob robu
od zgoraj navzdol izpisana vrednost kovanca z besedama »DESET TOLARJEV«. Med
besedama je vodoravno odtisnjena letnica kovanja.
6. člen
Obod kovanca za 10 tolarjev je nazobčan.

Odlok o glavnih znamenjih kovanca za 10
tolarjev (Uradni list RS, št. 102/99)
vsebuje naslednjo končno določbo:
»7. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembi odloka o glavnih znamenjih
kovanca za 10 tolarjev (Uradni list RS, št. 21/03) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.