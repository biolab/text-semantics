TEMELJNE DOLOČBE
1. člen
Družba RSC Mežica, d.o.o. se preoblikuje v družbo RSC Mežica
v zapiranju, d.o.o..
Družba je pravni naslednik družbe RSC Mežica, d.o.o. in odgovarja
za njene obveznosti.
Edini ustanovitelj in lastnik družbe je Republika Slovenija.
FIRMA IN SEDEŽ
2. člen
Firma družbe je: Rudnik svinca in cinka Mežica v zapiranju, d.o.o..
Skrajšana firma je: RSC Mežica v zapiranju, d.o.o..
Sedež firme je: Glančnik 6, 62392 Mežica.
DEJAVNOST DRUŽBE
3. člen
Dejavnost, zaradi katere se družba preoblikuje, je izvajanje del
po Rudarskem projektu zapiralna dela Rudnika svinca in cinka Mežica kot zaključnem
projektu programa postopnega zapiranja RSC Mežica in sanacije okolja v Zgornji
Mežiški dolini, katerega je Vlada Republike Slovenije potrdila na 110. seji dne
3. novembra 1994 v skladu z zakonom o zagotavljanju dela sredstev, potrebnih za
postopno zapiranje RSC Mežica (Uradni list RS, št. 5/88).
Poleg dejavnosti iz prvega odstavka tega člena opravlja družba
še naslednje dejavnosti:
C/B13.20         -    proizvodnja rude in
koncentratov svinca in cinka
C/B14.21
        -    proizvodnja kamna, gramoza, peska, mivke in drugih nekovinskih
rudnin (glinavci, sljuda, diabaz...)
K/73.101         -    vrtanje, izdelava rovov
in drugih rudarskih del
CB/14.21
        -    gradnja in sanacija objektov nizke gradnje (minerska dela,
eksplozijsko vrtanje in gradnja eksploatacijskih objektov)
K/73.101         -    geološko-rudarske
raziskave naravnih virov
K/73.101         -    izdelava geoloških
mnenj s področja geomehanske stabilnosti tal
K/73.101
        -    razvojno-raziskovalna dejavnost s področja rudarstva, separiranja,
geologije in ekologije
K/74.20
          -    projektiranje in izdelava tehnične dokumentacije za rudarstvo in
separacijo, izmera in kartiranje zemljišč, geodetska in druga katastrska dela
na področju rudarstva in tehnično svetovanje
K/74.20           -    revizija rudarskih
projektov in izdaja revizijskih klavzul
DJ/28.52         -    storitve elektrostojnih
delavnic - splošna mehanska dela
I/60.23             -    prevoz materiala
I/60.24             -    prevoz oseb
DD/20.10        -    proizvodnja žaganega
lesa, končnih lesnih izdelkov
D/20.30
PD20.40          -    lesene embalaže in
stavbnih elementov
DD20.51
DD/20.30        -    mizarske storitve
K/74.81           -    fotografske storitve
G/51.52           -    trgovina na debelo in
drobno z neživilskimi proizvodi
O/92.52
          -    nudenje strokovnih ogledov, geoloških in rudarskih znamenitosti
na območju rudnika
O/92.521         -    dejavnost muzejev
O/92.522         -    varstvo kulturne dediščine
K/70.20           -    dajanje lastnih
nepremičnin v najem
K/70.10           -    poslovanje z lastnimi
nepremičninami
K/74.83           -    tajniška dela
E/41.000              Zbiranje, čiščenje in
distribucija vode,
F/45.100              Pripravljalna dela na
gradbiščih, 
F/45.110              Rušenje objektov in
zemeljska dela, 
G/52.240             Trgovina na drobno s
kruhom, pecivom, testeninami, sladkornimi izdelki, 
G/52.330             Trgovina na drobno s
kozmetičnimi in toaletnimi izdelki, 
G/52.473             Dejavnost papirnic, 
G/52.472             Trgovina na drobno s
časopisi in revijami, 
H/55.302              Dejavnost
okrepčevalnic, 
H/55.401              Točenje pijač in
napitkov v točilnicah, 
H/55.403              Točenje pijač in
napitkov v drugih lokalih, 
K/74.120              Računovodske,
knjigovodske in revizijske dejavnosti, davčno svetovanje, 
DI/26.60               Proizvodnja izdelkov
iz betona, cementa, mavca, 
DI/26.61               Proizvodnja betonskih
izdelkov za gradbeništvo, 
DI/26.63               Proizvodnja betonske
mešanice, 
DI/26.64               Proizvodnja malte, 
F/25.120              Poskusno vrtanje in
sondiranje, 
G/52.463             Trgovina na drobno z
gradbenim materialom.
4. člen
Družba opravlja tudi dopolnilne dejavnosti, ki so namenjene boljšemu
in popolnejšemu opravljanju registrirane dejavnosti.
OSNOVNI KAPITAL
5. člen
Po bilanci stanja na dan 31. 12. 1994 znaša celotni kapital družbe
144,995.000 SIT od tega osnovni kapital 98,537.000 SIT in druge sestavine
kapitala 46,458.000 SIT.
6. člen
Sredstva za izvajanje dejavnosti iz prvega odstavka 3. člena zagotavlja
Republika Slovenija na podlagi zakona o zagotavljanju dela sredstev, potrebnih
za postopno zapiranje RSC Mežica (Uradni list RS, št. 5/88), sklepov Vlade
Republike Slovenije, sprejetih na 110. seji dne 3. 11. 1994 in letnih
programov.
PRAVICE IN OBVEZNOSTI V PRAVNEM PROMETU
7. člen
Premoženje družbe, razen premoženja, ki predstavlja
infrastrukturo po 76. členu zakona o gospodarskih javnih službah, je v pravnem
prometu. Premoženje, ki predstavlja infrastrukturo ni v stečajni masi.
O pridobivanju, odtujitvi, obremenitvi nepremičnin in drugih sredstev
družbe, o investicijskih delih ter najemanju in dajanju posojil, odloča
direktor samostojno do zneska, ki ga v okviru letnega plana določi Vlada
Republike Slovenije, sicer pa mora pridobiti soglasje nadzornega sveta.
8. člen
Družba lahko s ciljem prezaposlitve svojih delavcev ustanovi nove
družbe in prenese iz svojih sredstev nepremičnine ali premičnine, ki niso
namenjene dejavnosti zapiranja rudnika in ne predstavljajo infrastrukture iz 7.
člena, na novo družbo. O ustanovitvi in prenosu sredstev odloča skupščina.
ORGANI DRUŽBE
9. člen
Organi družbe so: skupščina, nadzorni svet in direktor.
10. člen
Vlogo skupščine opravlja Vlada Republike Slovenije.
Pristojnost skupščine so predvsem:
-       
sprejema letni operativni program zapiralnih del,
-       
sprejema letno bilanco in izkaz uspeha,
-       
sprejema statusne spremembe družbe,
-       
odloča o drugih zadevah, za katere tako določa zakon ali ta uredba.
11. člen
Nadzorni svet sestavljajo trije člani, od katerih dva člana imenuje
Vlada Republike Slovenije, enega pa imenuje družba oziroma svet delavcev v
skladu z zakonom o sodelovanju delavcev pri upravljanju.
Nadzorni svet, odloča o stvareh, ki so v njegovi pristojnosti
po zakonu predvsem pa:
-       
opravlja nadzor nad poslovanjem družbe,
-       
imenuje in razreši direktorja družbe,
-       
odloča kot drugostopni organ o zadevah, kjer poseben zakon pri izvrševanju
pravic delavcev predvideva odločanje na drugi stopnji,
-       
opravlja druge zadeve za katere je njegova pristojnost določena s to
uredbo.
12. člen
Člani nadzornega sveta se imenujejo za štiri leta in so lahko
ponovno imenovani.
13. člen
Nadzorni svet deluje po poslovniku, ki ga sprejme na svoji prvi
seji.
14. člen
Družba ima direktorja, ki izvaja poslovno politiko družbe, zanjo
podpisuje in jo zastopa.
Direktorja imenuje nadzorni svet družbe po opravljenem
razpisu in sicer za dobo 4 let.
Nadzorni svet tudi določi pogoje in postopek za imenovanje direktorja.
15. člen
Direktor ima lahko svojega namestnika, ki ga imenuje v soglasju
z nadzornim svetom. Za posamezne posle lahko direktor pismeno pooblasti tudi
druge delavce družbe.
16. člen
Družba mora voditi vse tiste poslovne knjige, ter izdelati poročila,
ki jih določa zakon in računovodski standardi.
Družba sestavlja računovodske izkaze in poslovna poročila za
poslovno leto, ki je enako koledarskemu letu.
Roki za predložitev izkazov in poslovnih poročil, ki niso določeni
v predpisih iz prvega odstavka tega člena, so urejeni v aktih družbe.
17. člen
Družba mora voditi poslovne knjige v skladu s predpisi in na podlagi
verodostojnih knjigovodskih listin.
18. člen
Finančno poslovanje se opravlja v skladu s finančnimi
standardi in načeli, ki jih določa z zakonom pooblaščena organizacija.

Uredba o preoblikovanju družbe RSC Mežica, d.o.o.
(Uradni list RS, št. 32/95) vsebuje naslednje končne določbe:
»KONČNE DOLOČBE
19. člen
S preoblikovanjem družbe preidejo delavci RSC Mežica v družbo,
ustanovljeno s to uredbo.
20. člen
Dosedanji direktor izvede vpis družbe in izbris dosedanjega podjetja
iz sodnega registra ter opravlja posle, za katere je po tej odredbi pristojen,
do izteka mandata.
21. člen
Do vpisa družbe v sodni register se uporabljajo doslej
veljavni splošni akti, v kolikor niso v nasprotju s to uredbo.
22. člen
Ta uredba začne veljati petnajsti dan po objavi v Uradnem listu
Republike Slovenije.«.

Uredba o dopolnitvi uredbe o preoblikovanju
družbe RSC Mežica, d.o.o. (Uradni list RS, št. 87/97) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu RS.«.