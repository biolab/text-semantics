1. člen
Na podlagi sklepa Strokovnega sveta Republike Slovenije za
poklicno in strokovno izobraževanje, sprejetega na 158. seji 13. 12. 2016,
se sprejmejo naslednji izobraževalni programi:
1.     
srednjega poklicnega izobraževanja, prilagojeni za izvajanje na
narodnostno mešanem območju Slovenske Istre (v nadaljnjem besedilu: SI):
Administrator SI, Avtoserviser SI, Elektrikar SI, Frizer SI, Gastronomske in
hotelirske storitve SI, Inštalater strojnih inštalacij SI, Mehatronik operater
SI, Oblikovalec kovin-orodjar SI, Računalnikar SI in Trgovec SI;
2.     
srednjega strokovnega izobraževanja, prilagojeni za izvajanje na
narodnostno mešanem območju Slovenske Istre: Elektrotehnik SI, Gastronomija in
turizem SI, Kozmetični tehnik SI, Strojni tehnik SI, Tehnik mehatronike SI,
Tehnik računalništva SI, Zdravstvena nega SI in Ekonomski tehnik SI.
2. člen
(1) Izobraževalne programe iz prejšnjega člena Ministrstvo za
izobraževanje, znanost in šport objavi na svoji spletni strani.
(2) Izobraževalni programi iz prejšnjega člena se
začnejo izvajati s šolskim letom 2017/2018.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-18/2017
Ljubljana, dne 3. marca 2017
EVA 2017-3330-0020
dr. Maja Makovec Brenčič
l.r.
Ministrica
za izobraževanje,
znanost in šport