I. SPLOŠNE DOLOČBE
1. člen
(vsebina pravilnika)
Ta pravilnik določa postopek in nosilce, pristojne za
posodabljanje vzgojno-izobraževalnega dela na področju javne službe z: 
-       
novimi javno veljavnimi programi vzgoje in izobraževanja, ki s
sistemskega oziroma vsebinskega vidika na novo opredeljujejo pravice in
obveznosti (v nadaljnjem besedilu: nov program) otrok, učencev, dijakov,
študentov višjih šol ali odraslih (v nadaljnjem besedilu: udeleženci
izobraževanja), 
-       
novimi elementi javno veljavnih programov vzgoje in izobraževanja, ki
obstoječe programe s sistemskega oziroma vsebinskega vidika spreminjajo in s
tem posegajo v pravice in obveznosti udeležencev izobraževanja, kot jih
določajo veljavni dokumenti (v nadaljnjem besedilu: nov programski element), in
-       
novimi rešitvami na izvedbeni ravni in novostmi na področju organizacije
in financiranja vzgoje in izobraževanja, ki s sistemskega oziroma vsebinskega
vidika ne posegajo v javno veljavni program (v nadaljnjem besedilu: novost). 
Posodabljanje vzgojno-izobraževalnega dela sestavljajo
postopek uvajanja, spremljanja in evalvacije izvajanja novih programov, novih
programskih elementov in novosti. 
Posodabljanje vzgojno-izobraževalnega dela z novimi
programskimi elementi ali novostmi lahko poteka poskusno na vzorcu vrtcev, šol
ali organizacij za izobraževanje odraslih (v nadaljnjem besedilu:
vzgojno-izobraževalnih organizacij). 
Ta pravilnik določa tudi postopek in nosilce, pristojne za
evalvacijo sistema vzgoje in izobraževanja, ki poteka na podlagi nacionalnih
evalvacijskih študij.
2. člen
(spremljava in evalvacija programov zasebnih šol)
Za spremljavo in evalvacijo izobraževalnih programov zasebnih
šol iz četrtega odstavka 17. člena Zakona o organizaciji in financiranju vzgoje
in izobraževanja (Uradni list RS, št. 16/07 – uradno prečiščeno besedilo,
36/08, 58/09, 64/09 – popr. in 65/09 – popr.; v nadaljnjem besedilu: zakon), ki
niso sestavni del javne službe, se smiselno uporabljajo določbe od 6., 7. in 8.
člena tega pravilnika.
3. člen
(Svet za kakovost in evalvacije)
Svet za kakovost in evalvacije, ki ga imenuje minister,
pristojen za šolstvo (v nadaljnjem besedilu: minister), opravlja naslednje
naloge: 
-       
enkrat letno do začetka septembra pripravi in ministru predlaga program
evalvacijskih študij, 
-       
daje mnenje k načrtom uvajanja, spremljanja in evalvacije izvajanja
novega programa ali novega programskega elementa, 
-       
daje mnenje k poročilom o uvajanju, spremljanju in evalvaciji novega
programa ter k poročilom o poskusnem izvajanju novega programskega elementa ali
novosti, 
-       
sodeluje z javnimi zavodi, inštituti in univerzami na področju
spremljanja in evalvacije, 
-       
opravlja druge naloge, povezane s spremljanjem in evalvacijo. 
Strokovno in administrativno podporo za delovanje Sveta za
kakovost in evalvacije nudi ministrstvo, pristojno za šolstvo (v nadaljnjem
besedilu: ministrstvo). 
Svet za kakovost in evalvacije pripravlja letna poročila o
svojem delovanju in je dolžan z njimi seznaniti pristojne strokovne svete iz
22. člena zakona in ministra.
4. člen
(pristojni javni zavod)
Strokovno podporo in izvajanje posameznih nalog v postopkih
posodabljanja vzgojno-izobraževalnega dela po tem pravilniku izvaja tisti javni
zavod iz 28. člena zakona, ki je v skladu z zakonom pristojen za pripravo strokovnih
podlag na področju, na katerega se nanaša posamezen element posodabljanja
vzgojno-izobraževalnega dela (v nadaljnjem besedilu: pristojni javni zavod).
II. UVAJANJE, SPREMLJANJE IN EVALVACIJA
5. člen
(uvajanje, spremljanje in evalvacija)
Uvajanje je postopek sistematične in načrtne uvedbe novih
programov in novih programskih elementov ter priprave optimalnih pogojev za
njihovo izvajanje. 
Spremljanje izvajanja novih programov in novih programskih
elementov je postopek metodološko utemeljenega in sistematičnega zbiranja
informacij o poteku in uresničevanju posodabljanja z namenom sprotnega
reševanja vprašanj neposredno v pedagoški praksi. 
Evalvacija novih programov in novih programskih elementov je
postopek, ki na osnovi raziskovalne metodologije omogoči oblikovanje strokovne
presoje o doseganju ciljev in kakovosti izvedbe posodabljanja. 
Za namen pomoči pri oblikovanju šolskih politik se z
nacionalnimi evalvacijskimi študijami izvaja evalvacija sistema vzgoje in
izobraževanja oziroma evalvacija posameznih elementov tega sistema.
6. člen
(načrt posodabljanja)
Preden ministrstvo v skladu z 18. členom zakona objavi nov
program ali njegovo spremembo zaradi uvedbe novega programskega elementa,
sprejme minister načrt uvajanja, spremljanja in evalvacije izvajanja novega
programa ali novega programskega elementa (v nadaljnjem besedilu: načrt
posodabljanja). 
Načrt posodabljanja pripravi pristojni javni zavod in ga
pošlje Svetu za kakovost in evalvacije v mnenje. Javni zavod skupaj z mnenjem
Sveta za kakovost in evalvacije predlaga načrt ministru v sprejem. 
Načrt posodabljanja mora poleg metodologije uvajanja,
spremljanja in evalvacije vsebovati: 
-       
utemeljitev uvajanja novega programa ali novega programskega elementa, 
-       
trajanje uvajanja, spremljanja in evalvacije, 
-       
vzgojno-izobraževalne organizacije, v katerih uvajanje in spremljanje
poteka, ali način izbiranja vzgojno-izobraževalnih organizacij, 
-       
merljive cilje izboljšav in kriterije za ugotavljanje doseganja teh
ciljev, 
-       
podatke, ki se jih sme zbirati, katere podatke se bo zbralo pred in po
posodobitvi in način zbiranja le-teh, 
-       
ureditev pravic udeležencev izobraževanja, 
-       
roke, v katerih morajo pristojni javni zavodi pripraviti morebitna
vmesna poročila, in rok, v katerem morajo pripraviti končno poročilo o poteku
uvajanja, spremljanja in evalvacije, 
-       
razpoložljiva finančna sredstva.
7. člen
(naloge pristojnega javnega zavoda v okviru uvajanja,
spremljanja in evalvacije novega programa ali novega programskega elementa)
Naloge pristojnega javnega zavoda v okviru uvajanja,
spremljanja in evalvacije novega programa ali novega programskega elementa so: 
-       
priprava in izvajanje načrta posodabljanja, 
-       
svetovanje in pomoč pri reševanju konkretnih vprašanj, ki se pojavljajo
v zvezi z izvajanjem novega programa ali novega programskega elementa, 
-       
oblikovanje pobud za usposabljanje in izvajanje usposabljanja pedagoških
delavcev ter dajanje predlogov za spremembe usposabljanja, 
-       
zbiranje in obdelava podatkov v skladu z načrtom, 
-       
analiza in interpretacija obdelanih podatkov ter predlog ukrepov, 
-       
priprava končnega poročila in morebitnih vmesnih poročil o uvajanju,
spremljanju in evalvaciji novega programa ali novega programskega elementa, 
-       
druge naloge po naročilu ministrstva. 
Pristojni javni zavod lahko za načrtovanje in izvedbo uvajanja,
spremljanja in evalvacije vključi tudi zunanje strokovnjake.
8. člen
(poročilo o uvajanju, spremljanju in evalvaciji novega
programa ali novega programskega elementa)
Pristojni javni zavod je dolžan pripravljati letna in končno
poročilo o uvajanju, spremljanju in evalvaciji novega programa ali novega
programskega elementa. Pristojni javni zavod za letna in končna poročila
pridobi mnenje Sveta za kakovost in evalvacije. Poročila skupaj z mnenjem Sveta
za kakovost in evalvacije predloži pristojnemu strokovnemu svetu in ministru
najkasneje do konca novembra za preteklo šolsko leto. 
Letna poročila in končno poročilo o uvajanju, spremljanju in
evalvaciji izvajanja novega programa ali novega programskega elementa morajo
vsebovati: 
-       
podatke o trajanju uvajanja, spremljanja in evalvacije, 
-       
podatke o tem, koliko in katere vzgojno-izobraževalne organizacije so
vključene v uvajanje, spremljanje in evalvacijo, 
-       
podatke o številu udeležencev izobraževanja, vključenih v uvajanje,
spremljanje in evalvacijo, 
-       
predstavitev zbranih podatkov in njihovo analizo, v skladu z
metodologijo zbiranja in obdelave podatkov, 
-       
podatke o aktivnostih, izvedenih v skladu z načrtom, 
-       
poročilo o doseganju ciljev novega programa ali programskega elementa z
oceno doseganja standardov znanja, 
-       
ovrednotenje posodobitve na osnovi analize podatkov, pridobljenih pred
in po posodobitvi, 
-       
predloge za morebitne spremembe novega programa ali novega programskega
elementa, ki je bil predmet evalvacije in spremljanja, 
-       
poročilo o porabljenih finančnih sredstvih.
III. PREVERJANJE NOVIH ELEMENTOV IZOBRAŽEVALNIH PROGRAMOV ALI
NOVOSTI S POSKUSOM
9. člen
(predlog za uvedbo poskusa)
Pristojni javni zavod ali pristojni strokovni svet lahko
predlagata ministru, da se nov programski element, nove rešitve na izvedbeni
ravni, ki vsebinsko ne posegajo v program, ali novost na področju organizacije
in financiranja sistema vzgoje in izobraževanja poskusno preverijo na omejenem
vzorcu šol. Predlog mora vsebovati: 
-       
utemeljitev poskusa z analizo stanja in navedbo razlogov za uvedbo, 
-       
trajanje in časovni okvir poskusa, 
-       
število vzgojno-izobraževalnih organizacij, ki bodo predvidoma vključene
v poskus, in kriterije za oblikovanje vzorca, 
-       
število udeležencev izobraževanja, ki bodo predvidoma vključeni v
poskus, 
-       
merljive cilje poskusa in kriterije za ugotavljanje doseganja teh
ciljev, 
-       
seznam podatkov, ki jih bo treba zbirati, in način njihovega zbiranja, 
-       
katere osebne podatke se zbira z navedbo pravne podlage za njihovo
zbiranje ter način njihovega zbiranja.
10. člen
(priprava načrta za uvedbo poskusa)
Na podlagi predloga iz prejšnjega člena minister odloči, ali
se poskus uvede, in v primeru odločitve za uvedbo naloži pristojnemu javnemu
zavodu, da pripravi načrt za poskusno izvajanje novega programskega elementa
ali novosti na vzorcu šol in določi rok za pripravo načrta. Načrt mora
vsebovati: 
-       
odgovorno osebo in člane projektne skupine, ki bodo vodili poskus, 
-       
utemeljitev poskusa z analizo stanja in navedbo razlogov za uvedbo, 
-       
trajanje in časovni okvir poskusa, 
-       
izvedbeni načrt uvajanja, spremljanja in evalvacije poskusa, 
-       
merljive cilje poskusa in kriterije za ugotavljanje doseganja teh
ciljev, 
-       
podatke, ki se jih zbira, katere podatke se bo zbralo pred in po uvedbi
poskusa, in način njihovega zbiranja, 
-       
seznam vzgojno-izobraževalnih organizacij, izbranih za udeležbo v
poskusu, 
-       
predlog začasne ureditve pravic udeležencev izobraževanja, ki bodo
vključeni v poskus, 
-       
predvideno število udeležencev izobraževanja, vključenih v poskus, ter
njihove pravice ob izstopu ali prenehanju poskusa, 
-       
soglasje ravnatelja izbrane vzgojno-izobraževalne organizacije, v kateri
bo poskus potekal, 
-       
način zagotavljanja svetovanja in pomoči pri reševanju konkretnih
vprašanj, ki se pojavljajo v zvezi z izvajanjem poskusa, 
-       
potrebne materialne pogoje, ki bremenijo javna finančna sredstva.
11. člen
(uvedba poskusa)
Pristojni javni zavod posreduje načrt iz prejšnjega člena v
mnenje pristojnemu strokovnemu svetu. Pred obravnavo na strokovnem svetu mora
pridobiti mnenje pristojnega sektorja ministrstva. 
Minister sprejme sklep o uvedbi poskusa na podlagi načrta, ki
mu ga skupaj z mnenjem strokovnega sveta o načrtu predloži pristojni javni
zavod. Sklep o uvedbi vsebuje: 
-       
trajanje poskusa, 
-       
vzgojno-izobraževalne organizacije, v katerih poskus poteka, ali način
izbiranja vzgojno-izobraževalnih organizacij, 
-       
podatke, ki se jih sme zbirati in način zbiranja, 
-       
ureditev pravic udeležencev izobraževanja, vključenih v poskus, 
-       
roke, v katerih mora pristojni javni zavod pripraviti morebitna vmesna,
letna in končno poročilo o poteku poskusa, 
-       
način zagotavljanja pogojev poskusnega izvajanja in razpoložljiva
finančna sredstva, 
-       
način zagotavljanja svetovanja in pomoči pri reševanju konkretnih
vprašanj, ki se pojavljajo v zvezi z izvajanjem poskusa, 
-       
način objave sklepa. 
Poskus izvaja pristojni javni zavod in o svojih ugotovitvah
poroča ministru in pristojnemu strokovnemu svetu. 
Za načrtovanje in izvedbo poskusa lahko pristojni javni zavod
vključi tudi zunanje strokovnjake.
12. člen
(seznanitev udeležencev poskusa in njihovih staršev ter
soglasja)
Vzgojno-izobraževalna organizacija seznanitev s cilji,
načrtovanim potekom poskusa ter pravicami in dolžnostmi udeležencev izobraževanja
opravi praviloma ob razpisu za vpis. 
Če se poskus uvede za že vpisano generacijo udeležencev
izobraževanja, mora vzgojno-izobraževalna organizacija udeležence in starše
oziroma skrbnike mladoletnih udeležencev (v nadaljnjem besedilu: starši)
seznaniti s cilji, načrtovanim potekom poskusa ter pravicami in dolžnostmi
udeležencev ter od njih pridobiti soglasje za udeležbo v poskusu.
13. člen
(možnost izbire)
Udeleženci izobraževanja, ki ne dajo soglasja iz drugega
odstavka 12. člena tega pravilnika, in mladoletni udeleženci, za katere niso
dali soglasja njihovi starši, morajo imeti možnost izobraževanja v drugem
oddelku ali prešolanja na drugo šolo.
14. člen
(izstop iz poskusa)
Posamezni udeleženec izobraževanja lahko izstopi iz oddelka,
v katerem se uvajajo novi programski elementi ali novosti s poskusom. Z
izstopom udeleženca izobraževanja, ki še ni polnoleten, morajo soglašati
njegovi starši.
15. člen
(obvezne prvine poročila o poskusu)
Pristojni javni zavod je dolžan pripravljati končna in morebitna
vmesna oziroma letna poročila o poteku in zaključku poskusa in o njih pridobiti
mnenje Sveta za kakovost in evalvacije. Poročila skupaj z mnenjem Sveta za
kakovost in evalvacije predloži pristojnemu strokovnemu svetu in ministru
najkasneje do konca novembra za preteklo šolsko leto. 
Poročilo o poskusu mora vsebovati vse prvine, predvidene z
načrtom posodabljanja s poskusom, in naslednje elemente: 
-       
predstavitev zbranih podatkov in njihovo analizo, v skladu z
metodologijo zbiranja in obdelave podatkov, 
-       
doseganju ciljev poskusa z oceno doseganja standardov znanja, 
-       
ovrednotenje posodobitve na osnovi analize podatkov, pridobljenih pred
in po posodobitvi, 
-       
poročilo o porabljenih finančnih sredstvih. 
Morebitno vmesno oziroma letno poročilo mora vsebovati tudi
predlog za nadaljevanje poskusa ali za prekinitev poskusa. Končno poročilo mora
vsebovati tudi predlog, ali se nov programski element oziroma novost uvede na
nacionalni ravni, in oceno, ali je ne glede na rezultate poskusa uvajanje na
nacionalni ravni še potrebno spremljati in evalvirati po postopku, predpisanem
v 6., 7. in 8. členu tega pravilnika.
16. člen
(prekinitev poskusa)
Minister prekine nadaljnje izvajanje poskusa, če iz poročil o
poteku poskusa izhaja, da se ne dosega predpisani izobrazbeni standard. 
Če so kršene pravice udeležencev izobraževanja, lahko šolska
inšpekcija ali pristojni javni zavod predlaga ministru prekinitev nadaljnjega
izvajanja poskusa.
IV. NACIONALNE EVALVACIJSKE ŠTUDIJE
17. člen
(nacionalne evalvacijske študije)
Svet za kakovost in evalvacije enkrat letno pripravi predlog
programa izvajanja evalvacijskih študij in ga predloži v sprejem ministru.
Program evalvacijskih študij izvaja pristojni javni raziskovalni zavod, ki
lahko za potrebe izvedbe programa na podlagi javnega povabila pridobi tudi
zunanje sodelavce. 
Javnost razvojno-raziskovalne dejavnosti na področju
evalvacije sistema vzgoje in izobraževanja se zagotavlja z objavo evalvacijskih
študij, ki so v teku, končnih poročil o evalvacijskih študijah na spletnih
straneh ministrstva in s predstavitvami rezultatov v strokovnih publikacijah,
na strokovnih in znanstvenih srečanjih ter v drugih javnih medijih.
V. PREHODNE IN KONČNE DOLOČBE
18. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o posodabljanju vzgojno-izobraževalnega dela (Uradni list RS, št. 13/03).
19. člen
(dokončanje postopkov)
Poskusi, ki so bili uvedeni pred uveljavitvijo tega
pravilnika, se dokončajo po postopku, določenem v pravilniku iz prejšnjega
člena.
20. člen
(uveljavitev pravilnika)
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-51/2009
Ljubljana, dne 10. septembra 2009
EVA 2009-3311-0047
dr. Igor Lukšič l.r. 
Minister 
za šolstvo in šport