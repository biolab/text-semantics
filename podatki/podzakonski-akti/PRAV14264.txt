1. člen
(vsebina)
(1) Ta pravilnik določa površinske standarde za prijavo
prebivališča.
(2) Površinski standardi so določeni glede na velikost
uporabne površine dela stavbe, namenjene bivanju ali nastanitvi, in število
oseb, ki imajo lahko prijavljeno prebivališče na naslovu.
2. člen
(pomen)
Za del stavbe, namenjene bivanju
(v nadaljnjem besedilu: stanovanje), oziroma del stavbe, namenjene nastanitvi,
se v skladu s tem pravilnikom štejejo deli stavbe, ki imajo v skladu s
pravilnikom, ki ureja vrste dejanskih rab dela stavbe in vrste prostorov, ki
pripadajo delu stavbe, določene naslednje šifre in vrste dejanskih rab dela
stavbe:


Šifre dejanskih
  rab dela stavbe

Vrste dejanskih rab dela stavbe


1

stanovanje v
  enostanovanjski stavbi


2

stanovanje


3

oskrbovano stanovanje


4

bivalna enota


5

koča, dom


6

nastanitveni gostinski obrat


25

del stavbe za zdravstveno oskrbo


41

del stavbe za posebne namene


44

bolnica,
  zdravstveni dom


47

stanovanje v
  dvostanovanjski stavbi


3. člen
(normativ uporabne površine dela stavbe)
Normativ uporabne površine dela stavbe za število
prijavljenih oseb v posameznem stanovanju je najmanj 8 m² uporabne površine na
prijavljeno osebo.
4. člen
(izjema)
(1) Ne glede na prejšnji člen površinski standardi ne
veljajo za prijave, ki jih izvede stanodajalec ali posameznik na naslove delov
stavb za posebne družbene skupine oziroma za posebne namene:
-       
stavbe za bivanje starejših, študentov in otrok, kot so dijaški in
študentski domovi, domovi za starejše, domovi za terapevtske skupine, zavetišča
za brezdomce in bivalne enote, namenjene začasnemu reševanju stanovanjskih
potreb socialno ogroženih oseb;
-       
zavode za prestajanje kazni, prevzgojne domove, vzgojne zavode, zavode
za usposabljanje oziroma njihove dislocirane oddelke, domove za skupnosti in
-       
druge stavbe, namenjene za izvajanje socialnih programov, ki vključujejo
bivanje.
(2) Za prijavo prebivališča na naslovih stanodajalcev,
ki niso navedeni v prejšnjem odstavku, je normativ uporabne površine dela
stavbe za število prijavljenih oseb v posameznem stanovanju oziroma delu
stavbe, namenjene nastanitvi, najmanj 6 m² uporabne površine na prijavljeno
osebo.

Pravilnik o določitvi površinskih standardov
za prijavo prebivališča (Uradni list RS, št. 67/21) vsebuje naslednjo končno določbo:
»KONČNA DOLOČBA
5. člen
(začetek veljavnosti)
Ta pravilnik začne veljati 27. junija 2021.«.

Pravilnik o spremembi Pravilnika o določitvi
površinskih standardov za prijavo prebivališča (Uradni list RS, št. 120/21) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.