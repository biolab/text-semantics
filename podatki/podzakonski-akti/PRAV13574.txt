I. SPLOŠNE DOLOČBE
1. člen
(vsebina pravilnika)
Ta pravilnik določa natančnejši postopek uveljavljanja
izplačila nadomestila plače iz obveznega zdravstvenega zavarovanja (v
nadaljnjem besedilu: OZZ) med začasno zadržanostjo delavca od dela (v
nadaljnjem besedilu: nadomestilo plače), ki ga Zavod za zdravstveno zavarovanje
Slovenije (v nadaljnjem besedilu: Zavod) izplača delodajalcu (v nadaljnjem besedilu:
povračilo nadomestila plače) ali na njegovo zahtevo neposredno delavcu.
2. člen
(nadomestilo plače)
Nadomestilo plače se iz OZZ zagotavlja:
-       
od prvega delovnega dne začasne zadržanosti od dela zaradi presaditve
živega tkiva in organov v korist druge osebe, zaradi darovanja krvi na dan, ko
prostovoljno darujejo kri, posledic dajanja krvi, nege ožjega družinskega
člana, izolacije in spremstva, ki ju odredi osebni zdravnik ter zaradi poškodbe
pri delu in poklicne bolezni, nastale v okoliščinah iz 18. člena Zakona o
zdravstvenem varstvu in zdravstvenem zavarovanju (Uradni list RS, št. 72/06 –
uradno prečiščeno besedilo, 114/06 – ZUTPG, 91/07, 76/08, 62/10 – ZUPJS, 87/11,
40/12 – ZUJF, 21/13 – ZUTD-A, 91/13, 99/13 – ZUPJS-C, 99/13 – ZSVarPre-C,
111/13 – ZMEPIZ-1, 95/14 – ZUJF-C, 47/15 – ZZSDT, 61/17 – ZUPŠ, 64/17 – ZZDej-K
in 36/19; v nadaljnjem besedilu: zakon);
-       
od 31. delovnega dne začasne nezmožnosti za delo zaradi bolezni ali
poškodbe, ki ni povezana z delom, ter poklicne bolezni ali poškodbe pri delu,
razen v primerih iz tretje in četrte alineje tega člena;
-       
od prvega delovnega dne začasne nezmožnosti za delo zaradi bolezni ali
poškodbe, ki ni povezana z delom, potem, ko je bilo za posamezno zadržanost z
dela do 30 delovnih dni zaradi bolezni ali poškodbe, ki ni povezana z
delom, izplačano nadomestilo v breme istega delodajalca v koledarskem letu za
120 delovnih dni;
-       
od prekinitve, če gre za dve ali več zaporednih zadržanosti z dela
zaradi iste bolezni ali poškodbe, ki ni povezana z delom, do 30 delovnih dni,
pa traja v posameznem primeru prekinitev med eno in drugo zadržanostjo manj kot
deset delovnih dni (recidiv).
3. člen
(pomen izrazov)
Izrazi, uporabljeni v tem pravilniku, pomenijo:
1.     
I. bruto nadomestila plače je nadomestilo plače, od katerega so obračunani
in plačani prispevki delavca in akontacija dohodnine;
2.     
II. bruto nadomestila plače je I. bruto nadomestila plače, povečan za
obračunane in plačane prispevke delodajalca;
3.     
dejanski obračun je obračun nadomestila plače na podlagi dejanske
delovne obveznosti;
4.     
delavec je fizična oseba, ki je v delovnem razmerju na podlagi pogodbe o
zaposlitvi in je obvezno zdravstveno zavarovana na podlagi 1., 2. ali 3. točke
prvega odstavka 15. člena zakona;
5.     
delodajalec je pravna in fizična oseba ter drug subjekt, kot je državni
organ, lokalna skupnost, podružnica tujega podjetja ter diplomatsko in
konzularno predstavništvo, ki zaposluje delavca na podlagi pogodbe o
zaposlitvi;
6.     
fiksni obračun je obračun nadomestila plače na podlagi povprečne mesečne
delovne obveznosti;
7.     
količnik valorizacije je količnik, objavljen na spletni strani Zavoda,
ki je izračunan v skladu z zakonom, ki ureja usklajevanje transferjev
posameznikom in gospodinjstvom;
8.     
neto nadomestilo plače je I. bruto nadomestila plače, zmanjšano za
obračunane in plačane prispevke in davke;
9.     
obračunski dokumenti je skupni izraz za potrdilo o upravičeni
zadržanosti od dela, potrdilo o darovanju krvi, potrdilo delodajalca za primer
darovanja krvi in druge obračunske dokumente, s katerimi se dokazuje
upravičenost zahtevka (npr. sodba);
10.  
odmerni odstotek je z zakonom določen odstotek od osnove za nadomestilo
plače, ki se uporablja pri obračunu nadomestila plače, in je odvisen od razloga
začasne zadržanosti od dela;
11.  
posebni delovni koledar je delovni koledar, ko je tedenska delovna
obveznost delavca krajša od 40 ur ali je delovna obveznost razporejena drugače
kot v primeru splošnega delovnega koledarja;
12.  
potrdilo je listina Potrdilo o upravičeni zadržanosti od dela, določena
s splošnim aktom Zavoda, ki ureja obrazce in listine za uresničevanje OZZ;
13.  
prispevek je zakonsko predpisan prispevek za socialno varnost;
14.  
splošni delovni koledar je delovni koledar, ko je 40-urna tedenska
delovna obveznost razporejena od ponedeljka do petka, vsak dan po osem ur;
15.  
zahtevek je skupni izraz za zahtevek za neposredno izplačilo nadomestila
plače in zahtevek za refundacijo;
16.  
zahtevek za neposredno izplačilo nadomestila plače je zahtevek
delodajalca za neposredno izplačilo nadomestila plače delavcu;
17.  
zahtevek za refundacijo je zahtevek delodajalca za povračilo izplačanega
II. bruto nadomestila plače, povečanega za prispevke od razlike do minimalne
osnove, ki bremenijo delodajalca.
4. člen
(uporaba določb tega pravilnika o zahtevku za refundacijo)
Določbe tega pravilnika, ki veljajo za zahtevek za
refundacijo in povračilo nadomestila plače, se uporabljajo v primeru vložitve
zahtevka za neposredno izplačilo nadomestila plače, če ni v tem pravilniku zanj
drugače določeno.
II. ZAHTEVEK ZA REFUNDACIJO
5. člen
(način izplačevanja nadomestila plače)
(1) Nadomestilo plače obračuna in izplača delavcu
delodajalec.
(2) Delodajalec pri obračunu nadomestila plače upošteva
predpise in splošne akte, ki urejajo uresničevanje pravice do nadomestila
plače.
6. člen
(zahtevek za refundacijo)
(1) Zavod povrne delodajalcu nadomestilo plače na
podlagi zahtevka za refundacijo, ki v primeru:
-       
dejanskega obračuna vsebuje podatke iz »Zahtevka za refundacijo –
dejanski obračun«, ki je kot Priloga 1 sestavni del tega pravilnika;
-       
fiksnega obračuna vsebuje podatke iz »Zahtevka za refundacijo – fiksni
obračun«, ki je kot Priloga 2 sestavni del tega pravilnika.
(2) Delodajalec zahtevku za refundacijo priloži pravilno
in popolno izpolnjene obračunske dokumente.
(3) Zahtevek za refundacijo delodajalec pripravi za vsak
koledarski mesec začasne zadržanosti od dela posebej.
(4) Če je na enem potrdilu navedeno obdobje začasne
zadržanosti od dela za polni delovni čas in obdobje začasne zadržanosti od dela
za krajši delovni čas, se za vsako obdobje začasne zadržanosti od dela izvede
ločen obračun.
7. člen
(potrdilo)
(1) Potrdilo izda v elektronski obliki osebni zdravnik.
(2) Za zavarovance, ki so zaposleni pri delodajalcih, ki
niso vpisani v Poslovni register Slovenije, osebni zdravnik izstavi potrdilo
tudi v papirnati obliki.
(3) Delodajalci, ki so vpisani v Poslovni register
Slovenije, prevzamejo potrdila o upravičeni zadržanosti od dela prek
informacijskega sistema za podporo poslovnim subjektom, ostalim delodajalcem pa
potrdilo dostavi delavec.
(4) Delodajalec zahtevku za refundacijo priloži:
-       
potrdilo, če ni bilo izdano v elektronski obliki;
-       
podatke, določene na hrbtni strani potrdila, ki je kot Priloga 7
sestavni del tega pravilnika, na podlagi katerih se izvede obračun nadomestila,
in ki jih potrdi z žigom in podpisom.
8. člen
(podatki, določeni na hrbtni strani potrdila)
(1) Delodajalec na hrbtni strani potrdila v prvem
odstavku izpolni rubriko o obdobju osnove za nadomestilo plače, skupni višini
osnove za nadomestilo plače in številu ur osnove za nadomestilo plače.
(2) V primeru neprekinjene začasne zadržanosti od dela,
za katero je v njenem celotnem trajanju izdanih več potrdil, se na hrbtni
strani potrdila rubrike iz prvega odstavka izpolnijo le ob prvem prehodu
začasne zadržanosti od dela v breme OZZ.
(3) Delodajalec na hrbtni strani potrdila za mesec
začasne zadržanosti od dela, za katerega vlaga zahtevek za refundacijo, v
drugem odstavku izpolni naslednje rubrike:
1.     
urna osnova za delo;
2.     
dejanska mesečna delovna obveznost v urah in na koliko dni bi bila
razporejena;
3.     
dejanska tedenska delovna obveznost v urah in na koliko dni bi bila
razporejena;
4.     
morebitna delovna obveznost ob sobotah z navedbo datuma in števila ur;
5.     
število ur delovne obveznosti v drugih dneh tedna z delovno soboto;
6.     
povprečna mesečna delovna obveznost v urah v primeru fiksnega obračuna nadomestila
plače.
(4) Če za delavca specifične delovne obveznosti ni
mogoče pregledno in razumljivo vpisati na hrbtni strani potrdila, se zahtevku
za refundacijo priloži posebni delovni koledar za posameznega delavca, skupino
delavcev ali vse delavce pri delodajalcu, iz katerega je nedvoumno razvidno,
kako je razporejena delovna obveznost delavca v obdobju, za katerega
delodajalec vlaga zahtevek za refundacijo. Upošteva se delovna obveznost
delavca, po kateri bi se mu obračunala plača, če bi delal v obdobju začasne
zadržanosti od dela.
(5) Delodajalec na hrbtni strani potrdila v tretjem
odstavku ob prvem prehodu nadomestila plače v breme OZZ vpiše datume delovnih
sobot, če je imel delavec v času začasne zadržanosti od dela v breme
delodajalca po delovnem koledarju delovne sobote.
(6) Če delodajalec uveljavlja povračilo nadomestila
plače v primeru iz tretje alineje 2. člena tega pravilnika, izpolni tudi
podatke na hrbtni strani potrdila v četrtem odstavku.
9. člen
(potrdilo o darovanju krvi in potrdilo delodajalca za primer
darovanja krvi)
Delodajalec zahtevku za refundacijo za dan, ko delavec
prostovoljno daruje kri, priloži:
-       
potrdilo o darovanju krvi, ki ga izstavi zavod, v katerem je delavec
daroval kri, in
-       
potrdilo delodajalca za primer darovanja krvi, ki vsebuje podatke iz
»Potrdila delodajalca za primer darovanja krvi«, ki je kot Priloga 3 sestavni
del tega pravilnika.
10. člen
(računalniško izpisana specifikacija zahtevka)
Hrbtno stran potrdila in potrdilo delodajalca za primer
darovanja krvi lahko nadomesti elektronski zahtevek ali računalniško izpisana
specifikacija zahtevka, ki vsebuje podatke s hrbtne strani potrdila oziroma
podatke iz druge alineje prejšnjega člena.
11. člen
(drugi obračunski dokumenti)
Delodajalec zahtevku za refundacijo priloži morebitne druge
obračunske dokumente, s katerimi dokazuje upravičenost svojega zahtevka.
12. člen
(način vložitve zahtevka za refundacijo z obračunskimi
dokumenti)
(1) Zahtevek za refundacijo z obračunskimi dokumenti se
vloži v fizični obliki ali elektronski obliki prek državnega sistema za podporo
poslovnim subjektom.
(2) Objavo elektronske oblike zahtevka za refundacijo
zagotovi upravljavec državnega sistema za podporo poslovnim subjektom na
spletni strani tega sistema.
(3) Delodajalec pri izpolnjevanju zahtevka za
refundacijo v elektronski obliki upošteva tudi navodila, ki veljajo v sistemu
za podporo poslovnim subjektom in so objavljena na spletni strani tega sistema.
13. člen
(odgovornost za pravilnost posredovanih podatkov)
(1) Odgovorna oseba delodajalca z žigom, če ga
delodajalec uporablja pri svojem poslovanju, in s podpisom potrdi pravilnost
vpisanih podatkov na zahtevku za refundacijo, obračunskih dokumentih in
računalniško izpisani specifikaciji zahtevka.
(2) Če je zahtevek za refundacijo vložen v elektronski
obliki, odgovorna oseba delodajalca z elektronskim podpisom potrdi pravilnost
podatkov iz prejšnjega odstavka.
(3) Zavod lahko preveri pravilnost posredovanih podatkov
tako, da od delodajalca zahteva posredovanje ali vpogled v dokumentacijo, na podlagi
katere so bili posredovani podatki.
14. člen
(zastaranje pravice do povračila nadomestila plače)
(1) Pravica zahtevati povračilo nadomestila plače
zastara v treh letih.
(2) Zastaralni rok iz prejšnjega odstavka začne teči od
19. dne v mesecu po preteku meseca, v katerem je bil delavec začasno zadržan od
dela. Če je bilo nadomestilo plače izplačano pred tem dnem, začne zastaralni
rok teči naslednji dan po izplačilu nadomestila plače.
(3) Glede drugih vprašanj zastaranja pravice zahtevati
povračilo nadomestila plače, ki niso urejena s tem pravilnikom, se uporabljajo
določbe zakonika, ki ureja obligacijska razmerja.
15. člen
(ponovna vložitev zahtevka za refundacijo zaradi novih
dejstev in dokazov)
(1) Če delodajalec po izplačilu nadomestila plače
delavcu izve za nova dejstva ali najde ali pridobi nove dokaze, delavcu izplača
razliko med prvotno izplačanim in na novo obračunanim nadomestilom plače.
(2) Nova dejstva in novi dokazi iz prejšnjega odstavka
so dejstva in dokazi, ki so obstajali že v času prvotnega izplačila nadomestila
plače, ali so nastali do 19. dne v mesecu po preteku meseca, v katerem je bil
delavec začasno zadržan od dela, in bi sama zase ali v zvezi z že uporabljenimi
dejstvi ali dokazili pripeljala do drugačnega obračuna nadomestila plače.
(3) Ne glede na prejšnji odstavek se za novo dejstvo in
nov dokaz šteje neposredno izvršljiv pravni akt (npr. sodba sodišča, odločba
upravnega organa, sodna poravnava), s katerim je odločeno o vprašanjih, ki
vplivajo na višino nadomestila plače.
(4) V primeru iz prvega odstavka tega člena delodajalec
vloži nadomestni zahtevek za refundacijo. Če je novi zahtevek višji od
prvotnega, Zavod nakaže delodajalcu razliko. Če je novi zahtevek nižji od
prvotnega, Zavod razliko odšteje od naslednjega zahtevka. Če delodajalec
naslednji mesec ne vloži nobenega novega zahtevka, mora preveč prejeto
nadomestilo nakazati na TRR Zavoda.
16. člen
(upravičenost do povračila nadomestila plače)
(1) Zavod povrne delodajalcu nadomestilo plače v višini,
obračunani na podlagi predpisov in splošnih aktov, ki urejajo uresničevanje
pravice do nadomestila plače.
(2) Zavod povrne delodajalcu II. bruto nadomestilo plače
in prispevke od razlike do minimalne osnove, ki bremenijo delodajalca, razen če
je kot ukrep ekonomske politike s posebnim zakonom določeno, da je delodajalec
oproščen plačila ali upravičen do povračila prispevkov.
(3) Če Zavod obračuna nadomestilo plače za posameznega
delavca v višjem znesku, kot je naveden v zahtevku za refundacijo, Zavod zavrne
povračilo tega nadomestila plače in vrne delodajalcu obračunske dokumente.
Delodajalec lahko po ugotovitvi vzroka za neskladje med svojim obračunom in
obračunom Zavoda vloži nov zahtevek za refundacijo.
17. člen
(neupravičenost do povračila nadomestila plače)
Zavod delodajalcu ne povrne nadomestila plače:
-       
če delodajalec nadomestila plače ni izplačal delavcu, ki ima do njega
pravico;
-       
če delodajalec ni izkazal, da je plačal delavcu iz lastnih sredstev
nadomestilo plače za 120 delovnih dni v koledarskem letu v primeru začasne
nezmožnosti delavca za delo zaradi bolezni ali poškodbe, ali če ne izkaže, da
gre za dve ali več zaporednih zadržanost od dela zaradi iste bolezni ali
poškodbe, ki ni povezana z delom, do 30 dni, in je v posameznem primeru
prekinitev med eno in drugo zadržanostjo manj kot deset delovnih dni (recidiv);
-       
če v primerih začasne nezmožnosti za delo, ko gre nadomestilo plače v
breme OZZ, ni odločal imenovani zdravnik ali zdravstvena komisija, da je
začasna zadržanost od dela utemeljena, razen če gre za nego, spremstvo ali
izolacijo delavca, o kateri odloča njegov osebni zdravnik, če gre za nego
otroka, o kateri odloča otrokov osebni zdravnik ali če gre za zadržanost z dela
zaradi prostovoljnega darovanja krvi.
III. ZAHTEVEK ZA NEPOSREDNO IZPLAČILO NADOMESTILA PLAČE
DELAVCU
18. člen
(pogoji za neposredno izplačilo nadomestila plače)
(1) Ne glede na prvi odstavek 5. člena tega pravilnika
mora delodajalec do osmega dne v mesecu po preteku meseca, v katerem je
nadomestilo plače zapadlo v plačilo, vložiti zahtevek za neposredno izplačilo
nadomestila plače, če:
-       
delavcem ni izplačal plač in nadomestil plač v zakonsko določenem
oziroma pogodbeno dogovorjenem roku in
-       
nadomestilo plače, katerega izplačilo zahteva od Zavoda, delavcu ni
delno ali v celoti izplačal drugi subjekt.
(2) Če je nadomestilo plače delavcu izplačal drugi
subjekt, delodajalec vloži zahtevek za neposredno izplačilo nadomestila plače
za neizplačani del.
(3) Zahtevek za neposredno izplačilo nadomestila plače
lahko vloži delavec, če ga delodajalec v roku iz prejšnjega odstavka ni pisno
obvestil, da je sam vložil zahtevek za neposredno izplačilo nadomestila plače.
19. člen
(zahtevek za neposredno izplačilo nadomestila plače)
Zavod delavcu neposredno izplača nadomestilo plače na podlagi
zahtevka za neposredno izplačilo nadomestila plače, ki v primeru:
-       
dejanskega obračuna vsebuje podatke iz »Zahtevka za neposredno izplačilo
nadomestila delavcu – dejanski obračun«, ki je kot Priloga 5 sestavni del tega
pravilnika;
-       
fiksnega obračuna vsebuje podatke iz »Zahtevka za neposredno izplačilo
nadomestila delavcu – fiksni obračun«, ki je kot Priloga 6 sestavni del tega
pravilnika.
20. člen
(način vložitve zahtevka za neposredno izplačilo nadomestila
plače)
Zahtevek za neposredno izplačilo nadomestila plače se lahko
vloži le v fizični obliki.
21. člen
(neposredno izplačilo nadomestila plače)
(1) Zavod na podlagi zahtevka za neposredno izplačilo
nadomestila plače obračuna nadomestilo plače in delavcu neposredno izplača neto
nadomestilo plače.
(2) Zavod obračuna in plača prispevke in davke.
(3) Zavod delodajalca obvesti o izvedenem neposrednem
izplačilu nadomestila plače delavcu.
22. člen
(zastaranje pravice zahtevati neposredno izplačilo
nadomestila plače)
(1) Pravica zahtevati neposredno izplačilo nadomestila
plače zastara v treh letih od devetega dne v mesecu po preteku meseca, v
katerem je nadomestilo plače zapadlo v plačilo.
(2) Nadomestilo plače zapade v plačilo 18. dne v mesecu
po preteku meseca, v katerem je bil delavec začasno zadržan od dela.
(3) Glede drugih vprašanj zastaranja pravice zahtevati
neposredno izplačilo nadomestila plače, ki niso urejena s tem pravilnikom, se
uporabljajo določbe zakonika, ki ureja obligacijska razmerja.
IV. OBRAČUN NADOMESTILA PLAČE
23. člen
(začasna zadržanost od dela)
Delodajalec obračuna delavcu nadomestilo plače za delovne
dneve oziroma delovne ure, ko je bil delavec upravičeno začasno zadržan od dela
zaradi zakonsko določenih razlogov ter za praznične in druge dela proste dni,
določene z zakonom, ki določa praznike in dela proste dneve v Republiki
Sloveniji.
24. člen
(dejanski obračun)
Delodajalec višino nadomestila plače obračuna s pomočjo
dejanskih ur začasne zadržanosti od dela, če pri obračunu plače uporablja
dejanski obračun na podlagi dejanske mesečne delovne obveznosti.
25. člen
(fiksni obračun)
Delodajalec višino nadomestila plače obračuna s pomočjo
normiranih ur začasne zadržanosti od dela, če pri obračunu plače uporablja
fiksni obračun na podlagi povprečne mesečne delovne obveznosti, pri čemer
število normiranih ur začasne zadržanosti od dela izračuna po naslednji enačbi:
26. člen
(višina nadomestila plače)
Višina nadomestila plače je odvisna od osnove za nadomestilo
plače, načina valorizacije osnove za nadomestilo plače in odmernega odstotka.
27. člen
(osnova za nadomestilo plače)
(1) Osnova za nadomestilo plače je povprečje izplačanih
mesečnih plač, osnov za plačilo prispevkov in izplačanih nadomestil v
koledarskem letu pred letom, v katerem je nastala začasna zadržanost od dela.
(2) Delavcu, ki ni imel plače in nadomestila plače
oziroma osnove za plačilo prispevkov v celotnem preteklem koledarskem letu, se
osnova za nadomestilo plače izračuna iz izplačanih mesečnih plač in nadomestil
plač oziroma od osnove za plačilo prispevkov v obdobju, v katerem je delal.
(3) Delavcu, ki ni imel plače in nadomestila plače
oziroma osnove za plačilo prispevkov v preteklem koledarskem letu, se osnova za
nadomestilo plače izračuna iz izplačanih mesečnih plač in nadomestil plač
oziroma od osnove za plačilo prispevkov v obdobju iz obveznega zavarovanja v
tekočem koledarskem letu preden je bil začasno zadržan od dela.
(4) Za delavce, ki do nastopa začasne zadržanosti od
dela še niso imeli plače in nadomestila plače oziroma osnove za plačilo
prispevkov, ter delavcu, ki se poškoduje na poti na delo, preden je nastopil
delo, se za izračun osnove za nadomestilo plače upošteva plača, ki bi jo
prejel, če bi delal.
(5) V osnovo za nadomestilo plače se vštevajo vsa
nadomestila plač, ki jih je delavec prejel iz naslova delovnega razmerja,
nadomestila za brezposelnost, starševska nadomestila in nadomestila iz OZZ.
(6) Če je delavec v delovnem razmerju pri več
delodajalcih in s tem dosega polni delovni čas ali če je v delovnem razmerju
pri enem ali več delodajalcih za polni delovni čas, pri drugem pa največ za
osem ur na teden, se v osnovo za nadomestilo plače vštevajo plače in
nadomestila plač, ki jih je delavec prejel pri vseh delodajalcih.
28. člen
(prejemki, ki se ne vštevajo v osnovo za nadomestilo plače)
V osnovo za nadomestilo plače se ne vštevajo:
1.     
dohodki iz drugega pogodbenega razmerja;
2.     
regres, jubilejna nagrada, odpravnina ob upokojitvi in druge odpravnine,
solidarnostna pomoč;
3.     
povračila stroškov v zvezi z delom;
4.     
dohodek, prejet v naravi;
5.     
poračuni plač v tekočem letu za obdobja, na katera se nanaša osnova za
obračun nadomestila;
6.     
nadomestila iz pokojninskega in invalidskega zavarovanja;
7.     
bonitete;
8.     
osnove za plačevanje prispevkov iz drugega in tretjega odstavka 55.a
člena zakona.
29. člen
(način valorizacije osnove za nadomestilo plače)
(1) Osnova za nadomestilo plače se uskladi na način in v
roku, ki ga določa zakon, ki ureja usklajevanje transferjev posameznikom in
gospodinjstvom v Republiki Slovenije.
(2) Količnike valorizacije Zavod objavi na svoji spletni
strani.
30. člen
(odmerni odstotek)
Nadomestilo plače se odmeri v odmernem odstotku, ki je glede
na razlog začasne zadržanosti od dela določen v »Preglednici po razlogih
obravnave«, ki je kot Priloga 4 sestavni del tega pravilnika.
31. člen
(najvišje in najnižje nadomestilo plače)
(1) Nadomestilo plače ne more biti manjše od zajamčene
plače (spodnji limit) in ne višje od plače, ki bi jo delavec dobil, če bi delal
(zgornji limit).
(2) Podatek o višini plače, ki bi jo delavec dobil, če
bi delal, je podatek o višini urne osnove za delo, ki ga posreduje delodajalec.
32. člen
(obračun višine nadomestila plače)
(1) Vse potrebne podatke, na podlagi katerih je
obračunano nadomestilo plače, delodajalec zagotovi z izpolnitvijo rubrik na
obračunskih dokumentih ali na računalniško izpisani specifikaciji zahtevka.
(2) Višina II. bruto nadomestila plače se obračuna:
-       
na podlagi izhodiščne urne osnove za nadomestilo plače,
-       
na podlagi urne osnove za nadomestilo plače,
-       
ob upoštevanju določb glede najvišjega in najnižjega nadomestila plač
ter
-       
ob upoštevanju veljavnih višin prispevkov.
(3) Izhodiščna urna osnova
za nadomestilo plače se izračuna po naslednji enačbi:
(4) Urna osnova za nadomestilo
plače se izračuna po naslednji enačbi:
33. člen
(obračun višine nadomestila plače v primeru dejanskega
obračuna)
(1) Če je urna osnova za nadomestilo plače nižja od urne
osnove za delo, se bruto nadomestilo plače obračuna na podlagi urne osnove za
nadomestilo plače po naslednjih enačbah:
-       
I. bruto nadomestila plače = urna osnova za nadomestilo plače × število
dejanskih ur začasne zadržanosti
-       
II. bruto nadomestila plače = I. bruto nadomestila plače + prispevki
delodajalca
(2) Če je urna osnova za nadomestilo plače višja od urne
osnove za delo, se bruto nadomestilo plače obračuna na podlagi urne osnove za
delo po naslednjih enačbah:
-       
I. bruto nadomestila plače = urna osnova za delo × število dejanskih ur
začasne zadržanosti
-       
II. bruto nadomestila plače = I. bruto nadomestila plače + prispevki
delodajalca
(3) Če je I. bruto
nadomestilo plače, obračunano iz urne osnove za nadomestilo plače, nižje od
preračunane zajamčene plače, se pri obračunu bruto nadomestila plače upošteva
zajamčena plača po naslednjih enačbah:
-       
preračunana zajamčena plača =
-       
I. bruto nadomestila plače = preračunana zajamčena plača
-       
II. bruto nadomestila plače = I. bruto nadomestila plače + prispevki
delodajalca
34. člen
(obračun višine nadomestila plače v primeru fiksnega
obračuna)
(1) Če je urna osnova za
nadomestilo plače nižja od urne osnove za delo, se bruto nadomestilo plače
obračuna na podlagi urne osnove za nadomestilo plače po naslednjih enačbah:
-       
I. bruto nadomestila plače = urna osnova za nadomestilo plače × število
normiranih ur začasne zadržanosti
-       
II. bruto nadomestila plače = I. bruto nadomestila plače + prispevki
delodajalca
(2) Če je urna osnova za
nadomestilo plače višja od urne osnove za delo, se bruto nadomestilo plače
obračuna na podlagi urne osnove za delo po naslednjih enačbah:
-       
I. bruto nadomestila plače = urna osnova za delo × število normiranih ur
začasne zadržanosti
-       
II. bruto nadomestila plače = I. bruto nadomestila plače + prispevki
delodajalca
(3) Če je I. bruto
nadomestilo plače, obračunano iz urne osnove za nadomestilo plače, nižje od
preračunane zajamčene plače, se pri obračunu bruto nadomestila plače upošteva
zajamčena plača po naslednjih enačbah:
-       
preračunana zajamčena plača =
-       
I. bruto nadomestila plače = preračunana zajamčena plača
-       
II. bruto nadomestila plače = I. bruto nadomestila plače + prispevki
delodajalca
35. člen
(povračilo prispevkov od razlike do minimalne osnove za
obračun prispevkov)
(1) Če je nadomestilo plače nižje od minimalne osnove za
obračun prispevkov (v nadaljnjem besedilu: minimalna osnova), Zavod povrne
delodajalcu tudi obračunane in plačane prispevke od razlike med višino
minimalne osnove in višino izplačanega I. bruto nadomestila plače.
(2) Zahtevek za refundacijo prispevkov od razlike do
minimalne osnove se praviloma vloži sočasno z zahtevkom za refundacijo bruto
nadomestila plače.
(3) Delodajalec v zahtevku za refundacijo navede skupno
višino prispevkov od razlike do minimalne osnove, ki predstavlja seštevek vseh
posamezno izračunanih prispevkov od razlike do minimalne osnove. Pri obračunu
se upoštevajo zakonsko določene prispevne stopnje tistih posameznih vrst
prispevkov, za katere je zakonsko določeno, da se plačujejo od minimalne osnove
in ki bremenijo delodajalca.
(4) Če je nadomestilo plače
obračunano za celomesečno delovno obveznost, se izračun prispevkov izvede po
naslednjih enačbah:
-       
razlika do minimalne osnove = minimalna osnova – I. bruto
nadomestila plače

-       
  posamezni prispevek v breme OZZ = razlika do minimalne osnove 

× 

prispevna stopnja 


100 

(5) Če nadomestilo plače ni
obračunano za celomesečno delovno obveznost, se obračun prispevkov v primeru
dejanskega obračuna nadomestila plače izvede po naslednjih enačbah: 


preračunana
  minimalna osnova = 
veljavna minimalna
  osnova × število dejanskih ur začasne zadržanosti od dela v breme OZZ



dejanska
  celomesečna delovna obveznost pri delodajalcu 


-       
razlika do minimalne osnove = preračunana minimalna osnova – I. bruto
nadomestila plače

-       
  posamezni prispevek v breme OZZ = razlika do minimalne osnove 

× 

prispevna stopnja 


100 

(6) Če nadomestilo plače ni
obračunano za celomesečno delovno obveznost, se obračun prispevkov v primeru
fiksnega obračuna nadomestila plače izvede po naslednjih enačbah:


preračunana
  minimalna osnova = 
veljavna minimalna
  osnova × število normiranih ur začasne zadržanosti od dela v breme OZZ



povprečna
  celomesečna delovna obveznost pri delodajalcu 


-       
razlika do minimalne osnove = preračunana minimalna osnova – I. bruto
nadomestila plače

-       
  posamezni prispevek v breme OZZ = razlika do minimalne osnove 

× 

prispevna stopnja 


100 

(7) Znesek prispevkov od razlike do minimalne osnove, ki
jih delodajalec zahteva od Zavoda za posameznega delavca, ne sme presegati
skupnega zneska prispevkov od razlike do minimalne osnove, ki so bili
obračunani na podlagi skupnega zneska plač in nadomestil plač delavca za
določeni mesec.
36. člen
(zaokroževanje)
(1) Urna osnova za delo se zaokroži na štiri decimalna
mesta.
(2) Količnik valorizacije se zaokroži na štiri decimalna
mesta.
(3) Drugi podatki v postopku obračuna nadomestila plače
se zaokrožijo na dve decimalni mesti.
V. PREHODNA IN KONČNA DOLOČBA
37. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o obračunu bruto nadomestil plač med začasno zadržanostjo od dela v breme
obveznega zdravstvenega zavarovanja in o načinu vlaganja zahtevkov delodajalcev
za povračilo izplačanih nadomestil (Uradni list RS, št. 130/04, 121/05, 129/06,
134/06 – popr. in 8/07), njegov 17. člen pa se uporablja še dva meseca od
uveljavitve tega pravilnika.
38. člen
(začetek veljavnosti in uporabe)
Ta pravilnik začne veljati 1. marca 2020, 36. člen pa se
začne uporabljati 1. maja 2020.
Št. 9001-1/2020-DI/35
Ljubljana, dne 28. januarja 2020
EVA 2018-2711-0069
Predsednica Upravnega odbora
Zavoda za zdravstveno
zavarovanje Slovenije
Tatjana Čerin

Priloga
1: Zahtevek za refundacijo – dejanski obračun
Priloga
2: Zahtevek za refundacijo – fiksni obračun
Priloga
3: Potrdilo delodajalca za primer darovanja krvi
Priloga
4: Preglednica po razlogih obravnave
Priloga
5: Zahtevek za neposredno izplačilo nadomestila delavcu – dejanski obračun
Priloga
6: Zahtevek za neposredno izplačilo nadomestila delavcu – fiksni obračun
Priloga
7: Potrdilo o upravičeni zadržanosti od dela – hrbtna stran