I
Vlada Republike Slovenije odreja javno razgrnitev osnutka
lokacijskega načrta za rekonstrukcijo ceste M 10 Depala vas–Črnuče, pododsek v
Mestni občini Ljubljana (v nadaljevanju: osnutek lokacijskega načrta), ki ga je
izdelal projektivni atelje PROSTOR d.o.o., pod št. projekta 1112/98, v juniju
1998 in predloga sprememb in dopolnitev prostorskih sestavin v naslovu
navedenih planskih aktov Mestne občine Ljubljana, ki jih je izdelal projektivni
atelje PROSTOR v juniju 1998.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91 in 72/95),
in s prostorskimi sestavinami družbenega plana SR Slovenije za obdobje od leta
1986 do leta 1990 (Uradni list SRS, št. 2/86, 41/87, 23/89 in Uradni list RS,
št. 72/95), v delu, ki ga opredeljuje osnutek lokacijskega načrta (v
nadaljevanju: republiški prostorski planski akti) ter predstavlja spremembo in
dopolnitev prostorskih sestavin dolgoročnega plana občin in Mestne občine
Ljubljana za obdobje 1986–2000 in družbenega plana Občine Bežigrad za območje
Mestne občine Ljubljana za obdobje 1986–1990 v delu, ki ga opredeljuje osnutek
lokacijskega načrta; (v nadaljevanju: spremembe in dopolnitve planskih aktov
občin).
III
Vlada Republike Slovenije predlaga Mestni občini Ljubljana v
obravnavo in sprejem spremembe in dopolnitve planskih aktov občin.
IV
Mestna občina Ljubljana mora poskrbeti za izvedbo javne
razgrnitve in organizacijo javnih obravnav osnutka lokacijskega načrta in
predloga sprememb in dopolnitev planskih aktov občine. Javna razgrnitev traja
en mesec in se prične dan po objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Mestna občina Ljubljana mora v roku 30 dni po preteku javne
razgrnitve poslati ministru za okolje in prostor vse zbrane pripombe in
predloge. Če v tem roku minister ne prejme pripomb in predlogov z javne
razgrnitve, se šteje, da na osnutek lokacijskega načrta ni pripomb oziroma, da
je ta usklajen.
VII
Ta sklep se objavi v Uradnem listu Republike Slovenije.
Št. 350-05/98-2
Ljubljana, dne 9. julija 1998.
Vlada Republike Slovenije
Marjan Podobnik l. r. 
Podpredsednik
 