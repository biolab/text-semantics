1. člen
Ta uredba določa posebne zahteve v zvezi z
emisijo snovi pri odvajanju tehnološke odpadne vode (v nadaljnjem besedilu:
odpadna voda) iz določenih objektov in naprav za proizvodnjo fitofarmacevtskih
sredstev, in sicer:
-      
mejne vrednosti parametrov odpadne vode,
-      
posebne ukrepe v zvezi z zmanjševanjem emisije
snovi,
-      
program posebnih ukrepov (v nadaljnjem
besedilu: program) za zmanjševanje onesnaževanja z nevarnimi kloriranimi
ogljikovodiki iz virov onesnaževanja in
-      
dodatne pogoje za izvajanje trajnih meritev
nevarnih kloriranih ogljikovodikov in fitofarmacevtskih sredstev v odpadni
vodi.
Za vprašanja o emisiji snovi v vode, ki
niso urejena s to uredbo, se uporablja uredba o emisiji snovi in toplote pri
odvajanju odpadnih voda iz virov onesnaževanja (Uradni list RS, št. 35/96; v
nadaljnjem besedilu: uredba), za vprašanja obratovalnega monitoringa pa določbe
iz pravilnika o prvih meritvah in obratovalnem monitoringu odpadnih vod ter o
pogojih za njegovo izvajanje (Uradni list RS, št. 35/96, v nadaljnjem besedilu:
pravilnik).
2. člen
Pojmi po tej uredbi imajo naslednji pomen:
1.    
Nevarni klorirani ogljikovodiki so HCH, lindan,
DDT, dikofol, PCP, aldrin, dieldrin, endrin, izodrin, HCB, kvintozen in
teknazen.
2.    
HCH je C6H6Cl6; 1,2,3,4,5,6-heksaklorocikloheksan in vse
njegove izomere.
3.    
Lindan je produkt ekstrakcije HCH in vsebuje
najmanj 99% g-izomere 1,2,3,4,5,6 -heksaklorocikloheksana.
4.    
DDT so naslednje izomere:
- 
1,1,1, trikloro-2,2 bis (p-klorofenil) etan,
- 
1,1,1, trikloro-2 (o-klorofenil) -2-
(p-klorofenil) etan,
- 
1,1,1, dikloro-2,2 bis (p-klorofenil) eten in
- 
1,1,1, dikloro-2,2 bis (p-klorofenil) etan.
5.    
Dikofol je C14H9Cl5O; 2,2,2-trikloro-1,1-bis (4-klorofenil)
etanol.
6.    
PCP je C6Cl5OH; 2,3,4,5,6-pentakloro-1-hidroksibenzen in njegove soli.
7.    
Drini so naslednje spojine:
-  
aldrin je C12H8Cl6;
1,2,3,4,10,10-heksakloro-1,4,4a,5,8,8a-heksahidro-1,4-endo-5,8-ekso-dimetanonaftalen,
-  
dieldrin je C12H8Cl6O; 1,2,3,4,10,10-heksakloro-6,7-epoksi-1,4,4a,5,6,7,8,8a-oktahidro-1,4-endo-5,8-ekso-dimetanonaftalen,
-  
endrin je C12H8Cl6O;
1,2,3,4,10,10-heksakloro-6,7-epoksi-1,4,4a,5,6,7,8,8a-oktahidro-1,4-endo-5,8-endo-dimetanonaftalen
in
-  
izodrin je C12H8Cl6;
1,2,3,4,10,10-heksakloro-1,4,4a,5,8,8a-heksahidro-1,4-endo-5,8-endo-dimetanonaftalen.
8.    
HCB je C6Cl6; heksaklorobenzen.
9.    
Kvintozen je C6Cl5NO2; Na-pentaklorofenata
pentakloro-nitrobenzen.
10. 
Teknazen je C6HCl4NO2; 1,2,4,5 tetrakloro-3-nitrobenzen.
11. 
Ekstrakcija je pridobivanje posameznega
nevarnega kloriranega ogljikovodika z izločanjem iz drugih nevarnih kloriranih
ogljikovodikov.
12. 
Preoblikovanje je predelava nevarnih kloriranih
ogljikovodikov ali fitofarmacevtskih sredstev, ki vsebujejo nevarne klorirane
ogljikovodike iz prejšnjih točk, v različna agregatna stanja ali oblike
pripravkov fitofarmacevtskih sredstev.
3. člen
Določbe te uredbe veljajo za objekte in
naprave, v katerih poteka proizvodnja in uporaba nevarnih kloriranih
ogljikovodikov za proizvodnjo fitofarmacevtskih sredstev ter za objekte in
naprave za proizvodnjo in preoblikovanje fitofarmacevtskih sredstev na osnovi
-      
anorganskih bakrovih spojin,
-      
karbamatov ali tiokarbamatov,
-      
halogeniranih ogljikovodikov,
-      
halogeniranih fenoksialkanojskih kislin ter
njihovih estrov,
-      
sečnin,
-      
organokovinskih spojin,
-      
kvarternih amonijevih spojin,
-      
tiokarbonatov,
-      
triazinov ali drugih heterociklov,
-      
substituiranih aromatov in
-      
substituiranih aromatskih hidroksi spojin,
(v nadaljnjem besedilu: vir
onesnaževanja).
4. člen
Za odpadno vodo iz vira onesnaževanja se ne
šteje:
-      
odpadna voda iz hladilnih sistemov in
razvijalcev pare znotraj vira onesnaževanja,
-      
odpadna voda iz naprav za pripravo vode znotraj
vira onesnaževanja,
-      
komunalna odpadna voda, ki nastaja v virih
onesnaževanja in
-      
odpadna voda iz objektov in naprav za
proizvodnjo sečnine ali melamina.
5. člen
Mejne vrednosti parametrov odpadne vode iz
vira onesnaževanja za iztok neposredno v vode in v kanalizacijo, so določene v
prilogi 1, ki je sestavni del te uredbe (v nadaljnjem besedilu: priloga 1).
6. člen
Mejne vrednosti koncentracije nevarnih
kloriranih ogljikovodikov v odpadni vodi iz virov onesnaževanja za iztok
neposredno v vode in v kanalizacijo, so določene v prilogi 2, ki je sestavni
del te uredbe (v nadaljnjem besedilu: priloga 2).
7. člen
Mejne vrednosti nevarnih kloriranih ogljikovodikov
so v prilogi 2 določene tudi z mejnimi vrednostmi emisijskega faktorja.
Emisijski faktor je razmerje med količino
nevarnega kloriranega ogljikovodika v odpadni vodi, ki se je z odpadno vodo
odvedla v enem dnevu (v nadaljnjem besedilu: dnevni emisijski faktor) ali enem
mesecu (v nadaljnjem besedilu: mesečni emisijski faktor) in količino nevarnega
kloriranega ogljikovodika, ki bi jo vir onesnaževanja proizvedel, preoblikoval
ali za proizvodnjo uporabil v enakem obdobju pri največji obratovalni zmogljivosti.
Emisijski faktor se izraža v gramih
nevarnega kloriranega ogljikovodika na tono proizvedenega, preoblikovanega ali
za proizvodnjo uporabljenega (v nadaljnjem besedilu: uporabljenega) nevarnega
kloriranega ogljikovodika.
8. člen
Emisija nevarnih kloriranih ogljikovodikov
se določa na iztoku odpadne vode iz vira onesnaževanja.
Če se odpadna voda iz enega ali več virov
onesnaževanja čisti na isti čistilni napravi, ki je namenjena odstranjevanju
nevarnih kloriranih ogljikovodikov iz odpadne vode, se emisija nevarnih
kloriranih ogljikovodikov v odpadni vodi brez razredčevanja, določa na iztoku
te čistilne naprave.
9. člen
Iz objektov in naprav, v katerih se izvaja
samo priprava, preoblikovanje ali nadaljnja predelava nevarnih kloriranih
ogljikovodikov ali fitofarmacevtskih sredstev proizvedenih po 3. členu te
uredbe je odvajanje odpadne vode v vodotok ali kanalizacijo prepovedano.
10. člen
Vir onesnaževanja čezmerno obremenjuje
okolje, če:
-      
je na podlagi predpisanih meritev parametrov
odpadne vode iz priloge 1 ugotovljeno, da vir onesnaževanja čezmerno
obremenjuje okolje na podlagi določb 12. člena uredbe ali,
-      
dnevna povprečna vrednost koncentracije
nevarnega kloriranega ogljikovodika v odpadni vodi presega mejno vrednost
dnevne povprečne vrednosti koncentracije iz priloge 2 ali,
-      
mesečna povprečna vrednost koncentracije
posameznega nevarnega kloriranega ogljikovodika v odpadni vodi presega mejno
vrednost mesečne povprečne vrednosti koncentracije iz priloge 2 ali,
-      
dnevni emisijski faktor presega mejno vrednost
dnevnega emisijskega faktorja iz priloge 2 ali,
-      
mesečni emisijski faktor presega mejno vrednost
mesečnega emisijskega faktorja iz priloge 2 ali
-      
je količnik med mesečno količino posameznega
nevarnega kloriranega ogljikovodika uporabljenega v viru onesnaževanja in
količino odpadne vode odvedene v istem obdobju, večji od mejne vrednosti
mesečne povprečne vrednosti koncentracije tega nevarnega kloriranega
ogljikovodika v odpadni vodi iz priloge 2.
Če upravljavec ali lastnik vira
onesnaževanja nima dokazil o mesečni količini za posamezen nevaren kloriran
ogljikovodik, uporabljen v viru onesnaževanja, se mesečna količina nevarnega
kloriranega ogljikovodika določi na podlagi uporabljene količine nevarnega
kloriranega oglijkovodika, ki bi ga vir onesnaževanja v tem obdobju uporabil
pri obratovanju z največjo zmogljivostjo.
11. člen
Dnevna povprečna vrednost koncentracije
nevarnih kloriranih ogljikovodikov v odpadni vodi se izračuna na podlagi
rezultatov analize reprezentativnega vzorca 24-urnega vzorčenja.
Mesečna
povprečna vrednost koncentracije nevarnih kloriranih ogljikovodikov v odpadni
vodi se izračuna na naslednji način:
kjer je:
Kmesec  – mesečna
povprečna vrednost koncentracije nevarnega kloriranega ogljikovodika v odpadni
vodi,
K dnevna, i    –
dnevna povprečna vrednost koncentracije nevarnega kloriranega ogljikovodika v
odpadni vodi i-tega dne v mesecu, za katerega velja izračun mesečne povprečne
vrednosti,
Vi     – količina odpadne vode odvedene v i-tem dnevu,
i      – zaporedna številka dneva v mesecu,
za katerega velja izračun mesečne povprečne vrednosti.
Dnevna količina nevarnega kloriranega
ogljikovodika v odpadni vodi se izračuna kot zmnožek dnevne povprečne vrednosti
koncentracije iz prvega odstavka tega člena ter količine odpadne vode, ki se je
odvedla v dnevu.
Mesečna količina nevarnega kloriranega
ogljikovodika v odpadni vodi se izračuna kot vsota vseh dnevnih količin
nevarnega kloriranega ogljikovodika v obdobju meseca.
Letna količina nevarnega kloriranega
ogljikovodika v odpadni vodi se izračuna kot vsota vseh mesečnih količin
nevarnega kloriranega ogljikovodika v koledarskem letu.
Če se letna količina nevarnega kloriranega
ogljikovodika ne more izračunati na podlagi rezultatov meritev obratovalnega
monitoringa, se za letno količino te nevarne snovi šteje njena letna količina,
ki je bila uporabljena v viru onesnaževanja.
12. člen
Upravljavec ali lastnik vira onesnaževanja
mora izvajati posebne ukrepe za zmanjšanje obremenjevanja okolja z odpadnimi
vodami, ki vsebujejo nevarne klorirane ogljikovodike.
Posebni ukrepi iz prejšnjega odstavka so
zlasti:
-      
uporaba sinteznih postopkov z velikim
izkoristkom snovi in energije z najugodnejšim vodenjem reakcije ter optimalnim
krmiljenjem strojev in naprav,
-      
uporaba proizvodnih postopkov, kateri dopuščajo
največjo stopnjo recikliranja in ponovno uporabo že uporabljenih surovin,
delovnih ali pomožnih snovi oziroma prehod na take postopke,
-      
uporaba delovnih in pomožnih snovi, ki
vsebujejo čim manj nevarnih sestavin in povzročajo čim manjše motnje v postopku
čiščenja odpadne vode oziroma njihovo nadomeščanje z manj nevarnimi snovmi, ki
so tudi biološko bolj razgradljive,
-      
kroženje ali večkratna uporaba procesne vode,
po potrebi tudi z vmesnim čiščenjem in ločevanje manj obremenjenih delnih tokov
odpadne vode od močno obremenjenih, bodisi za nadaljnjo uporabo ali za ločeno
odstranjevanje,
-      
uporaba postopkov varčevanja z vodo pri pralnih
in čistilnih procesih, kot so protitočno pranje, kroženje pralne vode in
visokotlačni čistilni postopki,
-      
prednostna uporaba površinskih kondenzatorjev
za posredno hlajenje procesnih par ali tekočih organskih snovi,
-      
prednostna uporaba brezvodnih postopkov pri
čiščenju odpadnega zraka,
-      
predelava matičnih lužnic za ponovno snovno in
termično uporabo sestavin,
-      
uporaba zadrževalnih bazenov za izravnavo
količin odpadne vode na izpustu,
-      
uporaba fizikalno-kemičnih ali bioloških
postopkov ter njihovih kombinacij za čiščenje odpadne vode in
-      
drugi tehnološki ukrepi, kateri vodijo k
zmanjševanju obremenjevanja okolja z odpadno vodo, ki vsebuje nevarne klorirane
ogljikovodike.
13. člen
Upravljalec ali lastnik vira onesnaževanja
mora ministrstvu, pristojnemu za varstvo okolja (v nadaljnjem besedilu:
ministrstvo) predložiti vsake štiri leta v potrditev program z ukrepi iz
prejšnjega člena za obdobje štirih let. Predložen program mora za vsako leto
posebej vsebovati:
-      
podroben opis posameznega posebnega ukrepa ali
drugih tehnoloških ukrepov iz 12. člena,
-      
oceno o zmanjšanju obremenjevanja okolja z
odpadnimi vodami, ki vsebujejo nevarne klorirane ogljikovodike,
-      
vrsto in letno količino proizvedenih ali
uporabljenih nevarnih kloriranih ogljikovodikov v viru onesnaževanja in
-      
vrsto in letno količino z odpadnimi vodami
odvedenih nevarnih kloriranih ogljikovodikov iz vira onesnaževanja.
14. člen
Upravljavec ali lastnik vira onesnaževanja
mora v okviru obratovalnega monitoringa za določitev koncentracije nevarnih
kloriranih ogljikovodikov v odpadni vodi in emisijskega faktorja izvajati
trajne meritve v času obratovanja vira onesnaževanja.
Upravljavec ali lastnik vira onesnaževanja
mora zagotoviti, da so v poročilu, o trajnih meritvah nevarnih kloriranih
ogljikovodikov v odpadnih vodah, izdelanim v skladu s pravilnikom, navedeni
tudi podatki in priložena dokazila o vrsti in količini uporabljenih nevarnih
kloriranih ogljikovodikov v viru onesnaževanja.
Ne glede na določbe prvega odstavka tega
člena, se lahko trajne meritve v okviru obratovalnega monitoringa izvajajo le
en dan v posameznem mesecu, in sicer v času največje obremenitve vira
onesnaževanja z nevarnimi kloriranimi ogljikovodiki, če:
-      
letna količina HCH, izpuščenega z odvajanjem
odpadne vode neposredno v vode ali javno kanalizacijo ne presega 3,0 kg,
-      
letna količina DDT, izpuščenega z odvajanjem
odpadne vode neposredno v vode ali javno kanalizacijo ne presega 1,0 kg,
-      
letna količina PCP, izpuščenega z odvajanjem
odpadne vode neposredno v vode ali javno kanalizacijo ne presega 3,0 kg in
-      
letna količina HCB, izpuščenega z odvajanjem
odpadne vode neposredno v vode ali kanalizacijo ne presega 1,0 kg.
15. člen
Upravljavec ali lastnik vira onesnaževanja
mora zagotoviti, da so v poročilu o obratovalnem monitoringu odpadnih voda,
navedeni tudi podatki in priložena dokazila o izvajanju programa iz 13. člena
te uredbe.
16. člen
Nadzor nad izvajanjem te uredbe opravljajo
inšpektorji, pristojni za varstvo okolja.
17. člen
Upravljavci ali lastniki virov
onesnaževanja morajo obstoječe vire onesnaževanja prilagoditi določbam te
uredbe v štiriindvajsetih mesecih po njeni uveljavitvi.
Upravljavci ali lastniki virov
onesnaževanja ministrstvu prvič predložijo program iz 13. člena do 30. 6. 2000.
18. člen
Če je za obstoječi vir onesnaževanja po tej
uredbi odrejena priprava in izvedba sanacijskega programa, ministrstvo,
pristojno za varstvo okolja, ne glede na določbo prejšnjega člena, v soglasju k
sanacijskemu programu določi tudi količino nevarnih kloriranih ogljikovodikov
in drugih nevarnih snovi, ki se jo v času izvajanja programa letno lahko
izpusti z odvajanjem odpadne vode v kanalizacijo ali neposredno v vode.
Ministrstvo, določi količine nevarnih
kloriranih ogljikovodikov in drugih nevarnih snovi iz prejšnjega odstavka na
podlagi analize obremenitve okolja zaradi odvajanja odpadne vode, ki je
sestavni del sanacijskega programa.
19. člen
Ta uredba začne veljati petnajsti dan po
objavi v Uradnem listu Republike Slovenije.
Št. 353-15/99-1
Ljubljana, dne 23. septembra 1999.
Vlada
Republike Slovenije
Marjan
Podobnik l. r.
Podpredsednik

PRILOGA 1: Tabela 1:
Mejne vrednosti parametrov odpadne vode iz vira onesnaževanja
PRILOGA 2: Tabela 1:
Mejne vrednosti nevarnih kloriranih ogljikovodikov v odpadni vodi iz virov onesnaževanja