1. SPLOŠNE DOLOČBE
1. člen
(vsebina)
S tem pravilnikom se določijo:
-      
postopki izbire projektov, prijavljenih na
javne razpise s področja filmskih in avdiovizualnih dejavnosti Slovenskega
filmskega centra, javne agencije Republike Slovenije (v nadaljnjem besedilu:
agencija);
-      
pogoji in merila za izbor projektov na javnih
razpisih iz prve alineje tega člena;
-      
postopek sklepanja pogodb, vsebina pogodb in
način nadzora nad izvajanjem pogodb.
2. člen
(pomen izrazov)
Posamezni izrazi v tem pravilniku imajo
naslednji pomen:
1.    
»celovečerni (dolgometražni) film« je film,
katerega trajanje presega 70 minut;
2.    
»srednjemetražni film« je film, ki traja 45–70
minut;
3.    
»kratkometražni film« je film, krajši od 45
minut;
4.    
»celovečerni prvenec« je prvi celovečerni film,
ki ga režiser posname, ki je režiral že vsaj eno avdiovizualno delo;
5.    
»razvoj scenarija« so vse scenaristične in
dramaturške aktivnosti, ki se nanašajo na dodelavo strukture, zapleta,
karakterizacije likov in vseh drugih elementov scenarija;
6.    
»razvoj filmskega projekta« je faza v
produkciji filma, ki zajema vse aktivnosti, s katerimi producent razvija
scenarij, pridobiva koproducente, sestavlja ekipo ter izvaja vse druge
produkcijske aktivnosti do uvrstitve filma v enega od programov realizacije
filma iz 6. člena tega pravilnika;
7.    
»priprave na snemanje filma« so faza v
produkciji filma, ki obsega produkcijske aktivnosti do uvrstitve filma v eno od
slovenskih filmskih in avdiovizualnih dejavnosti iz 6. člena tega pravilnika;
8.    
»snemanje filma« je faza v produkciji filma, ki
obsega čas od prvega do zadnjega snemalnega dne;
9.    
»postprodukcija filma« je zaključna faza v
produkciji filma, ki obsega vse produkcijske aktivnosti od zaključka snemanja
filma do dokončanja filmske kopije, ki omogoča kinematografsko prikazovanje;
10. 
»realizacija projekta« je proces, ki zajema
priprave na snemanje, snemanje, in postprodukcijo filma;
11. 
»promocija« zajema vse aktivnosti, s katerimi
se obvešča javnost o posameznem filmu, financiranem programu ali nacionalnem
filmskem programu. Promocija posameznega filma se praviloma začne v fazi
priprav za snemanje in traja do konca komercialne in festivalske eksploatacije
filma;
12. 
»distribucija filma« pomeni servis posredovanja
v smislu nudenja tehničnih, promocijskih uslug in trženja, ki ga izvaja distributer
in nastaja med producentom in prikazovalcem oziroma nosilcem eksploatacije
filma (kinematografsko podjetje, TV podjetje, videoteke ipd.) na način, da se
izvirnik ali reproducirani primerki avdiovizualna dela dajo v promet s prodajo
ali drugačno obliko prenosa lastninske pravice, nadalje pravico dajanja v najem
ter pravico javnega prikazovanja na vseh znanih nosilcih slike in zvoka;
13. 
»javno prikazovanje« je vsako javno predvajanje
filma gledalcem ne glede na nosilec zvoka in slike, s katerega se film predvaja;
14.  »manjšinska
koprodukcija« je realizacija filma, v kateri znaša slovenski delež najmanj 10
odstotkov in največ 49 odstotkov stroškov celotne produkcije filma in če znaša
število soavtorjev, avtorjev prispevkov in igralske zasedbe filma vsaj 10
odstotkov celotne avtorske in igralske zasedbe filma;
15. 
»sinopsis« je besedilo, ki povzema bistvo
zgodbe in njene najpomembnejše elemente ter opisuje glavne like, njihove
ključne odločitve in dejanja. Obsega do dve tipkani strani;
16. 
»osnutek scenarija (treatment)« je razširjena
oblika sinopsisa in vsebuje zaporedje prizorov, ki so vsak zase splošno opisani
v enem ali več stavkih. Obsega do petnajst tipkanih strani;
17. 
»scenarij« je oštevilčeno zaporedje podrobno
opisanih prizorov, ki vsebuje vse dialoge, opise oseb in prizorišč, podatke,
kje (interier, eksterier) in kdaj (dan, noč) se prizor dogaja, ter vse druge
vsebinske podatke;
18. 
»režijska vizija/ koncept« je razlaga
režiserjevega videnja nastajajočega filma. Obsega do pet tipkanih strani;
19. 
»zgodboris (storyboard)« je zaporedje risb,
slik ali fotografij, ki izrisuje nastopajoče in njihova dejanja v posameznem
prizoru ali celotnem filmu;
20. 
»povečava« je povečanje filmske slike s 16 mm
ali super 16 mm filmskega traku na 35 mm trak in izdelava 35 mm standardne
zvočne kopije filma;
21. 
»transfer« je prenos slike z digitalnega
nosilca na 35 mm filmski trak in izdelava 35 mm standardne zvočne kopije
filma;
22. 
»predračun« je ovrednotenje vseh stroškov, potrebnih
za celovito realizacijo projekta, vključno z morebitnimi predhodnimi fazami,
potrebnimi za realizacijo projekta;
23. 
»finančni načrt« je prikaz virov financiranja
projekta, vključujoč vse stroške, potrebne za realizacijo projekta ter
pojasnila, na kakšen način namerava producent zagotoviti finančna in druga
sredstva za zaključeno finančno konstrukcijo projekta, vključno s predvidenimi
prihodki od prodaje filma;
24. 
»dokazila o zaprtju finančne konstrukcije za
realizacijo projekta« so vse verodostojne listine (pred/pogodbe s financerji,
koproducenti, predkupci predvajalskih pravic, z donatorji in s sponzorji;
izjava o vložku producenta itn.), iz katerih je razvidno, v kakšnem obsegu so v
skladu s finančnim načrtom že zagotovljena finančna in druga sredstva, potrebna
za realizacijo projekta;
25. 
»terminski načrt« je časovno natančno
opredeljen opis vseh aktivnosti ustvarjalnih in tehnoloških postopkov, ki
zagotavljajo celovito realizacijo projekta;
26. 
»paritetna sredstva« so sredstva, ki so
prijavitelju projekta na javni razpis za razvoj projekta odobrena največ do
zneska, kot so mu odobrena s strani evropskih skladov oziroma programov.
2. POGOJI
SOFINANCIRANJA
3. člen
(Pogoji sodelovanja na javnem razpisu)
(1) Agencija sofinancira projekte s
področja slovenskih filmskih in avdiovizualnih dejavnosti iz 6. člena tega
pravilnika preko javnih razpisov (v nadaljevanju: razpis).
(2) Za slovenski film se po tem
pravilniku šteje film, pri katerem ima večinski producentski delež slovenski
producent ali je pretežno posnet v slovenskem jeziku ali gre za dela, ki so
producirana v madžarskem in italijanskem jeziku, če so namenjena madžarski ali
italijanski narodni skupnosti, ki živita na območju Republike Slovenije ter
manjšinske koprodukcije.
(3) Podrobnejši pogoji sofinanciranja
se lahko določijo z besedilom razpisa.
4. člen
(omejitve sodelovanja na razpisu)
(1) Na razpisu agencije ne morejo biti
sofinancirane fizične ter pravne osebe in z njimi povezane osebe, opredeljene v
4. členu Zakona o slovenskem filmskem centru, javni agenciji Republike
Slovenije (Uradni list RS, št. 77/10; v nadaljnjem besedilu: ZSFCJA), ki ob prijavi
na razpis nimajo poravnanih vseh zapadlih pogodbenih obveznosti do agencije.
(2) Na razpisu za sredstva agencije ne
morejo sodelovati osebe s projekti, namenjenimi marketingu in ekonomski
propagandi.
(3) Prijavitelj, ki je pridobil
proračunska sredstva s področja avdiovizualnih medijev, ki jih sofinancira
Republika Slovenija, ne sme s sredstvi agencije kriti istih stroškov kot jih je
kril s sredstvi, ki jih je pridobil na drugem skladu s področja avdiovizualnih
medijev, ki jih sofinancira Republika Slovenija.
(4) Agencija ne sofinancira
prijavljenih projektov prijavitelja:
-      
če so bile z revizijo kateregakoli
sofinanciranega projekta prijavitelja s strani agencije v obdobju petih let
pred objavo razpisa, ugotovljene nepravilnosti in če prijavitelj v roku šestih
mesecev od dokončanja revizije le-teh ne odpravi;
-      
če prijavitelj v obdobju petih let pred objavo
razpisa, na katerega se prijavlja ni dokončal sofinanciranega projekta s strani
agencije in agenciji ni povrnil že izplačanih sredstev za nedokončan projekt;
-      
če prijavitelj v obdobju petih let pred objavo
razpisa za katerikoli sofinanciran projekt s strani agencije ni predložil
agenciji revizije iz 15. člena ZSFCJA.
5. člen
(ponovna prijava istega projekta na
razpis)
(1) Ob drugi in vsaki naslednji prijavi
istega projekta na razpis za sofinanciranje filmskih in avdiovizualnih
dejavnosti iz 6. člena tega pravilnika, na katerega je že bil prijavljen, mora
prijavitelj pisno obrazložiti razloge za ponovno prijavo.
(2) Projekt, ki ga je agencija že
financirala v enem od področij filmskih in avdiovizualnih dejavnosti iz 6.
člena tega pravilnika, ne more biti ponovno financiran iz istega področja iste
filmske oziroma avdiovizualne dejavnosti.
6. člen
(filmske in avdiovizualne dejavnosti)
(1) Agencija sofinancira projekte
naslednjih področij slovenskih filmskih in avdiovizualnih dejavnosti:
1.    
razvoj scenarija;
2.    
razvoj filmskega projekta;
3.    
realizacija igranih, dokumentarnih in
animiranih filmskih projektov;
4.    
realizacija manjšinskih koprodukcijskih
projektov;
5.    
realizacija projektov celovečernih prvencev;
6.    
realizacija študijskih filmov in študijskih
televizijskih del;
7.    
povečave in transferji filmov;
8.    
digitalizacija kinematografskega predvajanja;
9.    
filmski festivali in drugi kulturno vzgojni
filmski projekti;
10. 
programi organizirane filmske stroke.
(2) Ne glede na določbo prejšnjega
odstavka, lahko agencija sofinancira tudi druge filmske in avdiovizualne dejavnosti
po postopku, določenim s tem pravilnikom. Merila za filmske in avdiovizualne
dejavnosti iz tega odstavka se določijo s posebnim pravilnikom agencije.
(3) Projekti, prijavljeni na razpise
slovenskih filmskih in avdiovizualnih dejavnosti, navedenih v tem členu, se
sofinancirajo na podlagi veljavne sheme državne pomoči oziroma po pravilu de
minimis, kar se navede v posameznem razpisu.
7. člen
(razpisna vrednost sofinanciranja)
Z besedilom posameznega razpisa se določita
okvirna vrednost razpisanih sredstev in najvišji možni znesek sofinanciranja
posameznih projektov s področja slovenskih filmskih in avdiovizualnih
dejavnosti, ki jih sofinancira agencija, ob upoštevanju omejitev ZSFCJA.
3. FILMSKE IN AVDIOVIZUALNE DEJAVNOSTI TER MERILA ZA
IZBOR
8. člen
(razvoj scenarija)
(1) Namen sofinanciranja razvoja
scenarija je spodbujanje scenaristične ustvarjalnosti na področju celovečernega
igranega, dokumentarnega in animiranega filma.
(2) Na razpisu za sofinanciranje
razvoja scenarija lahko sodelujejo producenti, registrirani za dejavnosti
produkcija filmov, video filmov, televizijskih oddaj (J59.110) in fizične
osebe.
(3) Prijavitelj projekta, ki prejme
sredstva za sofinanciranje projekta razvoja scenarija, je dolžan prejeta
sredstva prikazati v predračunu in finančnem načrtu projekta, prijavljenega na
javni razpis za razvoj ali realizacijo filmov.
(4) Agencija sklenitve pogodbe za razvoj
izbranega scenarija ne more pogojevati niti s prenosom kakršnihkoli pravic od
avtorja ali producenta na agencijo niti s spremembami predloženega sinopsisa,
osnutka scenarija, načrta scenarija, scenarija ali zgodborisa pred njegovo
prijavo na razpis za financiranje razvoja ali realizacije filmskih projektov.
(5) Razpis za razvoj scenarija ni
namenjen sofinanciranju razvoja scenarijev srednjemetražnih in kratkometražnih
filmov.
9. člen
(merila za razvoj scenarija igranih
filmov)
Pristojna strokovno programska komisija
oceni in ovrednoti na razpis iz drugega odstavka prejšnjega člena prijavljene
projekte razvoja scenarija igranih filmov po naslednjih merilih:


a) ocena sinopsisa in osnutka scenarija ali scenarija

do 80 točk


- 
  univerzalnost in relevantnost teme, izvirnost ter razvojni potencial
  projekta

do 30 točk


- 
  struktura in prepričljivost zgodbe ter glavnih likov

do 35 točk


-  pričakovana privlačnost
  filma za slovenski in evropski oziroma
mednarodni kulturni
  prostor

do 15 točk


b) ocena scenarista

do 20 točk


(odmevnost ustvarjalnega dela na avdiovizualnem ali drugem
  kulturnem področju)

 


10. člen
(merila za razvoj scenarija dokumentarnih
filmov)
Pristojna strokovno programska komisija
oceni in ovrednoti na razpis iz drugega odstavka 8. člena tega pravilnika
prijavljene projekte razvoja scenarija dokumentarnih filmov po naslednjih
merilih:


a) 
  ocena pisnega in morebitnega slikovnega gradiva, iz katerega je
  razvidna vsebinska in estetska zasnova projekta oziroma sinopsisa in osnutka
  scenarija ali scenarija, če to omogočata narava teme in avtorski pristop

do 80 točk


-  univerzalnost in
  relevantnost teme, izvirnost projekta

do 30 točk


-  razvidnost avtorskega
  stališča

do 30 točk


-  pričakovana privlačnost
  filma za slovenski in evropski oziroma mednarodni kulturni prostor

do 20 točk


b)  ocena scenarista

do 20 točk


(odmevnost ustvarjalnega dela na avdiovizualnem ali drugem
  kulturnem področju)

 


11. člen
(merila za razvoj scenarija animiranih
filmov)
Pristojna strokovno programska komisija
oceni in ovrednoti na razpis iz drugega odstavka 8. člena tega pravilnika
prijavljene projekte razvoja scenarija animiranih filmov po naslednjih merilih:


a)  ocena
  sinopsisa in osnutka scenarija ali scenarija ali (osnutka) zgodborisa

do 45 točk


-  univerzalnost in
  relevantnost teme

do 15 točk


-  izvirnost pripovednega
  postopka

do 15 točk


-  pričakovana privlačnost
  filma za slovenski in evropski oziroma mednarodni kulturni prostor

do 15 točk


b)  ocena
  likovne zasnove filma

do 35 točk


- izvirnost likovne zasnove in
  grafična karakterizacija likov

do 20 točk


- pričakovana zahtevnost izvedbe

do 15 točk


c)  ocena
  scenarista

do 20 točk


(odmevnost
  ustvarjalnega dela na avdiovizualnem ali drugem kulturnem področju)

 


12. člen
(število točk)
(1) Posamezen projekt iz 9., 10. in
11. člena tega pravilnika je lahko ocenjen z največ 100 točkami.
(2) Z besedilom razpisa iz drugega
odstavka 8. člena tega pravilnika se določi število točk, ki ga mora vsak prijavljeni
projekt doseči, da ga pristojna strokovno programska komisija predlaga
direktorju v sofinanciranje.
13. člen
(razvoj filmskega projekta)
(1) Namen sofinanciranja razvoja
filmskega projekta je spodbujanje scenaristične ustvarjalnosti in profesionalne
izvedbe produkcijskih aktivnosti na področju igranega, dokumentarnega in
animiranega filma.
(2) Na razpisu za sofinanciranje
razvoja filmskega projekta lahko sodelujejo producenti, registrirani za
dejavnosti produkcija filmov, video filmov, televizijskih oddaj (J59.110).
(3) Producent, ki prejme sredstva za
razvoj filmskega projekta, je dolžan prejeta sredstva prikazati v predračunu in
finančnem načrtu projekta, prijavljenega na razpis za realizacijo filmskih
projektov. Prijavitelj je dolžan sofinanciran projekt razvoja filmskega
projekta, ki ga je sofinancirala agencija prijaviti na razpis za realizacijo
filmskih projektov najkasneje v dveh letih od sklenitve pogodbe za sofinanciran
projekt.
(4) Agencija izplačila sredstev za
razvoj filmskega projekta ne more pogojevati niti s prenosom kakršnihkoli
pravic od avtorjev ali producenta na agencijo niti s spremembami predloženega
scenarija ali druge dokumentacije projekta pred njegovo prijavo na razpis iz
prejšnjega odstavka.
14. člen
(merila za razvoj igranih filmskih
projektov)
Pristojna strokovno programska komisija
oceni in ovrednoti na razpis iz drugega odstavka prejšnjega člena prijavljene
projekte razvoja igranih filmskih projektov po naslednjih merilih:


a)  ocena
  scenarija

do 30 točk


-  univerzalnost in
  relevantnost teme, izvirnost projekta

do 10 točk


-  struktura in
  prepričljivost zgodbe, karakterizacija glavnih likov, dialogi

do 10 točk


-  pričakovana privlačnost
  filma za slovenski in evropski oziroma mednarodni kulturni prostor

do 10 točk


b)  ocena
  režiserja

do 15 točk


- odmevnost ustvarjalnega dela na
  avdiovizualnem področju

 


c)  ocena
  producenta

do 15 točk


-  odmevnost producentskega
  dela na avdiovizualnem področju (strokovna in finančna kredibilnost
  producenta glede na realizirane projekte, njihovo udeležbo in dosežke na
  festivalih ter uspešnost pri gledalcih)

 


d)  ocena
  okvirnega finančnega in terminskega načrta za razvoj filma

do 10 točk


(upoštevajo se
  utemeljenost finančnega načrta in predračuna za razvoj filma v posameznih
  postavkah, višina zagotovljenega lastnega deleža, deležev koproducentov in
  drugih sofinancerjev, ustreznost terminskega načrta)

 


e)  že
  odobrena sredstva za razvoj istega projekt programa Media

30 točk


15. člen
(merila za razvoj dokumentarnih filmskih
projektov)
Pristojna strokovno programska komisija
oceni in ovrednoti na razpis iz drugega odstavka 13. člena tega pravilnika
prijavljene projekte razvoja dokumentarnih filmskih projektov po naslednjih
merilih:


a)  ocena pisnega in
  morebitnega slikovnega gradiva, iz katerega je
razvidna
  vsebinska in estetska zasnova projekta oziroma scenarija,
če
  to omogočata narava teme in avtorski pristop

do 30 točk


-  univerzalnost in
  relevantnost teme, izvirnost projekta

do 10 točk


-  razvidnost avtorskega
  stališča

do 10 točk


-  pričakovana privlačnost
  filma za slovenski in evropski oziroma
mednarodni
  kulturni prostor

do 10 točk


b)  ocena režiserja

do 15 točk


- odmevnost
  ustvarjalnega dela na avdiovizualnem področju

 


c)  ocena producenta

do 15 točk


- 
  odmevnost producentskega dela na avdiovizualnem področju (strokovna in
  finančna kredibilnost producenta glede na realizirane projekte, njihovo
  udeležbo in dosežke na festivalih ter uspešnost pri gledalcih)

 


d)  ocena okvirnega finančnega
  in terminskega načrta za razvoj filma

do 10 točk


(upoštevajo se
  utemeljenost finančnega načrta in predračuna za razvoj filma v posameznih
  postavkah, višina zagotovljenega lastnega deleža, deležev koproducentov in
  drugih sofinancerjev; ustreznost terminskega načrta)

 


e)  že odobrena sredstva za
  razvoj istega projekt programa Media
 

30 točk


16. člen
(merila za razvoj animiranih filmskih
projektov)
Pristojna strokovno programska komisija
oceni in ovrednoti na razpis iz drugega odstavka 13. člena tega pravilnika
prijavljene projekte razvoja animiranih filmskih projektov po naslednjih
merilih:


a)  ocena
  scenarija ali (osnutka) zgodborisa

do 20 točk


-  univerzalnost in
  relevantnost teme, izvirnost pripovednega postopka

do 10 točk


-  pričakovana privlačnost
  filma za slovenski in evropski oziroma mednarodni kulturni prostor

do 10 točk


b)  ocena
  likovne zasnove filma

do 10 točk


(izvirnost
  likovne zasnove, grafična karakterizacija likov, pričakovana zahtevnost
  izvedbe)

 


c)  ocena
  režiserja

do 10 točk


- odmevnost ustvarjalnega dela na
  avdiovizualnem področju

 


d)  ocena
  glavnega animatorja

do 10 točk


- odmevnost ustvarjalnega dela na
  avdiovizualnem področju

 


e)  ocena
  producenta

do 10 točk


-  odmevnost producentskega
  dela na avdiovizualnem področju (strokovna in finančna kredibilnost
  producenta glede na realizirane projekte, njihovo udeležbo in dosežke na
  festivalih ter uspešnost pri gledalcih)

 


f)   ocena
  okvirnega finančnega in terminskega načrta za razvoj filma

do 10 točk


(upoštevajo se
  utemeljenost finančnega načrta in predračuna za razvoj filma v posameznih
  postavkah, višina zagotovljenega lastnega deleža, deležev koproducentov in
  drugih sofinancerjev; ustreznost terminskega načrta)

 


g)  že
  odobrena sredstva za razvoj istega projekt programa Media

30 točk


17. člen
(število točk)
(1) Posamezen projekt iz 14., 15. in
16. člena tega pravilnika je lahko ocenjen z največ 100 točkami.
(2) Z besedilom razpisa iz drugega
odstavka 13. člena tega pravilnika se določi število točk, ki ga mora vsak
prijavljeni projekt doseči, da ga pristojna strokovno programska komisija
predlaga direktorju v sofinanciranje.
(3) Agencija lahko sofinancira
prijavljeni projekt, ki ima že odobrena sredstva za razvoj istega projekta
programa Media največ do zneska že odobrenih sredstev programa Media.
18. člen
(realizacija filmskih projektov)
(1) Namen sofinanciranja realizacije
filmskih projektov in manjšinskih koprodukcij je omogočanje filmske
ustvarjalnosti in profesionalne izvedbe produkcije igranih, dokumentarnih in
animiranih filmov ne glede na njihovo trajanje.
(2) Na razpisu za sofinanciranje
realizacije filmskih projektov in manjšinskih koprodukcij lahko sodelujejo
producenti, registrirani za dejavnosti produkcija filmov, video filmov,
televizijskih oddaj (J59.110).
(3) Projekti, ki izpolnjujejo pogoje
za sofinanciranje na razpisu za financiranje celovečernih prvencev, ne morejo
sodelovati na razpisu za realizacijo filmov.
19. člen
(merila za realizacijo igranega filmskega
projekta)
Pristojna strokovno programska komisija
oceni in ovrednoti na razpis iz drugega odstavka prejšnjega člena prijavljene
projekte realizacije igranih filmskih projektov po naslednjih merilih:


a)  ocena
  scenarija

do 30 točk


-  univerzalnost,
  relevantnost in izvirnost teme

do 10 točk


-  struktura in dramaturški
  potencial scenarija, doslednost karakterizacije likov

do 10 točk


-  pričakovana privlačnost
  filma za slovenski in evropski oziroma mednarodni kulturni prostor

do 10 točk


b)  ocena
  režiserja

do 30 točk


- odmevnost ustvarjalnega dela na
  avdiovizualnem področju do 20 točk

 


- ocena režijskega koncepta 

do 10 točk


c)  ocena
  producenta

do 20 točk


-  odmevnost producentskega
  dela na avdiovizualnem področju (strokovna in finančna kredibilnost
  producenta glede na realizirane projekte, njihovo udeležbo in dosežke na
  festivalih ter uspešnost pri gledalcih)

do 15 točk


-  prisotnost mednarodnega
  koproducenta, ki se izkazuje s sklenjeno pred/pogodbo

do 5 točk


d)  ocena
  okvirnega finančnega in terminskega načrta za produkcijo filma

do 20 točk


(upoštevajo se
  utemeljenost finančnega načrta in predračuna za realizacijo filma v posameznih
  postavkah, višina zagotovljenega lastnega deleža, deležev koproducentov in
  drugih sofinancerjev; ustreznost terminskega in distribucijsko-promocijskega
  načrta doma in v tujini).

 


20. člen
(merila za realizacijo dokumentarnega
filmskega projekta)
Pristojna strokovno programska komisija
oceni in ovrednoti na razpis iz drugega odstavka 18. člena tega pravilnika
prijavljene projekte realizacije dokumentarnih filmskih projektov po naslednjih
merilih:


a) 
  ocena pisnega in morebitnega slikovnega gradiva, iz katerega je
  razvidna vsebinska zasnova projekta oziroma scenarija, če to omogočata narava
  teme in avtorski pristop

do 30 točk


-  (upoštevajo se
  univerzalnost in relevantnost teme, izvirnost projekta, razvidnost avtorskega
  stališča ter pričakovana privlačnost filma za slovenski in evropski oziroma
  mednarodni kulturni prostor)

 


b)  ocena
  režiserja

do 30 točk


- odmevnost ustvarjalnega dela na
  avdiovizualnem področju

do 20 točk


- ocena režijskega koncepta

 


(ta naj
  vključuje vizualno podobo filma, lahko pa tudi druge segmente,
ki so za
  film specifični oziroma so dodana vrednost filma

do 10 točk


c)  ocena
  producenta

do 20 točk


-  odmevnost producentskega dela
  na avdiovizualnem področju
(strokovna in finančna kredibilnost producenta glede na realizirane
  projekte, njihov udeležbo in dosežke na festivalih ter uspešnost pri
  gledalcih)

do 15 točk


-  prisotnost mednarodnega
  koproducenta, ki se izkazuje s sklenjeno pred/pogodbo

do 5 točk


d)  ocena
  okvirnega finančnega in terminskega načrta za produkcijo filma

do 20 točk


-  (upoštevajo se
  utemeljenost finančnega načrta in predračuna za realizacijo filma v
  posameznih postavkah, višina zagotovljenega lastnega deleža, deležev
  koproducentov in drugih sofinancerjev; ustreznost terminskega in
  distribucijsko-promocijskega načrta doma in v tujini).

 


21. člen
(merila za realizacijo animiranega
filmskega projekta)
Pristojna strokovno programska komisija
oceni in ovrednoti na razpis iz drugega odstavka 18. člena tega pravilnika
prijavljene projekte realizacije animiranih filmskih projektov po naslednjih
merilih:


a)  ocena
  scenarija

do 20 točk


(upoštevajo se
  univerzalnost in relevantnost teme, izvirnost projekta in pripovednega
  postopka ter pričakovana privlačnost filma za slovenski in evropski oziroma
  mednarodni kulturni prostor)

 


b)  ocena
  likovne zasnove filma in (osnutka) zgodborisa

do 15 točk


(izvirnost
  likovne zasnove, karakterizacija likov, estetske kakovosti, pričakovana
  zahtevnost izvedbe)

 


c)  ocena
  režiserja 

do 25 točk


- odmevnost ustvarjalnega dela na
  avdiovizualnem področju 

do 20 točk


- ocena režijskega koncepta

 


(ta naj
  vključuje vizualno podobo filma, lahko pa tudi druge segmente,
ki so za
  film specifični oziroma so dodana vrednost filma

do 5 točk


d)  ocena
  glavnega animatorja

do 10 točk


- odmevnost ustvarjalnega dela na
  avdiovizualnem področju

 


e)  ocena
  producenta

do 20 točk


-  odmevnost producentskega
  dela na avdiovizualnem področju 
(strokovna in finančna kredibilnost producenta glede na realizirane
  projekte, njihov udeležbo in dosežke na festivalih ter uspešnost pri
  gledalcih)

do 10 točk


-  prisotnost mednarodnega
  koproducenta, ki se izkazuje s sklenjeno pred/pogodbo

do 10 točk


f)   ocena
  okvirnega finančnega in terminskega načrta za produkcijo filma

do 10 točk


(upoštevajo se
  utemeljenost finančnega načrta in predračuna za realizacijo filma v
  posameznih postavkah, višina zagotovljenega lastnega deleža, deležev
  koproducentov in drugih financerjev; ustreznost terminskega in
  distribucijsko-promocijskega načrta doma in v tujini).

 


22. člen
(merila za ocenjevanje realizacije
manjšinskih koprodukcij)
Pristojna strokovno programska komisija
oceni in ovrednoti na razpis iz drugega odstavka 18. člena tega pravilnika
prijavljene projekte manjšinskih koprodukcij po naslednjih merilih:


a)  ocena
  scenarija

do 30 točk


-  univerzalnost,
  relevantnost in izvirnost teme

do 5 točk


-  struktura in
  prepričljivost zgodbe, doslednost karakterizacije likov,
zasedba vlog

do 10 točk


-  pričakovana privlačnost
  filma za slovenski in evropski oziroma mednarodni kulturni prostor

do 5 točk


-  navzočnost Slovenije,
  Slovencev, slovenskega jezika oziroma slovenske kulture v scenariju

do 10 točk


b)  ocena
  režiserja

do 15 točk


(odmevnost
  ustvarjalnega dela na avdiovizualnem področju)

 


c) 
  angažiranost slovenskih soavtorjev, avtorjev prispevkov in igralske
  zasedbe filma

do 15 točk


d)  angažiranost
  tehničnih zmogljivosti v Republiki Sloveniji

do 15 točk


- snemanje v Republiki Sloveniji
  (za 2 snemalna dni 1 točka)

do 10 točk


- poprodukcija zvoka oziroma slike
  v Republiki Sloveniji (za vsako 2,5 točki)

do 5 točk


e)  ocena
  glavnega producenta in slovenskega koproducenta

do 15 točk


-  odmevnost dela glavnega
  producenta na avdiovizualnem področju (strokovna in finančna kredibilnost
  producenta glede na realizirane projekte, njihovo udeležbo in dosežke na
  festivalih ter uspešnost pri gledalcih)

do 5 točk


-  odmevnost dela slovenskega
  producenta na avdiovizualnem področju (strokovna in finančna kredibilnost
  producenta glede na realizirane projekte, njihovo udeležbo in dosežke na
  festivalih ter uspešnost pri gledalcih)

do 10 točk


f)   ocena
  okvirnega finančnega in terminskega načrta za produkcijo filma

do 10 točk


(upoštevajo se
  utemeljenost finančnega načrta in predračuna za realizacijo filma v
  posameznih postavkah, višina zagotovljenega lastnega deleža, deležev
  koproducentov in drugih sofinancerjev; ustreznost terminskega in
  distribucijsko-promocijskega načrta doma in v tujini).

 


23. člen
(število točk)
(1) Posamezen projekt iz 19., 20., 21.
in 22. člena tega pravilnika je lahko ocenjen z največ 100 točkami.
(2) Z besedilom razpisa iz drugega
odstavka 18. člena tega pravilnika se določi število točk, ki ga mora vsak
prijavljeni projekt doseči, da ga pristojna strokovno programska komisija
predlaga direktorju v sofinanciranje.
(3) Ne glede na določbo prejšnjega
odstavka, pristojna strokovno programska komisija direktorju ne more predlagati
v sofinanciranje projekta, ki pri merilu točke a 19. 20. in 22. člena tega
pravilnika ni dosegel vsaj 20 točk in pri merilu točk a in b 21. člena tega
pravilnika ni dosegel skupaj vsaj 20 točk.
24. člen
(realizacija celovečernih prvencev)
(1) Namen sofinanciranja realizacije
celovečernih prvencev je omogočanje realizacije filma režiserjem, ki še niso
režirali celovečernega filma, so pa režirali vsaj eno avdiovizualno delo.
(2) Na razpisu za sofinanciranje
realizacije celovečernih prvencev lahko sodelujejo producenti, registrirani za
dejavnosti produkcija filmov, video filmov, televizijskih oddaj (J59.110).
25. člen
(merila za ocenjevanje realizacije
projektov celovečernih prvencev)
Pristojna strokovno programska komisija
oceni in ovrednoti na razpis iz drugega odstavka 24. člena tega pravilnika
prijavljene projekte po naslednjih merilih:


a)  ocena
  scenarija

do 35 točk


-  univerzalnost,
  relevantnost in izvirnost teme

do 10 točk


-  struktura in
  prepričljivost scenarija, karakterizacija likov, dialogi

do 15 točk


-  pričakovana privlačnost
  filma za slovenski in evropski oziroma mednarodni kulturni prostor

do 10 točk


b)  ocena
  režiserja

do 30 točk


-  ustrezna univerzitetna
  izobrazba filmske smeri

5 točk


-  odmevnost ustvarjalnega
  dela na avdiovizualnem ali drugem kulturnem področju

do 15 točk


-  ocena režijskega koncepta

do 10 točk


(ta naj
  vključuje vizualno podobo filma, lahko pa tudi druge segmente, ki so za
  film specifični oziroma so dodana vrednost filma)

 


c)  ocena
  producenta in morebitnih koproducentov

do 15 točk


-  odmevnost producentskega
  dela na avdiovizualnem ali drugem kulturnem področju (strokovna in finančna
  kredibilnost producenta glede na realizirane projekte, njihovo udeležbo in
  dosežke na festivalih, uspešnost pri gledalcih, prisotnost mednarodnega
  koproducenta)

 


d)  ocena
  okvirnega finančnega in terminskega načrta za produkcijo filma

do 20 točk


(upoštevajo se
  utemeljenost finančnega načrta in predračuna za realizacijo filma v
  posameznih postavkah, višina zagotovljenega lastnega deleža, deležev
  koproducentov in drugih sofinancerjev; ustreznost terminskega in
  distribucijsko-promocijskega načrta doma in v tujini).

 


26. člen
(število točk)
(1) Posamezen projekt iz prejšnjega
člena je lahko ocenjen z največ 100 točkami.
(2) Z besedilom razpisa iz drugega
odstavka 24. člena tega pravilnika se določi število točk, ki ga mora vsak
prijavljeni projekt doseči, da ga pristojna strokovna komisija predlaga
direktorju v sofinanciranje.
27. člen
(realizacija študijskih filmov in
študijskih televizijskih del)
(1) Namen sofinanciranja realizacije
študijskih filmov in študijskih televizijskih del je spodbujanje ustvarjalnosti
študentov, ki se na visokošolski ravni pripravljajo za umetniške poklice na
avdiovizualnem področju, in omogočanje rasti slovenske filmske kulture v
celoti.
(2) Agencija pridobi predloge za
oblikovanje programa realizacije študijskih filmov, študijskih televizijskih
del in drugih umetniških avdiovizualnih del z razpisom, na katerem lahko
sodelujejo visokošolske ustanove s sedežem v Republiki Sloveniji, ki pri
izvajanju nacionalnega programa visokega šolstva na študijskem področju
umetnost po klasifikaciji ISCED izobražujejo za umetniške poklice na področju
filma in televizije.
(3) Agencija sofinancira realizacijo
študijskih filmov in študijskih televizijskih del na podlagi vloge, ki mora
vsebovati:
-      
dokazilo, da prijavitelj izvaja nacionalni
program visokega šolstva na študijskem področju umetnost po klasifikaciji
ISCED;
-      
dokazilo, da prijavitelj izvaja veljavni
visokošolski študijski program za umetniške smeri s področja filma in televizije;
-      
dokazila, da visokošolski študijski program
izvajajo visokošolski učitelji, habilitirani za ustrezna umetniška področja;
-      
opredelitev temeljnih ciljev programa oziroma
splošnih in predmetno-specifičnih kompetenc;
-      
navedbo podatkov o študentih in naslovih
projektov;
-      
finančni načrt projektov;
-      
terminski načrt realizacije projektov.
28. člen
(merila za realizacijo študentskih filmov
in študentskih avdiovizualnih del)
Pristojna strokovno programska komisija
oceni in ovrednoti na razpis iz drugega odstavka 27. člena tega pravilnika
prijavljene projekte po naslednjih merilih:


a) 
  predhodne reference prijavitelja kot nosilca visokošolskih študijskih
  programov za umetniške smeri s področja filma in televizije (festivalske
  reference in nagrade v preteklih sedmih letih)

do 40 točk


b) 
  ocena primernosti temeljnih ciljev programa za razvoj slovenskega
  audiovizualnega prostora

do 30 točk


c) 
  ocena prispevka diplomantov visokošolskih študijskih programov
  prijavitelja za razvoj slovenske filmske kulture v celoti

do 30 točk


29. člen
(število točk)
(1) Posamezen projekt iz prejšnjega
člena je lahko ocenjen z največ 100 točkami.
(2) Z besedilom razpisa iz drugega
odstavka 27. člena tega pravilnika se določi število točk, ki ga mora vsak
prijavljeni projekt doseči, da ga pristojna strokovna komisija predlaga
direktorju v financiranje.
30. člen
(povečave in transferji)
(1) Namen sofinanciranja povečav in
transferjev je spodbujanje filmske ustvarjalnosti z omogočanjem izdelave
filmskih kinematografskih kopij na področju igranega, dokumentarnega in
animiranega filma ne glede na njegovo trajanje, zvrst ali žanr.
(2) Na razpisu za sofinanciranje
povečav in transferjev lahko sodelujejo producenti, registrirani za dejavnosti
produkcija filmov, video filmov, televizijskih oddaj (J59.110) s filmi,
posnetimi po slikovnih in zvočnih standardih, ki zagotavljajo možnost izdelave
kakovostnih filmskih kinematografskih kopij.
31. člen
(merila za ocenjevanje povečav in
transferjev)
Pristojna strokovno programska komisija
oceni in ovrednoti na razpis iz drugega odstavka 27. člena tega pravilnika
prijavljene projekte po naslednjih merilih:


a)  kakovost
  filma

do 30 točk


-  relevantnost teme in
  prepričljivost filmske pripovedi

do 10 točk


-  režijska kakovost filma

do 10 točk


-  kakovost prispevkov drugih
  avtorjev, soavtorjev, avtorjev prispevkov in izvajalcev

do 10 točk


b)  produkcijsko-tehnična
  kakovost filma

do 20 točk


- kakovost originalnega zvoka

do 10 točk


- kakovost originalne slike

do 10 točk


c)  tržno-promocijski
  potencial filma

do 30 točk


- ocena potenciala v Republiki
  Sloveniji

do 20 točk


- ocena potenciala v tujini
  (upoštevaje filmske festivale)

do 10 točk


d) 
  ocena okvirnega finančnega in terminskega načrta za povečavo oziroma
  transfer filma

do 20 točk


(upoštevajo se
  utemeljenost finančnega načrta in predračuna za povečavo filma v posameznih
  postavkah, višina zagotovljenega lastnega deleža, deležev koproducentov in
  drugih sofinancerjev; ustreznost terminskega in distribucijsko-promocijskega
  načrta doma in v tujini).

 


32. člen
(število točk)
(1) Posamezen projekt iz prejšnjega
člena je lahko ocenjen z največ 100 točkami.
(2) Z besedilom razpisa iz 30. člena
tega pravilnika se določi število točk, ki ga mora vsak prijavljeni projekt
doseči, da ga pristojna strokovno programska komisija predlaga direktorju v
sofinanciranje.
33. člen
(digitalizacija slovenske kinematografije)
(1) Namen sofinanciranja
digitalizacije slovenske kinematografije je distribucija kinematografskih
filmov na način, ki bo omogočal javno predvajanje filmov na profesionalnih
digitalnih avdiovizualnih sistemih oziroma nosilcih.
(2) Agencija pridobi predloge za
sofinanciranje digitalizacije slovenske kinematografije z razpisom, na katerem
lahko sodelujejo prijavitelji, ki so registrirani za kinematografsko dejavnost
in le-to izvajajo na območju Republike Slovenije. Z razpisom se podrobneje
določajo omejitve in tehnični parametri, v okviru katerih lahko prijavitelj
kandidira na razpisu za digitalizacijo slovenske kinematografije.
34. člen
(merila za ocenjevanje digitalizacije
slovenske kinematografije)
(1) Agencija pridobi predloge za
sofinanciranje digitalizacije slovenske kinematografije z razpisom za
sofinanciranje digitalizacije prikazovanja.
(2) Pristojna strokovno programska
komisija za ocenjevanje predlogov projektov, prijavljenih na razpis iz drugega
odstavka prejšnjega člena za sofinanciranje digitalizacije prikazovanja, oceni
prijavljene projekte po naslednjih merilih:


a)  Programska
  merila

do 25 točk


-  večinska zastopanost
  slovenskih in evropskih filmov ter filmov tretjega sveta v koledarskem letu
  pred letom objave razpisa

do 20 točk


-  članstvo v Europa Cinemas

5 točk


b) 
  Merila uspešnosti delovanja, lokacijski potencial kina in regijska
  pokritost s kinematografsko dejavnostjo

do 25 točk


-  število obiskovalcev (do
  1000 obiskovalcev letno 2 točki, od 1001 do 3000 obiskovalcev letno 4 točke,
  od 3001 in 5000 obiskovalcev letno 6 točk, od 5001 in 7000 obiskovalcev letno
  8 točk in nad 7000 obiskovalcev letno 10 točk)

do 10 točk


-  frekventnost lokacije
  kinematografa, ocena tržnega potenciala kina

do 5 točk


-  regijska pokritost s
  kinematografsko dejavnostjo; pomen za enakomeren razvoj kakovostne programske
  ponudbe na celotnem področju RS

do 10 točk


c)  Merila
  pogojev za brezhibno delovanje digitalnega kina

do 25 točk


-  ocena stanja obstoječe
  tehnične opreme kina in možnosti nadgraditve opreme za digitalizacijo

do 15 točk


-  ocena vzdrževanosti
  infrastrukture kina

do 10 točk


d)  Merila
  potrjenosti finančne konstrukcije projekta digitalizacije

do 25 točk


-  pismo o nameri občine,
  usklajeno z NR-investicijskim programom občine oziroma odločba ali pogodba z
  občino

do 10 točk


-  višina lastne investicije

do 10 točk


-  dokazilo o prijavi in
  upravičenosti kandidature na razpis Media

5 točk.


35. člen
(število točk)
(1) Posamezen projekt iz prejšnjega
člena je lahko ocenjen z največ 100 točkami.
(2) Z besedilom razpisa iz drugega
odstavka 33. člena tega pravilnika se določi število točk, ki ga mora vsak
prijavljeni projekt doseči, da ga pristojna strokovna komisija predlaga
direktorju v financiranje.
36. člen
(sofinanciranje filmskih festivalov v
Republiki Sloveniji)
(1) Namen sofinanciranja filmskih
festivalov v Republiki Sloveniji je spodbujanje filmske kulture, filmske vzgoje
ter omogočanje publiki, da se seznani s sodobnimi praksami domače in tuje
filmske ustvarjalnosti.
(2) Na razpisu za sofinanciranje
filmskih festivalov lahko sodelujejo pravne osebe ali samostojni podjetniki
posamezniki, registrirani za opravljanje dejavnosti s področja filmske in video
dejavnosti ali za organizacijo kulturnih ali drugih prireditev.
(3) Razpis za sofinanciranje filmskih
festivalov v Republiki Sloveniji ni namenjen sofinanciranju Festivala slovenskega
filma.
37. člen
(merila za ocenjevanje filmskih festivalov
v Republiki Sloveniji)
Pristojna strokovno programska komisija
oceni in ovrednoti na razpis iz drugega odstavka prejšnjega člena prijavljene
projekte po naslednjih merilih:


a)  ocena
  festivalskega delovanja prijavitelja za obdobje vsaj enega leta

do 40 točk


-  iz naslovov prikazanih
  filmov ter navedbe obfestivalskih dogodkov
razvidna kakovost dosedanjega programa

do 20 točk


-  iz števila predvajanj,
  števila gledalcev in izdanih publikacij razviden obseg dosedanjega programa

do 10 točk


-  iz števila, obsega in
  kakovosti medijskih zapisov razvidna odmevnost prijaviteljeve festivalske
  odmevnosti

do 10 točk


b)  ocena
  programskih usmeritev

do 20 točk


(upošteva se
  strokovna utemeljenost programskih usmeritev, zasnova programskih sklopov,
  napoved gostov in združljivost programske usmeritve s programsko politiko
  sklada)

 


c) 
  ocena načrtovanega števila prikazanih filmov, števila predstav in
  pričakovanega števila gledalcev

do 10 točk


(upoštevajo se
  strokovna utemeljenost načrtovanega števila prikazanih filmov, načrtovanega
  števila predstav in načrtovanega števila gledalcev)

 


d)  
  ocena dokazil o zagotovljenem financiranju prijaviteljeve festivalske
  dejavnosti

do 15 točk


(upošteva se
  verodostojnost in uresničljivost dokazil)

 


e)  ocena
  finančnega načrta

do 15 točk


(upošteva se
  utemeljenost finančnega načrta v posameznih postavkah ter uresničljivost
  izjave o zaprtju finančne konstrukcije, obseg sredstev, ki jih za
  financiranje projekta zagotavlja prijavitelj, ter verodostojnost in
  uresničljivost predloženih dokazil).

 


38. člen
(število točk)
(1) Posamezen projekt iz prejšnjega
člena je lahko ocenjen z največ 100 točkami.
(2) Z besedilom razpisa iz drugega
odstavka 36. člena tega pravilnika se določi število točk, ki ga mora vsak
prijavljeni projekt doseči, da ga pristojna strokovno programska komisija
predlaga direktorju v sofinanciranje.
39. člen
(sofinanciranje kulturno vzgojnih filmskih
projektov v Republiki Sloveniji)
(1) Namen sofinanciranja kulturno
vzgojnih filmskih projektov v Republiki Sloveniji je izobraževanje na področju
filmske kulture in izvajanje filmskih vzgojnih programov.
(2) Na razpisu za sofinanciranje
kulturnih vzgojnih filmskih projektov v Republiki Sloveniji lahko sodelujejo
pravne in fizične osebe, registrirane za opravljanje kulturno-umetniških
dejavnosti ter posredovanje kulturnih dobrin v Republiki Sloveniji.
40. člen
(merila za izbor kulturno vzgojnih
filmskih projektov)
(1) Pristojna strokovno programska
komisija oceni in ovrednoti na razpis iz drugega odstavka prejšnjega člena
prijavljene projekte po naslednjih merilih:


a) 
  ocena kulturno vzgojnega delovanja prijavitelja za obdobje vsaj enega
  leta

do 40 točk


-  iz navedbe
  kulturno-vzgojnih dogodkov ter referenc predavateljev oziroma vodij kulturno
  vzgojnega programa razvidna kakovost dosedanjega programa

do 20 točk


-  iz števila predavanj in
  udeležencev ter izdanih publikacij razviden obseg dosedanjega programa

do 10 točk


-  iz števila, obsega in
  kakovosti medijskih zapisov razvidna odmevnost prijaviteljeve dejavnosti

do 10 točk


b)  ocena
  programskih usmeritev

do 20 točk


(upošteva se
  strokovna utemeljenost programskih usmeritev, zasnova programa kulturno
  vzgojna dela, napoved in reference predavateljev)

 


c) 
  ocena načrtovanega števila kulturno-vzgojnih dogodkov in pričakovanega
  števila udeležencev

do 10 točk


(upoštevajo se
  strokovna utemeljenost načrtovanega števila dogodkov, načrtovanega števila
  predavanj, delavnic in načrtovanega števila udeležencev)

 


d) 
  ocena dokazil o zagotovljenem financiranju prijaviteljeve kulturno
  vzgojne dejavnosti

do 15 točk


(upošteva se
  verodostojnost in uresničljivost dokazil)

 


e)  ocena
  finančnega načrta

do 15 točk


(upošteva se
  utemeljenost finančnega načrta v posameznih postavkah) ter uresničljivost
  izjave o zaprtju finančne konstrukcije, obseg sredstev, ki jih za
  financiranje projekta zagotavlja prijavitelj, ter verodostojnost in
  uresničljivost predloženih dokazil).

 


41. člen
(število točk)
(1) Posamezen projekt iz prejšnjega
člena je lahko ocenjen z največ 100 točkami.
(2) Z besedilom razpisa iz 39. člena
tega pravilnika se določi najmanjše število točk, ki ga mora vsak prijavljeni
projekt doseči, da ga pristojna strokovno programska komisija predlaga
direktorju v sofinanciranje.
42. člen
(sofinanciranje programov organizirane
filmske stroke)
(1) Agencija sodeluje z interesnimi
organizacijami na področju filmskih in avdiovizualnih dejavnosti ter s
sorodnimi organizacijami, spodbuja razvoj filmske in avdiovizualne kulture,
tudi tako da spodbuja programe interesnih organizacij in skrbi za afirmacijo
stroke.
(2) Na razpisu za sofinanciranje
programov organizirane filmske stroke lahko sodelujejo pravne osebe zasebnega
prava in fizične osebe, ki delujejo na področju avdiovizualne, filmske in
kinematografske dejavnosti.
43. člen
(merila in kriteriji za sofinanciranje
programov organizirane filmske stroke)
(1) Pristojna strokovno programska
komisija oceni in ovrednoti na razpis iz drugega odstavka 42. člena tega pravilnika
prijavljene projekte po naslednjih merilih:

a)  vsebina
  programa

40 točk


- Kakovost in pomen prijavljenega
  vsebinskega koncepta programa

do 20 točk


- Načrtovana odzivnost oziroma
  odmevnost programa

do 10 točk


- Terminski načrt izvedbe programa

do 10 točk


b)  dosedanja
  dejavnost prijavitelja

20 točk


- reference glede na dosedanji
  program, medijski odzivi

do 10 točk


- število udeležencev do sedaj
  izvajanih programov

do 10 točk


c)  reference
  in strokovna kredibilnosti prijavitelja

40 točk


- obseg in struktura članstva

do 15 točk


- finančna kredibilnost,
  solventnost prijavitelja

do 10 točk


- utemeljenost finančnega načrta
  prijavljenega programa in dejavnosti

do 15 točk

44. člen
(število točk)
(1) Posamezen projekt iz prejšnjega
člena je lahko ocenjen z največ 100 točkami.
(2) Z besedilom razpisa iz drugega
odstavka 42. člena tega pravilnika se določi število točk, ki ga mora vsak
prijavljeni projekt doseči, da ga pristojna strokovno programska komisija
predlaga direktorju v sofinanciranje.
POSTOPEK IZBORA PROJEKTOV
45. člen
(potek postopka izbora projektov)
Razpisi se izvajajo po naslednjih fazah:
a.   uvedba postopka:
-
priprava podlag za sprejem sklepa o začetku
postopka;
-
sprejem sklepa o začetku postopka;
-
objava razpisa;
b.   priprava vlog za obravnavo ter zavržbe:
- 
evidentiranje prispelih vlog;
- 
odpiranje vlog;
- 
pozivanje na dopolnitev nepopolnih vlog in
njihovo dopolnjevanje;
- 
izdaja posamičnih sklepov o zavržbi nepopolnih
in nepravočasnih vlog ter vlog, ki jih niso vložile upravičene osebe;
c.   ocenjevanje in vrednotenje vlog:
-
ocenjevanje in vrednotenje ustreznih vlog;
-
oblikovanje končnega predloga strokovno
programske komisije;
d.   izbor projektov oziroma programov: izdaja posamičnih odločb o
odobritvi ali zavrnitvi sofinanciranja projekta.
46. člen
(sklep)
Direktor agencije sprejme sklep o začetku
postopka za izbiro projektov filmskih in avdiovizualnih dejavnosti, s katerim
določi:
-      
razpisno področje s strokovno utemeljitvijo;
-      
postopek;
-      
okvirna vrednost razpisanih sredstev;
-      
datum objave;
-      
besedilo razpisa.
47. člen
(izvedba razpisa)
(1) Besedilo
razpisa se objavi na spletnem mestu agencije, v Uradnem listu Republike
Slovenije pa se objavi informacija o razpisu.
(2) Besedilo razpisa mora vsebovati
najmanj podatke, določene z zakonom, ki ureja uresničevanje interesa za
kulturo.
(3) V času trajanja razpisa mora biti
razpisna dokumentacija dosegljiva vsem zainteresiranim na spletnem mestu in
sedežu agencije.
48. člen
(sprejemanje in evidentiranje vlog)
(1) Vloge se lahko oddajo na sedežu
agencije, pošljejo po pošti ali preko osebe, ki opravlja posredovanje vlog kot
svojo dejavnost.
(2) Vsaka prispela vloga in njene
morebitne dopolnitve se evidentirajo kot ena zadeva.
(3) Uradna oseba agencije, ki sprejema
vloge, prispele na razpis, na vsaki vlogi jasno označi datum prejema oziroma
oddaje na pošti. Na enak način evidentira tudi vsako dopolnitev oziroma
spremembo vloge.
49. člen
(odpiranje vlog, prispelih na razpis)
(1) Vloge, prispele na razpis, odpre
komisija za odpiranje vlog, ki jo izmed zaposlenih na agenciji imenuje direktor
agencije. Odpiranju sme prisostvovati predstavnik prijavitelja, ki kandidira na
razpisu. Komisijo sestavljajo najmanj trije člani.
(2) O odpiranju vlog se piše zapisnik,
ki vsebuje najmanj naslednje podatke:
-      
naziv in sedež agencije;
-      
datum in čas začetka ter konca odpiranja vlog;
-      
imena navzočih ter odsotnih članov komisije;
-      
imena navzočih oseb, ki kandidirajo na razpisu,
oziroma njihovih predstavnikov;
-      
seznam prispelih vlog z navedbo šifre vloge,
nazivom oziroma imenom prijavitelja ter naslovom projekta in
-      
ugotovitve o pravočasnosti in popolnosti
prispelih vlog ter o upravičenosti oseb, ki so vloge podale.
(3) Komisija za odpiranje vlog
pripravi za vse popolne in pravočasne vloge upravičenih oseb (v nadaljnjem
besedilu: ustrezne vloge) skupno poročilo in ga preda skupaj z vlogami
pristojnemu uslužbencu agencije. Skupno poročilo mora vsebovati šifro vloge,
podatke o prijavitelju in naslov projekta.
(4) Na podlagi ugotovitve iz zapisnika
iz drugega odstavka tega člena, da je pravočasna vloga upravičene osebe
formalno nepopolna, pristojni uslužbenec agencije pozove stranko, da jo dopolni
v petih dneh od prejema poziva k dopolnitvi. Po izteku roka za dopolnitev,
komisija za odpiranje vlog sestavi zapisnik, ki vsebuje seznam formalno
nepopolnih vlog z navedbo šifre vloge, nazivom oziroma imenom prijavitelja ter
naslovom projekta in ugotovitve, ali so formalno nepopolne vloge pravočasno in
v celoti dopolnjene. Komisija za odpiranje vlog pripravi poročilo o vlogah, ki
so bile pravočasno in v celoti dopolnjene. Poročilo mora vsebovati podatke,
določene v prejšnjem odstavku.
50. člen
(zavrženje vlog)
(1) Na podlagi zapisnika o odpiranju
oziroma dopolnjevanju vlog iz prejšnjega člena direktor agencije s posamičnim
sklepom zavrže vlogo, ki ni pravočasna ali popolna ali ki je ni vložila
upravičena oseba.
(2) Vloga, prispela na razpis je
pravočasna, če je prispela v roku, določenem v besedilu razpisa.
(3) Vloga je popolna, če vsebuje vse
obvezne sestavine, ki jih določa besedilo razpisa. Za popolno se šteje tudi nepopolna
vloga, ki jo je stranka v celoti dopolnila v petih dneh od prejema poziva k
dopolnitvi. Vloga se šteje za popolno tudi v primeru, da se je prijavitelj na
isti razpis prijavil z več projekti in je samo eni od vlog priložil vse obvezne
sestavine.
(4) Upravičena oseba je tista oseba,
katere vloga izpolnjuje pogoje, določene v besedilu razpisa. Izpolnjevanje
pogojev se ugotavlja na podlagi obveznih dokazil in vloge stranke.
51. člen
(ocenjevanje in vrednotenje)
(1) Strokovno presojo in ocenjevanje
vseh pravočasnih in popolnih vlog upravičenih oseb izvede pristojna strokovno
programska komisija.
(2) Pristojna strokovno programska
komisija oceni prijavljene projekte po merilih, določenih s tem pravilnikom.
(3) Scenarist, režiser in producent
igranih, dokumentarnih filmskih projektov ter scenarist, režiser, glavni
animator in producent animiranih filmskih projektov, imajo pred ocenitvijo
pravico do predstavitve prijavljenega projekta, ki lahko traja največ 45 minut.
Zahtevo po predstavitvi mora predlagatelj navesti že v vlogi. Predstavitev
projekta lahko predlaga tudi direktor. Na predstavitvi mora biti obvezno
prisoten direktor agencije oziroma z njegove strani pooblaščena oseba ter oseba,
pristojna za izvedbo razpisa.
52. člen
(poročilo strokovno programske komisije)
(1) Na podlagi ocene projektov
pristojna strokovno programska komisija pripravi direktorju agencije poročilo,
ki mora vsebovati:
-      
šifro vloge;
-      
podatke o prijavitelju;
-      
naslov projekta, navedenega v vlogi;
-      
mnenje in obrazložene ocene projektov,
prijavljenih na razpis;
-      
predlog, kateri projekti naj se financirajo in
kateri naj se zavrnejo ter
-      
predlog o višini oziroma deležu sofinanciranja
projekta.
(2) Poročilo iz prejšnjega odstavka
vsebuje tudi po prednostnem redu razvrščeno rezervno listo projektov ustreznih
vlog, ki lahko postanejo predmet sofinanciranja v primeru sprostitve ali
povečanja proračunskih sredstev ali rezervno listo, na podlagi katere se lahko
povečuje obseg sofinanciranja že odobrenih programov ali projektov.
53. člen
(odločitev direktorja)
(1) Po pridobitvi poročila pristojne
strokovno programske komisije iz prejšnjega člena tega pravilnika, direktor v
roku osmih dni povabi prijavitelje projektov, ki jih je glede na število točk
pristojna strokovno programska komisija predlagala direktorju v sofinanciranje,
na usklajevanje finančnih, časovnih in vseh drugih modalitet izvedbe
prijavljenega projekta.
(2) O sofinanciranju prijavljenih
projektov odloča direktor na podlagi mnenj in obrazloženih ocen o prijavljenih
projektih, podanih s strani pristojnih strokovno programskih komisij agencije,
razpoložljivih sredstev in poslovno-programskega načrta dela, zanesljivosti
izpolnjevanja obveznosti producenta do agencije (in Filmskega sklada Republike
Slovenije kot njenega pravnega predhodnika) po poprej sklenjenih pogodbah. Pri
odločitvi mora direktor upoštevati tudi izvedljivost projekta glede na finančni
načrt in predračun projekta.
(3) Če se direktor ne strinja z mnenji
in ocenami posamezne strokovno programske komisije o sofinanciranju projektov,
lahko sprejme odločitev, ki ne sledi mnenjem in ocenam strokovno programskih
komisij agencije.
(4) V primeru iz prejšnjega odstavka
mora direktor razloge za takšno svojo odločitev obrazložiti. Obrazložitev mora
direktor nemudoma posredovati svetu agencije, ki mora na prvi naslednji seji o
tem sprejeti mnenje. Posredovanje obrazložitve razlogov iz prejšnjega stavka ne
zadrži odločitve direktorja.
(5) Vabilo iz prvega odstavka tega
člena se pošlje pisno, v njem morata biti navedena ocena in mnenje strokovno
programske komisije in predlagana višina sofinanciranega projekta. Neizbranim
prijaviteljem izda direktor odločbo najkasneje v roku 30 dni po pridobitvi
poročila iz prejšnjega člena tega pravilnika.
(6) Zapisnik izvedbenega usklajevanja
z vsemi usklajenimi modalitetami projekta, ki ga podpišeta prijavitelj projekta
in direktor, se doda v razpisno dokumentacijo projekta in v primeru
sofinanciranja projekta zavezuje prijavitelja in agencijo.
(7) Če se prijavitelj vabilu na
izvedbeno usklajevanje ne odzove ali če finančnih, časovnih in vseh drugih
modalitet izvedbe projekta ni mogoče uskladiti, se šteje, da je prijavitelj
odstopil od zahteve za sofinanciranje projekta, na kar mora agencija prijavitelja
v vabilu opozoriti.
(8) Ko se izvedbena usklajevanja iz
prejšnjega odstavka končajo, direktor pripravi končni predlog projektov in izda
odločbe o sofinanciranju izbranih projektov.
54. člen
(pritožba)
(1) Zoper odločbo agencije ima
prijavitelj pravico do pritožbe v roku 15 dni od dneva njene vročitve. O
pritožbi odloča ministrstvo, pristojno za kulturo.
(2) Pritožba se vloži pisno ali ustno
na zapisnik pri agenciji. Vložena pritožba ne zadrži podpisa pogodb s prijavitelji
izbranih projektov za sofinanciranje.
(3) Predmet pritožbe ne morejo biti
merila za ocenjevanje vlog in pogoji razpisa.
Ureditev medsebojnih razmerij s
pogodbo
55. člen
(pogodba)
(1) Na podlagi dokončne odločbe iz 53.
člena tega pravilnika se sklene pogodba, s katero se uredijo medsebojne pravice
in obveznosti agencije in prijavitelja, katerega projekt je bil sprejet v
sofinanciranje (v nadaljnjem besedilu: izbrani prijavitelj). Pogodba se glede
na določbe razpisa sklene za določen čas, vendar največ za dve leti od podpisa
pogodbe o sofinanciranju projekta.
(2) Pred sklenitvijo pogodbe direktor
povabi izbranega prijavitelja projekta na uskladitev tistih določb pogodbe, ki
jih je treba prilagoditi posebnostim posameznega projekta.
(3) O usklajevanju se sestavi
zapisnik, ki ga podpišeta izbrani prijavitelj projekta in direktor.
(4) Na podlagi zapisnika iz prejšnjega
odstavka, agencija pisno pozove izbranega prijavitelja k sklenitvi pogodbe iz
prvega odstavka tega člena.
(5) Če izbrani prijavitelj projekta v
roku 15 dni po vročitvi vabila iz drugega odstavka tega člena oziroma, če v
roku iz tega odstavka ne sklene predlagane pogodbe, se šteje, da je odstopil od
sofinanciranja programa projekta z javnimi sredstvi, da pogodba ni sklenjena in
da je agencija prosta obveznosti, ki bi zanjo izhajale iz odločbe o
sofinanciranju, na kar mora biti izbrani prijavitelj v vabilu oziroma pozivu
predhodno opozorjen. Rok za podpis pogodbe se lahko podaljša, če izbrani
prijavitelj agenciji pisno sporoči objektivne razloge za podaljšanje roka ali
se lahko skrajša v skladu z roki, ki jih urejajo predpisi o zaključku
proračunskega leta.
56. člen
(vsebina pogodbe)
(1) Pogodba mora vsebovati naslednje
sestavine:
1.    
pogodbene stranke (naziv oziroma ime, naslov,
davčna številka, številka transakcijskega računa in zastopnika izvajalca);
2.    
predmet pogodbe;
3.    
kateri namen in cilji pogodbe sestavljajo javni
interes, kot je splošno opredeljen v predpisu oziroma nacionalnem programu za
kulturo;
4.    
cilje, ki bodo realizirani v obdobju sklenitve
pogodbe zaradi uresničitve namena pogodbe, roke, v katerih morajo biti cilji
doseženi, in kriterije za spremljanje njihovega uresničevanja;
5.    
trajanje pogodbe;
6.    
obseg, roke in način zagotavljanja sredstev
agencije;
7.    
vrednost projekta in višino dodeljenih sredstev
s strani agencije;
8.    
terminski plan porabe sredstev;
9.    
rok, do katerega lahko izbrani prijavitelj črpa
proračunska sredstva;
10. 
navedbo dokazil in elementov zahtevka za
izplačilo dodeljenih sredstev;
11. 
skrbnike pogodb vseh pogodbenih strank;
12. 
določbo o obveznosti poročanja o izvedbi
projekta, obveznosti poročila o poteku in rezultatih porabe dodeljenih sredstev
oziroma najmanj zaključnega poročila;
13. 
določbo, da mora izbrani prijavitelj sproti
obveščati agencijo o spremembah, ki lahko vplivajo na izpolnitev pogodbenih
obveznosti;
14. 
določbo o dolžnosti sodelovanja izbranega
prijavitelja (izbrani prijavitelj se je dolžan odzivati na poziv agencije po
posredovanju dokumentacije in pojasnilih, vezanih na izvedbo projekta);
15. 
pravico agencije, da spremlja in nadzira
izvajanje pogodbe ter namensko porabo proračunskih sredstev;
16. 
določbo o obveznosti producenta, da arhirivira
projektno obračunsko dokumentacijo za čas, določen v pogodbi (vendar ne manj
kot 5 let);
17. 
določbo o urejenosti avtorskih in sorodnih
pravic na filmu – o prenosu materialnih avtorskih pravic na producenta;
18. 
določbo, da mora izbrani prijavitelj ob
nenamenski porabi dodeljenih sredstev ali ob neizpolnitvi predmeta pogodbe že
izplačana sredstva vrniti agenciji, skupaj z zakonitimi zamudnimi obrestmi;
19. 
določbe o sankcijah zaradi neizpolnjevanja pogodbenih
obveznosti;
20. 
določbe o sofinanciranju in izvedbi promocije
in distribucije filma v slovenskih kinematografih in v tujini, vključno z
določbo glede obveznosti producenta, da zagotovi udeležbo filma na Festivalu
slovenskega filma;
21. 
določbo o obveznosti in o načinu obveščanja javnosti,
da je predmet pogodbe sofinanciran s strani agencije in
22. 
podpis in datum podpisa pogodbenih strank.
(2) Glede na posebnosti predmeta
pogodbe lahko pogodba vsebuje tudi druge sestavine.
(3) V pogodbi o realizaciji projektov je
potrebno določiti tudi tehnični standard festivalske kopije, vrsto
podnaslovitve ter rok oddaje kopije filma agenciji.
57. člen
(tranše)
(1) Izplačila na podlagi sklenjene
pogodbe med agencijo in izbranim prijaviteljem se, če s pogodbo ni drugače
določeno, opravijo po tranšah.
(2) Izplačila tranš se opravijo v
skladu s predpisi o izplačilih iz državnega proračuna.
(3) Število tranš, višina posamezne
tranše, roki in pogoji za izplačilo tranš se določijo s pogodbo med agencijo in
izbranim prijaviteljem projekta in morajo biti prilagojeni posebnostim
posameznega projekta, fazam realizacije projekta, času trajanja in terminskemu
načrtu realizacije projekta.
(4) Prva tranša, ki je avans, lahko
znaša največ 25 odstotkov celotne obveznosti agencije in mora biti izplačana
najkasneje v tridesetih dneh po podpisu pogodbe in predložitvi listine o
zavarovanju za kvalitetno izvedbo sofinanciranega projekta v višini zneska, ki
je določen z besedilom razpisa ter dokazil o zaključeni finančni konstrukciji
sofinanciranega projekta.
(5) Agencija izbranemu prijavitelju ne
more izplačati več finančnih sredstev od zneska, za katerega je izbrani
prijavitelj predložil listino o zavarovanju iz prejšnjega odstavka dokler
izbrani prijavitelj agenciji ne predloži dokazil o zaključeni finančni
konstrukciji sofinanciranega projekta.
(6) Izbrani prijavitelj mora v roku,
določenem s pogodbo predložiti dokazila o zaključeni finančni konstrukciji
sofinanciranega projekta. Če izbrani prijavitelj v pogodbeno določenem roku ne
predloži dokazil iz tega odstavka, se šteje pogodba za razvezano.
(7) Obračuni avansiranega zneska se
postopoma razporedijo v vse nadaljnje tranše, skladno s takšnim odstotkom
višine vsakokratnega zneska, da je z zadnjo tranšo avans v celoti obračunan.
(8) Izbrani prijavitelj projekta mora
obračun za posamezno tranšo predložiti agenciji najkasneje 10 dni po izvedeni
fazi realizacije, če ni s pogodbo drugače dogovorjeno.
(9) Agencija lahko izplača izbranemu
prijavitelju sofinanciranega projekta posamezno tranšo le, če je izbrani
izvajalec do zahtevka za izplačilo tranše izpolnil vse svoje pogodbene
obveznosti, ki jih je moral izpolniti za izplačilo posamezne tranše.
(10) Zadnja tranša ne sme presegati 10
odstotkov zneska, financiranega s strani agencije.
58. člen
(nižja ali višja poraba finančnih
sredstev)
(1) Izbranemu prijavitelju, ki za
izplačilo posamezne tranše predloži dokumentacijo, ki izkazuje manjšo porabo
sredstev od predvidene po pogodbi, agencija izplača le toliko sredstev, za
kolikor izkazuje upravičeno porabo.
(2) V primeru iz prejšnjega odstavka
tega člena se neizplačana sredstva izplačajo pri naslednji tranši.
(3) Izbranemu prijavitelju projekta,
ki za izplačilo posamezne tranše predloži dokumentacijo, ki izkazuje večjo
porabo sredstev od predvidene po pogodbi, agencija lahko izplača tudi presežek
upravičeno izkazanih stroškov in za ta znesek zniža izplačilo naslednje tranše.
(4) Agencija lahko izplača izbranemu
prijavitelju le toliko sredstev, za kolikor je izbrani prijavitelj izkazal
upravičenih stroškov, nastalih pri aktivnostih, ki so v neposredni zvezi s
sofinanciranim projektom po pogodbi.
(5) Upravičeni stroški, ki jih
agencija na podlagi sklenjene pogodbe sofinancira, so določeni s Pravilnikom o
upravičenih stroških.
59. člen
(izjemno povečanje odobrenih sredstev)
Ne glede na določbo četrtega odstavka
prejšnjega člena, se višina odobrenih sredstev lahko izjemoma zviša največ za
10 odstotkov medsebojno dogovorjene vrednosti projekta.
60. člen
(odstopanje od vrednosti posamezne
postavke predračuna)
(1) Vrednosti posameznih postavk
znotraj posameznih sklopov predračuna lahko izbrani prijavitelji projektov
spreminjajo.
(2) Če je odstopanje po posameznem
sklopu predračuna večje od 30 odstotkov, vendar se bo to kompenziralo v okviru
predračunske vrednosti, mora producent o tem obvestiti agencijo.
(3) Ne glede na določbi prvega in
drugega odstavka tega člena, producent po sklenitvi pogodbe z agencijo iz 56.
člena tega pravilnika, za honorarje soavtorjev po zakonu, ki ureja avtorsko in
sorodne pravice ne sme izplačati nižjega zneska, kot ga je navedel v predračunu
prijave na razpis, razen če se soavtorji sofinanciranega projekta po pregledu
odobrene višine sofinanciranja s tem strinjajo.
61. člen
(spremljanje in spremembe pogodb)
(1) Skrbniki pogodb so odgovorni za spremljanje
izpolnjevanja pogodbenih obveznosti in namensko porabo sredstev.
(2) Izbrani prijavitelj projekta je
dolžan v osmih dneh obvestiti agencijo o spremembah, ki utegnejo vplivati na
izpolnitev njegovih obveznosti, določenih v pogodbi. Na podlagi obvestila lahko
agencija sklene z izbranim prijaviteljem projekta dodatek k pogodbi ali odstopi
od pogodbe in zahteva vrnitev že izplačanih sredstev s pripadajočimi zakonitimi
zamudnimi obrestmi.
(3) V primeru nastopa okoliščin iz
prejšnjega člena je izbrani prijavitelj projekta dolžan ukreniti vse, kar je v
njegovih močeh, da omeji škodljive posledice.
(4) Agencija ima pravico in dolžnost,
da izvedbo projekta v vseh fazah vsebinsko in finančno nadzira.
62. člen
(odstop od pogodbe)
(1) Agencija lahko odstopi od pogodbe,
če:
-      
izbrani prijavitelj projekta ni porabil
sredstev skladno z namenom, določenim v pogodbi;
-      
izbrani prijavitelj projekta ne izpolnjuje
svojih pogodbenih obveznosti;
-      
izbrani prijavitelj projekta agencije ne
obvesti o razlogih prekinitve, spremembe in nemotenega poteka izvajanja
financiranega projekta;
-      
agencija ob nadzoru sofinanciranega projekta
ugotovi, da izbrani prijavitelj projekta dodeljena sredstva uporablja
negospodarno, nepregledno oziroma v nasprotju z namensko porabo sredstev,
določeno s predračunom sofinanciranega projekta;
-      
agencija ugotovi, da obračunska dokumentacija,
ki jo izbrani prijavitelj projekta predloži vsebinsko ne ustreza finančnemu
načrtu projekta, razen če je agencija k spremembi finančnega načrta dala pisno
soglasje;
-      
se izkaže, da sredstva za projekt, ki bi jih
moral zagotoviti izbrani prijavitelj projekta, niso v celoti zagotovljena
oziroma plačilo stroškov projekta ne poteka v skladu s predloženo obračunsko
dokumentacijo;
-      
film ni končan v roku, dogovorjenim s to
pogodbo, in se pogodbene stranke pred iztekom roka niso dogovorile drugače;
-      
v drugih primerih, kot to določa pogodba o
financiranju projekta.
(2) Če agencija odstopi od pogodbe iz
razlogov, navedenih v prejšnjem odstavku tega člena, mora izbrani prijavitelj
agenciji vrniti že izplačana sredstva, skupaj z zakonskimi zamudnimi obrestmi
od dneva nakazila do dneva vračila.
63. člen
(neutemeljeno neizpolnjevanje pogodbenih
obveznosti agencije)
(1) Če agencija neutemeljeno ne
izpolnjuje pogodbenih obveznosti, lahko izbrani prijavitelj projekta v roku
petnajstih dni od neizpolnjene zapadle obveznosti agencijo obvesti, da bo v
primeru, da agencija v roku sedmih dni od prejema obvestila ne bo izpolnila
zapadlih obveznosti do izbranega prijavitelja, do izpolnitve le-teh, prekinil z
realizacijo projekta.
(2) V primeru iz prvega odstavka tega
člena izbrani prijavitelj ni odgovoren za nastalo morebitno škodo, ki bi
nastala zaradi razloga iz prejšnjega odstavka.
64. člen
(nadaljevanje projekta z drugim
izvajalcem)
Če agencija prekine pogodbo o
sofinanciranju projekta z izbranim prijaviteljem projekta iz razlogov,
navedenih v 62. členu tega pravilnika, in ob tem oceni, da je glede na fazo
realizacije smotrno projekt dokončati, se lahko agencija in izbrani prijavitelj
s pogodbo dogovorita o prenosu materialnih avtorskih pravic in izročitev vseh
materialnih sredstev in materialov, ki so bili do prekinitve pogodbe izdelani
ali pridobljeni za projekt, novemu producentu, s katerim agencija podpiše
pogodbo o nadaljevanju realizacije in dokončanju projekta.
65. člen
(vključitev novega koproducenta)
Vključitev novega koproducenta po sklenitvi
pogodbe je možna s predhodnim soglasjem agencije.
66. člen
(navajanje sofinancerja v javnosti)
V uvodnih in zaključnih filmskih napisih
ter promocijskih materialih mora biti na posebej izpostavljenem in dobro vidnem
mestu navedeno, da je projekt nastal s finančno pomočjo agencije.
SOFINANCIRANJE PROMOCIJE IN DISTRIBUCIJE
67. člen
(promocija in distribucija)
(1) Po izpolnitvi vseh pogodbenih
obveznosti za sofinancirane projekte iz tretje, četrte in pete točke prvega
odstavka 6. člena tega pravilnika, mora izbrani prijavitelj takega projekta pri
agenciji vložiti zahtevo za sofinanciranje promocije in distribucije filma.
(2) Producent mora za sredstva osnovne
promocije in distribucije v Sloveniji pisno zaprositi najkasneje 45 dni pred
predvidenim začetkom predvajanja filma v kinodvoranah. Prošnja mora vsebovati:
-      
finančni načrt osnovne promocije z oceno
pričakovanega obiska in blagajniškega prejemka;
-      
predračun stroškov s specifikacijo predvidenih
stroškov osnovne promocije (po priloženem obrazcu, ki je dostopen na spletni
strani agencije);
-      
terminski in krajevni načrt distribucije s
seznamom potrjenih premiernih kinematografov in z datumom premiere filma;
-      
podpisana pogodba z distribucijskim podjetjem,
ki prevzema distribucijo filma, za katerega producent zaproša sredstva za
sofinanciranje osnovne promocije.
(3) Agencija sofinancira promocijo in
distribucijo projektov iz nacionalnega filmskega programa po pravilu de minimis
ali na podlagi druge ustrezne sheme državnih pomoči za sofinanciranje promocije
in distribucije.
(4) V razpisu za realizacijo projektov
iz prvega odstavka tega člena se določi najvišji možni znesek sofinanciranja
promocije in distribucije posameznega financiranega projekta.
(5) Pristojna strokovno programska
komisija za promocijo in distribucijo predlaga direktorju agencije višino
zneska sofinanciranja osnovne promocije in distribucije po naslednjih merilih:
-      
tržni potencial filma
-      
predlagani distribucijsko promocijski načrt
plasmaja filma na slovenskem trgu
-      
dolgoročni kulturni potencial filma.
(6) Na podlagi predloga strokovne
komisije, direktor odloči o višini sofinanciranja promocije in distribucije
sofinanciranega projekta ter kateri stroški promocije in distribucije se
sofinancirajo in izda dopolnilno odločbo k odločbi iz 55. člena tega
pravilnika.
(7) Na podlagi odločbe iz prejšnjega
odstavka skleneta agencija in izbrani prijavitelj pogodbo o sofinanciranju promocije
in distribucije.
68. člen
(promocija slovenskih filmov v tujini)
(1) Agencija predstavlja slovensko
kinematografijo na mednarodnih filmskih festivalih in drugih kulturnih
prireditvah v tujini. V ta namen se udeležuje najpomembnejših mednarodnih
filmskih sejmov in festivalov ter samostojno ali v sodelovanju z Ministrstvom
za zunanje zadeve organizira predstavitve in retrospektive slovenskih
avdiovizualnih del v tujini.
(2) Agencija ima pravico in dolžnost v
dogovoru s producentom festivalsko in sejemsko promovirati in javno prikazovati
filme, ki so večinsko sofinancirani s strani agencije. Promocijo ostalih
slovenskih filmov lahko agencija sofinancira, če ji to dopuščajo v letnem
načrtu opredeljena sredstva in če direktor agencije presodi, da gre za pomembne
filmske prispevke za slovensko kulturo.
69. člen
(prijava filma na festival)
(1) Koordinacijo transportov
festivalskih kopij, koordinacijo špedicije, kontrolo odprem in prevzema
festivalskih kopij opravlja agencija. Za ta namen vodi evidenco prevzema,
odpreme in transporta festivalskih kopij za posamezni film.
(2) Pred vsako prijavo filma na
festival je agencija o tem dolžna obvestiti producenta filma, še predno
posreduje filmsko kopijo na posamezen festival.
(3) Producent mora, v primeru da sam
prijavi film na festival, o tem pravočasno obvestiti agencijo.
70. člen
(pooblastilo producenta agenciji)
Producent lahko pooblasti agencijo, da se
agencija samostojno dogovarja za prodajo materialnih avtorskih pravic filma,
vendar mora agencija producenta obveščati o vseh relevantnih dejstvih in
okoliščinah pogodbe, pomembnih za sklenitev pogodbe o prodaji filma.
71. člen
(dolžnost producenta v primeru sklenitve
pogodbe za prodajo materialnih pravic filma)
(1) V primeru, da je agencija
sofinancirala film v znesku, ki presega 25 odstotkov celotne vrednosti
sofinanciranega filma, mora producent pred sklenitvijo pogodbe za prodajo
materialnih pravic filma s tujo prodajno filmsko agencijo ali z distributerjem,
katere predmet je prodaja ali prenos materialnih avtorskih pravic filma,
predhodno pridobiti soglasje agencije.
(2) V kolikor producent sklene pogodbo
z agencijo ali z distributerjem za prodajo ali prenos pravic v nasprotju s
prejšnjim odstavkom in tudi v nasprotju z določili osnovne pogodbe o
sofinanciranju realizacij projekta, sam odgovarja za ekonomski učinek pogodbe,
agencija pa njegovo odločitev upošteva pri odločitvi o sofinanciranju njegovih
bodočih vlog.
(3) Po podpisu pogodbe s prodajnim
agentom s strani slovenskega producenta, agencija ni več dolžna izvajati
promocije filma v državah, ki jih s pogodbo pokriva prodajni agent. To določilo
velja tudi v primeru, ko producent v tujini pridobi distribucijsko podjetje za
eksploatacijo filma v posamezni državi izven Slovenije.

Pravilnik o izvedbi postopka izbire projektov, pogojih in
merilih za izbor projektov ter postopku sklepanja pogodb, vsebine pogodb in
načinu nadzora nad izvajanjem pogodb Slovenskega filmskega centra, javne
agencije Republike Slovenije (Uradni list RS, št. 60/11)
vsebuje naslednjo prehodno in končni določbi:
»PREHODNA IN KONČNI DOLOČBI
72. člen
(prehodna
določba)
Postopki, ki so se začeli pred
uveljavitvijo tega pravilnika se zaključijo v skladu s Splošnimi pogoji
poslovanja Filmskega sklada Republike Slovenije – javnega sklada (Uradni list
RS, št. 33/10).
73. člen
(prenehanje
veljavnosti)
Z dnem uveljavitve tega pravilnika
prenehajo veljati Splošni pogoji poslovanja Filmskega sklada Republike Slovenije
– javnega sklada (Uradni list RS, št. 33/10).
74. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o izvedbi postopka
izbire projektov, pogojih in merilih za izbor projektov ter postopku sklepanja
pogodb, vsebine pogodb in načinu nadzora nad izvajanjem pogodb Slovenskega
filmskega centra, javne agencije Republike Slovenije (Uradni list RS, št. 62/12)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.