1. člen
S to uredbo se v pravni red Republike
Slovenije prenašajo priloge I, II, IV, V in VIII Direktive 2009/81/ES
Evropskega parlamenta in Sveta z dne 13. julija 2009 o usklajevanju
postopkov za oddajo nekaterih naročil gradenj, blaga in storitev, ki jih oddajo
naročniki na področju obrambe in varnosti, ter spremembi direktiv 2004/17/ES in
2004/18/ES (UL L št. 216 z dne 20. 8. 2009, str. 76), nazadnje
spremenjene z Uredbo Komisije (EU) 2015/2340 z dne 15.
decembra 2015 o spremembi Direktive 2009/81/ES Evropskega parlamenta in Sveta
glede pragov za uporabo v postopkih za oddajo naročil (UL L št. 330 z dne 16.
12. 2015, str. 14).
2. člen
S to uredbo se določajo:
-       
seznam dejavnosti na področju gradenj, ki je Priloga I in sestavni del
te uredbe,
-       
seznam storitev na področju obrambe in varnosti, ki je Priloga II in
sestavni del te uredbe,
-       
seznam vojaške opreme, ki je Priloga III in sestavni del te uredbe,
-       
seznam občutljive opreme, občutljivih gradenj in občutljivih storitev,
ki je Priloga IV in sestavni del te uredbe,
-       
seznam informacij, ki morajo biti navedene v objavah, ki je Priloga V in
sestavni del te uredbe,
-       
zahteve v zvezi z opremo za elektronsko sprejemanje ponudb in prijav za
sodelovanje, ki so Priloga VI in sestavni del te uredbe,
-       
način imenovanja, sestava, pogoji, ki jih morajo izpolnjevati
predsednik, člani in njihovi namestniki, ter način delovanja medresorske
komisije iz tretjega odstavka 12. člena Zakona o javnem naročanju na področju
obrambe in varnosti (Uradni list RS, št. 90/12, 90/14 – ZDU-1I in 52/16; v
nadaljnjem besedilu: ZJNPOV).
3. člen
(1) V medresorsko komisijo Vlada
Republike Slovenije (v nadaljnjem besedilu: vlada) imenuje predstavnike
Ministrstva za javno upravo,
Ministrstva za notranje zadeve, Ministrstva za obrambo, Slovenske
obveščevalno-varnostne agencije in Obveščevalno varnostne službe Ministrstva za
obrambo ter njihove namestnike.
(2) Pogoji, ki jih morajo izpolnjevati
osebe, imenovane v medresorsko komisijo, so:
-       
državljanstvo Republike Slovenije in aktivno obvladanje slovenskega
jezika,
-       
najmanj osem let delovnih izkušenj,
-       
dovoljenje za dostop do tajnih podatkov stopnje tajnosti »TAJNO«.
(3) Predsednik in člani medresorske
komisije ter njihovi namestniki so lahko predčasno razrešeni, če vladi podajo
odstopno izjavo ali ne izpolnjujejo več pogojev iz prve ali tretje alineje
prejšnjega odstavka.
(4) Vlada imenuje tudi sekretarja
medresorske komisije in njegovega namestnika, ki morata izpolnjevati pogoj iz
tretje alineje drugega odstavka tega člena.
4. člen
(1) Medresorska komisija odloča o
izpolnjevanju pogojev za oddajo naročila v skladu s prvim odstavkom 12. člena
ZJNPOV. Medresorska komisija odloči o soglasju k naročilom iz prvega odstavka
11. člena ZJNPOV v obliki sklepa. Medresorska komisija sprejema odločitve z
večino glasov vseh članov, vključno s predsednikom.
(2) Administrativne in tehnične pogoje
za delo medresorske komisije zagotavlja Ministrstvo za javno upravo.

Priloga
I: Seznam dejavnosti na področju gradenj
Priloga
II: Seznam storitev na področju obrambe in varnosti
Priloga
III: Seznam vojaške opreme
Priloga
IV: Seznam občutljive opreme, občutljivih gradenj in občutljivih storitev
Priloga
V: Seznam informacij, ki morajo biti navedene v objavah
Priloga
VI: Zahteve v zvezi z opremo za elektronsko sprejemanje ponudb in prijav za
sodelovanje

Uredba o seznamih storitev na področju obrambe
in varnosti, o dejavnosti na področjih gradenj, vojaške opreme, občutljive
opreme, občutljivih gradenj in občutljivih storitev, o obveznih informacijah v
objavah in o zahtevah, ki jih mora izpolnjevati oprema za elektronsko
naročanje, ter o medresorski komisiji za izdajo soglasij k naročilom iz 11.
člena Zakona o javnem naročanju na področju obrambe in varnosti (Uradni list
RS, št. 4/13) vsebuje naslednjo končno določbo:
»5. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o seznamih storitev
na področju obrambe in varnosti, o dejavnosti na področjih gradenj, vojaške
opreme, občutljive opreme, občutljivih gradenj in občutljivih storitev, o
obveznih informacijah v objavah in o zahtevah, ki jih mora izpolnjevati oprema
za elektronsko naročanje, ter o medresorski komisiji za izdajo soglasij k
naročilom iz 11. člena Zakona o javnem naročanju na področju obrambe in
varnosti (Uradni list RS, št. 71/16) vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o seznamih storitev
na področju obrambe in varnosti, o dejavnosti na področjih gradenj, vojaške
opreme, občutljive opreme, občutljivih gradenj in občutljivih storitev, o
obveznih informacijah v objavah in o zahtevah, ki jih mora izpolnjevati oprema
za elektronsko naročanje, ter o medresorski komisiji za izdajo soglasij k
naročilom iz 11. člena Zakona o javnem naročanju na področju obrambe in
varnosti (Uradni list RS, št. 31/17) vsebuje naslednjo končno določbo:
»KONČNA DOLOČBA
5. člen
Ta uredba začne veljati naslednji dan po
objavi v Uradnem listu Republike Slovenije.«.