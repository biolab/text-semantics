1. člen
(namen in področje uporabe smernic)
(1) Evropski organ za vrednostne papirje in trge (v
nadaljnjem besedilu: ESMA) je na podlagi prvega odstavka 16. člena Uredbe
(EU) št. 1095/2010 Evropskega parlamenta in Sveta z dne 24. novembra
2010 o ustanovitvi Evropskega nadzornega organa (Evropski organ za vrednostne
papirje in trge) in o spremembi Sklepa št. 716/2009/ES ter razveljavitvi
Sklepa Komisije 2009/77/ES (UL L št. 331 z dne 15. 12. 2010,
str. 84) izdal Smernice o poročanju pristojnim organom v skladu s členom
37 uredbe o skladih denarnega trga (v nadaljnjem besedilu: Smernice).
(2) Smernice so objavljene na spletnih straneh Agencije
za trg vrednostnih papirjev (v nadaljnjem besedilu: Agencija) in ESMA.
(3) Smernice določajo podrobnejšo vsebino polj predloge
za poročanje iz Priloge k Izvedbeni uredbi Komisije (EU) 2018/708 z dne
17. aprila 2018 o določitvi izvedbenih tehničnih standardov v zvezi s
predlogo, ki jo morajo uporabiti upravitelji skladov denarnega trga, ko
poročajo pristojnim organom, kot je določeno v členu 37 Uredbe (EU) 2017/1131
Evropskega parlamenta in Sveta (UL L št. 119 z dne 15. 5. 2018,
str. 5).
(4) Smernice so namenjene pristojnim organom ter skladom
denarnega trga in njihovim upravljavcem.
2. člen
(obseg uporabe smernic v Republiki Sloveniji)
S tem sklepom Agencija določa uporabo Smernic v Republiki
Sloveniji za:
1.     
družbe za upravljanje in upravljavce alternativnih investicijskih
skladov, ki upravljajo sklade denarnega trga ter sklade denarnega trga, ki se
upravljajo sami;
2.     
Agencijo, kadar izvaja pristojnosti in naloge nadzora nad subjekti iz
prejšnje točke.
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-4/2020-2
Ljubljana, dne 6. avgusta 2020
EVA 2020-1611-0104
Predsednik sveta
Agencije za trg vrednostnih papirjev
mag. Miloš Čas