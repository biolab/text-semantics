1. člen
(Namen in področje uporabe smernic)
(1) Evropski bančni organ je na podlagi prvega odstavka
člena 16 Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju Uredba (EU) št. 1093/2010) dne 4. avgusta
2017 objavil Smernice o oceni tveganja, povezanega z IKT (informacijskimi in
komunikacijskimi tehnologijami), v skladu s procesom nadzorniškega pregledovanja
in vrednotenja (SREP) (v nadaljevanju: smernice), ki so objavljene na njegovi
spletni strani.
(2) Smernice iz prvega odstavka tega člena podrobneje
določajo merila za ocenjevanje, ki bi jih morali pristojni organi uporabljati
pri nadzornih ocenah upravljanja institucij in njihovih strategij IKT ter
nadzornih ocen izpostavljenosti institucij tveganju, povezanemu z IKT, ter
njihovih kontrol IKT. Te smernice so sestavni del Smernic o skupnih postopkih
in metodologijah za proces nadzorniškega pregledovanja in ovrednotenja (SREP),
ki jih je organ EBA objavil dne 19. decembra 2014.
(3) Smernice se uporabljajo za pristojne organe, kot so
opredeljeni v členu 4(2)(i) Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za Banko Slovenije, kadar v skladu z ZBan-2 v vlogi pristojnega organa izvaja
pristojnosti in naloge nadzora nad bankami.
(2) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v
celoti upoštevala določbe smernic.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. januarja
2018.
Ljubljana, dne 14. novembra 2017
dr. Primož Dolenc l.r.
Namestnik predsednika
Sveta Banke Slovenije