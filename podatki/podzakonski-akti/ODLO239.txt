1
Za kulturni spomenik državnega pomena se razglasi enoto
dediščine:
Sveti Duh pri Dravogradu – Cerkev sv. Duha (EŠD 3210).
Enota ima zaradi izjemnih kulturnih, umetnostno-
-arhitekturnih, zgodovinskih in drugih lastnosti poseben pomen za Republiko
Slovenijo. Zato jo razglašamo za kulturni spomenik državnega pomena z
lastnostmi arhitekturnega spomenika in umetnostnega spomenika.
2
Lastnosti, ki utemeljujejo razglasitev za spomenik državnega
pomena:
Triladijska slopna bazilika z baročno opremo prvič omenjajo
leta 1616. Cerkev je v celoti, z izjemo prezbiterija, prekrita z ravnim lesenim
stropom, ki je po površini največji poslikan leseni strop v Sloveniji in je
vreden posebne pozornosti tudi zato ker je signiran in datiran.
3
Spomenik obsega zemljišče, parcelni številki *14, 155/2, obe
k.o. Duh na Ojstrici. Meja spomenika je določena na digitalnem katastrskem
načrtu (uveljavljen dne 6. 12. 2002, Uradni list RS, št. 106/02, datoteka z dne
1. 2. 2005, izvorno merilo 1:2880) in vrisana na temeljnem topografskem načrtu
v merilu 1:5000. Izvirnika načrtov hranita Ministrstvo za kulturo, Direktorat
za kulturno dediščino, in Zavod za varstvo kulturne dediščine Slovenije (v
nadaljevanju: zavod).
Vplivno območje spomenika obsega območje, oddaljeno 150 m od
zarisane meje zavarovanega območja na katerih bi načrtovali objekte ali
uporabo, ki bi s svojo namembnostjo, obliko ali velikostjo, lahko negativno
vplivali na zaščitene funkcionalne in vizualne elemente spomenika.
4
Za spomenik velja varstveni režim, ki določa:
-       
varovanje, kulturnih, arhitekturnih, likovnih, zgodovinskih in sakralnih
vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod.
Zavarovano območje je namenjeno:
-       
trajni ohranitvi, kulturnih, arhitekturnih, likovnih zgodovinskih
vrednot imenovanega spomenika,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali njegovega
dela in za vsak poseg v spomenik, njegove dele ali zemljišče, so potrebni
predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga:
Kulturni spomenik državnega pomena; Cerkev Sv. Duh v Sv. Duhu pri Dravogradu
(topografski načrt)

Odlok o razglasitvi Cerkve sv. Duha v Sv. Duhu
pri Dravogradu za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o razglasitvi Cerkve
sv. Duha v Sv. Duhu pri Dravogradu za kulturni spomenik državnega pomena (Uradni
list RS, št. 48/05) vsebuje naslednjo končno določbo:
»2
Ta odlok začne veljati naslednji dan po objavi v Uradnem
listu Republike Slovenije.«.