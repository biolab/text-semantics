I. PREDMET KONCESIJE
1. člen
Ta uredba je koncesijski akt, na podlagi
katerega Vlada Republike Slovenije podeli koncesijo za graditev žičnic med
Bohinjsko Bistrico, Ravnami in Sedlom pod Malim vrhom ter Slatnikom v Bohinjski
Bistrici (v nadaljnjem besedilu: koncesija), predvidoma na zemljiških parcelah
št. 577/4, 579/7, 579/8, 579/9, 580/2, 580/3, 580/4, 580/8, 580/17, 580/18,
580/21, 580/22, 580/50, 580/51, 580/52, 580/53, 580/54, 580/55, 584/3, 584/4,
584/5, 584/7, 584/8, 586/5, 586/13, 587/3, 587/5, 626/1, 626/3, 627, 774, 775,
776, 777/1, 780, 781, 782, 783, 787, 788, 789, 790/1, 790/2, 790/4, 790/5,
790/6, 790/7, 791, 792, 793/2, 794/2, 795/1, 795/2, 796/1, 796/2, 797, 800,
801, 802, 803, 804, 810/1, 812/4, 1423/3, 1423/7, 1423/10, 1423/332, 1423/333,
1423/334, 1423/335, 1423/336, 1423/337, 1423/338, 1423/339, 1423/340, 1423/341,
1423/358, 1423/361, 1423/362, 1423/363, 1423/368, 1423/464, 1423/465, 1423/471,
1423/472, 1423/477, 1423/480, 1423/481, 1423/482, 1438/19, 1438/24, 1438/25,
1464/1, 1470/1, 1506, vse k. o. Bohinjska Bistrica, in 337/85, 339/1, 339/2,
355, vse k. o. Nemški Rovt.
II. POGOJI ZA PRIDOBITEV KONCESIJE
2. člen
Koncesionar, ki v skladu s to uredbo
pridobi koncesijo za gradnjo, mora izpolnjevati naslednje pogoje:
-      
imeti mora poravnane vse davke, prispevke in
druge obvezne dajatve,
-      
ne sme biti v postopku prisilne poravnave,
stečaja ali likvidacije,
-      
mora biti finančno in poslovno sposoben in
-      
imeti mora veljavno registracijo za opravljanje
žičniške dejavnosti.
3. člen
Koncesionar na podlagi podeljene koncesije
pridobi gradbeno dovoljenje za žičniške naprave in po pridobitvi dovoljenja z
njimi obratuje.
III. PODELITEV KONCESIJE
4. člen
(1) Koncesija za gradnjo žičniške
naprave iz 1. člena te uredbe se podeli na podlagi javnega razpisa, ki ga
izvede ministrstvo, pristojno za žičniške naprave.
(2) Javni razpis vsebuje naslednje
navedbe:
-      
ime in sedež koncedenta;
-      
podatki o objavi podelitve koncesije;
-      
predmet, vrsta, obseg in območje podelitve
koncesije;
-      
začetek in predvideni čas trajanja
koncesijskega razmerja;
-      
postopek izbire koncesionarja;
-      
kraj, čas in plačilni pogoji za dvig razpisne
dokumentacije;
-      
kraj in rok za predložitev vlog, pogoji za
njihovo predložitev;
-      
pogoji, ki jih morajo prijavitelji
izpolnjevati, in dokazilih o njihovem izpolnjevanju;
-      
merila in postopki za izbiro najugodnejšega
kandidata;
-      
naslov, prostor, datum in ura odpiranja vlog;
-      
rok, v katerem bodo prijavitelji obveščeni o
izidu javnega razpisa;
-      
ime odgovorne osebe za dajanje informacij med
razpisom;
-      
rok za izbiro koncesionarja;
-      
prvine, ki jih mora vsebovati prijava na
razpis.
(3) Prijavitelj mora v vlogi navesti
podatke o:
-      
možnosti izvedbe predmeta koncesije;
-      
predvideni lokaciji žičniških naprav;
-      
tehničnih značilnostih in zmogljivosti
žičniških naprav;
-      
namenu uporabe in načinu obratovanja žičniških
naprav;
-      
žičniškim napravam pripadajočih smučarskih
progah z usklajenostjo njihove prepustnosti z zmogljivostjo pripadajočih
žičniških naprav;
-      
dostopnosti in številu parkirnih mest;
-      
pomožnih objektih in napravah, ki so potrebne
za izvajanje koncesije;
-      
finančni in poslovni sposobnosti in
-      
možnosti za izvedljivost predlaganih rešitev.
(4) Pri izbiri koncesionarja se
upoštevajo merila o izvedljivosti predlaganih rešitev.
5. člen
(1) Javni razpis se objavi v Uradnem
listu Republike Slovenije in na spletnih straneh ter traja najmanj 30 dni od
dneva objave v Uradnem listu Republike Slovenije.
(2) Prijava na javni razpis je
veljavna, če je pravočasna in v celoti vsebuje vse v razpisu določene
sestavine.
(3) Javni razpis je uspešen, če se
prijavi najmanj en prijavitelj.
(4) Javni razpis je neuspešen, če do
poteka razpisnega roka ni predložena nobena veljavna prijava.
(5) Če javni razpis ne uspe, se lahko
ponovi.
6. člen
(1) Koncesija se podeli za čas 40 let.
(2) Čas iz prejšnjega odstavka začne
teči z dnem izdaje dovoljenja za obratovanje žičniške naprave.
(3) Koncesija se lahko podaljša v
skladu z zakonom, ki ureja žičniške naprave za prevoz oseb.
IV. KONCESIJSKA POGODBA
7. člen
(1) Medsebojna razmerja med
koncedentom in koncesionarjem se podrobneje uredijo s koncesijskimi pogodbami
za vsako žičnico posebej.
(2) Koncesijsko pogodbo sklene v imenu
koncedenta minister, pristojen za žičniške naprave.
8. člen
Koncesijo lahko koncesionar prenese na
drugo osebo samo s soglasjem ministra, pristojnega za žičniške naprave.
9. člen
(1) Koncesijsko razmerje preneha:
-      
s prenehanjem koncesijske pogodbe,
-      
z odvzemom koncesije ali
-      
s stečajem koncesionarja.
(2) Koncesija se lahko odvzame v
primeru:
-      
neizpolnjevanja obveznosti po pogodbi;
-      
če je v skladu s petim odstavkom 24. člena
zakona o žičniških napravah za prevoz oseb izdana odločba o utemeljeni potrebi
za graditev žičniške naprave na isti lokaciji, ki bo daljša ali zmogljivejša,
koncesionar obstoječe žičniške naprave pa ne pridobi koncesije za daljšo
žičniško napravo ali napravo z večjo zmogljivostjo v treh letih po
pravnomočnosti odločbe.
10. člen
(1) Koncesijska pogodba preneha:
-      
s potekom časa, za katerega je bila sklenjena,
-      
z razdrtjem koncesijske pogodbe ali
-      
zaradi popolne in trajne ustavitve obratovanja
žičniške naprave.
(2) Koncesijska pogodba se razdre, če
koncesionar kljub izdani odločbi inšpektorja za žičniške naprave ne odpravi
pomanjkljivosti, ki ogrožajo varnost obratovanja. Pravice in obveznosti v
primeru razdrtja pogodbe se določijo v koncesijski pogodbi.
11. člen
Če koncesijsko razmerje preneha in žičniška
naprava preneha trajno obratovati, mora koncesionar žičniško napravo razgraditi
in na zemljišču vzpostaviti prvotno stanje. Način in pogoji razgraditve
žičniške naprave se določijo v koncesijski pogodbi.
V. NADZOR
12. člen
Nadzor nad izvajanjem te uredbe opravlja
ministrstvo, pristojno za žičniške naprave.

Uredba o koncesiji za graditev žičnic med
Bohinjsko Bistrico, Ravnami in Sedlom pod Malim Vrhom ter Slatnikom v Bohinjski
Bistrici (Uradni list RS, št. 30/12)
vsebuje naslednjo prehodno in končno določbo:
»VI. PREHODNA IN KONČNA DOLOČBA
13. člen
Javni razpis iz 4. člena te uredbe se
objavi najpozneje v treh mesecih po uveljavitvi te uredbe.
14. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o koncesiji za
graditev žičnic med Bohinjsko Bistrico, Ravnami in Sedlom pod Malim Vrhom ter
Slatnikom v Bohinjski Bistrici (Uradni list RS, št. 25/14) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.