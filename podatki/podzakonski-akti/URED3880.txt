1. člen
S to uredbo se zaradi varstva voda in omogočanja splošne rabe
vodnega dobra določi zunanja meja priobalnega zemljišča Bohinjskega jezera.
2. člen
Pojma po tej uredbi imata naslednji pomen: 
1.     
meja vodnega zemljišča Bohinjskega jezera je meja zemljiške parcele (v
nadaljnjem besedilu: parcela) številka 1438, k.o. Studor; 
2.     
priobalno zemljišče Bohinjskega jezera sestavljajo vse parcele ali deli
parcel, ki ležijo med mejo vodnega in zunanjo mejo njegovega priobalnega
zemljišča.
3. člen
Zunanja meja priobalnega zemljišča je poligon, ki poteka po
plastnici na nadmorski višini 529,786 metra nad izhodiščem državnega višinskega
koordinatnega sistema oziroma po črti, ki poteka 15 metrov od meje vodnega
zemljišča Bohinjskega jezera, če je razdalja med plastnico in mejo vodnega zemljišča,
merjena horizontalno, manjša od 15 metrov.
4. člen
(1) Priobalne parcele, ki so v svoji celotni površini
priobalna zemljišča Bohinjskega jezera, so navedene v prilogi 1, ki je sestavni
del te uredbe. 
(2) Pri parcelah iz prejšnjega odstavka se v zemljiškem
katastru po uradni dolžnosti zabeleži status priobalnega zemljišča.
5. člen
(1) Priobalne parcele, preko katerih poteka zunanja meja
priobalnega zemljišča Bohinjskega jezera, in so tako z delom svoje površine
priobalna zemljišča, so navedene v prilogi 2, ki je sestavni del te uredbe. 
(2) Pri parcelah iz prejšnjega odstavka se v zemljiškem
katastru po uradni dolžnosti zabeleži status priobalnega zemljišča na delu teh
parcel.
6. člen
Podatek o zunanji meji priobalnega zemljišča se hrani v
zemljiškem katastru kot gostujoči podatek.
7. člen
Podatek o zunanji meji priobalnega zemljišča in priobalnem
zemljišču se evidentira v vodnem katastru in v zbirki pravnih režimov v skladu
s predpisi, ki urejajo sistem zbirk prostorskih podatkov.
8. člen
Do zapisa podatka v zemljiški kataster iz 6. člena te uredbe
in vzpostavitve vodnega katastra oziroma zbirke pravnih režimov, se podatek o
zunanji meji priobalnega zemljišča in priobalnem zemljišču hrani pri Agenciji
Republike Slovenije za okolje, Ministrstva za okolje in prostor ter na Občini
Bohinj, v digitalni obliki kot poseben sloj geografskega informacijskega
sistema.
9. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00719-20/2006/6
Ljubljana, dne 22. marca 2006
EVA 2005-2511-0198
Vlada Republike Slovenije
Janez Janša l.r. 
Predsednik

Priloga
1: Parcele, ki so v celotni površini priobalna zemljišča
Priloga
2: Parcele, ki so z delom površine priobalna zemljišča