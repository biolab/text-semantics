1. člen
(vsebina)
(1) Ta pravilnik določa obliko, vsebino in način
izpolnjevanja ovojnic za vročanje po pošti v skladu z Zakonom o pravdnem postopku
(Uradni list RS, št. 73/07 – uradno prečiščeno besedilo, 45/08 – ZArbit,
45/08, 111/08 – odl. US, 57/09 – odl. US, 12/10 – odl. US, 50/10 – odl. US,
107/10 – odl. US, 75/12 – odl. US, 40/13 – odl. US, 92/13 – odl. US, 10/14 –
odl. US, 48/15 – odl. US, 6/17 – odl. US in 10/17; v nadaljnjem besedilu:
zakon).
(2) Ta pravilnik določa obliko, vsebino in način
izpolnjevanja ovojnice za vročanje po pošti, primerne za tiskanje z laserskimi
in matričnimi tiskalniki, in ovojnice za vročanje po pošti, primerne za strojno
izpolnjevanje in kuvertiranje.
(3) Ta pravilnik določa ovojnico za vročanje, če je
potrebno pismo vročiti osebno v skladu s 142. členom zakona (v nadaljnjem
besedilu: ovojnica za osebno vročanje) ali če se pismo vroča navadno v skladu s
140. in 141. členom zakona (v nadaljnjem besedilu: ovojnica za navadno
vročanje).
(4) Ministrstvo za pravosodje in Vrhovno sodišče
Republike Slovenije objavita vzorčne modele ovojnic v slovenskem jeziku na
svoji spletni strani.
(5) Izdelovalec ovojnic mora predhodno pridobiti mnenje
Ministrstva za pravosodje o vsebinski ustreznosti ovojnice v slovenskem jeziku
in dvojezičnih ovojnic ter mnenje Centra za informatiko pri Vrhovnem sodišču
Republike Slovenije o tehnični ustreznosti ovojnice.
2. člen
(barve)
Osnovna barva celotne ovojnice je bela, barva predtiskanih podatkov
na ovojnici modra (barvna skala Pantone 2995 U), razen oznake »AR«, ki je rdeče
barve (barvna skala Pantone Red 32 U), barva izpisanih spremenljivih podatkov
pa je črna.
3. člen
(večje pošiljke)
Za vročanje listin večje izmere ali obsega, ki jih ni mogoče
pošiljati v ovojnici, določeni s tem pravilnikom, se uporabljajo večje
standardne ovojnice s pritrjenimi vročilnicami z ustrezno vsebino, določeno s
tem pravilnikom.
4. člen
(dvojezične ovojnice)
Na območju občin, kjer sta pri sodišču poleg slovenskega
jezika uradna jezika tudi jezik italijanske ali madžarske narodne skupnosti,
mora biti besedilo na ovojnici napisano tudi v italijanskem ali madžarskem
jeziku, če stranka v postopku uporablja italijanski ali madžarski jezik.
OVOJNICA ZA VROČANJE PO POŠTI, PRIMERNA ZA TISK NA LASERSKIH
IN MATRIČNIH TISKALNIKIH
5. člen
(ovojnica)
(1) Ovojnica je izdelana kot večslojna tiskovina. Na
levi polovici zgornjega sloja je pritrjen dodatni sloj (v nadaljnjem besedilu:
vročilnica). V smeri izpisa ima zgornji sloj ovojnice podaljšek, ki je namenjen
obvestiloma o prispelem pismu in obvestiloma sodišču o opravljeni vročitvi.
(2) Ovojnica je pravokotne oblike.
(3) Ovojnica za laserski tiskalnik je širine 210 mm in
dolžine 148 mm. Zgornji sloj ovojnice je podaljšan v smeri izpisa za
149 mm, tako da je ovojnica skupaj s podaljškom dolga 297 mm.
(4) Format ovojnice za matrični tiskalnik je isti kot za
ovojnico za laserski tiskalnik, temu so dodana vodila v širini 20 mm na vsaki
strani. Format ovojnice s podaljškom je poravnan s spodnjim robom. Skupna
dolžina ovojnice s podaljškom za iglični tiskalnik je 12˝ (dvanajst ameriških
inčev) – v skladu z računalniškimi standardi za tiskalnike.
(5) Ovojnica je zlepljena po zgornjem, spodnjem in
desnem robu, na levem robu pa ima pritrjen silikonski trak z lepilom za
zapiranje ovojnice po vlaganju listin.
(6) Ovojnica je z notranje strani opremljena s
številčnim rastrom, ki ohranja zaupnost vsebine.
(7) Ovojnica ima v spodnjem levem robu izpisano oznako
VR-MP-5.
(8) Ovojnica mora biti pripravljena tako, da jo vodila
tiskalnika skozi mehanizem vlečejo enakomerno, da skozi tiskalnik teče gladko
in da se papir ob tiskanju ne guba.
6. člen
(vročilnica)
(1) Vročilnica ima obliko pokončnega pravokotnika, ki je
134 mm od levega roba ovojnice navpično in 104 mm od spodnjega roba ovojnice
vodoravno nakazan s perforirnimi nizi.
(2) Na vročilnici je zgoraj napis »VROČILNICA«, pod njim
pa z vogalnimi črtami označen pravokotnik, velikosti 60 x 18 mm,
kamor se izpiše črtna koda s številko sprejemne pošte in številko priporočene
pošiljke. Pod tem pravokotnikom je napis »ŠTEVILKA:«, pod njim je napis
»VSEBINA:« in pod njim navpičen napis »PREJEMNIK VROČILNICE:«. Ob napisu je z
vogalnimi črtami označen pravokotnik, velikosti 80 x 27 mm, kamor se
vpiše, kdo je prejemnik vročilnice. Pod njim je črtna razpredelnica, velikosti
80 x 17 mm, za vpis datuma in podpisa ob neuspeli vročitvi. Pod črtno razpredelnico
je navpičen napis »NASLOVNIK PISMA:« in ob njem z vogalnimi črtami označen
pravokotnik, velikosti 80 x 27 mm, kamor se vpiše, kdo je naslovnik pisma.
(3) Črtna razpredelnica iz prejšnjega odstavka je
razdeljena na tri stolpce. V levem stolpcu, širine 18 mm, je napis »Naslovnik
obveščen o prispelem pismu«. Druga dva stolpca sta enako široka in enakomerno
razdeljena na dve vrstici. V srednji zgornji vrstici je napis »datum«, prazna
vrstica pod njim pa je razdeljena na osem enakih pravokotnikov, ki so namenjeni
vpisu datuma, ko je vročevalec naslovniku pisma pustil obvestilo. V desni
zgornji vrstici je napis »podpis«, spodnja prazna desna vrstica pa je namenjena
podpisu vročevalca, ki je pustil obvestilo.
(4) Na hrbtni strani vročilnice je besedilo: »Potrjujem,
da sem dne«, temu besedilu sledi prostor za datum vročitve, ki mora biti dovolj
velik, da prejemnik pisma z besedo napiše datum prejema pisma. Za njim je
besedilo »prejel navedeno pismo.«. Za tem je prostor za podpis prejemnika in za
pripombe vročevalca, na desni strani pa prostor za krog, ki je namenjen odtisu
poštnega žiga. Pod prostorom za pripombe vročevalca je za besedilom »(izpolni
v primeru navadne vročitve, ko je naslovniku pismo puščeno v predalčniku ali
poštnem predalu)« natisnjeno besedilo:
»1. Ker vročevalec danes ……… pisma ni mogel izročiti niti
naslovniku niti odraslemu članu gospodinjstva, je pismo pustil v naslovnikovem
predalčniku.
2. Glede na dogovor pošte z naslovnikom, da se mu vroča
v p.p., je bilo pismo dne ……………… puščeno v njegovem p.p.
V ………….…., dne ………….… (podpis vročevalca)«.
7. člen
(desna polovica sprednje strani ovojnice)
(1) Na desni polovici sprednje strani ovojnice je levo
zgoraj napis »ŠTEVILKA:«, pod njim napis »VSEBINA:« in pod njim navpičen napis
»POŠILJATELJ:«. Ob njem je z vogalnimi črtami označen pravokotnik, velikosti 80
x 27 mm, kamor se vpiše, kdo je pošiljatelj. Pod njim je z vogalnimi črtami
označen pravokotnik, velikosti 60 x 18 mm, kamor se izpiše črtna koda s
številko sprejemne pošte in številko priporočene pošiljke.
(2) Desno od tega pravokotnika je v pravokotniku
velikosti 28 x 13 mm oznaka »AR«, pod njim pa napis »OSEBNO! ZPP«.
(3) Pod temi običajnimi poštnimi oznakami je navpičen
napis »NASLOVNIK:« in ob njem z vogalnimi črtami označen pravokotnik, velikosti
80 x 27 mm, namenjen vpisu podatkov o naslovniku pisma.
8. člen
(zadnja stran ovojnice)
(1) Na zadnji strani ovojnice brez perforacij je nad
podaljškom besedilo »1) OBVESTILO O PRISPELEM PISMU (izpolni v primeru
osebne vročitve)«. Pod tem je natisnjeno naslednje besedilo:
»1. Dne ………………. vročevalec pisma ni mogel izročiti niti
naslovniku niti odraslemu članu gospodinjstva, zato je v njegovem hišnem
predalčniku / izpostavljenem predalčniku / na vratih njegovega stanovanja (označi!)
pustil obvestilo, kje je pismo, z navedbo roka 15 dni, v katerem ga mora
prevzeti.
2. Glede na dogovor pošte z naslovnikom, da se mu vroča
v p.p., je bilo dne ……………… v njegovem p.p puščeno obvestilo, kje je pismo, z
navedbo roka 15 dni, v katerem ga mora prevzeti.
V ……………………………., dne …………………………
Podpis vročevalca …………………………………….«.
(2) Pod tem je besedilo »2) OBVESTILO O PRISPELEM PISMU
(izpolni v primeru navadne vročitve, ko je naslovniku pismo puščeno v
predalčniku ali poštnem predalu)«. Pod tem je natisnjeno naslednje besedilo:
»1. Ker vročevalec danes ……………… pisma ni mogel izročiti niti
vam niti odraslemu članu vašega gospodinjstva, je pismo pustil v vašem
predalčniku. Šteje se, da je bila vročitev opravljena na dan, ko je bilo pismo
puščeno v predalčniku (člen 141/1 ZPP).
2. Glede na vaš dogovor s pošto, da se vam vroča v p.p.,
je bilo pismo dne ……………… puščeno v vašem p.p. Šteje se, da je bila vročitev
opravljena na dan, ko je bilo pismo puščeno v p.p. (člen 139.b/4 ZPP).
V ……………………………., dne …………………………
Podpis vročevalca …………………………………….«.
(3) Pod tem je besedilo »3) OBVESTILO O PRISPELEM PISMU
(izpolni v primeru navadne vročitve, če naslovnik nima predalčnika ali je ta
neuporaben ali je poštni predal poln)«. Pod tem je natisnjeno naslednje
besedilo:
»1. Dne ……………… vročevalec pisma ni mogel izročiti niti
naslovniku niti odraslemu članu gospodinjstva. Naslovnik nima predalčnika
oziroma je njegov predalčnik neuporaben. Zato je na vratih njegovega stanovanja
pustil obvestilo, kje je pismo, z navedbo roka 30 dni, v katerem ga mora
prevzeti. Šteje se, da je bila vročitev opravljena na dan, ko je bilo obvestilo
o vročitvi pritrjeno na vrata stanovanja (člen 141/2 ZPP).
2. Naslovnik je s pošto dogovorjen, da se mu vroča v
p.p. Ker je bil ta poln, je bilo v njem dne ……………… puščeno obvestilo, da je
pisanje vrnjeno sodišču (člen 139.b/4 ZPP).
V ……………………………., dne …………………………
Podpis vročevalca …………………………………….«.
9. člen
(podaljšek)
(1) Podaljšek, ki je namenjen obvestilom o prispelem
pismu in obvestilom sodišču o opravljeni vročitvi, je križno razdeljen na štiri
enako velike dele.
(2) Zgornja dva dela podaljška sta namenjena obvestilu
sodišču o opravljeni vročitvi pisma, ki se vroča osebno v skladu s
142. členom ali drugim in tretjim odstavkom 139.b člena zakona, in
obvestilu sodišču o opravljeni vročitvi pisma, ki se vroča navadno v skladu s
140. in 141. členom ali četrtim odstavkom 139.b člena zakona. Med seboj
sta ločena z navpičnim perforirnim nizom po sredini.
(3) Spodnja dva dela sta namenjena obvestilu o prispelem
pismu, ki se vroča osebno v skladu s 142. členom ali drugim in tretjim
odstavkom 139.b člena zakona, in obvestilu o prispelem pismu, ki se vroča
navadno v skladu s 140. in 141. členom ali četrtim odstavkom 139.b člena
zakona, ki sta od obvestil sodišču ločena z vodoravnim perforirnim nizom, med
seboj pa sta ločena z navpičnim perforirnim nizom po sredini.
10. člen
(obvestilo sodišču o opravljeni vročitvi pisma, ki se vroča
osebno)
(1) Na obvestilu sodišču o opravljeni vročitvi na levi
strani zgornjega dela podaljška je na sprednji strani zgoraj na sredini besedilo
»OBVESTILO SODIŠČU O OPRAVLJENI VROČITVI«, pod katerim je besedilo »(izpolni
v primeru osebne vročitve)«, pod njim je prostor za izpis črtne kode s
številko sprejemne pošte in številko priporočene pošiljke, pod njim pa na levi
strani napis »ŠTEVILKA:«, pod njim napis »VSEBINA:« in pod njim napis
»PREJEMNIK OBVESTILA:«. Pod slednjim je z vogalnimi črtami označen pravokotnik,
velikosti največ 80 x 27 mm, kamor se vpiše, kdo je prejemnik obvestila o
opravljeni vročitvi. Pod njim je napis »NASLOVNIK PISMA:«, pod njim pa z
vogalnimi črtami označen pravokotnik, velikosti največ 80 x 27 mm, kamor se
vpiše, kdo je naslovnik pisma.
(2) Na zadnji strani je natisnjeno naslednje besedilo:
»Pisma ob poskusu vročitve ni bilo mogoče izročiti niti
naslovniku niti odraslemu članu gospodinjstva / Pismo se vroča v naslovnikov
p.p. (označi!). Zato je vročevalec dne ………………… v njegovem hišnem
predalčniku / izpostavljenem predalčniku / na vratih njegovega stanovanja / v
njegovem p.p. (označi!) pustil obvestilo, kje je pismo, z navedbo roka
15 dni, v katerem ga mora prevzeti. Naslovnik pisma v tem roku ni prevzel.
– Zato mu je bilo pismo po preteku tega roka puščeno v
hišnem predalčniku / izpostavljenem predalčniku / p.p. (označi!).
– Ker naslovnik nima hišnega oziroma izpostavljenega
predalčnika / je predalčnik neuporaben / je p.p poln (označi!), se pismo
vrača sodišču.
V ……………………………., dne …………………………
Podpis vročevalca …………………………………….«.
11. člen
(obvestilo sodišču o opravljeni vročitvi pisma, ki se vroča
navadno)
(1) Na obvestilu sodišču o opravljeni vročitvi na desni
strani zgornjega dela podaljška je na sprednji strani zgoraj na sredini
besedilo »OBVESTILO SODIŠČU O OPRAVLJENI VROČITVI«, pod katerim je besedilo »(izpolni
v primeru navadne vročitve, če naslovnik nima predalčnika ali je ta neuporaben
ali je poštni predal poln)«, pod njim je prostor za izpis črtne kode s
številko sprejemne pošte in številko priporočene pošiljke, pod njim pa na levi
strani napis »ŠTEVILKA:«, pod njim napis »VSEBINA:« in pod njim napis
»PREJEMNIK OBVESTILA:«. Pod slednjim je z vogalnimi črtami označen pravokotnik,
velikosti največ 80 x 27 mm, kamor se vpiše, kdo je prejemnik obvestila o
opravljeni vročitvi. Pod njim je napis »NASLOVNIK PISMA:«, pod njim pa z
vogalnimi črtami označen pravokotnik, velikosti največ 80 x 27 mm, kamor se
vpiše, kdo je naslovnik pisma.
(2) Na zadnji strani je natisnjeno naslednje besedilo:
»1. Pisma ob poskusu vročitve ni bilo mogoče izročiti niti
naslovniku niti odraslemu članu gospodinjstva. Ker naslovnik nima predalčnika
oziroma je ta neuporaben, je vročevalec dne ………………… na vratih njegovega
stanovanja pustil obvestilo, kje je pismo, z navedbo roka 30 dni, v katerem ga
mora prevzeti. Šteje se, da je bila vročitev opravljena na dan, ko je bilo to
obvestilo pritrjeno na vrata stanovanja (člen 141/2 ZPP).
2. Naslovnik je s pošto dogovorjen, da se mu vroča v
p.p. Ker je bil ta poln, je bilo v njem dne ……………… puščeno obvestilo, da je
pisanje vrnjeno sodišču (člen 139.b/4 ZPP).
V ……………………………., dne …………………………
Podpis vročevalca …………………………………….«.
12. člen
(obvestilo o prispelem pismu, ki se vroča osebno)
(1) Na obvestilu o prispelem pismu na levi strani
spodnjega dela podaljška je na sprednji strani za besedilom »OBVESTILO O
PRISPELEM PISMU«, pod katerim je besedilo »(izpolni v primeru osebne
vročitve)«, kateremu sledi prostor za osebno ime in naslov naslovnika,
natisnjeno naslednje besedilo:
»Čaka vas priporočeno pismo opr. št. ……………., vročilnica št. ……………….,
pošiljatelj ……………………. Ker vročevalec danes ………………. pisma ni mogel izročiti niti
vam niti odraslemu članu vašega gospodinjstva / Ker se vam po dogovoru s pošto
pismo vroča v p.p. (označi!), lahko pismo prevzamete na pošti
……………......... v 15 dneh od ………….. dalje v delovnem času pošte, danes pa od …………
do ………….. ure.
V ……………………………., dne …………………………
Podpis vročevalca …………………………………….«.
(2) Na zadnji strani obvestila je natisnjeno naslednje
besedilo:
»Pravni pouk
Če pisma v tem roku ne boste prevzeli, bo sodišče štelo, da
je vročitev opravljena po poteku tega roka. Po poteku tega roka bo pismo
puščeno v vašem hišnem oziroma izpostavljenem predalčniku ali poštnem predalu.
Če predalčnika nimate ali je neuporaben ali bo vaš poštni predal poln, bo pismo
vrnjeno sodišču, ki je odredilo vročitev (člen 142. oziroma 139/2 in 3 ZPP).«.
13. člen
(obvestilo o prispelem pismu, ki se vroča navadno)
(1) Na obvestilu o prispelem pismu na desni strani
spodnjega dela podaljška je na sprednji strani za besedilom »OBVESTILO O
PRISPELEM PISMU«, pod katerim je besedilo »(izpolni v primeru navadne
vročitve, če naslovnik nima predalčnika ali je ta neuporaben ali je poštni
predal poln)«, kateremu sledi prostor za osebno ime in naslov naslovnika,
natisnjeno naslednje besedilo:
»Za vas je prispelo priporočeno pismo
opr. št. ………….………., vročilnica št. …………..………., pošiljatelj …………………….
1. Ker vročevalec danes ………………. pisma ni mogel izročiti
niti vam niti odraslemu članu vašega gospodinjstva in ker nimate predalčnika
oziroma je neuporaben, je bilo pismo vrnjeno pošti ……………........., kjer ga
lahko prevzamete v 30 dneh od ……………. dalje v delovnem času pošte,
danes pa od ………… do ………….. ure.
2. Ker ste s pošto dogovorjeni, da se vam vroča v p.p.,
ki je bil dne ………… poln, je bilo pismo vrnjeno sodišču (člen 139.b/4 ZPP).
V ……………………………., dne …………………………
Podpis vročevalca …………………………………….«.
(2) Na zadnji strani obvestila je natisnjeno naslednje
besedilo:
»Pravni pouk
1.     
Če pisma v tem roku ne boste prevzeli, bo vrnjeno sodišču, ki je
odredilo vročitev. Šteje se, da je vročitev opravljena na dan, ko je bilo to
obvestilo pritrjeno na vaših vratih (člen 141/2 ZPP).
2.     
Ker ste s pošto dogovorjeni, da se vam vroča v poštni predal, ki je bil
ob poskusu vročitve poln, je bilo pismo vrnjeno sodišču. Šteje se, da je bila
vročitev s tem opravljena (člen 139.b/4 ZPP).«.
14. člen
(razporeditev besedila)
(1) Razporeditev besedila na obvestilih je takšna, da
omogoča izpis spremenljivih podatkov in lastnoročne vpise vročevalca in
prejemnika.
(2) Minister za pravosodje s tehničnim navodilom
natančneje določi fiksirane pozicije in velikost posameznih polj na podaljšani
ovojnici.
15. člen
(izpolnjevanje)
(1) Sprednjo stran ovojnice v celoti, z izjemo črtne
razpredelnice iz tretjega odstavka 6. člena tega pravilnika, izpolni
sodišče s spremenljivimi podatki in črtnima kodama.
(2) Če se pismo vroča osebno, sodišče na obvestilu
sodišču o opravljeni vročitvi na levi strani podaljška ob vnosu spremenljivih
podatkov izpolni vse podatke, in sicer postavki »ŠTEVILKA:« in »VSEBINA:« z
enakimi vsebinami, kot na sprednji strani ovojnice, pod tem pa podatke o
prejemniku obvestila o opravljeni vročitvi in o naslovniku pisma. Sodišče prav
tako na obvestilu o prispelem pismu na levi strani podaljška izpolni prve tri
podatke, in sicer: naslovnika pisma, številko priporočenega pisma s številko
vročilnice v numeričnem zapisu in podatek, od kje je to priporočeno pismo.
Besedilo desnega obvestila sodišču o opravljeni vročitvi in desnega obvestila o
prispelem pismu se prečrta.
(3) Če se pismo vroča navadno, se na sprednji strani
ovojnice prečrta oznaka »OSEBNO!«. Sodišče na obvestilu sodišču o opravljeni
vročitvi na desni strani podaljška ob vnosu spremenljivih podatkov izpolni vse
podatke, in sicer postavki »ŠTEVILKA:« in »VSEBINA:« z enakimi vsebinami, kot
na sprednji strani ovojnice, pod tem pa podatke o prejemniku obvestila o
opravljeni vročitvi in o naslovniku pisma. Sodišče prav tako na obvestilu o
prispelem pismu na desni strani podaljška izpolni prve tri podatke, in sicer:
naslovnika pisma, številko priporočenega pisma s številko vročilnice v
numeričnem zapisu in podatek, od kje je to priporočeno pismo. Besedilo levega
obvestila sodišču o opravljeni vročitvi in levega obvestila o prispelem pismu
se prečrta.
16. člen
(prepogib)
Po izpisu spremenljivih podatkov in vstavljanju listin se
ovojnica in podaljšek ovojnice, na katerem so obvestila, prepognejo v V-zgib v
skladu s poštnimi standardi.
OVOJNICA ZA VROČANJE PO POŠTI, PRIMERNA ZA STROJNO
KUVERTIRANJE
17. člen
(ovojnica)
(1) Ovojnica za vročanje po pošti, primerna za strojno
kuvertiranje, je pravokotna kuverta standardne oblike in dimenzij C5, ki ima na
sprednji strani prilepljen zavihek z obvestilom o prispelem pismu, obvestilom
sodišču o opravljeni vročitvi in vročilnico.
(2) Ovojnica je z notranje strani opremljena s
številčnim rastrom, ki ohranja zaupnost vsebine.
(3) Ovojnica ima v spodnjem levem robu izpisano oznako
VR-MP-5OS, če se pismo vroča osebno, ali oznako VR-MP-5NS, če se pismo vroča
navadno.
(4) Na desni strani ovojnice je ob desnem robu navpična
reža velikosti 10 mm x 45 mm, ki je namenjena čitalcu črtne kode vsebine pisma.
18. člen
(zavihek)
(1) Zgornja polovica zavihka na sprednji strani ovojnice
je na levi strani namenjena vročilnici in na desni strani obvestilu sodišču o
opravljeni vročitvi, ki sta z navpičnim perforirnim nizom po sredini razdeljena
na dva enako velika dela, velikosti najmanj 95 x 58 mm, na ostalih straneh pa s
perforirnimi nizi od preostanka ovojnice.
(2) Zgornji levi rob vročilnice in zgornji desni rob
obvestila sodišču o opravljeni vročitvi sta od zavihka ločena tako, da
omogočata ločitev z ovojnice.
(3) Levi del spodnje polovice zavihka je namenjen
obvestiloma o prispelem pismu, ki jih vročevalec pusti za naslovnika pisma v
skladu s 142. členom ali drugim in tretjim odstavkom 139.b člena zakona (osebna
vročitev) ali s 140. in 141. členom ali četrtim odstavkom 139.b člena
zakona (navadna vročitev).
(4) Desni del zgornje polovice zavihka je namenjen
obvestiloma sodišču o opravljeni vročitvi.
19. člen
(vsebina obvestila o prispelem pismu in obvestila sodišču o
opravljeni vročitvi, če se pismo vroča osebno)
(1) Na obvestilu o prispelem pismu je na sprednji strani
navpično na levi strani napis »OBVESTILO O PRISPELEM PISMU«, ob njem napis
»Naslovnik:«, kateremu sledi prostor za osebno ime in naslov naslovnika, pod
tem pa natisnjeno naslednje besedilo:
»Čaka vas priporočeno pismo opr. št. ……………., vročilnica št. ……………….,
pošiljatelj ……………………. Ker vročevalec danes ………………. pisma ni mogel izročiti niti
vam niti odraslemu članu vašega gospodinjstva / Ker se vam po dogovoru s pošto
pismo vroča v p.p. (označi!), lahko pismo prevzamete na pošti ……………......... v
15 dneh od ……………… dalje v delovnem času pošte, danes pa od ………… do ………….. ure.
V ……………………………., dne«, za katerim je osem enakih pravokotnikov, v katere se s številkami
vpisujejo dan, mesec in leto. Pod tem je besedilo:
»Podpis vročevalca …………………………………….«.
(2) Na zadnji strani obvestila je natisnjeno naslednje
besedilo:
»Pravni pouk
Če pisma v tem roku ne boste prevzeli, bo sodišče štelo, da
je vročitev opravljena po poteku tega roka. Po poteku tega roka bo pismo
puščeno v vašem hišnem oziroma izpostavljenem predalčniku ali poštnem predalu.
Če predalčnika nimate ali je neuporaben ali bo vaš poštni predal poln, bo pismo
vrnjeno sodišču, ki je odredilo vročitev (člen 142. oziroma 139.b/2 in 3
ZPP).«.
(3) Na obvestilu sodišču o opravljeni vročitvi je na
sprednji strani navpično na levi strani besedilo »OBVESTILO SODIŠČU O
OPRAVLJENI VROČITVI«, ob njem je prostor, kamor se izpiše črtna koda s številko
sprejemne pošte in številko priporočene pošiljke. Pod tem je na levi strani
napis »ŠTEVILKA:«, pod njim napis »VSEBINA:« Pod slednjim je z vogalnimi črtami
označen pravokotnik, velikosti 80 x 27 mm, kamor se vpiše, kdo je prejemnik
obvestila o opravljeni vročitvi. Pod njim je z vogalnimi črtami označen
pravokotnik, velikosti 80 x 27 mm, kamor se vpiše, kdo je naslovnik pisma.
(4) Na zadnji strani je natisnjeno naslednje besedilo:
»Pisma ob poskusu vročitve ni bilo mogoče izročiti niti
naslovniku niti odraslemu članu gospodinjstva / Pismo se vroča v naslovnikov
p.p. (označi!). Zato je vročevalec dne«, čemur sledi osem enakih
pravokotnikov, v katere se s številkami vpisujejo dan, mesec in leto, in
besedilo: »v njegovem hišnem predalčniku / izpostavljenem predalčniku / na vratih
njegovega stanovanja / v njegovem p.p. (označi!) pustil obvestilo, kje
je pismo, z navedbo roka 15 dni, v katerem ga mora prevzeti.
Naslovnik pisma v tem roku ni prevzel.
-       
Zato mu je bilo pismo po poteku tega roka puščeno v hišnem predalčniku /
izpostavljenem predalčniku / p.p. (označi!).
-       
Ker naslovnik nima hišnega oziroma izpostavljenega predalčnika / je
predalčnik neuporaben / je p.p. poln (označi!), se pismo vrača sodišču.
V ……………………………., dne«, za katerim je osem enakih
pravokotnikov, v katere se s številkami vpisujejo dan, mesec in leto. Pod tem
je besedilo:
»Podpis vročevalca …………………………………….«.
20. člen
(vsebina obvestila o prispelem pismu in obvestila sodišču o
opravljeni vročitvi, če se pismo vroča navadno)
(1) Na obvestilu o prispelem pismu je na sprednji strani
navpično na levi strani besedilo »OBVESTILO O PRISPELEM PISMU«, ob njem je
besedilo »(izpolni v primeru navadne vročitve, če naslovnik nima predalčnika
ali je ta neuporaben ali je poštni predal poln)«, pod njim pa je za napisom
»Naslovnik:«, kateremu sledi prostor za osebno ime in naslov naslovnika,
natisnjeno naslednje besedilo:
»Za vas je prispelo priporočeno pismo opr. št. …………….,
vročilnica št. ………………., pošiljatelj …………………….
1.     
Ker vročevalec danes ………………. pisma ni mogel izročiti niti vam niti
odraslemu članu vašega gospodinjstva in ker nimate predalčnika oziroma je
neuporaben, je bilo pismo vrnjeno pošti ……………........., kjer ga lahko
prevzamete v 30 dneh od ……………… dalje v delovnem času pošte, danes pa
od ………… do ………….. ure.
2.     
Ker ste s pošto dogovorjeni, da se vam vroča v p.p., ki je bil dne …………
poln, je bilo pismo vrnjeno sodišču (člen 139.b/4 ZPP).
V ……………………………., dne«, za katerim je osem enakih
pravokotnikov, v katere se s številkami vpisujejo dan, mesec in leto. Pod tem
je besedilo:
»Podpis vročevalca …………………………………….«.
(2) Na zadnji strani obvestila je natisnjeno naslednje
besedilo:
»Pravni pouk
1.     
Če pisma v tem roku ne boste prevzeli, bo vrnjeno sodišču, ki je
odredilo vročitev. Šteje se, da je bila vročitev opravljena na dan, ko je bilo
to obvestilo pritrjeno na vaših vratih (člen 141/2 ZPP).
2.     
Ker ste s pošto dogovorjeni, da se vam vroča v poštni predal, ki je bil
ob poskusu vročitve poln, je bilo pismo vrnjeno sodišču. Šteje se, da je bila
vročitev s tem opravljena (člen 139.b/4 ZPP).«.
(3) Na obvestilu sodišču o opravljeni vročitvi je na
sprednji strani navpično na levi strani besedilo »OBVESTILO SODIŠČU O
OPRAVLJENI VROČITVI«, ob njem je prostor, kamor se izpiše črtna koda s številko
sprejemne pošte in številko priporočene pošiljke. Pod tem je na levi strani
napis »ŠTEVILKA:«, pod njim napis »VSEBINA:« Pod slednjim je z vogalnimi črtami
označen pravokotnik, velikosti 80 x 27 mm, kamor se vpiše, kdo je prejemnik
obvestila o opravljeni vročitvi. Pod njim je z vogalnimi črtami označen pravokotnik,
velikosti 80 x 27 mm, kamor se vpiše, kdo je naslovnik pisma.
(4) Na zadnji strani je natisnjeno naslednje besedilo:
»1. Pisma ob poskusu vročitve ni bilo mogoče izročiti niti
naslovniku niti odraslemu članu gospodinjstva. Ker naslovnik nima predalčnika
oziroma je ta neuporaben, je vročevalec dne«, čemur sledi osem enakih
pravokotnikov, v katere se s številkami vpisujejo dan, mesec in leto, in
besedilo: »na vratih njegovega stanovanja pustil obvestilo, kje je pismo, z
navedbo roka 30 dni, v katerem ga mora prevzeti. Šteje se, da je bila vročitev
opravljena na dan, ko je bilo to obvestilo pritrjeno na vrata stanovanja (člen
141/2 ZPP).
2. Naslovnik je s pošto dogovorjen, da se mu vroča v
p.p. Ker je bil ta poln, je bilo v njem dne«, čemur sledi osem enakih
pravokotnikov, v katere se s številkami vpisujejo dan, mesec in leto, in
besedilo: »puščeno obvestilo, da je pisanje vrnjeno sodišču. Šteje se, da je
bila vročitev s tem opravljena (člen 139.b/4 ZPP).
V ……………………………., dne«, za katerim je osem enakih pravokotnikov,
v katere se s številkami vpisujejo dan, mesec in leto. Pod tem je besedilo:
»Podpis vročevalca …………………………………….«.
21. člen
(vročilnica)
(1) Vročilnica ima obliko pokončnega pravokotnika,
velikosti najmanj 95 x 95 mm, ki je na levi in zgornji strani od ovojnice ločen
s perforirnimi nizi, na desni strani je s perforirnim nizom ločen od obvestila
o sodišču o opravljeni vročitvi, na spodnji strani pa je s perforirnim nizom
ločen od obvestila o prispelem pismu.
(2) Na vročilnici je navpično na levi strani napis
»VROČILNICA«, ob njem je na zgornji strani z vogalnimi črtami označen
pravokotnik, velikosti najmanj 80 x 19 mm, kamor se izpiše črtna koda s
številko sprejemne pošte in številko priporočene pošiljke. Pod tem
pravokotnikom je napis »ŠTEVILKA:«, pod njim je napis »VSEBINA:« in pod njim z
vogalnimi črtami označen pravokotnik, velikosti najmanj 80 x 16 mm, kamor se
vpiše, kdo je prejemnik vročilnice.
(3) Pod njim je na levi strani napis »Naslovnik obveščen
o prispelem pismu«, desno od katerega je osem enakih pravokotnikov, namenjenih
vpisu datuma, ko je vročevalec naslovniku pisma pustil obvestilo, in nad
katerimi je napis »Datum«. Desno od le-teh je prostor namenjen podpisu
vročevalca, ki je pustil obvestilo ob neuspeli vročitvi, nad katerim je napis »Podpis«.
(4) Pod tem je z vogalnimi črtami označen pravokotnik,
velikosti najmanj 80 x 17 mm, kamor se vpiše, kdo je naslovnik pisma.
(5) Če se pismo vroča osebno v skladu s 142. členom
zakona, je na hrbtni strani vročilnice besedilo: »Potrjujem, da sem dne«, temu
besedilu sledi prostor za datum vročitve, pod katerim je besedilo »(dan, mesec
z besedami)«. Prostor za datum vročitve mora biti dovolj velik, da prejemnik
pisma z besedo napiše datum prejema pisma. Pod njim je osem enakih
pravokotnikov in besedilo »(dan, mesec, leto s številkami)«, pod njim pa
besedilo »prejel navedeno pismo.«. Za tem je prostor za podpis prejemnika in za
pripombe vročevalca, na desni strani pa prostor za krog, ki je namenjen odtisu
poštnega žiga.
(6) Če se pismo vroča navadno, se na hrbtni strani
vročilnice pod besedilom iz prejšnjega odstavka, za besedilom »(izpolni v
primeru navadne vročitve, ko je naslovniku pismo puščeno v predalčniku ali
poštnem predalu)« doda besedilo:
»1. Ker vročevalec danes ……… pisma ni mogel izročiti niti
naslovniku niti odraslemu članu gospodinjstva, je pismo pustil v naslovnikovem
predalčniku.
2. Glede na dogovor pošte z naslovnikom, da se mu vroča
v p.p., je bilo pismo dne ……………… puščeno v njegovem p.p.
V ………., dne …….………… ………... (podpis vročevalca)«.
22. člen
(desna polovica spodnjega dela sprednje strani ovojnice)
(1) Na desni polovici spodnjega dela sprednje strani
ovojnice, ki je z ovojnico trajno povezan, je z vogalnimi črtami označen
pravokotnik, velikosti najmanj 80 x 19 mm, kamor se izpiše črtna koda s
številko sprejemne pošte in številko priporočene pošiljke. Pod tem
pravokotnikom je napis »ŠTEVILKA:«, pod njim je napis »VSEBINA:« in pod njim z
vogalnimi črtami označen pravokotnik, velikosti najmanj 80 x 20 mm, kamor se
vpiše, kdo je pošiljatelj. Pod tem je z vogalnimi črtami označen pravokotnik,
velikosti najmanj 80 x 24 mm, kamor se vpiše, kdo je naslovnik pisma.
(2) Desno od pravokotnika, kamor se vpiše, kdo je
pošiljatelj, je v pravokotniku velikosti najmanj 20 x 12 mm oznaka »AR«, pod
njim pa napis »OSEBNO! ZPP«, če se pismo vroča osebno, ali »NAVADNO! ZPP«, če
se pismo vroča navadno.
23. člen
(zadnja stran ovojnice)
(1) Če se pismo vroča osebno, je na zadnji strani
ovojnice besedilo »OBVESTILO O PRISPELEM PISMU«, pod katerim je natisnjeno naslednje
besedilo:
»1. Dne«, čemur sledi osem enakih pravokotnikov, v katere se
s številkami vpisujejo dan, mesec in leto, in besedilo:
»vročevalec pisma ni mogel izročiti niti naslovniku niti
odraslemu članu gospodinjstva, zato je v njegovem hišnem predalčniku /
izpostavljenem predalčniku / na vratih njegovega stanovanja (označi!)
pustil obvestilo, kje je pismo, z navedbo roka 15 dni, v katerem ga mora
prevzeti.
2. Glede na dogovor pošte z naslovnikom, da se mu vroča
v p.p., je bilo dne«, čemur sledi osem enakih pravokotnikov, v katere se s
številkami vpisujejo dan, mesec in leto, in besedilo: »v njegovem p.p puščeno
obvestilo, kje je pismo, z navedbo roka 15 dni, v katerem ga mora prevzeti.
V ……………………………., dne …………………………
Podpis vročevalca …………………………………….«.
(2) Če se pismo vroča navadno, je na zadnji strani
ovojnice besedilo »1) OBVESTILO O PRISPELEM PISMU (izpolni v primeru navadne
vročitve, ko je naslovniku pismo puščeno v predalčniku ali poštnem predalu)«.
Pod tem je natisnjeno naslednje besedilo:
»1. Ker vročevalec danes«, čemur sledi osem enakih
pravokotnikov, v katere se s številkami vpisujejo dan, mesec in leto, in
besedilo: »pisma ni mogel izročiti niti vam niti odraslemu članu gospodinjstva,
je pismo pustil v vašem predalčniku. Šteje se, da je bila vročitev opravljena
na dan, ko je bilo pismo puščeno v predalčniku (člen 141/1 ZPP).
2. Glede na vaš dogovor s pošto, da se vam vroča v p.p.,
je bilo pismo dne«, čemur sledi osem enakih pravokotnikov, v katere se s
številkami vpisujejo dan, mesec in leto, in besedilo: »puščeno v vašem p.p.
Šteje se, da je bila vročitev opravljena na dan, ko je bilo pismo puščeno v
p.p. (člen 139.b/4 ZPP).
V ……………………………., dne …………………………
Podpis vročevalca …………………………………….«.
(3) Pod tem je besedilo »2) OBVESTILO O PRISPELEM PISMU
(izpolni v primeru navadne vročitve, ko naslovnik nima predalčnika ali je ta
neuporaben ali je poštni predal poln)«. Pod tem je natisnjeno naslednje
besedilo:
»1. Dne«, čemur sledi osem enakih pravokotnikov, v katere se
s številkami vpisujejo dan, mesec in leto, in besedilo: »vročevalec pisma ni
mogel izročiti niti naslovniku niti odraslemu članu gospodinjstva. Naslovnik
nima predalčnika oziroma je njegov predalčnik neuporaben. Zato je na vratih
njegovega stanovanja pustil obvestilo, kje je pismo, z navedbo roka 30 dni, v
katerem ga mora prevzeti. Šteje se, da je bila vročitev opravljena na dan, ko
je bilo obvestilo o vročitvi pritrjeno na vrata stanovanja (člen 141/2 ZPP).
2. Naslovnik je s pošto dogovorjen, da se mu vroča v
p.p. Ker je bil ta poln, je bilo v njem dne«, čemur sledi osem enakih
pravokotnikov, v katere se s številkami vpisujejo dan, mesec in leto, in
besedilo: »puščeno obvestilo, da je pisanje vrnjeno sodišču. Šteje se, da je
bila vročitev s tem opravljena (člen 139.b/4 ZPP).
V ……………………………., dne …………………………
Podpis vročevalca …………………………………….«.
24. člen
(razporeditev besedila)
Razporeditev besedila na obvestilih je takšna, da omogoča izpis
spremenljivih podatkov in lastnoročne vpise vročevalca in prejemnika.
25. člen
(izpolnjevanje)
(1) Sodišče na obvestilu o prispelem pismu izpolni prve
tri podatke, in sicer: naslovnika pisma, številko priporočenega pisma s
številko vročilnice v numeričnem zapisu in podatek, od kje je to priporočeno
pismo. Na obvestilu sodišču o opravljeni vročitvi ob vnosu spremenljivih
podatkov izpolni vse podatke, in sicer postavki »ŠTEVILKA:« in »VSEBINA:« z
enakimi vsebinami, kot na desni polovici spodnjega dela sprednje strani
ovojnice, pod tem pa podatke o prejemniku obvestila o opravljeni vročitvi in o
naslovniku pisma.
(2) Sprednjo stran vročilnice in desno polovico
spodnjega dela sprednje strani ovojnice v celoti, z izjemo podatkov iz tretjega
odstavka 21. člena tega pravilnika, izpolni sodišče s spremenljivimi
podatki in črtnima kodama.
PREHODNA IN KONČNI DOLOČBI
26. člen
(uporaba ovojnic)
Sodišče lahko uporablja ovojnice, določene s Pravilnikom o
ovojnici za vročanje po pošti v pravdnem postopku (Uradni list RS,
št. 53/16), za vročanje pisanj po pošti v pravdnem postopku še tri mesece
po uveljavitvi tega pravilnika.
27. člen
(prenehanje veljavnosti)
Z dnem, ko začne veljati ta pravilnik, preneha veljati
Pravilnik o ovojnici za vročanje po pošti v pravdnem postopku (Uradni list RS,
št. 53/16).
28. člen
(začetek veljavnosti)
Ta pravilnik začne veljati 14. septembra 2017.
Št. 007-280/2017
Ljubljana, dne 11. septembra 2017
EVA 2017-2030-0030
mag. Goran Klemenčič l.r.
Minister
za pravosodje