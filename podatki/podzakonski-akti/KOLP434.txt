1. člen
Krajevna veljavnost kolektivne pogodbe Kolektivna pogodba
velja za območje Republike Slovenije.
2. člen
Stvarna veljavnost kolektivne pogodbe (1) Kolektivna
pogodba velja za vse delodajalce, člane podpisnikov, ki imajo skladno z zakonom
registrirano področje dejavnosti v okviru oddelkov Standardne klasifikacije
dejavnosti:
N80.1 Varovanje
N80.2 Nadzorovanje delovanja varovalnih
sistemov.
(2) Delodajalec in sindikat v posamezni družbi se lahko
dogovorita, da se za odvisne družbe uporablja kolektivna pogodba, ki velja za
obvladujočo družbo. Če sindikata v odvisni družbi ni, lahko delodajalec to
uredi s splošnim aktom.
3. člen
Osebna veljavnost
(1) Kolektivna pogodba velja za vse delavce zaposlene
pri delodajalcih, ki jih zavezuje ta kolektivna pogodba.
(2) Za poslovodne delavce in vodilne delavce ta
kolektivna pogodba ne velja, razen če je tako določeno s kolektivno pogodbo pri
delodajalcu ali s pogodbo o zaposlitvi.
4. člen
Časovna veljavnost
(1) Kolektivna pogodba je sklenjena za nedoločen čas oziroma
do sklenitve nove kolektivne pogodbe.
(2) Stranki te kolektivne pogodbe se zavežeta, da se
bosta v tem času zavzemali za sklenitev celovite kolektivne pogodbe v
dejavnosti zasebnega varovanja, ki bo urejala tudi vse ostale pravice in
obveznosti, ki v tej kolektivni pogodbi niso določene, med drugim tudi:
-       
ostalih še nedogovorjenih splošnih določb,
-       
pravic in obveznosti delodajalca in delavcev,
-       
pravic in obveznosti strank ter način reševanja sporov.
5. člen
Sklepanje pogodb o zaposlitvi za krajši delovni čas Samo
izjemoma in v utemeljenih primerih se sklepajo pogodbe o zaposlitvi za krajši
delovni čas od polnega delovnega časa.
6. člen
Odmor, počitki in razporejanje delovnega časa
(1) Čas odmora v trajanju 30 minut, oziroma v sorazmerju
s časom, prebitim na delu, si varnostno osebje praviloma določi samo, po eni
uri dela in najkasneje eno uro pred koncem delovnega časa in ga koristi na
delovnem mestu znotraj delovnega časa, glede na ocenjene varnostne razmere in
načrt varovanja.
(2) Pri neenakomerni razporeditvi ter začasni
prerazporeditvi delovnega časa se upošteva poln delovni čas kot povprečna
delovna obveznost v obdobju, ki ne sme biti daljše od enega leta.
(3) Časovna omejitev dnevne delovne obveznosti nočnega delavca
se upošteva kot povprečna omejitev v obdobju šestih mesecev.
7. člen
Povračila stroškov v zvezi z delom
Prevoz na delo
(1) Delavec je upravičen do povračila stroškov za prevoz
na delo in z dela za dneve prisotnosti na delu.
(2) Osnova za izračun povračila stroškov je najmanj
60  % cene mesečne vozovnice najcenejšega javnega prevoza. Povračilo
stroškov za posamezni dan prisotnosti znaša 1/22 osnove.
(3) Če ni možnosti javnega prevoza, pripada delavcu
povračilo stroškov prevoza na delo in z dela najmanj v višini 0,13 EUR za vsak
polni kilometer od kraja prebivališča do kraja kjer delavec opravlja delo.
Prehrana med delom
(1) Delavcu pripada povračilo stroškov za prehrano med
delom najmanj v višini 3,56 EUR za vsak dan prisotnosti na delu.
(2) Do povračila stroškov prehrane iz prejšnjega
odstavka je upravičen delavec, ki je na delu prisoten najmanj štiri
(4) ure.
(3) Delavcu se lahko del stroškov za prehrano izplača
tudi v obliki vrednostnih bonov oziroma vrednostnih kartic, za nakup
prehrambenih izdelkov.
8. člen
Dodatki za posebne obremenitve
(1) Za delo v delovnem času, ki je za delavca manj
ugoden pripadajo delavcem dodatki najmanj v naslednjem odstotku od osnove:
-       
za nočno delo                                                                                             30
%
-       
za delo prek polnega delovnega časa                                                        30
%
-       
za nedeljsko delo                                                                                        50
%
-       
dodatek za delo na praznike in dela proste dneve po zakonu                   50
%.
(2) Dodatki iz prejšnjega odstavka tega člena se ne
vštevajo v minimalno plačo.
(3) Dodatek za delo v nedeljo in dodatek za delo na dela
proste dneve po zakonu se med seboj izključujeta.
9. člen
Končne in prehodne določbe
(1) Ta kolektivna pogodba začne veljati, ko jo podpišeta
obe strani ter stopi v veljavo v 8 dneh po objavi v Uradnem listu Republike
Slovenije.
(2) Ta kolektivna pogodba se uporablja tudi pri
izplačilu plač za mesec januar 2016.
(3) Pogodbeni stranki se zavežeta, da pristojnemu
ministru v skladu z Zakonom o kolektivnih pogodbah, predlagata, da razširi
veljavnost podpisane kolektivne pogodbe na vse delodajalce v dejavnosti
zasebnega varovanja.
(4) Stroške objave te kolektivne pogodbe v Uradnem listu
Republike Slovenije krije vsaka stranka do ene polovice.
Ljubljana, dne
22. januarja 2016
Zbornica za razvoj slovenskega
zasebnega varovanja
Predsednik zbornice
Branko Slak l.r.
Sindikat Komunale, varovanja in
poslovanja
z nepremičninami Slovenije
Predsednica sindikata
Majda Marolt l.r.