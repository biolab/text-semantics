1. člen
(1) V mesecu požarne varnosti v
oktobru se v vsakem tekočem letu od vsake poštne pošiljke v notranjem in
mednarodnem prometu, razen za knjige, časopise in revije, plačuje en teden v
mesecu prispevek v obliki doplačilne znamke.
(2) Doplačilno znamko iz prejšnjega
odstavka založi in stroške izdaje krije Gasilska zveza Slovenije v dogovoru s
Pošto Slovenije, d.o.o. Z dogovorom se določi tudi čas plačevanja doplačilne
znamke v posameznem letu.
2. člen
Pošta Slovenije, d.o.o., sredstva od
prodaje doplačilnih znamk iz prejšnjega člena v 30 dneh po izteku meseca
požarne varnosti nakaže na transakcijski račun Gasilske zveze Slovenije in o
višini teh sredstev obvesti Upravo Republike Slovenije za zaščito in reševanje.
3. člen
Gasilska zveza Slovenije določi kriterije
za porabo sredstev, pridobljenih z doplačilno znamko, za izenačevanje materialne
opremljenosti gasilstva in spodbujanje mladine za delo v gasilstvu, ter o
porabi sredstev poroča Upravi Republike Slovenije za zaščito in reševanje do
konca januarja v tekočem letu za preteklo leto.
4. člen
Doplačilna znamka iz 1. člena te
uredbe se izda v nominalni vrednosti 0,15 eura.

Uredba o doplačilni znamki v mesecu požarne
varnosti (Uradni list RS, št. 83/06)
vsebuje naslednjo končno določbo:
»5. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembi Uredbe o doplačilni znamki
v mesecu požarne varnosti (Uradni list RS, št. 32/11) vsebuje naslednjo končno določbo:
»2. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembi Uredbe o doplačilni znamki
v mesecu požarne varnosti (Uradni list RS, št. 8/12) vsebuje naslednjo končno določbo:
»2. člen
Ta uredba začne veljati petnajsti dan po
objavi v Uradnem listu Republike Slovenije.«.