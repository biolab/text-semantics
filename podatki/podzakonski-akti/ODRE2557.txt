1. člen
(vsebina)
S to odredbo se zaradi preprečevanja širjenja virusa
SARS-CoV-2 (v nadaljnjem besedilu: virus) začasno ureja način izvedbe določenih
ukrepov glede:
-       
(črtana);
-       
(črtana);
-       
označevanja in registracije živali.
2. člen
(črtan)
3. člen
(črtan)
4. člen
(označevanje in registracija živali)
(1) Ne glede na predpise, ki urejajo identifikacijo in
registracijo goveda, se:
-       
govedo, ki še ni označeno, ter govedo iz uvoza označi in registrira pred
premikom;
-       
govedo iz druge države članice Evropske unije registrira pred premikom;
-       
premik že označenih in registriranih goved priglasi v roku 14 dni po
premiku.
(2) Ne glede na predpise, ki urejajo identifikacijo in
registracijo drobnice, se drobnica označi pred premikom, premik pa priglasi v
roku 14 dni po premiku.
(3) Po prenehanju veljavnosti ukrepov iz te odredbe je
treba govedo in drobnico, ki ni označena, pa je rok za označitev v skladu s
predpisi, ki urejajo identifikacijo in registracijo goveda oziroma drobnice, že
potekel, označiti v roku 30 dni oziroma pred premikom.
(4) Če se rok iz 12. člena Izvedbene uredbe Komisije
(EU) 2015/262 z dne 17. februarja 2015 o določitvi pravil v skladu z
direktivama Sveta 90/427/EGS in 2009/156/ES v zvezi z metodami za
identifikacijo enoprstih kopitarjev (uredba o potnih listih za enoprste
kopitarje) (UL L št. 59 z dne 3. 3. 2015, str. 1), zadnjič spremenjene z
Delegirano uredbo Komisije (EU) 2019/2035 z dne 28. junija 2019 o
dopolnitvi Uredbe (EU) 2016/429 Evropskega parlamenta in Sveta glede pravil za
obrate, ki gojijo kopenske živali, in valilnice ter za sledljivost nekaterih
gojenih kopenskih živali in valilnih jajc (UL L št. 314 z dne 5. 12. 2019,
str. 115) izteče v času veljavnosti ukrepov iz te odredbe, se podaljša tako, da
se izteče 30. dan po prenehanju veljavnosti ukrepov iz te odredbe, če je
imetnik oddal vlogo za izdajo identifikacijskega dokumenta najpozneje osem dni
po prenehanju veljavnosti ukrepov iz te odredbe.
(5) Rok iz četrtega odstavka 6. člena Pravilnika o
Evidenci imetnikov rejnih živali in Evidenci rejnih živali (Uradni list RS, št.
87/14, 15/16 in 78/18; v nadaljnjem besedilu: PEIRŽERŽ) se v letu 2020 podaljša
tako, da se izteče 60. dan po prenehanju veljavnosti ukrepov iz te odredbe.
(6) Naloge pooblaščenih organizacij iz predpisov, ki
urejajo identifikacijo in registracijo goveda, identifikacijo in registracijo
drobnice ter iz PEIRŽERŽ se izvajajo le v nujnih primerih zaradi zagotavljanja
zdravja ljudi in živali oziroma zagotavljanja najmanjšega obsega zdravstvenega
varstva živali.
(7) Ne glede na določbe prejšnjega odstavka pooblaščene
organizacije zagotovijo vnos predpisanih podatkov v centralna registra goveda
in drobnice.

Odredbo o začasnih ukrepih v zvezi z
izvajanjem ukrepov glede najmanjšega obsega zdravstvenega varstva živali ter
označevanja in registracije živali (Uradni list RS, št. 41/20) vsebuje naslednjo prehodno in
končno določbo:
»5. člen
(trajanje ukrepov)
Ukrepi iz te odredbe veljajo do prenehanja razlogov zanje, kar
ugotovi Vlada Republike Slovenije s sklepom, ki ga objavi v Uradnem listu
Republike Slovenije, vendar najdlje do 1. septembra 2020.
6. člen
(začetek veljavnosti)
Ta odredba začne veljati naslednji dan po objavi v Uradnem
listu Republike Slovenije.«.

Odredba o spremembah Odredbe o začasnih
ukrepih v zvezi z izvajanjem ukrepov glede najmanjšega obsega zdravstvenega
varstva živali ter označevanja in registracije živali (Uradni list RS, št. 55/20) vsebuje naslednjo končno določbo:
»3. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o spremembah Odredbe o začasnih
ukrepih v zvezi z izvajanjem ukrepov glede najmanjšega obsega zdravstvenega
varstva živali ter označevanja in registracije živali (Uradni list RS, št. 78/20) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
(prehodna določba)
Imetniki psov, pri katerih je obveznost cepljenja psov v
skladu s PUUPŠZS nastopila v času razglašene epidemije nalezljive bolezni
SARS-CoV-2 (COVID-19) in ne zagotovijo cepljenja psov do 31. maja 2020, to
storijo najpozneje do 30. junija 2020.
5. člen
(končna določba)
Ta odredba začne veljati 31. maja 2020.«.