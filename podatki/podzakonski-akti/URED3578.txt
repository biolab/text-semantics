1. člen
Ta uredba določa davčne urade Davčne uprave Republike
Slovenije in njihove sedeže, opredeljuje obseg njihovih območij po upravnih
enotah, pristojnost davčnih uradov za odločanje o zahtevkih za vračilo preveč
odtegnjenega in plačanega davka od dohodkov iz nematerializiranih finančnih
instrumentov po 383.d členu Zakona o davčnem postopku (Uradni list RS, št.
117/06, 24/08 – ZDDKIS, 125/08, 20/09 – ZDoh-2D, 110/09, 1/10 – popr. in 43/10;
v nadaljnjem besedilu: ZDavP-2) ter pristojnost Posebnega davčnega urada.
2. člen
Generalni davčni urad Davčne uprave Republike Slovenije ima
sedež v Ljubljani.
3. člen
Davčni uradi Davčne uprave Republike Slovenije so:
1.    
Davčni urad BREŽICE, s sedežem v Brežicah, ki obsega območja upravnih
enot: Brežice, Krško in Sevnica;
2.    
Davčni urad CELJE, s sedežem v Celju, ki obsega območja upravnih enot:
Celje, Laško, Slovenske Konjice, Šentjur pri Celju, Šmarje pri Jelšah in Žalec;
3.    
Davčni urad DRAVOGRAD, s sedežem v Dravogradu, ki obsega območja
upravnih enot: Dravograd, Radlje ob Dravi, Ravne na Koroškem in Slovenj Gradec;
4.    
Davčni urad HRASTNIK, s sedežem v Hrastniku, ki obsega območja upravnih
enot: Hrastnik, Trbovlje in Zagorje ob Savi;
5.    
Davčni urad KOČEVJE, s sedežem v Kočevju, ki obsega območji upravnih
enot: Kočevje in Ribnica;
6.    
Davčni urad KOPER, s sedežem v Kopru, ki obsega območja upravnih enot:
Izola, Koper, Piran in Sežana;
7.    
Davčni urad KRANJ, s sedežem v Kranju, ki obsega območja upravnih enot:
Jesenice, Kranj, Radovljica, Škofja Loka in Tržič;
8.    
Davčni urad LJUBLJANA, s sedežem v Ljubljani, ki obsega območja upravnih
enot: Cerknica, Domžale, Grosuplje, Kamnik, Litija, Ljubljana, Logatec in
Vrhnika;
9.    
Davčni urad Maribor, s sedežem v Mariboru, ki obsega območja upravnih
enot: Lenart, Maribor, Pesnica, Ruše in Slovenska Bistrica.
10.  Davčni
urad MURSKA SOBOTA, s sedežem v Murski Soboti, ki obsega območja upravnih enot:
Gornja Radgona, Lendava, Ljutomer in Murska Sobota;
11.  Davčni
urad NOVA GORICA, s sedežem v Novi Gorici, ki obsega območja upravnih enot:
Ajdovščina, Idrija, Nova Gorica in Tolmin;
12.  Davčni
urad NOVO MESTO, s sedežem v Novem mestu, ki obsega območja upravnih enot:
Črnomelj, Metlika, Novo mesto in Trebnje;
13.  Davčni
urad POSTOJNA, s sedežem v Postojni, ki obsega območji upravnih enot: Ilirska
Bistrica in Postojna;
14.  Davčni
urad PTUJ, s sedežem na Ptuju, ki obsega območji upravnih enot: Ormož in Ptuj;
15.  Davčni
urad VELENJE, s sedežem v Velenju, ki obsega območji upravnih enot: Mozirje in
Velenje;
16.  Posebni
Davčni urad, s sedežem v Ljubljani, ki obsega območje celotne Republike
Slovenije za davčne zavezance iz 4. člena te uredbe.
3.a člen
Za odločanje o zahtevkih za vračilo preveč odtegnjenega in
plačanega davka od dohodkov iz nematerializiranih finančnih instrumentov po
383.d členu ZDavP-2 na prvi stopnji je krajevno pristojen davčni urad, pri
katerem je plačnik davka vpisan v davčni register.
4. člen
Posebni davčni urad opravlja naloge davčnega urada za: banke,
hranilnice, zavarovalnice, družbe, ki prirejajo trajne klasične igre na srečo
in posebne igre na srečo, ter družbe, ki prirejajo posebne igre na srečo v
igralnih salonih, borze, borznoposredniške družbe, investicijske družbe, družbe
za upravljanje, pokojninske družbe in klirinško depotne družbe.
Posebni davčni urad opravlja naloge davčnega urada tudi za
gospodarske družbe, katerih skupni prihodki so v preteklem davčnem letu
presegli 50 milijonov eurov.
Višina prihodkov iz drugega odstavka tega člena se ugotavlja
na dan 1. julija tekočega leta.
Posebni davčni urad odloča o zahtevkih za vračilo preveč
odtegnjenega in plačanega davka od dohodkov iz nematerializiranih finančnih
instrumentov po 383.d členu ZDavP-2, ki ga je izračunal, odtegnil in plačal
plačnik davka iz prvega oziroma drugega odstavka tega člena.
Posebni davčni urad opravlja nadzor nad prirejanjem iger na
srečo.

Uredba o določitvi davčnih uradov Davčne
uprave Republike Slovenije (Uradni list RS, št. 142/04)
vsebuje naslednji končni določbi:
»5. člen
Z dnem uveljavitve te uredbe preneha veljati Uredba o
določitvi davčnih uradov Davčne uprave Republike Slovenije in njihovih sedežev
(Uradni list RS, št. 24/96 in 5/00), uporablja pa se do 31. decembra 2004.
Ta uredba začne veljati naslednji dan po objavi v Uradnem
listu Republike Slovenije, uporablja pa se od 1. januarja 2005.«.

Uredba o dopolnitvah Uredbe o določitvi
davčnih uradov Davčne uprave Republike Slovenije (Uradni list RS, št. 4/05) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o določitvi
davčnih uradov Davčne uprave Republike Slovenije (Uradni list RS, št. 120/05) vsebuje naslednjo končno določbo:
»3. člen
Ta uredba začne veljati naslednji dan po objavi v Uradnem
listu Republike Slovenije, uporablja pa se od 1. januarja 2006.«.

Uredba o spremembi in dopolnitvi Uredbe o določitvi
davčnih uradov Davčne uprave Republike Slovenije (Uradni list RS, št. 63/08) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Postopki, začeti pred začetkom veljavnosti te uredbe, se
končajo po Uredbi o določitvi davčnih uradov Davčne uprave Republike Slovenije
(Uradni list RS, št. 142/04, 4/05 in 120/05).
3. člen
Ta uredba začne veljati 1. julija 2008.«.

Uredba o spremembi in dopolnitvah Uredbe o določitvi
davčnih uradov Davčne uprave Republike Slovenije (Uradni list RS, št. 51/10) vsebuje naslednjo končno določbo:
»2. člen
Ta uredba začne veljati 1. julija 2010.«.

Uredba o dopolnitvi Uredbe o določitvi davčnih
uradov Davčne uprave Republike Slovenije (Uradni list RS, št. 109/12) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2013.«.