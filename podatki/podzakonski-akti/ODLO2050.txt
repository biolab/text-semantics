1. člen
Zaradi omejitve gibanja prebivalstva in zajezitve ter
obvladovanja epidemije COVID-19 se s tem odlokom začasno prepovedujeta
ponujanje in prodaja blaga in storitev neposredno potrošnikom na območju
Republike Slovenije, in sicer se:
-       
gospodarskim družbam, javnim in zasebnim izobraževalnim zavodom in
drugim pravnim osebam zasebnega prava ter samostojnim podjetnikom posameznikom,
ki izvajajo dejavnost usposabljanja kandidatov za voznike, prepove opravljati
to dejavnost,
-       
pravnim osebam ali samostojnim podjetnikom posameznikom, ki izvajajo
program dodatnega usposabljanja voznikov začetnikov, program dodatnega
usposabljanja za varno vožnjo in program izobraževanja in dodatnega usposabljanja
izvajalcev programov dodatnega usposabljanja voznikov začetnikov in za varno
vožnjo, prepove izvajanje teh programov,
-       
pravnim osebam ali samostojnim podjetnikom posameznikom, ki opravljajo
naloge tehnične službe, strokovne organizacije in pooblaščene registracijske
organizacije, prepove opravljati te naloge,
-       
pooblaščenim organizacijam prepove izvajanje usposabljanj in preizkusov
znanja za pridobitev temeljne kvalifikacije za voznike motornih vozil v cestnem
prometu, rednih usposabljanj za podaljšanje veljavnosti temeljnih kvalifikacij,
začetnih in obnovitvenih usposabljanj voznikov za prevoz nevarnega blaga,
osnovnih in obnovitvenih strokovnih usposabljanj ter preizkusov usposobljenosti
spremljevalcev izrednih prevozov, zdravstvenih pregledov kandidatov za voznike
in voznikov motornih vozil za podaljšanje veljavnosti vozniškega dovoljenja ter
kontrolnih zdravstvenih pregledov voznikov motornih vozil in usposabljanj ter
preverjanj usposobljenosti za varno delo s traktorjem in traktorskimi
priključki,
-       
Javni agenciji Republike Slovenije za varnost prometa prepove izvajanje
izobraževanj in dodatnih usposabljanj učiteljev vožnje, učiteljev predpisov in
strokovnih vodij šol vožnje, usposabljanj za ocenjevanje na vozniškem izpitu in
dodatnih usposabljanj ocenjevalcev na vozniškem izpitu, edukacijskih in
psihosocialnih delavnic, osnovnih in obdobnih strokovnih usposabljanj ter
preverjanj usposobljenosti presojevalcev varnosti cest, preventivnih programov,
kampanj in akcij za varnost cestnega prometa na javnih krajih ter vozniških
izpitov.

Odlok o začasni prepovedi ponujanja in
prodajanja blaga in storitev neposredno potrošnikom šolam vožnje in
pooblaščenim organizacijam s področja voznikov in vozil v Republiki Sloveniji
(Uradni list RS, št. 52/20) vsebuje naslednjo prehodno in
končne določbe:
»PREHODNA IN KONČNE DOLOČBE
2. člen
(1) Veljavnost vozniških dovoljenj in izkaznic o vozniških
kvalifikacijah, ki zaradi prepovedi iz 1. člena tega odloka potečejo od
uveljavitve tega odloka do 17. maja 2020, se podaljša do 17. junija 2020.
(2) Podaljšanje iz prejšnjega odstavka velja tudi za vozniška
dovoljenja in izkaznice o vozniških kvalifikacijah, ki jim je veljavnost zaradi
prepovedi iz 1. člena tega odloka potekla v obdobju od uveljavitve Odloka o
začasni prepovedi ponujanja in prodajanja blaga in storitev neposredno
potrošnikom šolam vožnje in pooblaščenim organizacijam s področja voznikov in
vozil v Republiki Sloveniji (Uradni list RS, št. 27/20 in 32/20) do uveljavitve
tega odloka.
3. člen
Prepoved iz 1. člena tega odloka velja do 17. maja 2020.
4. člen
Z dnem uveljavitve tega odloka preneha veljati Odlok o
začasni prepovedi ponujanja in prodajanja blaga in storitev neposredno
potrošnikom šolam vožnje in pooblaščenim organizacijam s področja voznikov in
vozil v Republiki Sloveniji (Uradni list RS, št. 27/20 in 32/20).
5. člen
Ta odlok začne veljati 16. aprila 2020.«.

Odlok o spremembi Odloka o začasni prepovedi
ponujanja in prodajanja blaga in storitev neposredno potrošnikom šolam vožnje
in pooblaščenim organizacijam s področja voznikov in vozil v Republiki
Sloveniji (Uradni list RS, št. 54/20) spreminja 3. člen odloka tako, da
se glasi:
»3. člen
(1) Prepoved iz tretje
alineje 1. člena tega odloka velja do 19. aprila
2020.
(2) Prepoved iz prve,
druge, četrte in pete alineje 1. člena tega odloka velja do 17. maja 2020.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi in dopolnitvah Odloka o začasni
prepovedi ponujanja in prodajanja blaga in storitev neposredno potrošnikom
šolam vožnje in pooblaščenim organizacijam s področja voznikov in vozil v
Republiki Sloveniji (Uradni list RS, št. 67/20) spreminja 2. člen odloka tako, da
se glasi:
»2. člen
(1) Veljavnost vozniških dovoljenj in izkaznic o vozniških
kvalifikacijah, ki zaradi prepovedi iz 1. člena tega odloka potečejo od
uveljavitve tega odloka do 17. maja 2020, se podaljša do 30. junija 2020.
(2) Podaljšanje iz prejšnjega odstavka velja tudi za vozniška
dovoljenja in izkaznice o vozniških kvalifikacijah, ki jim je veljavnost zaradi
prepovedi iz 1. člena tega odloka potekla v obdobju od uveljavitve Odloka o
začasni prepovedi ponujanja in prodajanja blaga in storitev neposredno
potrošnikom šolam vožnje in pooblaščenim organizacijam s področja voznikov in
vozil v Republiki Sloveniji (Uradni list RS, št. 27/20 in 32/20) do uveljavitve
tega odloka.
(3) Veljavnost vozniških dovoljenj in izkaznic o vozniških
kvalifikacijah, ki zaradi nezmožnosti izpolnitve obveznosti iz 1. člena tega
odloka potečejo od 18. maja do 17. junija 2020, se podaljša do
30. junija 2020.«;
spreminja 3. člen odloka tako, da se glasi:
»3. člen
(1) Prepoved iz tretje
alineje 1. člena tega odloka velja do 19. aprila
2020.
(2) Prepoved iz prve,
druge, četrte in pete alineje 1. člena tega odloka velja do 17. maja 2020.
(3) Naloge
iz prve, druge, četrte in pete alineje 1. člena tega odloka se od 18. maja
2020 izvajajo v skladu s priporočili Nacionalnega inštituta za javno zdravje (v
nadaljnjem besedilu: NIJZ) za preprečevanje okužbe z virusom SARS-CoV-2, ki so
objavljena na spletni strani NIJZ
(https://www.nijz.si/sl/sproscanje-ukrepov-covid-19).«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.