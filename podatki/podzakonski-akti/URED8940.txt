1. člen
Ta uredba določa izbrane vrste zdravstvenih storitev, za
katere se izvajalcem zdravstvene dejavnosti v mreži javne zdravstvene službe
zagotovi plačilo po realizaciji, in obdobje trajanja ukrepa plačila po
realizaciji za posamezno vrsto zdravstvenih storitev.
2. člen
(1) Izbrane vrste
zdravstvenih storitev iz prejšnjega člena so navedene v Prilogi, ki je sestavni
del te uredbe.
(2) Plačilo po
realizaciji za izbrane zdravstvene storitve iz Priloge te uredbe v delu, ki se
nanaša na prve preglede, zajema plačilo prvih pregledov, vključno s plačilom
vseh pripadajočih diagnostičnih in terapevtskih zdravstvenih storitev, ki
omogočajo strokovno utemeljeno obravnavo pacienta.
(3) Plačilo po
realizaciji za vsako posamezno izbrano vrsto zdravstvenih storitev iz Priloge
te uredbe se zagotovi do vključno 31. decembra
2023.
KONČNI DOLOČBI
3. člen
Z dnem uveljavitve te uredbe preneha veljati Uredba o
določitvi izbranih vrst zdravstvenih storitev, za izvajanje katerih se zagotovi
plačilo po realizaciji (Uradni list RS, št. 80/23).
4. člen
Ta uredba začne veljati 1. septembra
2023 in velja do 31. decembra 2023.
Št. 00704-333/2023
Ljubljana, dne 31. avgusta 2023
EVA 2023-2711-0121
Vlada Republike Slovenije
dr. Robert Golob
predsednik

Priloga:
Izbrane vrste zdravstvenih storitev