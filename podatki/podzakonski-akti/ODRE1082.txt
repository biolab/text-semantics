1. člen
Javno se razgrne splošni del gozdnogospodarskega načrta
gozdnogospodarske enote Dobrova, izdelan za obdobje od 1. 1. 1997 do 31. 12.
2006.
2. člen
Gradivo iz 1. člena te odredbe se razgrne za 14 dni na sedežu
Zavoda za gozdove Slovenije, revirja Horjul, Horjul 57, Horjul. Javna
razgrnitev se začne deseti dan po objavi te odredbe v Uradnem listu Republike
Slovenije.
3. člen
Podjetja, društva, druge civilno pravne osebe in občani lahko
v času javne razgrnitve podajo pisne pripombe na sedežu Zavoda za gozdove
Slovenije, revirja Horjul v Horjulu.
4. člen
V času javne razgrnitve bo organizirana javna obravnava.
Datum in kraj javne obravnave bo objavljen naknadno na sedežu Zavoda za gozdove
Slovenije, revirja Horjul v Horjulu.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-4/22-97
Ljubljana, dne 26. novembra 1997.
Minister
za kmetijstvo, gozdarstvo in
prehrano
Ciril Smrkolj l. r.