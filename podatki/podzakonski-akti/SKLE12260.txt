1. člen
(vsebina)
Ta sklep določa skupine, podskupine in vrste medicinskih
pripomočkov ter natančnejšo opredelitev zdravstvenih stanj in drugih pogojev,
pri katerih ima zavarovana oseba pravico do posameznega medicinskega pripomočka
ali do medicinskih pripomočkov iz posamezne podskupine medicinskih pripomočkov,
ki so pravica v skladu s pravili, ki urejajo obvezno zdravstveno zavarovanje (v
nadaljnjem besedilu: medicinski pripomočki).
2. člen
(Priloge)
Skupine, podskupine, vrste medicinskih pripomočkov,
zdravstvena stanja in drugi pogoji za medicinske pripomočke so določeni v
naslednjih Prilogah, ki so sestavni del tega sklepa:
1.     
za medicinske pripomočke iz skupine proteze udov s podskupinami – v
Prilogi 1;
2.     
za medicinske pripomočke iz skupine estetske proteze – v Prilogi 2;
3.     
za medicinske pripomočke iz skupine ortoze s podskupinami – v Prilogi 3;
4.     
za medicinske pripomočke iz skupine ortopedska obutev – v Prilogi 4;
5.     
za medicinske pripomočke iz skupine medicinski pripomočki za podporo
gibalnih zmožnosti s podskupinami – v Prilogi 5;
6.     
za medicinske pripomočke iz skupine medicinski pripomočki za dihanje s
podskupinami – v Prilogi 6;
7.     
za medicinske pripomočke iz skupine medicinski pripomočki za osebno
higieno – v Prilogi 7;
8.     
za medicinske pripomočke iz skupine blazine proti preležaninam – v
Prilogi 8;
9.     
za medicinske pripomočke iz skupine kilni pasovi – v Prilogi 9;
10.  
za medicinske pripomočke iz skupine medicinski pripomočki pri kolostomi,
ileostomi in urostomi s podskupinami – v Prilogi 10;
11.  
za medicinske pripomočke iz skupine medicinski pripomočki pri
inkontinenci in težavah z odvajanjem seča s podskupinami – v Prilogi 11;
12.  
za medicinske pripomočke iz skupine medicinski pripomočki pri sladkorni
bolezni s podskupinami – v Prilogi 12;
13.  
za medicinske pripomočke iz skupine kanile – v Prilogi 13;
14.  
za medicinske pripomočke iz skupine drugi medicinski pripomočki – v
Prilogi 14;
15.  
za medicinske pripomočke iz skupine medicinski pripomočki za slepe,
slabovidne in gluhoslepe – v Prilogi 15;
16.  
za medicinske pripomočke iz skupine medicinski pripomočki za sluh in
govor s podskupinami – v Prilogi 16;
17.  
za medicinske pripomočke iz skupine obvezilni material s podskupinami –
v Prilogi 17;
18.  
za medicinske pripomočke iz skupine raztopine – v Prilogi 18;
19.  
za medicinske pripomočke iz skupine medicinski pripomočki za izboljšanje
vida s podskupinami – v Prilogi 19;
20.  
za medicinske pripomočke iz skupine medicinski pripomočki za hranjenje
ter dajanje olja in zdravil s podskupinami – v Prilogi 20;
21.  
za medicinske pripomočke iz skupine medicinski pripomočki za
kompresijsko zdravljenje s podskupinami – v Prilogi 21.

Priloga
1: Zdravstvena stanja in drugi pogoji za upravičenost do medicinskih
pripomočkov iz skupine 1. proteze udov (se
uporablja do 21.1.2022)
Priloga
1: Zdravstvena stanja in drugi pogoji za upravičenost do medicinskih
pripomočkov iz skupine 1. proteze udov
Priloga
2: Zdravstvena stanja in drugi pogoji za upravičenost do medicinskih
pripomočkov iz skupine 2. estetske proteze
Priloga
3: Zdravstvena stanja in drugi pogoji za upravičenost do medicinskih
pripomočkov iz skupine 3. ortoze
Priloga
4: Zdravstvena stanja in drugi pogoji za upravičenost do medicinskih
pripomočkov iz skupine 4. ortopedska obutev
Priloga
5: Zdravstvena stanja in drugi pogoji za upravičenost do medicinskih
pripomočkov iz skupine 5. medicinski pripomočki za podporo gibalnih zmožnosti
Priloga
6: Zdravstvena stanja in drugi pogoji za upravičenost do medicinskih
pripomočkov iz skupine 6. medicinski pripomočki za dihanje
Priloga
7: Zdravstvena stanja in drugi pogoji za upravičenost do medicinskih
pripomočkov iz skupine 7. medicinski pripomočki za osebno higieno
Priloga
8: Zdravstvena stanja in drugi pogoji za upravičenost do medicinskih
pripomočkov iz skupine 8. blazine proti preležaninam
Priloga
9: Zdravstvena stanja in drugi pogoji za upravičenost do medicinskih
pripomočkov iz skupine 9. kilni pasovi
Priloga
10: Zdravstvena stanja in drugi pogoji za upravičenost do medicinskih
pripomočkov iz skupine 10. medicinski pripomočki pri kolostomi, ileostomi in
urostomi
Priloga
11: Zdravstvena stanja in drugi pogoji za upravičenost do medicinskih
pripomočkov iz skupine 11. medicinski pripomočki pri inkontinenci in težavah z
odvajanjem seča
Priloga
12: Zdravstvena stanja in drugi pogoji za upravičenost do medicinskih
pripomočkov iz skupine 12. medicinski pripomočki pri sladkorni bolezni
Priloga
13: Zdravstvena stanja in drugi pogoji za upravičenost do medicinskih
pripomočkov iz skupine 13. kanile
Priloga
14: Zdravstvena stanja in drugi pogoji za upravičenost do medicinskih
pripomočkov iz skupine 14. drugi medicinski pripomočki
Priloga
15: Zdravstvena stanja in drugi pogoji za upravičenost do medicinskih
pripomočkov iz skupine 15. medicinski pripomočki za slepe, slabovidne in
gluhoslepe
Priloga
16: Zdravstvena stanja in drugi pogoji za upravičenost do medicinskih
pripomočkov iz skupine 16. medicinski pripomočki za sluh in govor
Priloga
17: Zdravstvena stanja in drugi pogoji za upravičenost do medicinskih
pripomočkov iz skupine 17. obvezilni material
Priloga
18: Zdravstvena stanja in drugi pogoji za upravičenost do medicinskih
pripomočkov iz skupine 18. raztopine
Priloga
19: Zdravstvena stanja in drugi pogoji za upravičenost do medicinskih
pripomočkov iz skupine 19. medicinski pripomočki za izboljšanje vida
Priloga
20: Zdravstvena stanja in drugi pogoji za upravičenost do medicinskih
pripomočkov iz skupine 20. medicinski pripomočki za hranjenje ter dajanje olja
in zdravil
Priloga
21: Zdravstvena stanja in drugi pogoji za upravičenost do medicinskih
pripomočkov iz skupine 21. medicinski pripomočki za kompresijsko zdravljenje
Priloga
22: Zdravstvena stanja in drugi pogoji za medicinske pripomočke iz skupine 10.
medicinski pripomočki pri kolostomi, ileostomi in urostomi, v prehodnem  obdobju
Priloga
23: Zdravstvena stanja in drugi pogoji za medicinske pripomočke iz skupine 11.
medicinski pripomočki pri inkontinenci in težavah z odvajanjem seča, v 
prehodnem obdobju od uvrstitve vrst na seznam medicinskih pripomočkov do 1.
novembra 2021
Priloga
24: Zdravstvena stanja in drugi pogoji za medicinske pripomočke iz skupine 11.
medicinski pripomočki pri inkontinenci in težavah z odvajanjem seča, v 
prehodnem obdobju
Priloga
25: Zdravstvena stanja in drugi pogoji za medicinske pripomočke iz skupine 11.
medicinski pripomočki pri inkontinenci in težavah z odvajanjem seča, v 
prehodnem obdobju od 1. novembra 2021 do uvrstitve vrst na seznam medicinskih
pripomočkov

Sklep o zdravstvenih stanjih in drugih pogojih
za upravičenost do medicinskih pripomočkov iz obveznega zdravstvenega
zavarovanja (Uradni list RS, št. 61/21) vsebuje naslednje prehodne in
končno določbo:
»PREHODNE IN KONČNA DOLOČBA
3. člen
(prenehanje veljavnosti)
Z dnem uveljavitve tega sklepa prenehata veljati:
-       
Sklep o določitvi zdravstvenih stanj in drugih pogojev za upravičenost
do posameznih medicinskih pripomočkov (Uradni list RS, št. 4/20) in
-       
Sklep o določitvi nazivov in šifer medicinskih pripomočkov in bolezni in
zdravstvenih stanj, pri katerih je zavarovanim osebam zagotovljen posamezni
medicinski pripomoček, št. 0202-94/4-2005 z dne 18. 5. 2005 (s spremembami in
dopolnitvami, št. 0202-14izr/1b-2005 z dne 20. 6. 2005, 0202-52/5a-2005 z dne
21. 7. 2005, 0202-15izr/1b-2005 z dne 8. 8. 2005, 0202-1/6a-2005 z dne 23. 11.
2005, 0202-6/4a-2006 z dne 28. 3. 2006, 0202-9/7b-2006 z dne 28. 6. 2006,
0202-14/6c-2006 z dne 15. 11. 2006, 9001-15/2007-DI/4 z dne 20. 6. 2007,
9001-13/2008-DI/9 z dne 24. 4. 2008, 9001-24/2008-DI/6 z dne 4. 11. 2008,
9001-7/2009-DI/6 z dne 18. 2. 2009, 9001-24/2009-DI/2 z dne 15. 7. 2009,
9001-36/2009-DI/3 z dne 3. 12. 2009, 9001-36/2009-DI/6 – popr. z dne 3. 12.
2009, 9001-19/2010-DI/5 z dne 16. 6. 2010, 9001-16/2011-DI/6 z dne 19. 5. 2011,
9001-27/2011-DI/14 z dne 30. 11. 2011, 9001-12/2012-DI/5 z dne 8. 11. 2012 in
9001-10/2013-DI/14 z dne 16. 10. 2013).
4. člen
(prehodna ureditev za
medicinske pripomočke pri kolostomi, ileostomi in urostomi)
(1) Za medicinske pripomočke iz skupine medicinski pripomočki
pri kolostomi, ileostomi in urostomi se Priloga 10 tega sklepa začne
uporabljati z dnem, ko so na seznam medicinskih pripomočkov uvrščene vrste
medicinskih pripomočkov iz te skupine medicinskih pripomočkov.
(2) Do dneva iz prejšnjega odstavka se za medicinske
pripomočke iz skupine medicinski pripomočki pri kolostomi, ileostomi in
urostomi uporabljajo podskupine, vrste, zdravstvena stanja in drugi pogoji, ki
so v Prilogi 22, ki je sestavni del tega sklepa.
5. člen
(prehodna ureditev za
medicinske pripomočke pri inkontinenci in težavah z odvajanjem seča)
(1) Za medicinske pripomočke iz skupine medicinski pripomočki
pri inkontinenci in težavah z odvajanjem seča se Priloga 11 tega sklepa začne
uporabljati z dnem, ko so na seznam medicinskih pripomočkov uvrščene vrste
medicinskih pripomočkov iz te skupine medicinskih pripomočkov, vendar ne prej
kot 1. novembra 2021.
(2) Če so vrste medicinskih pripomočkov iz prejšnjega odstavka
uvrščene na seznam medicinskih pripomočkov do 1. novembra 2021, se za
medicinske pripomočke iz skupine medicinski pripomočki pri inkontinenci in
težavah z odvajanjem seča od dneva uvrstitve do 1. novembra 2021 uporabljajo
vrste, zdravstvena stanja in drugi pogoji, ki so v Prilogi 23, ki je sestavni
del tega sklepa.
(3) Če vrste medicinskih pripomočkov iz prvega odstavka tega
člena niso uvrščene na seznam medicinskih pripomočkov do 1. novembra 2021, se
za medicinske pripomočke iz skupine medicinski pripomočki pri inkontinenci in
težavah z odvajanjem seča:
-       
do 1. novembra 2021 uporabljajo vrste, zdravstvena stanja in drugi
pogoji, ki so v Prilogi 24, ki je sestavni del tega sklepa;
-       
od 1. novembra 2021 do dneva uvrstitve iz prvega odstavka tega člena uporabljajo
podskupine, vrste, zdravstvena stanja in drugi pogoji, ki so v Prilogi 25, ki
je sestavni del tega sklepa.
6. člen
(začetek uporabe)
(1) Ureditev iz tega sklepa se začne uporabljati 15 dni od
uveljavitve tega sklepa za naslednje medicinske pripomočke:
-       
ortopedske čevlje po Ponsetijevi metodi, spono po Ponsetijevi metodi ter
ortopedske čevlje in spono po Ponsetijevi metodi iz Priloge 4 tega sklepa;
-       
sobno dvigalo iz Priloge 5 tega sklepa;
-       
dvigalo za kopalnico iz Priloge 7 tega sklepa;
-       
inzulinsko črpalko s sistemom zaprte zanke in za pogoje za senzor in
oddajnik za kontinuirano merjenje glukoze v medceličnini iz Priloge 12 tega
sklepa;
-       
zaščitno čelado in testne trakove za določanje beljakovin v urinu iz
Priloge 14 tega sklepa;
-       
gel za zaščito ustne sluznice za sedem dni iz Priloge 18 tega sklepa;
-       
brizge za dajanje olja in zdravil 10 ml, brizge za dajanje olja in
zdravil z enfit nastavkom 10 ml, brizge za dajanje olja in zdravil 20 ml in
brizge za dajanje olja in zdravil z enfit nastavkom 20 ml ter za medicinske
pripomočke iz podskupine medicinski pripomočki za hranjenje iz Priloge 20 tega
sklepa.
(2) Ureditev iz tega sklepa se 1. novembra 2021 začne
uporabljati za naslednje medicinske pripomočke:
-       
pogone za voziček iz Priloge 5 tega sklepa;
-       
izkašljevalnik, obrazno masko za izkašljevalnik, ustnik za
izkašljevalnik, nastavek za kanilo za izkašljevalnik, filter za izkašljevalnik
in cev za izkašljevalnik iz Priloge 6 tega sklepa;
-       
medicinske pripomočke iz Priloge 21 tega sklepa.
7. člen
(začetek veljavnosti)
Ta sklep začne veljati petnajsti dan po objavi v Uradnem
listu Republike Slovenije.«.

Sklep o spremembah in dopolnitvah Sklepa o
zdravstvenih stanjih in drugih pogojih za upravičenost do medicinskih
pripomočkov iz obveznega zdravstvenega zavarovanja (Uradni list RS, št. 183/21) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
(začetek uporabe)
(1) Nova Priloga 1 sklepa se začne uporabljati 45. dan od uveljavitve
tega sklepa, do takrat pa se uporablja Priloga 1 Sklepa o zdravstvenih stanjih
in drugih pogojih za upravičenost do medicinskih pripomočkov iz obveznega
zdravstvenega zavarovanja (Uradni list RS, št. 61/21).
(2) Postopki odločanja o izjemnih odobritvah medicinskih
pripomočkov iz skupine 1. proteze udov, ki so se začeli pred začetkom uporabe
nove Priloge 1 sklepa, se zaključijo na podlagi tretjega odstavka 259. člena
Pravil obveznega zdravstvenega zavarovanja (Uradni list RS, št. 30/03 –
prečiščeno besedilo, 35/03 – popr., 78/03, 84/04, 44/05, 86/06, 90/06 – popr.,
64/07, 33/08, 7/09, 88/09, 30/11, 49/12, 106/12, 99/13 – ZSVarPre-C, 25/14,
85/14, 10/17 – ZČmIS, 64/18, 4/20, 42/21 – odl. US, 61/21 in 159/21 – ZZVZZ-P).
5. člen
(začetek veljavnosti)
Ta sklep začne veljati petnajsti dan po objavi v Uradnem
listu Republike Slovenije.«.

Sklep o spremembah in dopolnitvah Sklepa o
zdravstvenih stanjih in drugih pogojih za upravičenost do medicinskih
pripomočkov iz obveznega zdravstvenega zavarovanja (Uradni list RS, št. 163/22) spreminja 4. člen sklepa tako, da
se glasi:
»4. člen
(prehodna ureditev za
medicinske pripomočke pri kolostomi, ileostomi in urostomi)
(1) Za medicinske pripomočke iz skupine medicinski pripomočki
pri kolostomi, ileostomi in urostomi se Priloga 10 sklepa začne uporabljati 1.
februarja 2023.
(2) Do dneva iz prejšnjega odstavka se za medicinske
pripomočke iz skupine medicinski pripomočki pri kolostomi, ileostomi in
urostomi uporabljajo podskupine, vrste, zdravstvena stanja in drugi pogoji, ki
so v Prilogi 22, ki je sestavni del tega sklepa.«;
spreminja 5. člen sklepa tako, da se glasi:
»5. člen
(prehodna ureditev za
medicinske pripomočke pri inkontinenci in težavah z odvajanjem seča)
(1) Za medicinske pripomočke iz skupine medicinski pripomočki
pri inkontinenci in težavah z odvajanjem seča se Priloga 11 sklepa začne
uporabljati 1. februarja 2023.
(2) Če so vrste medicinskih pripomočkov iz prejšnjega
odstavka uvrščene na seznam medicinskih pripomočkov do 1. novembra 2021, se za
medicinske pripomočke iz skupine medicinski pripomočki pri inkontinenci in
težavah z odvajanjem seča od dneva uvrstitve do 1. novembra 2021 uporabljajo
vrste, zdravstvena stanja in drugi pogoji, ki so v Prilogi 23, ki je sestavni
del tega sklepa.
(3) Če vrste medicinskih pripomočkov iz prvega odstavka tega
člena niso uvrščene na seznam medicinskih pripomočkov do 1. novembra 2021, se
za medicinske pripomočke iz skupine medicinski pripomočki pri inkontinenci in
težavah z odvajanjem seča:
-       
do 1. novembra 2021 uporabljajo vrste, zdravstvena stanja in drugi
pogoji, ki so v Prilogi 24, ki je sestavni del tega sklepa;
-       
od 1. novembra 2021 do dneva iz prvega odstavka tega člena uporabljajo
podskupine, vrste, zdravstvena stanja in drugi pogoji, ki so v Prilogi 25, ki
je sestavni del tega sklepa.«;
ter vsebuje naslednje prehodne in končno
določbo:
»PREHODNE IN KONČNA DOLOČBA
9. člen
(prehodna ureditev za določene medicinske pripomočke)
V Sklepu o zdravstvenih stanjih in drugih pogojih za
upravičenost do medicinskih pripomočkov iz obveznega zdravstvenega zavarovanja
(Uradni list RS, št. 61/21) se:
1.     
v 4. členu prvi odstavek spremeni tako, da se glasi:
»(1) Za medicinske pripomočke iz skupine medicinski
pripomočki pri kolostomi, ileostomi in urostomi se Priloga 10 sklepa začne
uporabljati 1. februarja 2023.«;
2.     
v 5. členu:
- 
prvi odstavek spremeni tako, da se glasi:
»(1) Za medicinske pripomočke iz skupine medicinski
pripomočki pri inkontinenci in težavah z odvajanjem seča se Priloga 11 sklepa
začne uporabljati 1. februarja 2023.«;
- 
v tretjem odstavku v drugi alineji beseda »uvrstitve« črta.
10. člen
(zaključek postopkov)
Postopki odločanja o izjemnih odobritvah ortoz za koleno –
štiritočkovnih, medicinskih pripomočkov iz skupine 6. medicinski pripomočki za
dihanje, brizg za dajanje olja in zdravil in igel za injekcijski peresnik, ki
so se začeli pred začetkom uporabe tega sklepa, se zaključijo na podlagi
tretjega odstavka 259. člena Pravil obveznega zdravstvenega zavarovanja (Uradni
list RS, št. 30/03 – prečiščeno besedilo, 35/03 – popr., 78/03, 84/04, 44/05,
86/06, 90/06 – popr., 64/07, 33/08, 7/09, 88/09, 30/11, 49/12, 106/12, 99/13 –
ZSVarPre-C, 25/14, 85/14, 10/17 – ZČmIS, 64/18, 4/20, 42/21 – odl. US, 61/21,
159/21 – ZZVZZ-P, 183/21 in 196/21 – ZDOsk).
11. člen
(začetek veljavnosti in uporabe)
Ta sklep začne veljati petnajsti dan po objavi v Uradnem
listu Republike Slovenije, uporabljati pa se začne 1. februarja 2023.«.