1. člen
S tem pravilnikom se določa obrazec za napoved za odmero
davka od dobička od odsvojitve izvedenih finančnih instrumentov.
2. člen
Davčni zavezanec predloži davčnemu organu napoved za odmero
davka od dobička od odsvojitve izvedenih finančnih instrumentov na obrazcu, ki
je Priloga tega pravilnika in njegov sestavni del.

Priloga:
Napoved za odmero davka od dobička od odsvojitve izvedenih finančnih
instrumentov za leto ________

Pravilnik o obrazcu za napoved za odmero davka
od dobička od odsvojitve izvedenih finančnih instrumentov (Uradni list RS, št. 80/19) vsebuje naslednji končni določbi:
»KONČNI DOLOČBI
3. člen
Z dnem uveljavitve tega pravilnika preneha veljati Pravilnik
o obrazcu za napoved za odmero davka od dobička od odsvojitve izvedenih
finančnih instrumentov (Uradni list RS, št. 82/09), uporablja pa se še za
davčna leta, ki se začnejo do vključno 31. decembra 2019.
4. člen
Ta pravilnik začne veljati 1. januarja 2020 in se uporablja
za davčna leta, ki se začnejo od vključno 1. januarja 2020.«.

Pravilnik o spremembi Pravilnika o obrazcu za
napoved za odmero davka od dobička od odsvojitve izvedenih finančnih
instrumentov (Uradni list RS, št. 97/20) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati petnajsti dan po objavi v Uradnem
listu Republike Slovenije.«.