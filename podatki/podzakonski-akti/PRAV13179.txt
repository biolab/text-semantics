1. člen
Ta pravilnik določa vsebino elektronske vloge za izdajo
potrdila A1 (v nadaljnjem besedilu: vloga), in sicer podatke, potrebne za
obdelavo vloge in način pridobivanja podatkov ter izjavi vlagatelja.
2. člen
(1) Vlogo sestavljajo trije podatkovni seti, in sicer o
vlagatelju, o osebi, za katero se vlaga vloga, in o storitvi, v okviru katere bo
delavec opravljal delo v drugi državi, ter izjavi vlagatelja.
(2) Podatkovni set o vlagatelju vsebuje naslednje
podatke:
1.     
status vlagatelja glede na osebo za katero se vlaga vloga (delodajalec,
samozaposlena oseba);
2.     
matično številko vlagatelja;
3.     
ime oziroma naziv vlagatelja;
4.     
naslov oziroma sedež vlagatelja, in sicer:
- 
ulico in hišno številko,
- 
poštno številko in kraj;
5.     
kontaktne podatke vlagatelja, in sicer:
- 
telefon,
- 
elektronsko pošto.
(3) Podatkovni set o osebi, za katero se vlaga vloga,
vsebuje naslednje podatke:
1.     
enotno matično številko občana (EMŠO);
2.     
spol (moški, ženska);
3.     
priimek;
4.     
ime;
5.     
priimek ob rojstvu;
6.     
datum rojstva;
7.     
državljanstvo;
8.     
kraj rojstva;
9.     
naslov prebivališča v Republiki Sloveniji, in sicer:
- 
ulico in hišno številko,
- 
poštno številko in kraj;
10.  
naslov prebivališča v času opravljanje dela v drugi državi, in sicer:
- 
ulico in hišno številko,
- 
poštno številko in kraj,
- 
državo.
(4) Podatkovni set o storitvi, v okviru katere bo
delavec oziroma samozaposlena oseba opravljala delo v drugi državi, vsebuje:
1.     
podatke o naročniku storitve, in sicer:
- 
naziv oziroma priimek in ime naročnika,
- 
ulico in hišno številko sedeža oziroma naslova naročnika,
- 
poštno številko in kraj sedeža oziroma naslova naročnika,
- 
državo, v kateri ima naročnik sedež oziroma naslov;
2.     
podatke o kraju izvajanja storitve, in sicer:
- 
ulico in hišno številko,
- 
poštno številko in kraj,
- 
državo;
3.     
navedbo dejavnosti, znotraj katere se bo izvajala storitev:
- 
finančno posredništvo,
- 
gradbeništvo,
- 
industrija,
- 
kmetijstvo,
- 
šolstvo,
- 
transport,
- 
trgovina,
- 
turizem,
- 
zdravstvene storitve,
- 
drugo;
4.     
čas trajanja napotitve oziroma čezmejnega izvajanja storitve, in sicer:
- 
datum začetka napotitve delavca oziroma čezmejnega izvajanja storitve
samozaposlene osebe,
- 
datum konca napotitve delavca oziroma čezmejnega izvajanja storitve
samozaposlene osebe;
5.     
opis del in nalog, ki jih bo v okviru čezmejnega izvajanja storitve
opravljal delavec oziroma samozaposlena oseba.
(5) V vlogi vlagatelj izjavi, da:
- 
v Republiki Sloveniji dejansko običajno opravlja dejavnost in ne zgolj
notranjih upravljavskih oziroma administrativnih dejavnosti in
- 
delavec ne bo napoten z namenom, da nadomesti drugega napotenega
delavca, da bo ves čas napotitve ohranjen neposredni odnos med vlagateljem in
napotenim delavcem ter da delavec v času napotitve ne bo prepuščen tretjemu
podjetju.
3. člen
(1) V sistemu za podporo poslovnim subjektom se podatki
pridobivajo prek uradnih evidenc, prek vnosa s strani vlagatelja oziroma z
označitvijo potrditvenega polja.
(2) V vlogi vlagatelj z varnim elektronskim podpisom
zagotavlja resničnost izjav iz petega odstavka prejšnjega člena.
KONČNA DOLOČBA
4. člen
Ta pravilnik začne veljati 1. januarja 2018.
Št. 0072-13/2017
Ljubljana, dne 28. avgusta 2017
EVA 2017-2611-0039
dr. Anja Kopač Mrak l.r.
Ministrica
za delo, družino, socialne zadeve
in enake možnosti
Milojka Kolar Celarc l.r.
Ministrica
za zdravje