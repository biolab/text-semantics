1. člen
S tem odlokom se sprejme Program porabe sredstev Sklada za
podnebne spremembe za leti 2022 in 2023 (v nadaljnjem besedilu: Program), ki je
v Prilogi, ki je sestavni del tega odloka.
2. člen
(1) Ne glede na skupni znesek, določen v Programu za
posamezni ukrep, se lahko 20 % tega zneska v okviru istega ukrepa prenese in
prerazporedi v naslednja leta.
(2) Ne glede na prejšnji odstavek se lahko v okviru istega
ukrepa v naslednja leta prenese in prerazporedi tudi več kot 20 % zneska,
določenega v Programu za posamezni ukrep, če je za ta ukrep že sklenjen
sporazum ali pogodba, kar se uredi z aneksom k temu sporazumu ali pogodbi.

Priloga:
Program porabe sredstev Sklada za podnebne spremembe za leti 2022 in 2023

Odlok o Programu porabe sredstev Sklada za
podnebne spremembe za leti 2022 in 2023 (Uradni list RS, št. 138/22) vsebuje naslednji končni določbi:
»KONČNI DOLOČBI
3. člen
Z dnem uveljavitve tega odloka preneha veljati Odlok o
Programu porabe sredstev Sklada za podnebne spremembe za leti 2022 in 2023
(Uradni list RS, št. 49/22).
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah in dopolnitvah Odloka o Programu porabe sredstev Sklada za
podnebne spremembe za leti 2022 in 2023 (Uradni list RS, št. 48/23)
vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.