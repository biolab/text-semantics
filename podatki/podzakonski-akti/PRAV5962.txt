1. člen
(vsebina pravilnika)
Ta pravilnik določa podrobnejše pogoje za izvajanje Uredbe
Evropskega parlamenta in Sveta o nadzoru salmonele in drugih opredeljenih
povzročiteljev zoonoz, ki se prenašajo z živili št. 2160/2003/ES (UL L št. 325
z dne 12. 12. 2003, str. 1-5) z vsemi spremembami (v nadaljnjem besedilu:
Uredba).
2. člen
(pomen izrazov)
Za potrebe tega pravilnika imajo izrazi, uporabljeni v
Uredbi, naslednji pomen: 
-       
država članica je Republika Slovenija; 
-       
pristojni organ je Veterinarska uprava Republike Slovenije; 
-       
opredeljene zoonoze so zoonoze, naštete v Prilogi I Uredbe.
3. člen
(programi nadzora nosilcev dejavnosti)
(1) Nosilci živilske dejavnosti in nosilci dejavnosti
proizvodnje krme, ki želijo, da njihov program nadzora postane del nacionalnega
programa nadzora zoonoz, predložijo v skladu s 7. členom Uredbe programe v
potrditev glavnemu uradu VURS. 
(2) Generalni direktor VURS izda odločbo o odobritvi programa
iz prejšnjega odstavka, če je v skladu z nacionalnim programom nadzora.
4. člen
(prehodno obdobje)
Do objave nacionalnega programa nadzora zoonoz v Uradnem
listu Republike Slovenije se za dosego cilja, določenega pri matičnih jatah
vrste Gallus gallus, uporablja Pravilnik o monitoringu zoonoz in njihovih
povzročiteljev v vzrejnih jatah kokoši nesnic (Uradni list RS, št. 28/04).
5. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 323-288/2004
Ljubljana, dne 14. junija 2004.
EVA 2004-2311-0290
dr. Milan Pogačnik l. r. 
Minister 
za kmetijstvo, gozdarstvo 
in prehrano