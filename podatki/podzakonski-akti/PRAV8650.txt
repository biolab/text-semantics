1. člen
(1) S tem pravilnikom se določajo vrednosti, potrebne za
ovrednotenje programov prestrukturiranja za vinsko leto 2008/2009, za izvajanje
Uredbe Komisije (ES) št. 1227/2000 z dne 31. maja 2000 o določitvi podrobnih
pravil za izvajanje Uredbe Sveta (ES) št. 1493/1999 o skupni ureditvi trga za vino
v zvezi z obsegom vinogradniških površin (UL L št. 143 z dne 16. 6. 2000, str.
1), zadnjič spremenjene z Uredbo Komisije (ES) št. 922/2007 z dne 1. avgusta
2007 o odstopanju od Uredbe (ES) št. 1227/2000 glede prehodne ureditve za finančna
sredstva, dodeljena Bolgariji in Romuniji za prestrukturiranje in adaptacijo
(UL L št. 201 z dne 2. 8. 2007, str. 7), in sicer:
-       
tabelo za izračun stroškov prestrukturiranja,
-       
višino priznane vrednosti izpada dohodka,
-       
najvišjo višino priznanih stroškov prestrukturiranja in
-       
koeficient za izračun predvidene višine podpore za prestrukturiranje.
(2) Ta pravilnik določa tudi koeficient za izračun višine podpore
za prestrukturiranje v vinskem letu 2007/2008.
2. člen
(1) Stroški prestrukturiranja se izračunajo s pomočjo tabele,
navedene v prilogi 1, ki je sestavni del tega pravilnika.
(2) Posamezne faze naprave vinograda, navedene v tabeli iz
prejšnjega odstavka, so opredeljene v prilogi 2, ki je sestavni del tega
pravilnika.
3. člen
Višina priznane vrednosti izpada dohodka, določena na podlagi
povprečne dosežene cene vina iz tržnoinformacijskega sistema in povprečnih kalkulativnih
stroškov pridelave vina, znaša 9.135 EUR/ha.
4. člen
(1) Najvišja višina priznanih stroškov prestrukturiranja znaša
35.437 EUR/ha.
(2) Če je izračun stroškov prestrukturiranja višji od
najvišje višine priznanih stroškov prestrukturiranja, se upošteva najvišjo
višino priznanih stroškov prestrukturiranja iz prejšnjega odstavka.
5. člen
Koeficient za izračun predvidene višine podpore za
prestrukturiranje vinogradniških površin v vinskem letu 2008/2009 znaša 0,32.
6. člen
Koeficient za izračun višine podpore za prestrukturiranje vinogradniških
površin v vinskem letu 2007/2008 znaša 0,40.
7. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-6/2008
Ljubljana, dne 8. januarja 2008
EVA 2008-2311-0019
Iztok Jarc l.r.
Minister
za kmetijstvo, gozdarstvo in prehrano

Priloga
1: Tabela za izračun stroškov prestrukturiranja
Priloga
2: Opis posameznih faz naprave vinograda