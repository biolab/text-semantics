1. člen
Ta pravilnik določa vsebino in način
obveščanja uporabnikov o nevarnih kemikalijah, posebne pogoje za promet z
nevarnimi kemikalijami in obrazec za vodenje evidenc izdaje nevarnih kemikalij.
2. člen
(1) Izrazi, uporabljeni v tem pravilniku,
imajo enak pomen kot izrazi, uporabljeni v Zakonu o kemikalijah (Uradni list
RS, št. 110/03 – uradno prečiščeno besedilo, 47/04 – ZdZPZ, 61/06 – ZBioP,
16/08 in 9/11; v nadaljnjem besedilu: zakon).
(2) Specializirane prodajalne za
kemikalije na podlagi prvega odstavka 3. člena Pravilnika o posebnih pogojih za
dajanje biocidnih proizvodov v promet in merilih za določitev biocidnih
proizvodov, ki se prodajajo le na določenih mestih prodaje (Uradni list RS, št.
70/07 in 6/12) so:
-      
prodajalne, specializirane za promet s kemikalijami;
-      
tehnične prodajalne s posebnimi prodajnimi programi, ki vključujejo
specifične namenske biocidne proizvode, namenjene npr. za delovanje ali
vzdrževanje teh programov;
-      
prodajalne s splošnimi prodajnimi programi, ki opravljajo promet z
biocidnimi proizvodi, razvrščenimi kot jedko (H314, H318), namenjenimi splošnim
uporabnikom, če za promet s temi proizvodi zagotavljajo posebno mesto, ločeno
od živil, ki niso predpakirana ali so pakirana v porozno (papir, karton,
lepenka) primarno embalažo.
3. člen
(1) V promet v prodajalnah z živili se
ne smejo dajati nevarne kemikalije, ki so označene kot:
-      
zelo strupene (T+),
-      
strupene (T),
-      
zdravju škodljive (Xn) in razvrščene kot rakotvorne, mutagene in/ali
strupene za razmnoževanje,
-      
akutno strupene kategorije nevarnosti 1, 2 in 3 (H300, H310, H330, H301,
H311, H331),
-      
mutagene za zarodne celice, kategorije nevarnosti 1A,1B in 2 (H340,
H341),
-      
rakotvorne, kategorije nevarnosti 1A, 1B in 2 (H350, H351),
-      
strupene za razmnoževanje, kategorije nevarnosti 1A, 1B in 2 (H360,
H361, H362),
-      
specifično strupene za posamezne organe pri enkratni izpostavljenosti,
kategorije nevarnosti 1 (H370),
-      
specifično strupene za posamezne organe pri ponavljajoči
izpostavljenosti, kategorije nevarnosti 1 (H372).
(2) Nevarne kemikalije, ki niso
navedene v prejšnjem odstavku, se smejo dajati v promet tudi v prodajalnah z
živili, pri čemer morajo biti ločene od ostalega blaga in zaščitene tako, da ni
mogoč njihov vpliv na ostalo blago.
4. člen
(1) Pravne in fizične osebe, ki dajejo
v promet nevarne kemikalije kot predmete splošne rabe, ki so označene kot:
-      
zelo strupene (T+),
-      
strupene (T),
-      
akutno strupene kategorije nevarnosti 1, 2 in 3 (H300, H310, H330, H301,
H311, H331),
-      
mutagene za zarodne celice, kategorije nevarnosti 1A in 1B (H340),
-      
rakotvorne, kategorije nevarnosti 1A in 1B (H350),
-      
strupene za razmnoževanje, kategorije nevarnosti 1A in 1B (H360),
-      
specifično strupene za posamezne organe pri enkratni izpostavljenosti,
kategorije nevarnosti 1 (H370),
-      
specifično strupene za posamezne organe pri ponavljajoči
izpostavljenosti, kategorije nevarnosti 1 (H372),
morajo na podlagi 47. člena zakona voditi
evidenco o izdaji teh nevarnih kemikalij uporabnikom, ki niso pravne ali
fizične osebe v smislu 19. točke prvega odstavka 2. člena zakona.
(2) Obrazec za vodenje evidence o
izdaji nevarnih kemikalij je v Prilogi I tega pravilnika, ki je objavljen na
spletni strani Urada Republike Slovenije za kemikalije.
5. člen
(1) Pravne in fizične osebe, ki dajejo
v promet kot predmete splošne rabe nevarne kemikalije, ki so označene kot:
-      
zelo strupene (T+),
-      
strupene (T),
-      
zdravju škodljive (Xn),
-      
jedke (C),
-      
dražilne (Xi),
morajo imeti na mestu prodaje teh kemikalij
na vidnem mestu napotilo uporabnikom v skladu s Prilogo II tega pravilnika, ki
je objavljena na spletni strani Urada Republike Slovenije za kemikalije.
(2) Pravne in fizične osebe, ki dajejo
v promet kot predmete splošne rabe nevarne kemikalije, ki so označene kot:
-      
akutno strupene (H300, H310, H330, H301, H311, H331, H302, H312, H332),
-      
jedke za kožo/dražijo kožo (H314, H315),
-      
povzročajo hude poškodbe oči/draženje oči (H318, H319),
-      
povzročajo preobčutljivost dihal ali kože (H334, H317),
-      
mutagene za zarodne celice (H340, H341),
-      
rakotvorne (H350, H351),
-      
strupene za razmnoževanje (H360, H361, H362),
-      
specifično strupene za ciljne organe pri enkratni izpostavljenosti
(H370, H371, H335),
-      
specifično strupene za ciljne organe pri ponavljajoči izpostavljenosti
(H372,H373),
-      
nevarne pri vdihavanju (H304),
morajo imeti na mestu prodaje teh kemikalij
na vidnem mestu napotilo uporabnikom v skladu s Prilogo III tega pravilnika, ki
je objavljena na spletni strani Urada Republike Slovenije za kemikalije.
(3) Napotilo iz prejšnjega odstavka je
velikosti formata A3 (420 x 297 mm), na beli podlagi.
(4) Pravne in fizične osebe, ki
opravljajo promet z nevarnimi kemikalijami, morajo kupcu na njegovo zahtevo
dati dodatne informacije o pomenu oznak na embalaži, informacije z varnostnega
lista ali druge splošne napotke o varni uporabi in ravnanju s kemikalijami.

Pravilnik o obveščanju uporabnikov, vodenju
evidence in posebnih pogojih za promet z nevarnimi kemikalijami (Uradni list
RS, št. 48/12)
vsebuje naslednji končni določbi:
»6. člen
Z dnem uveljavitve tega pravilnika preneha
veljati Pravilnik o posebnih pogojih za promet z nevarnimi kemikalijami (Uradni
list RS, št. 2/04).
7. člen
Ta pravilnik začne veljati petinštirideseti
dan po objavi v Uradnem listu Republike Slovenije.«.

Pravilnik o spremembah Pravilnika o obveščanju
uporabnikov, vodenju evidence in posebnih pogojih za promet z nevarnimi
kemikalijami (Uradni list RS, št. 32/16)
vsebuje naslednjo končno določbo:
»3. člen
Ta pravilnik začne veljati petnajsti dan po
objavi v Uradnem listu Republike Slovenije.«.