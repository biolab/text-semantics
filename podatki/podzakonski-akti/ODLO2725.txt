1. člen
Ustanovi se Svet Republike Slovenije za otroke in družino (v
nadaljnjem besedilu: svet).
2. člen
Naloge sveta:
-       
kontinuirano spremlja, analizira in ocenjuje položaj otrok in družine,
-       
spremlja in ocenjuje uresničevanje pravic otrok,
-       
na podlagi analiz in ocen predlaga strokovna izhodišča za sprejetje
ukrepov, zakonodaje in strateških dokumentov s področja otrok in družine,
-       
obravnava predloge zakonov s področja otrok in družine in v zvezi z
njimi daje strokovna mnenja,
-       
skrbi za usklajeno delovanje pristojnih organov na področju otrok in
družine ter sodelovanje med pristojnimi organi, strokovnimi ustanovami in
nevladnimi organizacijami,
-       
spremlja izvajanje zakonodaje in ukrepov na področju otrok in družine.
3. člen
Svet sestavljajo:
1.     
predstavniki Vlade Republike Slovenije:
- 
dva predstavnika Ministrstva za delo, družino, socialne zadeve in enake
možnosti,
- 
predstavnik Ministrstva za vzgojo in izobraževanje,
- 
predstavnik Ministrstva za kulturo,
- 
predstavnik Ministrstva za pravosodje,
- 
predstavnik Ministrstva za finance,
- 
predstavnik Ministrstva za zdravje,
- 
predstavnik Ministrstva za digitalno preobrazbo,
- 
predstavnik Kabineta predsednika Vlade Republike Slovenije;
2.     
predstavniki strokovnih ustanov:
- 
predstavnik Fakultete za družbene vede, Univerza v Ljubljani,
- 
predstavnik Fakultete za socialno delo, Univerza v Ljubljani,
- 
predstavnik Teološke fakultete, Univerza v Ljubljani,
- 
predstavnik Pravne fakultete, Univerza v Mariboru,
- 
predstavnik Mirovnega inštituta,
- 
predstavnik Inštituta Republike Slovenije za socialno varstvo;
3.     
predstavniki nevladnih organizacij:
- 
predstavnik Zveze prijateljev mladine Slovenije,
- 
predstavnik Zveze prijateljev mladine Moste - Polje,
- 
predstavnik Slovenske fundacije za Unicef,
- 
predstavnik Rejniškega društva Slovenije,
- 
predstavnik Medgeneracijskega društva Bloški prstki;
4.     
predstavnika otrok:
- 
dva predstavnika Mreže za otrokove pravice.
4. člen
Svet dela in odloča na sejah, ki jih sklicuje vodja sveta na
lastno pobudo, na pobudo tretjine članov sveta ali na pobudo Vlade Republike
Slovenije (v nadaljnjem besedilu: Vlada RS). Vlada RS lahko zahteva, da se
določeno vprašanje uvrsti na sejo sveta in da se svet do njega opredeli. Po
prejeti pobudi Vlade RS mora vodja sveta sklicati svet najpozneje v desetih
dneh od prejete pobude in na seji obravnavati predlagano vprašanje.
Vodja sveta v vabilu za sejo sveta določi dan, uro in kraj
seje ter predlog dnevnega reda. Vabilu se praviloma predložijo gradiva, ki bodo
obravnavana na seji. Vabila in gradiva za sejo sveta se praviloma pošiljajo po
elektronski pošti.
Vodja sveta pošlje članom sveta vabilo z gradivom najmanj
deset dni pred sejo. Kadar svet obravnava oziroma odloča o neodložljivem
vprašanju, lahko vodja skliče sejo sveta tudi v krajšem roku.
Na sestanke sveta so lahko glede na dnevni red vabljeni tudi
predstavniki drugih organov in služb Vlade RS, nevladnih organizacij in
strokovnih ustanov s področja otrok in družine.
Kadar ni mogoče sklicati seje sveta ali če gre za vprašanja,
ki so zgolj procesnega značaja, lahko svet na predlog vodje sveta odloči o
posameznem gradivu ali vprašanju na dopisni seji.
Delo sveta je določeno s poslovnikom, ki ga sprejme svet na
svoji prvi seji z večino glasov vseh članov.
S poslovnikom se uredijo:
-       
pravice in obveznosti vodje in članov,
-       
način sklicevanja sej,
-       
način vodenja sej,
-       
način sodelovanja in glasovanja na sejah, način potrjevanja zapisnikov
sej,
-       
druga vprašanja, povezana z delom sveta.
Svet ima vodjo, ki je član sveta.
5. člen
Predstavniki Vlade RS opravljajo naloge iz 2. člena tega odloka v okviru svojih rednih delovnih
obveznosti.
Predstavniki strokovnih ustanov in nevladnih organizacij ter
predstavnika otrok so za sodelovanje na sejah sveta upravičeni do povračila
potnih stroškov in sejnin v skladu z Uredbo o sejninah in povračilih stroškov v
javnih skladih, javnih agencijah, javnih zavodih in javnih gospodarskih zavodih
(Uradni list RS, št. 16/19, 107/10,
66/12, 51/13 in 6/15; v nadaljnjem besedilu: uredba), pri čemer se sejnina
določi v višini stalnega dela sejnine, kakor je določen z uredbo.
6. člen
Svet mora o svojem delu enkrat letno poročati Vladi RS, prav
tako mora poročati o stanju na področju pravic otrok.
7. člen
Strokovna, administrativna in tehnična dela za svet opravlja
ministrstvo, pristojno za družino.
KONČNA DOLOČBA
8. člen
Ta odlok začne veljati petnajsti dan po objavi v Uradnem
listu Republike Slovenije.
Št. 00704-154/2023
Ljubljana, dne 13. aprila 2023
EVA 2023-2611-0019
Vlada Republike Slovenije
dr. Robert Golob
predsednik