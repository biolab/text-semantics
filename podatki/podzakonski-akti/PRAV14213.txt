1. člen
(vsebina)
S tem pravilnikom se določajo predpostavke, ki jih
upravljavec pokojninskega sklada uporabi pri pripravi informacije o
pokojninskih projekcijah na podlagi zakonsko določene upokojitvene starosti iz
prvega odstavka 27. člena Zakona o pokojninskem in invalidskem zavarovanju
(Uradni list RS, št. 96/12, 39/13, 99/13 – ZSVarPre-C, 101/13 – ZIPRS1415,
44/14 – ORZPIZ206, 85/14 – ZUJF-B, 95/14 – ZUJF-C, 90/15 – ZIUPTD, 102/15,
23/17, 40/17, 65/17, 28/19, 75/19, 139/20 in 189/20 – ZFRO; v nadaljnjem
besedilu: ZPIZ-2) ali upokojitvene starosti, ki jo določi član dodatnega
pokojninskega zavarovanja (v nadaljnjem besedilu: član), v okviru priprave
potrdila o pravicah iz dodatnega pokojninskega zavarovanja iz 251. člena
ZPIZ-2.
2. člen
(izračun privarčevanih sredstev)
(1) Upravljavec pokojninskega sklada za vsakega člana oceni
višino privarčevanih sredstev, ki bi jih ta imel pri upokojitveni starosti, ki
je ali starost 65 let ali starost, ki jo izbere član, vendar ta ne sme biti
nižja od 60 let. Starost člana se določi kot razlika med tekočim letom in
mesecem ter letom in mesecem članovega rojstva.
(2) Ocena višine privarčevanih sredstev člana pokojninskega
sklada predstavlja seštevek stanja sredstev na osebnem pokojninskem računu
člana na dan 31. decembra preteklega koledarskega leta in ocene višine
sredstev, ki jih bo član privarčeval od 1. januarja tekočega leta do
upokojitvene starosti.
(3) Upravljavec pokojninskega sklada pripravi dve oceni
višine privarčevanih sredstev zaokrožene na eure, pri čemer upošteva
upokojitveno starost in predpostavke določene v četrtem odstavku tega člena.
(4) Pri oceni višine privarčevanih sredstev na upokojitveno
starost se upoštevajo naslednje predpostavke:
1.     
stanje sredstev na osebnem pokojninskem računu člana na dan 31. decembra
preteklega leta;
2.     
za višino prihodnjih vplačil v dodatno pokojninsko zavarovanje do
izbrane upokojitvene starosti se upošteva:
- 
povprečna bruto višina vplačila v korist člana v preteklem koledarskem
letu, preračunana na mesečno raven;
- 
če član v preteklem koledarskem letu ni bil vključen celotno koledarsko
leto, se izračun povprečnega bruto vplačila izvede za mesece, šteto od meseca
prvega vplačila do decembra;
- 
če je na dan 31. decembra preteklega koledarskega leta dodatno
pokojninsko zavarovanje v mirovanju ali je sklenjeno zadržanje pravic iz
dodatnega pokojninskega zavarovanja, se pri oceni višine sredstev, ki jih bo
član privarčeval do izbrane upokojitvene starosti, ne upoštevajo prihodnja
vplačila v dodatno pokojninsko zavarovanje;
3.     
v primeru pokojninskega načrta, ki zagotavlja naložbeno politiko
življenjskega cikla člana, se za podsklad upoštevajo trenutno izbrani podskladi
člana, v katerih ima naložena svoja sredstva, za prihodnja vplačila pa trenutno
izbrani podsklad, v katerega se nakazuje premija, za prenos sredstev ter
spremembo podsklada, v katerih ima član sredstva oziroma v katerega se vplačuje
premija, se upošteva starost in podsklad namenjen starostni skupini, v katero
se član uvršča, kot je to določeno v pravilih upravljanja;
4.     
za prenos sredstev in vplačilo premije se šteje zadnji dan meseca, ko je
izpolnjen pogoj starosti;
5.     
za prenos sredstev se ne sme upoštevati možnost prostovoljnega prenosa
sredstev, ki ga določa 249. člen ZPIZ-2 in ne upoštevanje ekonomske koristi za
člane, ki jo določa četrti odstavek 311. člena ZPIZ-2 in četrti odstavek 324.
člena ZPIZ-2;
6.     
za stroške se uporabijo stroški, kot jih plačuje član;
7.     
za neto donosnost pokojninskega sklada se uporabijo letne stopnje
donosnosti, ki jih določi upravljavec pokojninskega sklada v skladu s spodnjimi
pravili glede na vrsto scenarija in vrsto pokojninskega sklada v okviru
naložbene politike, ki velja za posameznega člana pokojninskega sklada:

Vrsta
  sklada / scenarij

Zajamčen
  sklad

Uravnotežen
  sklad

Dinamičen
  sklad


Pesimistični
  scenarij

Uporabi
  se zajamčena donosnost iz pokojninskega načrta pokojninskega sklada, 
pri
  čemer se za potrebe izračuna donosnosti državnih obveznic 
v
  prihodnje uporabi časovna struktura letnih obrestnih mer »mid swap rates« in
  sicer kot njihovo aritmetično povprečje 
od
  1 do 20 letne točke. 
Izračunana
  pričakovana letna donosnost se izvede na podlagi podatkov s konca
  koledarskega leta in velja enako za vse člane pokojninskega sklada. 
V
  primeru, ko je izračunana vrednost sredstev manjša od zajamčene vrednosti
  sredstev, se upošteva zajamčena vrednost sredstev.

Uporabi
  se povprečna letna donosnost benchmarka, 
ki
  najbolje odraža ciljno strukturo sklada, za obdobje 120 mesecev (v obdobju
  zadnjih 30 koledarskih let), 
ko
  je bila skupna donosnost 
120
  mesečnega obdobja najnižja, zmanjšana za povprečne letne stroške poslovanja
  sklada

Uporabi
  se povprečna letna donosnost benchmarka, ki najbolje odraža ciljno strukturo
  sklada, za obdobje 
120
  mesecev (v obdobju zadnjih 30 koledarskih let), 
ko
  je bila skupna donosnost 120 mesečnega obdobja najnižja, zmanjšana 
za
  povprečne letne stroške poslovanja sklada


Ciljni
  scenarij

Uporabi
  se donosnost 
iz
  pesimističnega scenarija povišana za realizirani povprečni letni pribitek nad
  zajamčeno donosnostjo iz pokojninskega načrta pokojninskega sklada 
v
  zadnjih 10 letih poslovanja zajamčenega sklada. 
V
  primeru, ko je izračunana vrednost sredstev manjša od zajamčene vrednosti
  sredstev, se upošteva zajamčena vrednost sredstev.

Uporabi
  se povprečna letna donosnost benchmarka, 
ki
  najbolje odraža ciljno strukturo sklada, za obdobje zadnjih 30 polnih
  koledarskih let zmanjšana za povprečne letne stroške poslovanja sklada. Če je
  zgodovina izračunavanja posamezne komponente benchmarka krajša kot 30 let, se
  upošteva krajše obdobje in sicer od začetka izračunavanja posameznega indeksa.

Uporabi
  se povprečna letna donosnost benchmarka, 
ki
  najbolje odraža ciljno strukturo sklada, za obdobje zadnjih 30 polnih
  koledarskih let zmanjšana za povprečne letne stroške poslovanja sklada. Če je
  zgodovina izračunavanja posamezne komponente benchmarka krajša kot 30 let, se
  upošteva krajše obdobje in sicer od začetka izračunavanja posameznega
  indeksa.

8.     
Povprečna letna donosnost benchmarka se izračuna s spodnjo enačbo:
V enačbi pomenijo:
-       
r = povprečna letna donosnost
-       
n = število let
-       
ri = donosnost i-tega koledarskega leta.
(5) Upravljavec za benchmark za določitev letne stopnje
donosnosti iz prejšnjega odstavka, ob upoštevanju ciljne sestave naložb
podsklada, uporabi donosnost naslednjih kriterijskih indeksov za posamezne
naložbene razrede:
-       
S&P GLOBAL 1200 (Bloomberg oznaka SPGLOB), total return v EUR, za
delnice, nepremičnine in alternativne naložbe;
-       
Iboxx Euro Sovereigns Euro Zone (Bloomberg oznaka QW1A) za državne
obveznice;
-       
Iboxx Liquid Corporates (Bloomberg oznaka IB8A) za podjetniške
obveznice;
-       
EONIA (Bloomberg oznaka EONACAPL Index) za denarna sredstva.
(6) Za naložbe v investicijske sklade in ETF se ob
upoštevanju njihove ciljne sestave uporabi donosnost kriterijskih indeksov za
posamezne naložbene razrede iz prejšnjega odstavka.
3. člen
(izračun pričakovane višine dodatne pokojnine)
(1) Upravljavec pokojninskega sklada na podlagi dveh ocen
višin privarčevanih sredstev in upokojitvene starosti iz prvega odstavka
prejšnjega člena za vsakega člana izračuna pričakovano višino dodatne pokojnine
v obliki doživljenjske mesečne pokojninske rente, ki za posamezna obdobja
izplačevanja ne določa različnih višin, pri čemer ne sme biti upoštevana
katerokoli osebna okoliščina člana razen njegove starosti in je potrebno
uporabiti veljavno davčno obravnavo pokojninskih rent. 
(2) Pri izračunu pričakovane višine dodatne pokojnine iz
prejšnjega odstavka upravljavec pokojninskega sklada, ki ponuja izplačevanje
pokojninskih rent, uporabi veljavne splošne pogoje in cenike na podlagi katerih
ponuja pokojninske rente vključno z upoštevanjem letnice rojstva člana oziroma
korekcijo starosti. V kolikor v splošnih pogojih za izplačevanje pokojninske
rente upravljavca pokojninskega sklada letna obrestna mera in stroški niso
določeni v fiksni višini oziroma v odstotku, se pri izračunu pričakovane višine
dodatne pokojnine uporabi najnižja obrestna mera, ki se skladno s splošnimi
pogoji lahko uporabi za izračun pokojninske rente in najvišja višina stroškov,
ki se lahko skladno s splošnimi pogoji upoštevajo v izračunu pokojninske rente.
(3) Upravljavec pokojninskega sklada, ki ne ponuja
izplačevanja pokojninskih rent, pri izračunu pričakovane višine dodatne pokojnine
iz prvega odstavka tega člena uporabi cenik za pokojninsko rento, ki je na
voljo članom ob upokojitvi, ali upošteva naslednje predpostavke: 
1.     
za verjetnost smrtnosti se uporabijo Slovenske rentne tablice smrtnosti
SIA65 iz leta 2010 iz Priloge 1, ki je sestavni del tega pravilnika in sicer
tako, da je verjetnost smrtnosti za moške in ženske stare x let rojene v
posameznem letu enaka vsoti 50 % verjetnosti smrtnosti za ženske stare y let in
50 % verjetnosti smrtnosti za moške stare z let, pri čemer za starost moških in
žensk upošteva korigirano starost glede na leto rojstva; 
2.     
uporabi se letna obrestna mera v višini 0,5 %; 
3.     
upoštevajo se stroški izplačevanja pokojninskih rent v višini 12 % od
rente. 
4. člen
(informacija članu)
(1) Informacijo o pričakovani višini dodatne pokojnine
upravljavec pokojninskega sklada članu posreduje v potrdilu o pravicah iz
dodatnega pokojninskega zavarovanja iz 251. člena ZPIZ-2. 
(2) Upravljavec pokojninskega sklada poda članu informacijo o
ocenjenih zneskih pričakovane višine dodatne pokojnine zaokrožene na eure za
oba scenarija v zvezi z donosnostjo pokojninskega sklada v obdobju do
upokojitve.
(3) Ne glede na določbo prvega odstavka tega člena
upravljavec pokojninskega sklada članu ne posreduje informacije o pričakovani
višini dodatne pokojnine, če izračun privarčevanih sredstev člana, na podlagi
2. člena tega pravilnika, ne presega mejnega zneska, določenega v drugi alineji
prvega odstavka 221. člena ZPIZ-2. V takih primerih upravljavec pokojninskega
sklada člana informira o oceni višine privarčevanih sredstev člana
pokojninskega sklada izračunane na podlagi 2. člena tega pravilnika.

Priloga
1: Slovenske rentne tablice smrtnosti SIA65, 2010

Pravilnik o določitvi predpostavk o
projekcijah pokojninskih prejemkov na podlagi zakonsko določene upokojitvene
starosti ali upokojitvene starosti, ki jo določi član (Uradni list RS, št. 10/21) vsebuje naslednje končne določbe:
»KONČNE DOLOČBE
5. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o določitvi predpostavk o projekcijah pokojninskih prejemkov na podlagi
zakonsko določene upokojitvene starosti ali upokojitvene starosti, ki jo določi
član (Uradni list RS, št. 142/20). 
6. člen
(začetek uporabe)
Ta pravilnik se prvič uporabi pri pripravi pokojninskih
projekcij na podlagi zakonsko določene upokojitvene starosti iz prvega odstavka
27. člena ZPIZ-2 ali upokojitvene starosti, ki jo določi član, pri pripravi
potrdila o pravicah iz dodatnega pokojninskega zavarovanja iz 251. člena ZPIZ-2
na dan 31. december 2021. 
7. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
Pravilnika o določitvi predpostavk o projekcijah pokojninskih prejemkov na
podlagi zakonsko določene upokojitvene starosti ali upokojitvene starosti, ki
jo določi član (Uradni list RS, št. 192/21) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.