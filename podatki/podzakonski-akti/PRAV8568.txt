1. člen
(Vsebina)
Ta pravilnik določa obliko, vsebino in
način izpolnjevanja ovojnic za vročanje po pošti v skladu z Zakonom o pravdnem
postopku (Uradni list RS, št. 73/07 – uradno prečiščeno besedilo, 45/08 –
ZArbit in 45/08; v nadaljnjem besedilu: zakon).
Pravilnik določa obliko, vsebino in način
izpolnjevanja ovojnice za vročanje po pošti, primernih za tiskanje z laserskimi
in matričnimi tiskalniki, in ovojnice za vročanje po pošti, primernih za
strojno izpolnjevanje in kuvertiranje.
Pravilnik določa ovojnico za vročanje, če
je potrebno pismo vročiti osebno v skladu s 142. členom zakona (v nadaljnjem
besedilu: ovojnica za osebno vročanje) ali če se pismo vroča navadno v skladu s
 140. in 141. členom zakona (v nadaljnjem besedilu: ovojnica za navadno
vročanje).
Vzorčni modeli ovojnic so kot priloga
sestavni del pravilnika (v nadaljnjem besedilu: Priloga).
Izdelovalec ovojnic mora predhodno
pridobiti mnenje Ministrstva za pravosodje o vsebinski ustreznosti ovojnice in
mnenje Centra za informatiko pri Vrhovnem sodišču Republike Slovenije o
tehnični ustreznosti ovojnice.
2. člen
(Barve)
Osnovna barva celotne ovojnice je bela,
barva predtiskanih podatkov na ovojnici modra (barvna skala Pantone 2995 U),
razen oznake »AR«, ki je rdeče barve (barvna skala Pantone Red 32 U), barva
izpisanih spremenljivih podatkov pa je črna.
3. člen
(Večje pošiljke)
Za vročanje listin večje izmere ali obsega,
ki jih ni mogoče pošiljati v ovojnici, določeni s tem pravilnikom, se
uporabljajo večje standardne ovojnice s pritrjenimi vročilnicami z ustrezno
vsebino, določeno s tem pravilnikom.
4. člen
(Jezik narodne skupnosti)
Na območju občin, kjer sta pri sodišču
poleg slovenskega jezika uradna jezika tudi italijanski oziroma madžarski
jezik, mora biti besedilo na ovojnici napisano tudi v italijanskem oziroma
madžarskem jeziku.
OVOJNICA ZA VROČANJE PO POŠTI, PRIMERNA ZA TISK NA LASERSKIH
IN MATRIČNIH TISKALNIKIH
5. člen
(Ovojnica)
Ovojnica je izdelana kot večslojna
tiskovina. Na levi polovici zgornjega sloja je pritrjen dodatni sloj (v
nadaljnjem besedilu: vročilnica). V smeri izpisa ima zgornji sloj ovojnice
podaljšek, ki je namenjen obvestiloma o prispelem pismu in obvestiloma sodišču
o opravljeni vročitvi. Podrobnejša porazdelitev polj in vsebine izhaja iz
Priloge.
Ovojnica je pravokotne oblike.
Ovojnica za laserski tiskalnik je širine 210 mm in dolžine 148 mm. Zgornji sloj ovojnice je podaljšan v smeri izpisa za 149 mm, tako da je ovojnica skupaj s podaljškom dolga 297 mm.
Format ovojnice za matrični tiskalnik je
isti kot za ovojnico za laserski tiskalnik, temu so dodana vodila v širini 20 mm na vsaki strani. Format ovojnice s podaljškom je poravnan s spodnjim robom. Skupna dolžina ovojnice
s podaljškom za iglični tiskalnik je 12˝ (dvanajst ameriških inčev) – v skladu
z računalniškimi standardi za tiskalnike.
Ovojnica je zlepljena po zgornjem, spodnjem
in desnem robu, na levem robu pa ima pritrjen silikonski trak z lepilom za
zapiranje ovojnice po vlaganju listin.
Ovojnica je z notranje strani opremljena s
številčnim rastrom, ki ohranja zaupnost vsebine.
Ovojnica ima v spodnjem levem robu izpisano
oznako VR-MP-3.
Ovojnica mora biti pripravljena tako, da jo
vodila tiskalnika skozi mehanizem vlečejo enakomerno, da skozi tiskalnik teče
gladko in da se papir ob tiskanju ne guba.
6. člen
(Vročilnica)
Vročilnica ima obliko pokončnega
pravokotnika, ki je 134 mm od levega roba ovojnice navpično in 104 mm od spodnjega roba ovojnice vodoravno nakazan s perforirnimi nizi.
Na vročilnici je zgoraj napis »VROČILNICA«,
pod njim pa z vogalnimi črtami označen pravokotnik, velikosti 60 x 18 mm, kamor se izpiše črtna koda s številko sprejemne pošte in številko priporočene pošiljke.
Pod tem pravokotnikom je napis »ŠTEVILKA:«, pod njim je napis »VSEBINA:« in pod
njim navpičen napis »PREJEMNIK VROČILNICE:«. Ob napisu je z vogalnimi črtami
označen pravokotnik, velikosti 80 x 27 mm, kamor se vpiše, kdo je prejemnik vročilnice. Pod njim je črtna razpredelnica, velikosti 80 x 17 mm, za vpis datuma in podpisa ob neuspeli vročitvi. Pod črtno razpredelnico je navpičen napis
»NASLOVNIK PISMA:« in ob njem z vogalnimi črtami označen pravokotnik, velikosti
80 x 27 mm, kamor se vpiše, kdo je naslovnik pisma.
Črtna razpredelnica iz prejšnjega odstavka
je razdeljena na tri stolpce. V levem stolpcu, širine 18 mm, je napis »Naslovnik obveščen o prispelem pismu«. Druga dva stolpca sta enako široka in
enakomerno razdeljena na dve vrstici. V srednji zgornji vrstici je napis
»datum«, prazna vrstica pod njim pa je razdeljena na osem enakih pravokotnikov,
ki so namenjeni vpisu datuma, ko je vročevalec naslovniku pisma pustil
obvestilo. V desni zgornji vrstici je napis »podpis«, spodnja prazna desna
vrstica pa je namenjena podpisu vročevalca, ki je pustil obvestilo.
Na hrbtni strani vročilnice je besedilo:
»Potrjujem, da sem dne«, temu besedilu sledi prostor za datum vročitve, ki mora
biti dovolj velik, da prejemnik pisma z besedo napiše datum prejema pisma. Za
njim je besedilo »prejel navedeno pismo.«. Za tem je prostor za podpis
prejemnika in za pripombe vročevalca, na desni strani pa prostor za krog, ki je
namenjen odtisu poštnega žiga. Pod prostorom za pripombe vročevalca je za
besedilom »(izpolniti v primeru navadne vročitve, ko je naslovniku pisanje
puščeno v predalčniku)« odtisnjeno besedilo: »Ker danes dne ……… vročevalec
pisma ni mogel osebno izročiti naslovniku, prav tako ga tudi ni mogel izročiti
nobenemu od odraslih članov njegovega gospodinjstva, je bilo pismo puščeno v
naslovnikovem predalčniku. V ………., dne …….………… ………... (podpis vročevalca)«.
7. člen
(Desna polovica sprednje strani ovojnice)
Na desni polovici sprednje strani ovojnice
je levo zgoraj napis »ŠTEVILKA:«, pod njim napis »VSEBINA:« in pod njim
navpičen napis »POŠILJATELJ:«. Ob njem je z vogalnimi črtami označen
pravokotnik, velikosti 80 x 27, kamor se vpiše, kdo je pošiljatelj. Pod njim je
z vogalnimi črtami označen pravokotnik, velikosti 60 x 18 mm, kamor se izpiše črtna koda s številko sprejemne pošte in številko priporočene pošiljke.
Desno od tega pravokotnika je v
pravokotniku velikosti 28 x 13 mm oznaka »AR«, pod njim pa napis
»OSEBNO! ZPP«.
Pod temi običajnimi poštnimi oznakami je
navpičen napis »NASLOVNIK:« in ob njem z vogalnimi črtami označen pravokotnik,
velikosti 80 x 27 mm, namenjen vpisu podatkov o naslovniku pisma.
8. člen
(Zadnja stran ovojnice)
Na zadnji strani ovojnice brez perforacij
je nad podaljškom besedilo »1.) OBVESTILO O PRISPELEM PISMU (izpolniti v
primeru osebne vročitve)«. Pod tem je odtisnjeno naslednje besedilo:
»Dne ………………. vročevalec tega pisma naslovniku
ni mogel osebno izročiti, prav tako ga tudi ni mogel izročiti nobenemu od
odraslih članov njegovega gospodinjstva. Zato je bilo tega dne v njegovem
hišnem predalčniku / v njegovem izpostavljenem predalčniku / na vratih
njegovega stanovanja (ustrezno označiti) puščeno obvestilo, v katerem je bilo
navedeno, kje je pisanje, in rok 15 dni, v katerem ga mora dvigniti.
V……………………………., dne…………………………
Podpis vročevalca …………………………………….«.
Pod tem je besedilo »2.) OBVESTILO O
PRISPELEM PISMU (izpolniti v primeru navadne vročitve, ko je naslovniku
pisanje puščeno v predalčniku)«. Pod tem je odtisnjeno naslednje besedilo:
»Ker vam danes dne ……………… vročevalec pisma ni
mogel osebno izročiti, prav tako ga tudi ni mogel izročiti nobenemu od odraslih
članov vašega gospodinjstva, vam je bilo pismo puščeno v vašem predalčniku.
Šteje se, da je bila vročitev opravljena na dan, ko je bilo pismo puščeno v
vašem predalčniku (prvi odstavek 141. člena ZPP; Uradni list RS, št. 73/07 –
UPB3, 45/08 in nasl.).
V……………………………., dne ……………………….....
Podpis vročevalca …………………………………….«.
Pod tem je besedilo »3.) OBVESTILO O
PRISPELEM PISMU (izpolniti v primeru navadne vročitve, če naslovnik nima
predalčnika ali je ta neuporaben)«. Pod tem je odtisnjeno naslednje
besedilo:
»Dne ……………… vročevalec tega pisma naslovniku
ni mogel osebno izročiti, prav tako ga tudi ni mogel izročiti nobenemu od
odraslih članov njegovega gospodinjstva. Naslovnik tudi nima predalčnika
oziroma je njegov predalčnik neuporaben. Zato je bilo tega dne na vratih
njegovega stanovanja puščeno obvestilo, v katerem je bilo navedeno, kje je
pisanje, in rok 30 dni, v katerem ga mora dvigniti. Šteje se, da je bila
vročitev opravljena na dan, ko je bilo obvestilo o vročitvi pritrjeno na vratih
njegovega stanovanja (drugi odstavek 141. člena ZPP; Uradni list RS, št. 73/07
– UPB3, 45/08 in nasl.).
V……………………………., dne …………………………
Podpis vročevalca …………………………………….«.
9. člen
(Podaljšek)
Podaljšek, ki je namenjen obvestilom o
prispelem pismu in obvestilom sodišču o opravljeni vročitvi, je (križno) razdeljen
na štiri enako velike dele.
Zgornja dva dela podaljška sta namenjena
obvestilu sodišču o opravljeni vročitvi pisma, ki se vroča osebno v skladu s
142. členom zakona, in obvestilu sodišču o opravljeni vročitvi pisma, ki se
vroča navadno v skladu s 140. in 141. členom zakona. Med seboj sta ločena z
navpičnim perforirnim nizom po sredini.
Spodnja dva dela sta namenjena obvestilu o
prispelem pismu, ki se vroča osebno v skladu s 142. členom zakona, in obvestilu
o prispelem pismu, ki se vroča navadno v skladu s 140. in 141. členom zakona, ki sta od obvestil sodišču ločena z vodoravnim perforirnim nizom, med
seboj pa sta ločena z navpičnim perforirnim nizom po sredini.
10. člen
(Obvestilo sodišču o opravljeni vročitvi
pisma, ki se vroča osebno v skladu s 142. členom zakona)
Na obvestilu sodišču o opravljeni vročitvi
na levi strani zgornjega dela podaljška je na sprednji strani zgoraj na sredini
besedilo »OBVESTILO SODIŠČU O OPRAVLJENI VROČITVI«, pod katerim je besedilo »(izpolniti
v primeru osebne vročitve)«, pod njim je prostor za izpis črtne kode s
številko sprejemne pošte in številko priporočene pošiljke, pod njim pa na levi
strani napis »ŠTEVILKA:«, pod njim napis »VSEBINA:« in pod njim napis
»PREJEMNIK OBVESTILA:«. Pod slednjim je z vogalnimi črtami označen pravokotnik,
velikosti največ 80 x 27 mm, kamor se vpiše, kdo je prejemnik obvestila o
opravljeni vročitvi. Pod njim je napis »NASLOVNIK PISMA:«, pod njim pa z
vogalnimi črtami označen pravokotnik, velikosti največ 80 x 27 mm, kamor se vpiše, kdo je naslovnik pisma.
Na zadnji strani je natisnjeno naslednje
besedilo:
»Ob poskusu vročitve, priporočenega pisma ni
bilo mogoče osebno izročiti naslovniku. Prav tako ga ni bilo mogoče izročiti kakšnemu
odraslemu članu njegovega gospodinjstva. Zato je bilo dne ………………… v njegovem hišnem
predalčniku / v njegovem izpostavljenem predalčniku / na vratih njegovega
stanovanja (ustrezno označiti) puščeno obvestilo, v katerem je bilo
navedeno, kje je pisanje, in rok 15 dni, v katerem ga mora dvigniti.
Naslovnik pisma ni dvignil v 15 dneh, odkar
mu je bilo puščeno zgoraj navedeno obvestilo.
-      
Zato mu je bilo zgoraj navedeno
priporočeno pismo, po preteku tega roka, puščeno v hišnem /
izpostavljenem predalčniku (ustrezno označiti).
-      
Ker naslovnik nima hišnega oziroma izpostavljenega predalčnika / je
naslovnikovpredalčnik neuporaben (ustrezno označiti) se pismo vrača
sodišču.
V……………………., dne ………………………………
Podpis vročevalca …………………………………….«.
11. člen
(Obvestilo sodišču o opravljeni vročitvi
pisma, ki se vroča navadno v skladu s 140. in 141. členom zakona)
Na obvestilu sodišču o opravljeni vročitvi
na desni strani zgornjega dela podaljška je na sprednji strani zgoraj na sredini
besedilo »OBVESTILO SODIŠČU O OPRAVLJENI VROČITVI«, pod katerim je besedilo »(izpolniti
v primeru navadne vročitve, če naslovnik nima predalčnika ali je ta neuporaben)«,
pod njim je prostor za izpis črtne kode s številko sprejemne pošte in številko
priporočene pošiljke, pod njim pa na levi strani napis »ŠTEVILKA:«, pod njim
napis »VSEBINA:« in pod njim napis »PREJEMNIK OBVESTILA:«. Pod slednjim je z
vogalnimi črtami označen pravokotnik, velikosti največ 80 x 27 mm, kamor se vpiše, kdo je prejemnik obvestila o opravljeni vročitvi. Pod njim je napis »NASLOVNIK
PISMA:«, pod njim pa z vogalnimi črtami označen pravokotnik, velikosti največ
80 x 27 mm, kamor se vpiše, kdo je naslovnik pisma.
Na zadnji strani je natisnjeno naslednje
besedilo:
»Ob poskusu vročitve, priporočenega pisma ni
bilo mogoče osebno izročiti naslovniku. Prav tako ga ni bilo mogoče izročiti
kakšnemu odraslemu članu njegovega gospodinjstva. Zato je bilo dne ………………… na
vratih njegovega stanovanja puščeno obvestilo, v katerem je bilo navedeno, kje
je pisanje, in rok 30 dni, v katerem ga mora dvigniti. Šteje se, da je bila
vročitev opravljena na dan, ko je bilo to obvestilo pritrjeno na naslovnikova
vrata (drugi odstavek 141. člena ZPP; Uradni list RS, št. 73/07 – UPB3, 45/08
in nasl.).
V……………………………., dne …………………………
Podpis vročevalca …………………………………….«.
12. člen
(Obvestilo o prispelem pismu, ki se vroča
osebno v skladu s 142. členom zakona)
Na obvestilu o prispelem pismu na levi
strani spodnjega dela podaljška je na sprednji strani za besedilom »OBVESTILO O
PRISPELEM PISMU«, pod katerim je besedilo »(izpolniti v primeru osebne
vročitve)«, kateremu sledi prostor za osebno ime in naslov naslovnika,
natisnjeno naslednje besedilo:
»Za vas je prispelo priporočeno pismo opr.
št. ……………. z vročilnico št. ………………., iz ……………………. Ker vam danes dne ……………….
vročevalec pisma ni mogel osebno izročiti, prav tako ga tudi ni mogel izročiti
nobenemu od odraslih članov vašega gospodinjstva, lahko pismo prevzamete na
pošti ……………........., danes od ………… do ………….. ure oziroma vsak dan v delovnem
času pošte. Pismo lahko prevzamete v 15 dneh od dne ……………… dalje.
V……………………………., dne …………………………
Podpis vročevalca …………………………………….«.
Na zadnji strani obvestila je odtisnjeno
naslednje besedilo:
»Pravni pouk
Če pisma v navedenem roku ne boste prevzeli,
bo sodišče štelo, da je bila vročitev opravljena po poteku tega roka. Po
preteku tega roka bo pismo puščeno v vašem hišnem oziroma izpostavljenem
predalčniku. Če predalčnika nimate ali je ta neuporaben, bo pismo vrnjeno
sodišču, ki je odredilo njegovo vročitev (142. člen ZPP; Uradni list RS, št.
73/07 – UPB3, 45/08 in nasl.).«.
13. člen
(Obvestilo o prispelem pismu, ki se vroča
navadno v skladu s 140. in 141. členom zakona)
Na obvestilu o prispelem pismu na desni
strani spodnjega dela podaljška je na sprednji strani za besedilom »OBVESTILO O
PRISPELEM PISMU«, pod katerim je besedilo »(izpolniti v primeru navadne
vročitve, če naslovnik nima predalčnika ali je ta neuporaben)«, kateremu
sledi prostor za osebno ime in naslov naslovnika, natisnjeno naslednje besedilo:
»Za vas je prispelo priporočeno pismo opr.
št. ……………. z vročilnico št. ………………., iz ……………………. Ker vam danes dne ……………….
vročevalec pisma ni mogel osebno izročiti, prav tako ga tudi ni mogel izročiti
nobenemu od odraslih članov vašega gospodinjstva, in ker nimate predalčnika oziroma
ker je vaš predalčnik neuporaben, je bilo pismo vrnjeno pošti …………….........,
kjer ga lahko prevzamete danes od ………… do ………….. ure oziroma vsak dan v
delovnem času pošte. Pismo lahko prevzamete v 30 dneh od dne ……………… dalje.
V……………………………., dne …………………………
Podpis vročevalca …………………………………….«.
Na zadnji strani obvestila je odtisnjeno
naslednje besedilo:
»Pravni pouk
Če pisma v navedenem roku ne boste prevzeli,
bo vrnjeno sodišču, ki je odredilo njegovo vročitev. Šteje se, da je bila
vročitev opravljena na dan, ko je bilo to obvestilo pritrjeno na vaših vratih
(drugi odstavek 141. člena ZPP; Uradni list RS, št. 73/07 – UPB3, 45/08 in
nasl.).«.
14. člen
(Razporeditev besedila)
Razporeditev besedila na obvestilih je
takšna, da omogoča izpis spremenljivih podatkov in lastnoročne vpise vročevalca
in prejemnika.
Minister, pristojen za pravosodje, s
tehničnim navodilom natančneje določi fiksirane pozicije in velikost posameznih
polj na podaljšani ovojnici.
15. člen
(Izpolnjevanje)
Sprednjo stran ovojnice v celoti, z izjemo
črtne razpredelnice iz tretjega odstavka 6. člena tega pravilnika, izpolni
sodišče s spremenljivimi podatki in črtnima kodama.
Če se pismo vroča osebno v skladu s 142.
členom zakona, sodišče na obvestilu sodišču o opravljeni vročitvi na levi strani
podaljška ob vnosu spremenljivih podatkov izpolni vse podatke, in sicer
postavki »ŠTEVILKA:« in »VSEBINA:« z enakimi vsebinami, kot na sprednji strani
ovojnice, pod tem pa podatke o prejemniku obvestila o opravljeni vročitvi in o
naslovniku pisma. Sodišče prav tako na obvestilu o prispelem pismu na levi
strani podaljška izpolni prve tri podatke, in sicer: naslovnika pisma, številko
priporočenega pisma s številko vročilnice v numeričnem zapisu in podatek, od
kje je to priporočeno pismo. Besedilo desnega obvestila sodišču o opravljeni
vročitvi in desnega obvestila o prispelem pismu se prečrta.
Če se pismo vroča navadno v skladu s 140. in 141. členom zakona, se na sprednji strani ovojnice prečrta oznaka »OSEBNO!«. Sodišče na
obvestilu sodišču o opravljeni vročitvi na desni strani podaljška ob vnosu
spremenljivih podatkov izpolni vse podatke, in sicer postavki »ŠTEVILKA:« in
»VSEBINA:« z enakimi vsebinami, kot na sprednji strani ovojnice, pod tem pa
podatke o prejemniku obvestila o opravljeni vročitvi in o naslovniku pisma.
Sodišče prav tako na obvestilu o prispelem pismu na desni strani podaljška
izpolni prve tri podatke, in sicer: naslovnika pisma, številko priporočenega
pisma s številko vročilnice v numeričnem zapisu in podatek, od kje je to priporočeno
pismo. Besedilo levega obvestila sodišču o opravljeni vročitvi in levega
obvestila o prispelem pismu se prečrta.
16. člen
(Prepogib)
Po izpisu spremenljivih podatkov in
vstavljanju listin se ovojnica in podaljšek ovojnice, na katerem so obvestila, prepognejo
v V-zgib v skladu s poštnimi standardi.
OVOJNICA ZA VROČANJE PO POŠTI, PRIMERNA ZA STROJNO
KUVERTIRANJE
17. člen
(Ovojnica)
Ovojnica za vročanje po pošti, primerna za
strojno kuvertiranje, je pravokotna kuverta standardne oblike in dimenzij C5, ki
ima na sprednji strani prilepljen zavihek z obvestilom o prispelem pismu,
obvestilom sodišču o opravljeni vročitvi in vročilnico. Podrobnejša
porazdelitev polj in vsebine izhaja iz Priloge.
Ovojnica je z notranje strani opremljena s
številčnim rastrom, ki ohranja zaupnost vsebine.
Ovojnica ima v spodnjem levem robu izpisano
oznako VR-MP-3OS, če je potrebno pismo vročiti osebno v skladu s 142. členom
zakona, ali oznako VR-MP-3NS, če se pismo vroča navadno v skladu s 140. in 141. členom zakona.
Na desni strani ovojnice je ob desnem robu
navpična reža velikosti 10 mm x 45 mm, ki je namenjena čitalcu črtne kode
vsebine pisma.
18. člen
(Zavihek)
Zgornja polovica zavihka na sprednji strani
ovojnice je na levi strani namenjena vročilnici in na desni strani obvestilu
sodišču o opravljeni vročitvi, ki sta z navpičnim perforirnim nizom po sredini
razdeljena na dva enako velika dela, velikosti najmanj 95 x 58 mm, na ostalih straneh pa s perforirnimi nizi od preostanka ovojnice.
Zgornji levi rob vročilnice in zgornji desni
rob obvestila sodišču o opravljeni vročitvi sta od zavihka ločena tako, da
omogočata ločitev z ovojnice.
Levi del spodnje polovice zavihka je
namenjen obvestiloma o prispelem pismu, ki jih vročevalec pusti za naslovnika
pisma v skladu s 142. členom (osebno) ali s 140. in 141. členom zakona (navadno).
Desni del zgornje polovice zavihka je
namenjen obvestiloma sodišču o opravljeni vročitvi.
19. člen
(Vsebina obvestila o prispelem pismu in
obvestila sodišču o opravljeni vročitvi, če se pismo vroča osebno v skladu s
142. členom zakona)
Na obvestilu o prispelem pismu je na
sprednji strani navpično na levi strani napis »OBVESTILO O PRISPELEM PISMU«, ob
njem napis »Naslovnik:«, kateremu sledi prostor za osebno ime in naslov
naslovnika, natisnjeno naslednje besedilo:
»Za vas je prispelo priporočeno pismo opr.
št. ……………. z vročilnico št. ………………., iz ……………………. Ker vam danes dne ……………….
vročevalec pisma ni mogel osebno izročiti, prav tako ga tudi ni mogel izročiti
nobenemu od odraslih članov vašega gospodinjstva, lahko pismo prevzamete na
pošti ……………........., danes od ………… do ………….. ure oziroma vsak dan v delovnem
času pošte. Pismo lahko prevzamete v 15 dneh od dne ……………… dalje.
V……………………………., dne«, za katerim je osem
enakih pravokotnikov, v katere se s številkami vpisujejo dan, mesec in leto.
Pod tem je besedilo:
»Podpis vročevalca …………………………………….«.
Na zadnji strani obvestila je odtisnjeno
naslednje besedilo:
»Pravni pouk
Če pisma v navedenem roku ne boste prevzeli,
bo sodišče štelo, da je bila vročitev opravljena po poteku tega roka. Po
preteku tega roka bo pismo puščeno v vašem hišnem oziroma izpostavljenem
predalčniku. Če predalčnika nimate ali je ta neuporaben, bo pismo vrnjeno
sodišču, ki je odredilo njegovo vročitev (142. člen ZPP; Uradni list RS, št.
73/07 – UPB3, 45/08 in nasl.).«.
Na obvestilu sodišču o opravljeni vročitvi
je na sprednji strani navpično na levi strani besedilo »OBVESTILO SODIŠČU O
OPRAVLJENI VROČITVI«, ob njem je prostor, kamor se izpiše črtna koda s številko
sprejemne pošte in številko priporočene pošiljke. Pod tem je na levi strani
napis »ŠTEVILKA:«, pod njim napis »VSEBINA:« Pod slednjim je z vogalnimi črtami
označen pravokotnik, velikosti 80 x 27 mm, kamor se vpiše, kdo je prejemnik obvestila o opravljeni vročitvi. Pod njim je z vogalnimi črtami označen
pravokotnik, velikosti 80 x 27 mm, kamor se vpiše, kdo je naslovnik pisma.
Na zadnji strani je natisnjeno naslednje
besedilo:
»Ob poskusu vročitve, priporočenega pisma ni
bilo mogoče osebno izročiti naslovniku. Prav tako ga ni bilo mogoče izročiti
kakšnemu odraslemu članu njegovega gospodinjstva. Zato je bilo dne«, čemur
sledi osem enakih pravokotnikov, v katere se s številkami vpisujejo dan, mesec
in leto, in besedilo: »v njegovem hišnem predalčniku / v njegovem
izpostavljenem predalčniku / na vratih njegovega stanovanja (ustrezno
označiti) puščeno obvestilo, v katerem je bilo navedeno, kje je pisanje, in
rok 15 dni, v katerem ga mora dvigniti.
Naslovnik pisma ni dvignil v 15 dneh, odkar
mu je bilo puščeno zgoraj navedeno obvestilo.
-      
Zato mu je bilo zgoraj navedeno priporočeno pismo, po preteku tega roka,
puščeno v hišnem / izpostavljenem predalčniku (ustrezno označiti).
-      
Ker naslovnik nima hišnega oziroma izpostavljenega predalčnika / je
naslovnikov predalčnik neuporaben (ustrezno označiti) se pismo vrača
sodišču.
V……………………………., dne«, za katerim je osem
enakih pravokotnikov, v katere se s številkami vpisujejo dan, mesec in leto.
Pod tem je besedilo:
»Podpis vročevalca …………………………………….«.
20. člen
(Vsebina obvestila o prispelem pismu in
obvestila sodišču o opravljeni vročitvi, če se pismo vroča navadno v skladu s 140. in 141. členom zakona)
Na obvestilu o prispelem pismu je na
sprednji strani navpično na levi strani besedilo »OBVESTILO O PRISPELEM PISMU«,
ob njem je besedilo »(izpolniti v primeru navadne vročitve, če naslovnik
nima predalčnika ali je ta neuporaben)«, pod njim pa napis »Naslovnik:«,
kateremu sledi prostor za osebno ime in naslov naslovnika, natisnjeno naslednje
besedilo:
»Za vas je prispelo priporočeno pismo opr.
št. ……………. z vročilnico št. ………………., iz ……………………. Ker vam danes dne ……………….
vročevalec pisma ni mogel osebno izročiti, prav tako ga tudi ni mogel izročiti
nobenemu od odraslih članov vašega gospodinjstva, in ker nimate predalčnika
oziroma ker je vaš predalčnik neuporaben, je bilo pismo vrnjeno pošti
……………........., kjer ga lahko prevzamete danes od ………… do ………….. ure oziroma
vsak dan v delovnem času pošte. Pismo lahko prevzamete v 30 dneh od dne ………………
dalje.
V……………………………., dne«, za katerim je osem
enakih pravokotnikov, v katere se s številkami vpisujejo dan, mesec in leto.
Pod tem je besedilo:
»Podpis vročevalca …………………………………….«.
Na zadnji strani obvestila je odtisnjeno
naslednje besedilo:
»Pravni pouk
Če pisma v navedenem roku ne boste prevzeli,
bo vrnjeno sodišču, ki je odredilo njegovo vročitev. Šteje se, da je bila
vročitev opravljena na dan, ko je bilo to obvestilo pritrjeno na vaših vratih
(drugi odstavek 141. člena ZPP; Uradni list RS, št. 73/07 – UPB3, 45/08 in
nasl.).«.
Na obvestilu sodišču o opravljeni vročitvi
je na sprednji strani navpično na levi strani besedilo »OBVESTILO SODIŠČU O
OPRAVLJENI VROČITVI«, ob njem je prostor, kamor se izpiše črtna koda s številko
sprejemne pošte in številko priporočene pošiljke. Pod tem je na levi strani
napis »ŠTEVILKA:«, pod njim napis »VSEBINA:« Pod slednjim je z vogalnimi črtami
označen pravokotnik, velikosti 80 x 27 mm, kamor se vpiše, kdo je prejemnik obvestila o opravljeni vročitvi. Pod njim je z vogalnimi črtami označen
pravokotnik, velikosti 80 x 27 mm, kamor se vpiše, kdo je naslovnik pisma.
Na zadnji strani je natisnjeno naslednje
besedilo:
»Ob poskusu vročitve, priporočenega pisma ni
bilo mogoče osebno izročiti naslovniku. Prav tako ga ni bilo mogoče izročiti
kakšnemu odraslemu članu njegovega gospodinjstva. Zato je bilo dne«, čemur
sledi osem enakih pravokotnikov, v katere se s številkami vpisujejo dan, mesec
in leto, in besedilo: »na vratih njegovega stanovanja puščeno obvestilo, v
katerem je bilo navedeno, kje je pisanje, in rok 30 dni, v katerem ga mora
dvigniti. Šteje se, da je bila vročitev opravljena na dan, ko je bilo to
obvestilo pritrjeno na naslovnikova vrata (drugi odstavek 141. člena ZPP;
Uradni list RS, št. 73/07 – UPB3, 45/08 in nasl.).
V……………………………., dne«, za katerim je osem
enakih pravokotnikov, v katere se s številkami vpisujejo dan, mesec in leto.
Pod tem je besedilo:
»Podpis vročevalca …………………………………….«.
21. člen
(Vročilnica)
Vročilnica ima obliko pokončnega
pravokotnika, velikosti najmanj 95 x 95 mm, ki je na levi in zgornji strani od ovojnice ločen s perforirnimi nizi, na desni strani je s perforirnim nizom
ločen od obvestila o sodišču o opravljeni vročitvi, na spodnji strani pa je s
perforirnim nizom ločen od obvestila o prispelem pismu.
Na vročilnici je navpično na levi strani
napis »VROČILNICA«, ob njem je na zgornji strani z vogalnimi črtami označen
pravokotnik, velikosti najmanj 80 x 19 mm, kamor se izpiše črtna koda s številko sprejemne pošte in številko priporočene pošiljke. Pod tem pravokotnikom je
napis »ŠTEVILKA:«, pod njim je napis »VSEBINA:« in pod njim z vogalnimi črtami
označen pravokotnik, velikosti najmanj 80 x 16 mm, kamor se vpiše, kdo je prejemnik vročilnice.
Pod njim je na levi strani napis »Naslovnik
obveščen o prispelem pismu«, desno od katerega je osem enakih pravokotnikov,
namenjenih vpisu datuma, ko je vročevalec naslovniku pisma pustil obvestilo, in
nad katerimi je napis »Datum«. Desno od le-teh je prostor namenjen podpisu
vročevalca, ki je pustil obvestilo ob neuspeli vročitvi, nad katerim je napis
»Podpis«.
Pod tem je z vogalnimi črtami označen
pravokotnik, velikosti najmanj 80 x 17 mm, kamor se vpiše, kdo je naslovnik pisma.
Če se pismo vroča osebno v skladu s 142.
členom zakona, je na hrbtni strani vročilnice besedilo: »Potrjujem, da sem
dne«, temu besedilu sledi prostor za datum vročitve, pod katerim je besedilo »(dan,
mesec z besedami)«. Prostor za datum vročitve mora biti dovolj velik, da
prejemnik pisma z besedo napiše datum prejema pisma. Pod njim je osem enakih
pravokotnikov in besedilo »(dan, mesec, leto s številkami)«, pod njim pa
besedilo »prejel navedeno pismo.«. Za tem je prostor za podpis prejemnika in za
pripombe vročevalca, na desni strani pa prostor za krog, ki je namenjen odtisu
poštnega žiga.
Če se pismo vroča navadno v skladu s 140. in 141. členom zakona, se na hrbtni strani vročilnice pod besedilom iz prejšnjega odstavka, za
besedilom »(izpolniti v primeru navadne vročitve, ko je naslovniku pisanje
puščeno v predalčniku)« doda besedilo: »Ker danes dne ……… vročevalec pisma
ni mogel osebno izročiti naslovniku, prav tako ga tudi ni mogel izročiti
nobenemu od odraslih članov njegovega gospodinjstva, je bilo pismo puščeno v
naslovnikovem predalčniku. V ………., dne …….………… ………... (podpis vročevalca)«.
22. člen
(Desna polovica spodnjega dela sprednje
strani ovojnice)
Na desni polovici spodnjega dela sprednje
strani ovojnice, ki je z ovojnico trajno povezan, je z vogalnimi črtami označen
pravokotnik, velikosti najmanj 80 x 19 mm, kamor se izpiše črtna koda s številko sprejemne pošte in številko priporočene pošiljke. Pod tem pravokotnikom je
napis »ŠTEVILKA:«, pod njim je napis »VSEBINA:« in pod njim z vogalnimi črtami
označen pravokotnik, velikosti najmanj 80 x 20 mm, kamor se vpiše, kdo je pošiljatelj. Pod tem je z vogalnimi črtami označen pravokotnik,
velikosti najmanj 80 x 24 mm, kamor se vpiše, kdo je naslovnik pisma.
Desno od pravokotnika, kamor se vpiše, kdo
je pošiljatelj, je v pravokotniku velikosti najmanj 20 x 12 mm oznaka »AR«, pod njim pa napis »OSEBNO! ZPP«, če se pismo vroča osebno v skladu s 142. členom
zakona, ali »NAVADNO! ZPP«, če se pismo vroča navadno v skladu s 140. in 141. členom zakona.
23. člen
(Zadnja stran ovojnice)
Če se pismo vroča osebno v skladu s 142.
členom zakona, je na zadnji strani ovojnice besedilo 
»… OBVESTILO O PRISPELEM PISMU«, pod katerim
je odtisnjeno naslednje besedilo:
»Dne ………………. vročevalec tega pisma naslovniku
ni mogel osebno izročiti, prav tako ga tudi ni mogel izročiti nobenemu od
odraslih članov njegovega gospodinjstva. Zato je bilo tega dne v njegovem
hišnem predalčniku / v njegovem izpostavljenem predalčniku / na vratih
njegovega stanovanja (ustrezno označiti) puščeno obvestilo, v katerem je
bilo navedeno, kje je pisanje, in rok 15 dni, v katerem ga mora dvigniti.
V……………………………., dne …………………………
Podpis vročevalca …………………………………….«.
Če se pismo vroča navadno v skladu s 140. in 141. členom zakona, je na zadnji strani ovojnice besedilo »1.) OBVESTILO O PRISPELEM PISMU (izpolniti
v primeru navadne vročitve, ko je naslovniku pisanje puščeno v predalčniku)«.
Pod tem je odtisnjeno naslednje besedilo:
»Ker vam danes dne ……………… vročevalec pisma ni
mogel osebno izročiti, prav tako ga tudi ni mogel izročiti nobenemu od odraslih
članov vašega gospodinjstva, vam je bilo pismo puščeno v vašem predalčniku.
Šteje se, da je bila vročitev opravljena na dan, ko je bilo pismo puščeno v
vašem predalčniku (prvi odstavek 141. člena ZPP; Uradni list RS, št. 73/07 –
UPB3, 45/08 in nasl.).
V……………………………., dne …………………………
Podpis vročevalca …………………………………….«.
Pod tem je besedilo »2.) OBVESTILO O
PRISPELEM PISMU (izpolniti v primeru navadne vročitve, ko naslovnik nima
predalčnika ali je ta neuporaben)«. Pod tem je odtisnjeno naslednje
besedilo:
»Dne ……………… vročevalec pisma naslovniku ni
mogel osebno izročiti, prav tako ga tudi ni mogel izročiti nobenemu od odraslih
članov njegovega gospodinjstva. Naslovnik tudi nima predalčnika oziroma je
njegov predalčnik neuporaben. Zato je bilo tega dne na vratih njegovega stanovanja
puščeno obvestilo, v katerem je bilo navedeno, kje je pisanje, in rok 30 dni, v
katerem ga mora dvigniti. Šteje se, da je bila vročitev opravljena na dan, ko
je bilo obvestilo o vročitvi pritrjeno na vratih njegovega stanovanja (drugi
odstavek 141. člena ZPP; Uradni list RS, št. 73/07 – UPB3, 45/08 in nasl.).
V……………………………., dne …………………………
Podpis vročevalca …………………………………….«.
24. člen
(Razporeditev besedila)
Razporeditev besedila na obvestilih je
takšna, da omogoča izpis spremenljivih podatkov in lastnoročne vpise vročevalca
in prejemnika.
25. člen
(Izpolnjevanje)
Sodišče na obvestilu o prispelem pismu
izpolni prve tri podatke, in sicer: naslovnika pisma, številko priporočenega
pisma s številko vročilnice v numeričnem zapisu in podatek, od kje je to
priporočeno pismo. Na obvestilu sodišču o opravljeni vročitvi ob vnosu
spremenljivih podatkov izpolni vse podatke, in sicer postavki »ŠTEVILKA:« in
»VSEBINA:« z enakimi vsebinami, kot na desni polovici spodnjega dela sprednje
strani ovojnice, pod tem pa podatke o prejemniku obvestila o opravljeni
vročitvi in o naslovniku pisma.
Sprednjo stran vročilnice in desno polovico
spodnjega dela sprednje strani ovojnice v celoti, z izjemo podatkov iz tretjega
odstavka 21. člena tega pravilnika, izpolni sodišče s spremenljivimi podatki in
črtnima kodama.

Vzorec
ovojnice za vročanje po pošti v pravdnem postopku, namenjene tisku na laserskem
in matričnem tiskalniku (osebno vročanje po 142. členu ZPP in navadno vročanje
po 140. in 141. členu ZPP);
Vzorec
ovojnice za vročanje po pošti v pravdnem postopku, namenjene strojnemu
kuvertiranju (osebno vročanje po 142. členu ZPP);
Vzorec
ovojnice za vročanje po pošti v pravdnem postopku, namenjene strojnemu
kuvertiranju (navadno vročanje po 140. in 141. členu ZPP).

Pravilnik o ovojnici za vročanje po pošti v
pravdnem postopku (Uradni list RS, št. 93/08)
vsebuje naslednjo prehodno in končni določbi:
»PREHODNA IN KONČNI DOLOČBI
Prehodna
določba
26. člen
Sodišča bodo ob tehnični izpolnitvi pogojev
za strojno izpolnjevanje in kuvertiranje, vendar najkasneje do 1. januarja
2009, za vročanje po pošti v skladu z zakonom uporabljala ovojnico za vročanje
po pošti, primerno za strojno kuvertiranje, kot je ta urejena v členih 17. do
25. tega pravilnika.
Razveljavitev
27. člen
Z dnem, ko začne veljati ta pravilnik,
preneha veljati Pravilnik o ovojnici za vročanje po pošti v pravdnem in
kazenskem postopku (Uradni list RS, št. 75/03) v delu, ki se nanaša na vročanje
v pravdnem postopku.
Začetek
veljavnosti
28. člen
Ta pravilnik začne veljati 1. oktobra
2008.«.

Pravilnik o spremembah in dopolnitvah
Pravilnika o ovojnici za vročanje po pošti v pravdnem postopku (Uradni list RS,
št. 25/09) spreminja 26. člen pravilnika
tako, da se glasi:
»26. člen
(Prehodna
določba)
Sodišča bodo ob tehnični izpolnitvi pogojev
za strojno izpolnjevanje in kuvertiranje, vendar najkasneje do 1. januarja
2009, za vročanje po pošti v skladu z zakonom uporabljala ovojnico za vročanje
po pošti, primerno za strojno kuvertiranje, kot je ta urejena v členih 17. do
25. tega pravilnika.«;
spreminja 27. člen pravilnika tako, da se
glasi:
»27. člen
(Razveljavitev)
Z dnem, ko začne veljati ta pravilnik,
preneha veljati Pravilnik o ovojnici za vročanje po pošti v pravdnem in
kazenskem postopku (Uradni list RS, št. 75/03) v delu, ki se nanaša na vročanje
v pravdnem postopku.«;
spreminja 28. člen pravilnika tako, da se
glasi:
»28. člen
(Začetek
veljavnosti)
Ta pravilnik začne veljati 1. oktobra
2008.«;
ter vsebuje naslednjo prehodno in končno
določbo:
»10. člen
Ne glede na določbo 26. člena Pravilnika o
ovojnici za vročanje po pošti v pravdnem postopku (Uradni list RS, št. 93/08)
lahko sodišča do izpolnitve tehničnih pogojev za strojno izpolnjevanje in
kuvertiranje uporabljajo ovojnico za vročanje po pošti, primerno za tisk na
laserskih in matričnih tiskalnikih.
11. člen
Ta pravilnik začne veljati naslednji dan po
objavi v Uradnem listu Republike Slovenije.«.