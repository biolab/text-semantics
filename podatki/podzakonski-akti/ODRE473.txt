1. člen
Sprejme se splošni del gozdnogospodarskega načrta
gozdnogospodarske enote Zeleni pas, št. 04-98/95 z dne 13. 4. 1999, ki ga je
izdelal Zavod za gozdove Slovenije, območna enota Ljubljana, za obdobje od 1.
1. 1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Zeleni pas na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Zeleni pas je izdelan v treh izvodih za 2581,46 hektarjev gozdov, ki
ležijo v gozdnogospodarskem območju Ljubljana, v Mestni občini Ljubljana in
Občini Škofljica, oziroma v katastrskih občinah Kašelj, Sostro, Podmolnik,
Dobrunje, Bizovik, Rudnik, Vič, Dobrova in Stožice.
3. člen
Po en izvod splošnega dela gozdnogospodarskega načrta
gozdnogospodarske enote Zeleni pas je na vpogled na sedežu Zavoda za gozdove
Slovenije, območne enote Ljubljana, Tržaška cesta 2, Ljubljana, na sedežu
Zavoda za gozdove Slovenije, krajevne enote Domžale, Ljubljanska c. 72a,
Domžale, in na Ministrstvu za kmetijstvo, gozdarstvo in prehrano Republike
Slovenije, Dunajska 58, Ljubljana, kjer se hrani tudi dokumentacija v zvezi s
postopkom sprejemanja splošnega dela gozdnogospodarskega načrta
gozdnogospodarske enote Zeleni pas.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-4/19-97
Ljubljana, dne 20. maja 1999.
Ciril Smrkolj l. r. 
Minister 
za kmetijstvo, gozdarstvo in prehrano
 