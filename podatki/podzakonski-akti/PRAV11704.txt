1. člen
S tem pravilnikom se sprejme
gozdnogospodarski načrt gozdnogospodarske enote Nazarje (2013–2022), št.
10-09/13 z dne 29. 8. 2013, ki ga je za obdobje od 1. januarja 2013 do
31. decembra 2022 izdelal Zavod za gozdove Slovenije, Območna enota
Nazarje.
2. člen
Gozdnogospodarska enota Nazarje, ki meri
10.995,17 ha, se nahaja v Gozdnogospodarskem območju Nazarje, v občinah
Ljubno, Mozirje, Nazarje, Vransko in Rečica ob Savinji oziroma v katastrskih
občinah Ter, Šentjanž, Radegunda, Šmihel, Lepa Njiva, Ljubija, Brezje, Mozirje,
Loke, Prihova, Kokarje, Pusto Polje, Šmartno ob Dreti, Jeromin, Rečica ob
Savinji, Poljane, Spodnje Pobrežje in Spodnja Rečica.
3. člen
V gozdnogospodarski enoti Nazarje je s
1. januarjem 2013 ugotovljeno naslednje stanje gozdov:
a)     lastništvo: 97,30 % zasebnih gozdov v lasti fizičnih ali pravnih
oseb, 2,60 % državnih gozdov in 0,10 % gozdov lokalnih skupnosti;
b)     površina: 7.228,17 ha, od katere je 6.012,90 ha večnamenskih gozdov,
31,32 ha gozdov s posebnim namenom, v katerih gozdnogospodarski ukrepi niso
dovoljeni, 709,31 ha gozdov s posebnim namenom, v katerih so gozdnogospodarski
ukrepi dovoljeni, in 474,60 ha varovalnih gozdov;
c)     lesna zaloga: 400,3 m3/ha, od tega 287,7 m3/ha
iglavcev in 112,6 m3/ha listavcev;
d)     tekoči letni prirastek: 10,5 m3/ha, od tega 7,24 m3/ha
iglavcev in 3,26 m3/ha listavcev.
4. člen
(1) V gozdnogospodarskem načrtu
gozdnogospodarske enote Nazarje (2013–2022) je ob upoštevanju usmeritev iz
gozdnogospodarskega načrta Gozdnogospodarskega območja Nazarje, izdelanega za
obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Nazarje določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 5.178,90 ha,
-       
ekološke funkcije na površini 1.533,33 ha ter
-       
socialne funkcije na površini 587,53 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Nazarje (2013–2022) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Nazarje za
obdobje od 1. januarja 2013 do 31. decembra 2022 določeni naslednji
ukrepi:
-       
najvišji možni posek v višini 573.304 m3, od tega 435.634 m3
iglavcev in 137.670 m3 listavcev,
-       
gojitvena dela, potrebna za ohranitev in razvoj gozdov, na površini
637,93 ha,
-       
nega drogovnjaka na površini 107,58 ha,
-       
nega prebiralnega gozda na površini 21,12 ha,
-       
varstvena dela, potrebna za zaščito pred divjadjo, in sicer zaščita s
premazom na površini 7,44 ha ter zaščita sadik gozdnega drevja s 6.075
tulci,
-       
nega habitatov prosto živečih živali, in sicer vzdrževanje travinj 5,95
ha ter sadnja 300 sadik plodonosnega drevja.
(2) V gozdnogospodarskem načrtu
gozdnogospodarske enote Nazarje (2013–2022) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Nazarje v
obdobju od uveljavitve tega pravilnika do 31. decembra 2022 se morajo
upoštevati cilji, usmeritve in ukrepi, določeni v gozd­nogospodarskem načrtu
gozdnogospodarske enote Nazarje (2013–2022).
7. člen
Po en izvod gozdnogospodarskega načrta
gozdnogospodarske enote Nazarje (2013–2022) je na vpogled na sedežu Zavoda za
gozdove Slovenije, Območne enote Nazarje, Savinjska cesta 4, Nazarje, na sedežu
Zavoda za gozdove Slovenije, Krajevne enote Šoštanj, Trg svobode 17, Šoštanj in
na Ministrstvu za kmetijstvo in okolje, Dunajska 22, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Nazarje (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-577/2013
Ljubljana, dne 24. decembra 2013
EVA 2013-2330-0080
mag. Dejan Židan l.r.
Minister
za kmetijstvo in okolje