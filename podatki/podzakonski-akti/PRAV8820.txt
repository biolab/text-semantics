I. SPLOŠNI DOLOČBI
1. člen
(predmet urejanja)
(1) S tem pravilnikom se določata
način in postopek preverjanja izpolnjevanja pogojev za napredovanje javnih
uslužbencev na delovnem mestu oziroma v nazivu v višji plačni razred v javnih
zavodih s področja raziskovalne in razvojne dejavnosti (v nadaljevanju: javni
zavod).
(2) Javni uslužbenci v javnih zavodih
(v nadaljevanju: javni uslužbenci) po določbah tega pravilnika so direktor
(plačna podskupina B1), raziskovalci in strokovni sodelavci (plačni podskupini
H1 in H2) ter strokovno-tehnično osebje (plačne podskupine J1 do J3).
(3) Napredovanje javnega uslužbenca v
plačne razrede po tem pravilniku ne izključuje hkratnega napredovanja javnega
uslužbenca v višji naziv, če javni uslužbenec izpolnjuje predpisane pogoje za
napredovanje v višji naziv v skladu z določbami področnih predpisov, ki urejajo
pogoje in postopke napredovanja oziroma pridobitve nazivov.
(4) Javni uslužbenec napreduje v
plačni razred vsaka tri leta, če izpolnjuje predpisane pogoje. Pogoj za
napredovanje v višji plačni razred je delovna uspešnost, izkazana v napredovalnem
obdobju.
2. člen
(pomen izrazov)
(1) Odgovorna oseba po tem pravilniku
je poslovodni organ, ki izvršuje pravice in dolžnosti delodajalca v javnih
zavodih.
(2) Napredovalno obdobje je čas od
zadnjega napredovanja oziroma prve zaposlitve v javnem sektorju, v katerem
javni uslužbenec pridobi tri letne ocene, ki mu omogočajo napredovanje.
(3) Ocenjevalno obdobje je obdobje od
1. januarja do 31. decembra, v katerem se javnega uslužbenca oceni.
(4) Odlična ocena delovne uspešnosti
pomeni odlično opravljeno delo, to je visoko nad pričakovanji glede na kriterije
ocenjevanja, v ocenjevalnem oziroma napredovalnem obdobju.
(5) Zelo dobra ocena delovne
uspešnosti pomeni zelo dobro opravljeno delo, to je nad pričakovanji glede na
kriterije ocenjevanja, v ocenjevalnem oziroma napredovalnem obdobju.
(6) Dobra ocena delovne uspešnosti
pomeni dobro opravljeno delo, to je v skladu s pričakovanji glede na kriterije
ocenjevanja, v ocenjevalnem oziroma napredovalnem obdobju.
(7) Zadovoljiva ocena delovne
uspešnosti pomeni zadovoljivo opravljeno delo, to je delno pod pričakovanji
glede na kriterije ocenjevanja, v ocenjevalnem oziroma napredovalnem obdobju.
(8) Nezadovoljiva ocena delovne uspešnosti
pomeni nezadovoljivo opravljeno delo, to je v celoti pod pričakovanji glede na
kriterije ocenjevanja, v ocenjevalnem oziroma napredovalnem obdobju.
II. NAČIN IN POSTOPEK PREVERJANJA IZPOLNJEVANJA POGOJEV
3. člen
(način preverjanja izpolnjevanja pogojev)
(1) Preverjanje izpolnjevanja pogojev
se izvede na osnovi treh letnih ocen delovne uspešnosti.
(2) Ocena delovne uspešnosti javnega
uslužbenca je lahko: odlično, zelo dobro, dobro, zadovoljivo in nezadovoljivo.
Za raziskovalce iz plačne podskupine H1 (v nadaljevanju: raziskovalec) je ocena
delovne uspešnosti izražena v točkah.
(3) Letna ocena delovne uspešnosti se
opravi na osnovi elementov iz prvega odstavka 17. člena ZSPJS:
-      
rezultati dela,
-      
samostojnost, ustvarjalnost in natančnost pri opravljanju dela,
-      
zanesljivost pri opravljanju dela,
-      
kvaliteta sodelovanja in organizacija dela ter
-      
druge sposobnosti v zvezi z opravljanjem dela.
(4) Podrobnejša opredelitev kriterijev
po elementih delovne uspešnosti iz tretjega odstavka tega člena je v Prilogi
III, ki je sestavni del tega pravilnika, razen za raziskovalce, za katere je
podrobnejša opredelitev kriterijev po elementih delovne uspešnosti iz tretjega
odstavka tega člena v Prilogi IV, ki je sestavni del tega pravilnika.
4. člen
(postopek ocenjevanja)
(1) Javne uslužbence, ki so pri javnem
zavodu zaposleni za določen ali nedoločen čas, za polni delovni čas ali delovni
čas, krajši od polnega delovnega časa, se oceni enkrat letno.
(2) Postopek ocenjevanja javnega
uslužbenca se izvede vsako leto najkasneje do 15. marca. 
(3) Pri postopku ocenjevanja se ocenijo
javni uslužbenci, ki so v prejšnjem koledarskem letu opravljali delo najmanj
šest mesecev. Ocenijo se tudi tisti javni uslužbenci, ki so zaradi napotitve s
strani delodajalca odsotni več kot šest mesecev in ki so odsotni več kot šest
mesecev zaradi poškodbe pri delu, poklicne bolezni in starševskega varstva
(porodniški dopust).
(4) V roku iz drugega odstavka tega
člena mora odgovorna oseba oziroma nadrejeni javnega uslužbenca, ki ga določi
odgovorna oseba, izpolniti Ocenjevalni list za oceno delovne uspešnosti javnega
uslužbenca v ocenjevalnem obdobju (Priloga I, ki je sestavni del tega
pravilnika) ter javnega uslužbenca seznaniti s pisno oceno in z utemeljitvijo.
Zbirni podatki o ocenah v napredovalnem obdobju se vpisujejo v Evidenčni list
napredovanja javnega uslužbenca v napredovalnem obdobju (Priloga II, ki je
sestavni del tega pravilnika). Ocenjevalni in evidenčni listi se hranijo v personalni
mapi javnega uslužbenca.
(5) Javnega uslužbenca, ki na podlagi
določb tretjega odstavka tega člena ni ocenjen, se oceni ob naslednjem roku
ocenjevanja iz drugega odstavka tega člena.
(6) Oceno javnega uslužbenca določi
odgovorna oseba oziroma nadrejeni javnega uslužbenca po pooblastilu odgovorne
osebe.
5. člen
(postopek preverjanja izpolnjevanja
pogojev)
(1) Postopek
preverjanja izpolnjevanja pogojev se izvede vsako leto do 15. novembra za
vse javne uslužbence. Ocene javnih uslužbencev se
točkujejo, in sicer ocena odlično s 5 točkami, ocena zelo dobro s 4 točkami, ocena
dobro s 3 točkami in ocena zadovoljivo z 2 točkama. Ocena nezadovoljivo se ne
točkuje. Točke se vpišejo v Evidenčni list napredovanja javnega uslužbenca v
napredovalnem obdobju (Priloga II). Izpolnjevanje preverjanja pogojev se
ugotovi na podlagi seštevka treh letnih ocen.
(2) Za en plačni razred napredujejo
tisti javni uslužbenci, ki v napredovalnem obdobju dosežejo:
-      
ob prvem in drugem napredovanju najmanj 11 točk,
-      
ob tretjem in četrtem najmanj 12 točk,
-      
ob petem najmanj 13 točk,
-      
ob nadaljnjih napredovanjih najmanj 14 točk.
(3) Javni uslužbenci, ki izpolnjujejo
predpisane pogoje, lahko napredujejo za največ dva plačna razreda, če ob prvem
napredovanju dosežejo najmanj 14 točk, ob nadaljnjih napredovanjih pa 15 točk.
(4) Javnemu uslužbencu, ki na podlagi seštevka
treh letnih ocen ni zbral zadostnega števila točk za napredovanje, se ponovno
preveri izpolnjevanje pogojev za napredovanje naslednje leto ob preverjanju
izpolnjevanja pogojev za napredovanje. Javni uslužbenec napreduje, ko skupaj
doseže tri ocene, ki pomenijo izpolnitev pogojev za napredovanje. Pri tem se
upoštevajo tri najugodnejše ocene v obdobju od zadnjega napredovanja.
(5) Ne glede na določbe drugega,
tretjega in četrtega odstavka tega člena napreduje javni uslužbenec za en
plačni razred, če je v času od zadnjega napredovanja oziroma prve zaposlitve
preteklo najmanj šest let in je v tem obdobju dosegel povprečno oceno najmanj
dobro.
(6) Izpolnjevanje pogojev za
napredovanje javnih uslužbencev ugotovi odgovorna oseba.
(7) Vsak plačni razred, dosežen z
napredovanjem ali z uvrstitvijo nad plačni razred delovnega mesta, se šteje za
eno napredovanje.
6. člen
(posebnosti načina preverjanja
izpolnjevanja pogojev za raziskovalce)
(1) Ne glede na prejšnji člen se za
raziskovalce način preverjanja izpolnjevanja elementov iz prve, druge in tretje
alineje tretjega odstavka 3. člena tega pravilnika izvaja z ugotavljanjem letno
doseženega števila točk oziroma letno doseženega števila točk v razmerju z
letnim deležem točk, potrebnih za izvolitev v ustrezni raziskovalni naziv,
določenih v predpisu, ki ureja pogoje, kvalitativne in kvantitativne kriterije
ter merila in postopek za izvolitev raziskovalcev v raziskovalni naziv, in
predstavlja 60% letne ocene delovne uspešnosti raziskovalca. Pri tem se ocena
delovne uspešnosti iz prve, druge in tretje alineje tretjega odstavka 3. člena
tega pravilnika za raziskovalca, ki se točkuje z maksimalno 15 točkami,
oblikuje na naslednji način:
-      
ocena odlično (15 točk) se dodeli za vsaj minimalno določeno število
točk, potrebnih za izvolitev v ustrezni raziskovalni naziv,
-       ocene
zelo dobro (12 točk), dobro (9 točk) in zadovoljivo (6 točk) se dodeljujejo v
razmerju (število C) doseženega števila točk, potrebnih za izvolitev v ustrezni
raziskovalni naziv (število A), z minimalnim številom točk, potrebnih za
izvolitev v ustrezni raziskovalni naziv (število B), pri čemer se zmnožek
(število X) tega razmerja (število C) z maksimalnimi 15 točkami zaokroži na
najbližjo oceno, v primeru dosežene vmesne ocene pa zaokroži navzgor:
X = 15 x C (A / B)
(2) V skladu s prejšnjim odstavkom
mora raziskovalec doseči naslednje število točk:
1.    
Asistent (kot znanstveni naziv), asistent (kot strokovno-raziskovalni
naziv) oziroma razvijalec (kot razvojni naziv), asistent z magisterijem (kot
znanstveni naziv), višji asistent (kot strokovno-raziskovalni naziv) oziroma
višji razvijalec (kot razvojni naziv) in asistent z doktoratom (kot znanstveni
naziv), višji strokovno raziskovalni asistent (kot strokovno-raziskovalni
naziv) oziroma samostojni razvijalec (kot razvojni naziv) najmanj tolikšen delež
točk, potrebnih za izvolitev v naziv znanstveni sodelavec (kot znanstveni
naziv), strokovno raziskovalni sodelavec (kot strokovno-raziskovalni naziv)
oziroma razvojni sodelavec (kot razvojni naziv), kot sledi:
-  
asistent, asistent oziroma razvijalec                                                             3%
točk,
-  
asistent z magisterijem, višji asistent oziroma višji razvijalec                       8%
točk,
-  
asistent z doktoratom, višji strokovno raziskovalni asistent 
oziroma samostojni
razvijalec                                                                       13%
točk.
2.    
Znanstveni sodelavec (kot znanstveni naziv), strokovno raziskovalni sodelavec
(kot strokovno-raziskovalni naziv) oziroma razvojni sodelavec (kot razvojni
naziv), višji znanstveni sodelavec (kot znanstveni naziv), višji strokovno raziskovalni
sodelavec (kot strokovno-raziskovalni naziv) oziroma višji razvojni sodelavec
(kot razvojni naziv) in znanstveni svetnik (kot znanstveni naziv), strokovno
raziskovalni svetnik (kot strokovno-raziskovalni naziv) oziroma razvojni
svetnik (kot razvojni naziv) najmanj tolikšen delež točk, potrebnih za
izvolitev v naziv znanstveni svetnik oziroma strokovno raziskovalni svetnik
oziroma razvojni svetnik, kot sledi:
-  
znanstveni sodelavec, strokovno raziskovalni sodelavec
oziroma razvojni sodelavec
                                                                         3%
točk,
-  
višji znanstveni sodelavec, višji strokovno raziskovalni sodelavec
oziroma višji razvojni
sodelavec                                                                   5%
točk,
-  
znanstveni svetnik, strokovno raziskovalni svetnik 
oziroma razvojni svetnik                                                                               7%
točk.
(3) Elementa delovne uspešnosti iz
četrte in pete alineje tretjega odstavka 3. člena tega pravilnika predstavljata
vsak po 20% letne ocene delovne uspešnosti raziskovalca in se točkujeta na
naslednji način: ocena odlično s 5 točkami, ocena zelo dobro s 4 točkami, ocena
dobro s 3 točkami, ocena zadovoljivo z 2 točkama, ocena nezadovoljivo pa se ne
točkuje.
(4) Letna ocena delovne uspešnosti za
raziskovalca je doseženo skupno število točk iz prvega in tretjega odstavka
tega člena.
(5) Določbe tega člena se smiselno
uporabljajo za strokovne sodelavce v humanistiki, izvoljene v naziv strokovni
sodelavec v humanistiki, samostojni strokovni sodelavec v humanistiki in
samostojni strokovni sodelavec – specialist v humanistiki, če niso prevedeni v
strokovno-raziskovalni naziv.
7. člen
(posebnosti postopka preverjanja
izpolnjevanja pogojev za raziskovalce)
(1) Skupno število doseženih točk iz
prejšnjega člena se vpiše v Evidenčni list napredovanja javnega uslužbenca v
napredovalnem obdobju (Priloga II). Izpolnjevanje preverjanja pogojev se
ugotovi na podlagi seštevka treh letnih ocen delovne uspešnosti.
(2) Za en plačni razred napredujejo
tisti raziskovalci, ki v napredovalnem obdobju dosežejo:
-      
ob prvem in drugem napredovanju najmanj 55 točk,
-      
ob tretjem in četrtem najmanj 60 točk,
-      
ob petem najmanj 65 točk,
-      
ob nadaljnjih napredovanjih najmanj 70 točk.
(3) Raziskovalci, ki izpolnjujejo
predpisane pogoje, lahko napredujejo za največ dva plačna razreda, če ob prvem
napredovanju dosežejo najmanj 70 točk, ob nadaljnjih napredovanjih pa 75 točk.
(4) Raziskovalcu, ki na podlagi
seštevka treh letnih ocen ni zbral zadostnega števila točk za napredovanje, se
ponovno preveri izpolnjevanje pogojev za napredovanje naslednje leto ob
preverjanju izpolnjevanja pogojev za napredovanje. Raziskovalec napreduje, ko
skupaj doseže tri ocene, ki pomenijo izpolnitev pogojev za napredovanje. Pri
tem se upoštevajo tri najugodnejše ocene v obdobju od zadnjega napredovanja.
(5) Ne glede na določbe drugega,
tretjega in četrtega odstavka tega člena napreduje raziskovalec za en plačni
razred, če je v času od zadnjega napredovanja oziroma prve zaposlitve preteklo
najmanj šest let in je v tem obdobju dosegel povprečno oceno najmanj dobro
oziroma 15 točk (kar predstavlja ocene dobro po prvem in tretjem odstavku šestega
člena tega pravilnika (9 + 3 + 3).
(6) Izpolnjevanje pogojev za napredovanje
raziskovalcev ugotovi odgovorna oseba.
7.a člen
(črtan)
8. člen
(pisno obvestilo, aneks k pogodbi o
zaposlitvi)
(1) Ob izpolnitvi pogojev za
napredovanje javnega uslužbenca v plačne razrede se javnega uslužbenca obvesti
s pisnim obvestilom o napredovanju, o številu plačnih razredov napredovanja in
o plačnem razredu osnovne plače.
(2) Delodajalec hkrati z obvestilom o
napredovanju javnemu uslužbencu izroči pisni predlog aneksa k pogodbi o
zaposlitvi.
(3) Obvestilo in pisni predlog aneksa
morata biti javnemu uslužbencu izročena najkasneje 30. novembra.
9. člen
(napredovanje)
(1) Javni uslužbenec napreduje in
pridobi pravico do plače na osnovi plačnega razreda, pridobljenega z
napredovanjem, s 1. decembrom v letu, ko izpolni pogoje za napredovanje v
višji plačni razred.
(2) Pri prehodu na drugo delovno mesto v
okviru javnega sektorja se javnemu uslužbencu napredovalno obdobje ne prekine v
primeru, če zasede delovno mesto v istem ali nižjem tarifnem razredu v isti
plačni podskupini ali na istovrstnih oziroma sorodnih delovnih mestih v
različnih plačnih podskupinah.
(3) V primeru iz prejšnjega odstavka
mora odgovorna oseba delodajalca, pri katerem je bil javni uslužbenec zaposlen
večji del ocenjevalnega obdobja, le-tega oceniti in mu kopijo ocene izročiti,
originali pa ostanejo shranjeni v personalni mapi javnega uslužbenca. 
(4) Ne glede na določbo tretjega odstavka
4. člena tega pravilnika mora odgovorna oseba v primerih, ko je javni
uslužbenec pri enem delodajalcu zaposlen manj kot šest mesecev in se zaposli
pri drugemu delodajalcu v javnem sektorju, izvesti postopek ocenjevanja in
podati oceno za to obdobje. Delodajalec, pri katerem javni uslužbenec izpolni
pogoj najmanj šestih mesecev zaposlitve, mora upoštevati vse predloge ocen
predhodnih delodajalcev javnega uslužbenca in na tej podlagi določiti oceno
javnega uslužbenca v ocenjevalnem obdobju.
10. člen
(napredovanje javnega uslužbenca iz plačne
skupine B po prenehanju mandata)
(1) Skladno z določbami šestega
odstavka 16. člena ZSPJS javni uslužbenci iz plačne skupine B (v nadaljevanju:
direktor) ne napredujejo v višji plačni razred, se pa ocenjujejo. Pri
direktorju se ob prenehanju mandata ob razporeditvi na novo delovno mesto
upošteva število napredovanj, ki bi jih lahko dosegel, če bi na tem delovnem
mestu napredoval vsaka tri leta.
(2) Direktorjem se za posamezno leto
mandata določi ocena delovne uspešnosti na naslednji način: 
-      
za leto, ko je na podlagi Pravilnika o merilih za ugotavljanje delovne
uspešnosti direktorjev s področja visokega šolstva, znanosti in tehnologije
(Uradni list RS, št. 31/06) prejel redno delovno uspešnost v višini več kot 50
odstotkov, se mu določi ocena odlično oziroma 25 točk (kar predstavlja ocene
odlično po prvem in tretjem odstavku šestega člena tega pravilnika (15 + 5 + 5)
in za leto, ko je prejel redno delovno uspešnost v višini do 50 odstotkov, se
mu določi ocena zelo dobro oziroma 20 točk (kar predstavlja ocene zelo dobro po
prvem in tretjem odstavku šestega člena tega pravilnika (12 + 4 + 4);
-      
za leto, ko ni prejel sredstev za redno delovno uspešnost, se mu določi
ocena dobro oziroma 15 točk (kar predstavlja ocene dobro po prvem in tretjem
odstavku šestega člena tega pravilnika (9 + 3 + 3). 
(3) Plačni razred, dosežen na podlagi
napredovanj v skladu s tem členom, ne sme preseči najvišjega plačnega razreda
delovnega mesta oziroma naziva, na katerega je javni uslužbenec razporejen po
prenehanju mandata.
(4) Direktor po prenehanju mandata ne
napreduje na podlagi določb tega člena, če je bil razrešen iz krivdnih razlogov.
III. NADZOR
11. člen
(nadzor)
Nadzor nad izvajanjem tega pravilnika se
izvaja v okviru nadzora nad izvajanjem ZSPJS.

Priloga
I: Ocenjevalni list za oceno delovne uspešnosti javnega uslužbenca v
ocenjevalnem obdobju
Priloga
II: Evidenčni list napredovanja javnega uslužbenca v napredovalnem obdobju
Priloga
III: Podrobnejša opredelitev elementov delovne uspešnosti javnega uslužbenca
Priloga
IV: Podrobnejša opredelitev elementov delovne uspešnosti raziskovalca
Priloga
V.a: Evidenčni list ocena javnega uslužbenca za leti 2006 in 2007
Priloga
V.b: Evidenčni list ocena javnega uslužbenca za leto 2007
Priloga
VI.a: Evidenčni list ocena javnega uslužbenca za leti 2006 in 2007
Priloga
VI.b: Evidenčni list ocena javnega uslužbenca za leto 2007

Pravilnik o napredovanju zaposlenih v javnih
zavodih s področja raziskovalne in razvojne dejavnosti (Uradni list RS, št. 86/08)
vsebuje naslednje prehodne in končne določbe:
»IV. PREHODNE IN KONČNE DOLOČBE
12. člen
(nadaljevanje
napredovalnega obdobja in napredovanje javnih uslužbencev)
(1) Napredovalno obdobje se z dnem
začetka uporabe tega pravilnika ne prekine.
(2) Za javne uslužbence, katerih
napredovalno obdobje je pričelo teči v obdobju pred začetkom izplačila plač po
ZSPJS in pred začetkom uporabe tega pravilnika, se za ocenjevanje v obdobju do
začetka uporabe tega pravilnika uporablja Pravilnik o napredovanju zaposlenih v
javnih zavodih s področja znanosti in tehnologije (Uradni list RS, št. 41/94,
65/95, 44/01 in 40/02), in se na njegovi osnovi izpolnijo ocenjevalni listi. Za
obdobje po začetku izplačila plač po ZSPJS se uporablja ta pravilnik.
(3) Javni uslužbenci, ki izpolnijo
pogoje za napredovanje do 1. 9. 2008 po Pravilniku o napredovanju
zaposlenih v javnih zavodih s področja znanosti in tehnologije, napredujejo v
skladu z navedenim pravilnikom 1. 10. 2008.
(4) V letu 2009 se za javne uslužbence
– raziskovalce (plačna podskupina H1) in strokovne sodelavce (plačna podskupina
H2), razen tistih, ki v letu 2008 napredujejo v skladu s prejšnjim odstavkom, ugotovi
število doseženih točk in doseženega (pretečenega) napredovalnega obdobja v
skladu s Pravilnikom o napredovanju zaposlenih v javnih zavodih s področja
znanosti in tehnologije, najkasneje do roka iz drugega odstavka 4. člena tega
pravilnika. Tem javnim uslužbencem se na podlagi ugotovljenih točk določijo
točke, in sicer:
a) 
če bi javni uslužbenec na podlagi ugotovljenega
števila točk na podlagi Pravilnika o napredovanju zaposlenih v javnih zavodih s
področja znanosti in tehnologije imel pravico napredovati:
-     za dva
plačilna razreda (to je skladno z 20. členom Pravilnika o napredovanju
zaposlenih v javnih zavodih s področja znanosti in tehnologije), se mu določi
trikrat 25 točk,
-     za en
plačilni razred (to je skladno z 20. členom Pravilnika o napredovanju zaposlenih
v javnih zavodih s področja znanosti in tehnologije), se mu določi trikrat 20
točk,
b) 
če zbrane točke ne zadostujejo za napredovanje,
se mu določi trikrat 15 točk.
(5) V letu 2009 se za javne uslužbence
– strokovno-tehnično osebje (plačne podskupine J1 do J3), razen tistih, ki v
letu 2008 napredujejo v skladu s tretjim odstavkom tega člena, ugotovi število
doseženih točk in doseženega (pretečenega) napredovalnega obdobja v skladu s
Pravilnikom o napredovanju zaposlenih v javnih zavodih s področja znanosti in
tehnologije, najkasneje do roka iz drugega odstavka 4. člena tega pravilnika.
Tem javnim uslužbencem se na podlagi ugotovljenih pisnih ocen določijo tri
ocene, in sicer:
a) 
če bi javni uslužbenec na podlagi pisne ocene
na podlagi Pravilnika o napredovanju zaposlenih v javnih zavodih s področja
znanosti in tehnologije imel pravico napredovati:
-     za dva
plačilna razreda (to je skladno z 18. členom Pravilnika o napredovanju
zaposlenih v javnih zavodih s področja znanosti in tehnologije), se mu določi
tri ocene odlično,
-     za en
plačilni razred (to je skladno s 17. členom Pravilnika o napredovanju
zaposlenih v javnih zavodih s področja znanosti in tehnologije), se mu določi
tri ocene zelo dobro,
b) 
če pisna ocena ne zadostuje za napredovanje, se
javnemu uslužbencu določi tri ocene dobro.
(6) Ocene, določene v skladu s četrtim
odstavkom tega člena, se vpišejo v evidenčni list, ki je kot Priloga V sestavni
del tega pravilnika. Ocene, določene v skladu s petim odstavkom tega člena, se
vpišejo v evidenčni list, ki je kot Priloga VI sestavni del tega pravilnika.
(7) Javni uslužbenci, ki so
napredovali s 1. 2. 2008 in 1. 6. 2008 v skladu s Pravilnikom o
napredovanju zaposlenih v javnih zavodih s področja znanosti in tehnologije,
pridobijo prvo oceno v skladu s tem pravilnikom v letu 2009; javni uslužbenci,
ki so napredovali s 1. 10. 2008, pa v letu 2010. Pridobljene ocene se
vpišejo v ocenjevalni list iz Priloge I tega pravilnika.
(8) Javni uslužbenec, ki v letih 2009 in 2010 izpolni pogoje za napredovanje, določene v 5. oziroma 7. členu tega pravilnika, lahko
napreduje v skladu s tem pravilnikom, če v tekočem letu izpolni pogoj treh let
od zadnjega napredovanja.
13. člen
(možna
napredovanja)
Na podlagi tega pravilnika lahko javni
uslužbenci napredujejo samo za razliko med plačnim razredom, doseženim s
prevedbo, in najvišjim plačnim razredom istega delovnega mesta oziroma naziva,
ki ga je mogoče doseči z napredovanjem.
14. člen
(ocenjevanje
direktorjev)
(1) Javnemu uslužbencu, ki napreduje v
skladu z 10. členom tega pravilnika, se za čas do uveljavitve tega pravilnika
določijo ocene ob upoštevanju prejete enkratne letne nagrade za uspešno vodenje
proračunskega uporabnika v posameznem letu, in sicer v skladu s predpisi, ki so
se uporabljali do začetka izplačila plač na podlagi ZSPJS oziroma na podlagi
ocenjevanja delovne uspešnosti do uveljavitve tega pravilnika.
(2) Direktorjem, ki so prejeli letno
nagrado, se za posamezno leto do začetka izplačila plač na podlagi ZSPJS določi
ocena zelo dobro oziroma 20 točk (kar predstavlja ocene zelo dobro po prvem in
tretjem odstavku šestega člena tega pravilnika (12 + 4 + 4)). Direktorjem, ki v
skladu z predpisi, ki so veljali do uveljavitve začetka izplačila plač po
ZSPJS, letna nagrada ni bila predvidena oziroma letne nagrade niso prejeli, se
za posamezno leto določi ocena dobro oziroma 15 točk (kar predstavlja ocene
dobro po prvem in tretjem odstavku šestega člena tega pravilnika (9 + 3 + 3)).
(3) Za obdobje od izplačila plač po
ZSPJS do uveljavitve tega pravilnika se javnim uslužbencem iz prvega odstavka
tega člena določijo ocene v skladu z 10. členom tega pravilnika.
15. člen
(izvedba
postopka in načina preverjanja izpolnjevanja pogojev v letu 2009)
(1) V skladu z določbo drugega
odstavka 4. člena tega pravilnika morajo vsi javni zavodi v letu 2009 izvesti
postopek in način preverjanja izpolnjevanja pogojev za napredovanje po tem
pravilniku, razen za tiste javne uslužbence, ki so napredovali s 1. 10.
2008 v skladu s tretjim odstavkom 12. člena tega pravilnika.
(2) Javnemu uslužbencu, ki je izpolnil
pogoje za napredovanje po tem pravilniku, pripada plača na osnovi plačnega
razreda, pridobljenega z napredovanjem od prvega dne naslednjega meseca po
izvedbi postopka preverjanja izpolnjevanja pogojev za napredovanje.
16. člen
(prenehanje
uporabe)
Z dnem začetka veljavnosti tega pravilnika
se preneha uporabljati Pravilnik o napredovanju zaposlenih v javnih zavodih s
področja znanosti in tehnologije (Uradni list RS, št. 41/94, 65/95, 44/01 in
40/02).
17. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
Pravilnika o napredovanju zaposlenih v javnih zavodih s področja raziskovalne
in razvojne dejavnosti (Uradni list RS, št. 109/08) spreminja 12. člen pravilnika,
tako da se glasi:
»12. člen
(nadaljevanje
napredovalnega obdobja in napredovanje javnih uslužbencev)
(1) Napredovalno obdobje se z dnem
začetka uporabe tega pravilnika ne prekine.
(2) Za javne uslužbence, katerih
napredovalno obdobje je pričelo teči v obdobju pred začetkom izplačila plač po
ZSPJS in pred začetkom uporabe tega pravilnika, in za javne uslužbence, ki so
že dosegli najvišje število napredovanj, ki jih je bilo možno doseči po teh
predpisih in je od njihovega zadnjega napredovanja preteklo najmanj tri leta,
se za ocenjevanje v obdobju do začetka uporabe tega pravilnika uporablja
Pravilnik o napredovanju zaposlenih v javnih zavodih s področja znanosti in tehnologije
(Uradni list RS, št. 41/94, 65/95, 44/01 in 40/02), in se na njegovi osnovi
izpolnijo ocenjevalni listi. Za obdobje po začetku izplačila plač po ZSPJS se
uporablja ta pravilnik.
(3) Javni uslužbenci, ki izpolnijo
pogoje za napredovanje do 1. 9. 2008 po Pravilniku o napredovanju
zaposlenih v javnih zavodih s področja znanosti in tehnologije, napredujejo v
skladu z navedenim pravilnikom 1. 10. 2008.
(4) Javni uslužbenci, ki so pravico do napredovanja pridobili na
podlagi ZSPJS in je niso imeli po Pravilniku o napredovanju zaposlenih v javnih
zavodih s področja znanosti in tehnologije, lahko prvič napredujejo po
pridobitvi treh ocen po postopku iz tega pravilnika. Prvo oceno po tem
pravilniku pridobijo za leto 2008 v letu 2009.
(5) Javni uslužbenci iz prejšnjega odstavka
so:
-      
javni uslužbenci, ki niso imeli zahtevane stopnje strokovne izobrazbe za
delovno mesto, na katerega so bili razporejeni,
-      
javni uslužbenci, ki jim je bilo ob prevedbi upoštevano napredovanje na
podlagi 49. č člena ZSPJS v povezavi z 49. členom Kolektivne pogodbe za javni
sektor (Uradni list RS, št. 57/08 in 86/08; v nadaljevanju: KPJS).
(6) Za ocenjevanje javnih uslužbencev, ki
jim je napredovalno obdobje pričelo teči v obdobju pred začetkom izplačila plač
po ZSPJS in pred začetkom uporabe tega pravilnika, se v obdobju do začetka uporabe
tega pravilnika uporablja Pravilnik o napredovanju zaposlenih v javnih zavodih
s področja znanosti in tehnologije in se na njegovi osnovi izpolnijo
ocenjevalni listi. Za obdobje po začetku izplačila plač po ZSPJS se zanje
uporablja ta pravilnik. 
(7) V letu 2009 se za leto 2008 ocenijo v
skladu s tem pravilnikom vsi javni uslužbenci, razen tistih, ki so napredovali
s 1. 10. 2008. Javni uslužbenci, ki so napredovali s 1. 10. 2008, se prvič
ocenijo v skladu s tem pravilnikom v letu 2010 za leto 2009.
(8) V letu 2009, se najkasneje do roka iz
drugega odstavka 4. člena tega pravilnika, za vse javne uslužbence, razen
tistih, ki so napredovali v letu 2008, ugotovi število doseženih točk in ocena
nadrejenega ter pretečeno napredovalno obdobje v skladu s Pravilnikom o
napredovanju zaposlenih v javnih zavodih s področja znanosti in tehnologije.
(9) Javnim uslužbencem iz prejšnjega
odstavka – raziskovalci (plačna podskupina H1) in strokovni sodelavci (plačna
podskupina H2), strokovno-tehnično osebje (plačne podskupine J1 do J3) – se na
podlagi ugotovljenih točk in ocene nadrejenega določi ocena na naslednji način:
a) 
če bi javni uslužbenec na podlagi ugotovljenega
števila točk in ocene nadrejenega na podlagi Pravilnika o napredovanju
zaposlenih v javnih zavodih s področja znanosti in tehnologije imel pravico
napredovati:
-  
za dva plačilna razreda (to je skladno z 20. členom Pravilnika o
napredovanju zaposlenih v javnih zavodih s področja znanosti in tehnologije),
se mu za posamezno pretečeno leto napredovalnega obdobja določi 25 točk,
-  
za en plačilni razred (to je skladno z 20. členom Pravilnika o
napredovanju zaposlenih v javnih zavodih s področja znanosti in tehnologije),
se mu za posamezno pretečeno leto napredovalnega obdobja določi 20 točk;
b) 
če zbrane točke in ocena nadrejenega ne
zadostujejo za napredovanje, se javnemu uslužbencu za posamezno pretečeno leto
napredovalnega obdobja določi 15 točk.
(10) Ocene, določene v skladu s prejšnjim
odstavkom, se vpišejo v evidenčni list, ki je kot Priloga V.a in Priloga V.b
sestavni del tega pravilnika.
(11) Javnim uslužbencem iz devetega
odstavka tega člena, ki v letu 2009 izpolnijo pogoje za napredovanje, se na
podlagi devetega odstavka tega člena za leto 2006 in leto 2007 določi ocena in vpiše v evidenčni list, ki je Priloga V.a tega pravilnika. Ocena,
pridobljena za leto 2008 v skladu s 4., 6. in 7. členom tega pravilnika, se vpiše v ocenjevalni list, ki je Priloga I tega pravilnika.
(12) Javnim uslužbencem iz devetega odstavka
tega člena, ki v letu 2010 izpolnijo pogoje za napredovanje, se na podlagi
devetega odstavka tega člena za leto 2007 določi ocena in vpiše v evidenčni
list, ki je Priloga V.b tega pravilnika. Ocena, pridobljena za leto 2008 in 2009 v skladu s 4., 6. in 7. členom tega pravilnika, se vpiše v ocenjevalni list, ki je
Priloga I tega pravilnika.
(13) Javni uslužbenec iz devetega odstavka
tega člena, ki v letih 2009 in 2010 izpolni pogoje za napredovanje, določene v
4., 6. in 7. členu tega pravilnika, lahko napreduje v skladu s tem pravilnikom,
če v tekočem letu izpolni pogoj treh let od zadnjega napredovanja.
(14) Javnim uslužbencem iz osmega odstavka
tega člena – strokovno-tehnično osebje (plačne podskupine J1 do J3) – se na
podlagi ugotovljenih točk in ocene nadrejenega določi ocena na naslednji način:
a) 
če bi javni uslužbenec na podlagi ugotovljenega
števila točk in ocene nadrejenega na podlagi Pravilnika o napredovanju
zaposlenih v javnih zavodih s področja znanosti in tehnologije imel pravico
napredovati:
-  
za dva plačilna razreda (to je skladno z 18. členom Pravilnika o
napredovanju zaposlenih v javnih zavodih s področja znanosti in tehnologije),
se mu za posamezno pretečeno leto napredovalnega obdobja določi ocena odlično,
-  
za en plačilni razred (to je skladno z 17. členom Pravilnika o
napredovanju zaposlenih v javnih zavodih s področja znanosti in tehnologije),
se mu za posamezno pretečeno leto napredovalnega obdobja določi ocena zelo
dobro;
b) 
če zbrane točke in ocena nadrejenega ne
zadostujejo za napredovanje, se javnemu uslužbencu za posamezno pretečeno leto
napredovalnega obdobja določi ocena dobro.
(15) Ocene, določene v skladu s prejšnjim
odstavkom, se vpišejo v evidenčni list, ki je kot Priloga VI.a in Priloga VI.b
sestavni del tega pravilnika.
(16) Javnim uslužbencem iz štirinajstega
odstavka tega člena, ki v letu 2009 izpolnijo pogoje za napredovanje, se na
podlagi štirinajstega odstavka tega člena za leto 2006 in leto 2007 določi ocena in vpiše v evidenčni list, ki je Priloga VI.a tega pravilnika. Ocena,
pridobljena za leto 2008 v skladu s 4. in 5. členom tega pravilnika, se vpiše v
ocenjevalni list, ki je Priloga I tega pravilnika.
(17) Javnim uslužbencem iz štirinajstega
odstavka tega člena, ki v letu 2010 izpolnijo pogoje za napredovanje, se na
podlagi štirinajstega odstavka tega člena za leto 2007 določi ocena in vpiše v
evidenčni list, ki je Priloga IV.b tega pravilnika. Ocena, pridobljena za leto
2008 in 2009 v skladu s 4. in 5. členom tega pravilnika, se vpiše v ocenjevalni
list, ki je Priloga I tega pravilnika.
(18) Javni uslužbenec iz štirinajstega
odstavka tega člena, ki v letih 2009 in 2010 izpolni pogoje za napredovanje,
določene v 4. in 5. členu tega pravilnika, lahko napreduje v skladu s tem
pravilnikom, če v tekočem letu izpolni pogoj treh let od zadnjega
napredovanja.»;
spreminja 15. člen pravilnika tako, da se
glasi:
»15. člen
(izvedba
postopka in načina preverjanja izpolnjevanja pogojev v letu 2009)
(1) V skladu z določbo drugega
odstavka 4. člena tega pravilnika morajo vsi javni zavodi v letu 2009 izvesti
postopek in način preverjanja izpolnjevanja pogojev za napredovanje po tem
pravilniku, razen za tiste javne uslužbence, ki so napredovali s 1. 10.
2008 v skladu s sedmim odstavkom 12. člena tega pravilnika.
(2) Javnemu uslužbencu, ki je izpolnil
pogoje za napredovanje po tem pravilniku, pripada plača na osnovi plačnega
razreda, pridobljenega z napredovanjem od prvega dne naslednjega meseca po
izvedbi postopka preverjanja izpolnjevanja pogojev za napredovanje.«;
ter vsebuje naslednjo prehodno in končno
določbo:
»6. člen
Predstojnik javnega zavoda mora preveriti
pogoje za napredovanje javnih uslužbencev iz drugega odstavka 12. člena
pravilnika najkasneje do 30. 11. 2008. Če predstojnik ugotovi, da javni
uslužbenec izpolnjuje pogoje za napredovanje, napreduje v skladu s tretjim
odstavkom 12. člena pravilnika
7. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o
napredovanju zaposlenih v javnih zavodih s področja raziskovalne in razvojne
dejavnosti (Uradni list RS, št. 73/11) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. januarja
2012.«.

Pravilnik o spremembi Pravilnika o
napredovanju zaposlenih v javnih zavodih s področja raziskovalne in razvojne
dejavnosti (Uradni list RS, št. 46/19)
vsebuje naslednjo končno določbo:
»KONČNA DOLOČBA
2. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o spremembah in dopolnitvi Pravilnika o napredovanju zaposlenih v javnih
zavodih s področja raziskovalne in razvojne dejavnosti (Uradni list RS, št. 150/21)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
(postopek
preverjanja izpolnjevanja pogojev za napredovanje v letu 2021)
(1) Postopek
preverjanja izpolnjevanja pogojev za napredovanje v letu 2021, ki je bil
izveden na podlagi Pravilnika o napredovanju zaposlenih v javnih zavodih s
področja raziskovalne in razvojne dejavnosti (Uradni list RS, št. 86/08,
109/08, 73/11 in 46/19), se za javne uslužbence, ki jim je napredovalno obdobje
začelo teči v letu 2018 od vključno 2. aprila
2018 do vključno 1. decembra 2018, izvede
ponovno ob upoštevanju dopolnjenega 5. člena in spremenjenih 8. in 9.
člena pravilnika.
(2) Pri
postopku preverjanja izpolnjevanja pogojev za napredovanje v letu 2021 za javne
uslužbence iz prejšnjega odstavka se upoštevajo veljavne ocene delovne
uspešnosti javnih uslužbencev za leto 2020.
5. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.