1. člen
Sprejme se splošni del gozdnogospodarskega načrta
gozdnogospodarske enote Dobovec, št. 04-92/96 z dne 24. 7. 2001, ki ga je
izdelal Zavod za gozdove Slovenije, Območna enota Ljubljana, za obdobje od 1.
1. 1996 do 31. 12. 2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Dobovec na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Dobovec je izdelan v treh izvodih za 2016,79 hektarjev gozdov, ki ležijo
v gozdnogospodarskem območju Ljubljana, v občinah Trbovlje, Hrastnik in
Zagorje, oziroma v katastrskih občinah Dobovec, Podkum in Podkraj.
3. člen
Po en izvod splošnega dela gozdnogospodarskega načrta
gozdnogospodarske enote Dobovec je na vpogled na sedežu Zavoda za gozdove
Slovenije, Območne enote Ljubljana, Tržaška 2, Ljubljana, na sedežu Zavoda za
gozdove Slovenije, Krajevne enote Zagorje, Ul. 9.avgusta 78a, Zagorje ob Savi,
in na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Dobovec.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-4/28-99
Ljubljana, dne 8. novembra 2001.
Minister 
za kmetijstvo, 
gozdarstvo in prehrano 
mag. Franc But l. r.