1. člen
S tem pravilnikom se sprejme
gozdnogospodarski načrt gozdnogospodarske enote Brkini I (2014–2023), št.
14-07/14 z dne 5. novembra 2014, ki ga je za obdobje od 1. januarja
2014 do 31. decembra 2023 izdelal Zavod za gozdove Slovenije, Območna
enota Sežana.
2. člen
Gozdnogospodarska enota Brkini I, ki meri
8.701,68 ha, se nahaja v Kraškem gozdnogospodarskem območju, v občinah Divača
in Hrpelje - Kozina, oziroma v katastrskih občinah Podgrad, Barka, Vareje,
Misliče, Vatovlje, Kozjane, Rodik, Brezovica, Artviže, Tatre, Javorje, Kovčice,
Hotična in Slivje.
3. člen
V gozdnogospodarski enoti Brkini I je s
1. januarjem 2014 ugotovljeno naslednje stanje gozdov:
a)     lastništvo: 89,5 % zasebnih gozdov v lasti fizičnih ali pravnih
oseb, 6,3 % državnih gozdov in 4,2 % gozdov lokalnih skupnosti;
b)     površina: 6.377,48 ha, od katere je 6.305,68 ha večnamenskih
gozdov, 35,14 ha gozdov s posebnim namenom, v katerih so gozdnogospodarski
ukrepi dovoljeni in 36,66 ha varovalnih gozdov;
c)     lesna zaloga: 231,9 m³/ha, od tega 55,3 m³/ha iglavcev in 176,5 m³/ha
listavcev;
č)    tekoči letni
prirastek: 7,92 m³/ha, od tega 1,56 m³/ha iglavcev in 6,36 m³/ha listavcev.
4. člen
(1) V gozdnogospodarskem načrtu
gozdnogospodarske enote Brkini I (2014–2023) je ob upoštevanju usmeritev iz
gozdnogospodarskega načrta Kraškega gozdnogospodarskega območja, izdelanega za
obdobje od 1. januarja 2014 do 31. decembra 2023, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Brkini I določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 4.964,13 ha,
-       
ekološke funkcije na površini 3.042,90 ha ter
-       
socialne funkcije na površini 18,78 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Brkini I (2014–2023) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Brkini I za
obdobje od 1. januarja 2014 do 31. decembra 2023 določeni naslednji
ukrepi:
-       
najvišji možni posek v višini 359.985 m³, od tega 92.497 m³
iglavcev in 267.488 m³ listavcev,
-       
gojitvena dela, potrebna za ohranitev in razvoj gozdov, na površini
668,91 ha,
-       
nega drogovnjaka na površini 239,41 ha,
-       
varstvena dela, potrebna za zaščito pred divjadjo, in sicer zaščita z
3.340 m ograje,
-       
varstvena dela, potrebna za zaščito pred požari, in sicer vzdrževanje
158,7 km protipožarnih presek,
-       
nega habitatov prosto živečih živali, in sicer vzdrževanje travinj na
površini 34,10 ha, vzdrževanje grmišč na površini 1,41 ha ter vzdrževanje
vodnih površin v obsegu 68,75 delovnih dni.
(2) V gozdnogospodarskem načrtu
gozdnogospodarske enote Brkini I (2014–2023) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Brkini I, v
obdobju od uveljavitve tega pravilnika do 31. decembra 2023, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Brkini I (2014–2023).
7. člen
Po en izvod gozdnogospodarskega načrta
gozdnogospodarske enote Brkini I (2014–2023) je na vpogled na sedežu Zavoda za
gozdove Slovenije, Območne enote Sežana, Partizanska 49, Sežana, na sedežu
Zavoda za gozdove Slovenije, Krajevne enote Kozina, Reška 14, Kozina in na
Ministrstvu za kmetijstvo, gozdarstvo in prehrano, Dunajska 22, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Brkini I (2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-561/2014
Ljubljana, dne 5. januarja 2015
EVA 2014-2330-0058
Mag. Dejan Židan l.r.
minister
za kmetijstvo,
gozdarstvo in prehrano