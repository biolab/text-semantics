1. člen
(vsebina)
(1) Ta pravilnik določa
postopke in način pridobitve dovoljenja za opravljanje mednarodnega rednega
zračnega prevoza in dovoljenja za opravljanje mednarodnega posebnega zračnega
prevoza, če ni drugače opredeljeno z mednarodno pogodbo, ki zavezuje Republiko
Slovenijo.
(2) Pristojni organ za
sprejetje in obravnavo vlog je ministrstvo, pristojno za promet (v nadaljnjem
besedilu: ministrstvo).
2. člen
(vloga za izdajo dovoljenja za opravljanje rednega zračnega
prevoza)
(1) Tuji letalski
prevoznik ali tuji operator za opravljanje mednarodnega rednega zračnega
prevoza v zračnem prostoru Republike Slovenije poda vlogo za izdajo dovoljenja,
ki vsebuje naslednje podatke:
1.     
ime ali firmo tujega letalskega prevoznika ali tujega operatorja ter
njegov sedež oziroma stalno prebivališče,
2.     
številko leta,
3.     
tip, državno pripadnost in registrsko oznako zrakoplova,
4.     
kapaciteto zrakoplova,
5.     
namen leta,
6.     
letališče vzletanja in pristajanja,
7.     
red letenja,
8.     
čas vzleta,
9.     
oznako in številko leta marketinškega in dejanskega operatorja v primeru
veljavnosti dogovorov o letih pod skupno oznako,
10.  
navedbo, ali bo prevoz opravljen na podlagi lastništva ali zakupne
pogodbe brez posadke ali z zakupom zrakoplovov s posadko, in
11.  
o prevozu nevarnega blaga.
(2) Vlogi iz prejšnjega
odstavka tuji letalski prevoznik ali tuji operator priloži:
1.     
dokazilo o zavarovanju odgovornosti tujega letalskega prevoznika ali
tujega operatorja za škodo, povzročeno potnikom, prtljagi, tovoru, pošti in
tretjim osebam, v skladu s predpisi Evropske unije,
2.     
dovoljenje operatorja tretje države,
3.     
spričevalo letalskega prevoznika (AOC) in operativne specifikacije,
4.     
operativno licenco ali drugo enakovredno dovoljenje,
5.     
potrdilo o registraciji,
6.     
spričevalo o plovnosti in potrdilo o pregledu plovnosti,
7.     
spričevalo o hrupu,
8.     
dogovor o zakupu zrakoplova s posadko,
9.     
potrdilo, da so program varovanja tujega letalskega prevoznika ali
tujega operatorja odobrile letalske oblasti države, ki so določile tujega
letalskega prevoznika ali tujega operatorja zrakoplova, oziroma na zahtevo
ministrstva program varovanja tujega letalskega prevoznika ali tujega
operatorja v angleškem jeziku,
10.  
tovorni list v primeru prevoza nevarnega blaga oziroma drug dokument z
navedbo vsebine nevarnega blaga in
11.  
druge dokumente, vezane na zrakoplov ali konkretno operacijo, za katere
ministrstvo oceni, da so potrebni za izdajo dovoljenja.
(3) Vloga se odda na
obrazcu, ki ga na svoji spletni strani objavi ministrstvo najmanj 45 dni pred
načrtovanim začetkom opravljanja mednarodnega rednega zračnega prevoza v
Republiko Slovenijo in iz nje. Za namen opravljanja mednarodnega rednega
zračnega prevoza v zračnem prostoru Republike Slovenije brez pristanka na
območju Republike Slovenije s pravico do pristanka v nekomercialne namene se
vloga odda najmanj 15 dni pred načrtovanim začetkom opravljanja mednarodnega
rednega zračnega prevoza.
(4) Ministrstvo lahko
tujemu letalskemu prevozniku ali tujemu operatorju ob utemeljenih razlogih
dovoli opravljanje mednarodnega rednega zračnega prevoza tudi, če vlogo
predloži v krajšem roku.
3. člen
(vloga za izdajo dovoljenja za opravljanje posebnega
zračnega prevoza)
(1) Tuji letalski
prevoznik ali tuji operator za opravljanje mednarodnega posebnega zračnega
prevoza v zračnem prostoru Republike Slovenije poda vlogo za izdajo dovoljenja,
ki smiselno glede na namen leta vsebuje podatke in dokumente iz prvega in
drugega odstavka prejšnjega člena. V primeru zakupa leta vlagatelj priloži tudi
kopijo te pogodbe (čarterska pogodba).
(2) Vloga se odda na
obrazcu, ki ga na svoji spletni strani objavi ministrstvo:
-       
za izvedbo od enega do štiri letov najmanj tri delovne dneve pred dnevom
prvega leta;
-       
za izvedbo več kakor štirih letov najmanj sedem delovnih dni pred dnevom
prvega leta.
(3) Ministrstvo lahko
tujemu letalskemu prevozniku ali tujemu operatorju ob utemeljenih razlogih
dovoli opravljanje mednarodnega posebnega zračnega prevoza tudi, če vlogo
predloži v krajšem roku.
(4) Če datumi in časi
vzletov v vlogi za serijo letov niso določeni za vse lete v seriji letov, tuji
letalski prevoznik ali tuji operator ministrstvu sporoči datum in čas vzleta
najpozneje 24 ur pred načrtovanim letom.
4. člen
(dovoljenje za opravljanje rednega zračnega prevoza)
(1) Ministrstvo izda
dovoljenje za opravljanje mednarodnega rednega zračnega prevoza, ki vsebuje
podatke o letalskem prevozniku, obdobju opravljanja mednarodnega zračnega
prevoza, dovoljenih progah, redu letenja, zrakoplovih, s katerimi se izvajajo
leti, v skladu z redom letenja, o morebitnih zakupnih pogodbah zrakoplovov in
drugih vsebinah, kakor so omejitve ali posebne zahteve.
(2) Dovoljenje za
opravljanje mednarodnega rednega zračnega prevoza se izda posebej za poletno in
zimsko obdobje letenja, če ni dogovorjeno drugače.
5. člen
(sprememba in dopolnitve dovoljenja za opravljanje rednega
zračnega prevoza)
(1) Spremembe ali dopolnitve k že izdanemu dovoljenju za
opravljanje mednarodnega rednega zračnega prevoza, vključno s spremembo reda
letenja, tuji letalski prevoznik ali tuji operator predloži najmanj 30 dni pred
dnevom napovedanega začetka zračnega prevoza s predvidenimi spremembami. O
spremembi reda letenja ali drugih podatkov, ki so vključeni na izdanem
dovoljenju iz prejšnjega člena, ministrstvo izda spremembo obstoječega
dovoljenja ali novo dovoljenje.
(2) Ministrstvo lahko
tujemu letalskemu prevozniku ali tujemu operatorju ob utemeljenih razlogih
dovoli opravljanje mednarodnega zračnega prevoza tudi, če je spremembo sporočil
v krajšem roku.
6. člen
(dovoljenje za opravljanje posebnega zračnega prevoza)
Ministrstvo izda dovoljenje za opravljanje mednarodnega
posebnega zračnega prevoza, ki vsebuje podatke o letalskem prevozniku, obdobju
opravljanja mednarodnega posebnega zračnega prevoza, dovoljenih progah, pozivnem
znaku, zrakoplovih, s katerimi se lahko izvajajo prevozi, o morebitnih zakupnih
pogodbah zrakoplovov in drugih vsebinah, kakor so omejitve ali posebne zahteve.
7. člen
(obveščanje o izdanem dovoljenju)
O izdanem dovoljenju iz 4., 5. ali 6. člena
tega pravilnika (v nadaljnjem besedilu: dovoljenje) ministrstvo nemudoma
obvesti agencijo, pristojno za civilno letalstvo, ministrstvo, pristojno za
obrambo, in izvajalca navigacijskih služb zračnega prometa.
8. člen
(preklic, omejitev in razveljavitev dovoljenja)
Izdano dovoljenje se lahko prekliče, omeji ali razveljavi, če
kateri od pogojev, na podlagi katerih je bilo dovoljenje izdano, ni več
izpolnjen, ali je takšno ravnanje v skladu z drugim pravnim aktom. O preklicu,
omejitvi ali razveljavitvi dovoljenja ministrstvo nemudoma obvesti subjekte, ki
so predhodno prejeli obvestilo iz prejšnjega člena. Ministrstvo obvestilo
pošlje tako, kakor je bilo poslano obvestilo iz prejšnjega člena ali na drug
ustrezen način.
9. člen
(omejitev veljavnosti dovoljenja)
Dovoljenje, izdano po tem pravilniku, ne pomeni dovoljenja,
soglasja ali obvestila po drugih predpisih.
PREHODNA IN KONČNI DOLOČBI
10. člen
(končanje postopkov)
Postopki, začeti pred uveljavitvijo tega pravilnika, se
končajo po dosedanjih predpisih.
11. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o načinu izdajanja dovoljenj za lete zrakoplovov (Uradni list RS, št. 58/92, 12/01, 18/01 –
Zlet in 47/22), razen določb 1. člena,
šeste alineje prvega odstavka 2. člena, 3.
in 16. člena.
12. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-745/2021/34
Ljubljana, dne 19. januarja 2023
EVA 2021-2430-0143
Mag. Bojan Kumer
minister 
za infrastrukturo