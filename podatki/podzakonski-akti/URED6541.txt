1. člen
(vsebina)
(1) Ta uredba določa način določanja
in višino letne dajatve za uporabo vozil v cestnem prometu, ki jo je treba
plačati za posamezne vrste v Republiki Sloveniji registriranih motornih in
priklopnih vozil (v nadaljnjem besedilu: letna dajatev).
(2) Ta uredba določa tudi način
poročanja o pobrani letni dajatvi.
2. člen
(višina letne dajatve po kategorijah
vozil)
(1) Višina letne dajatve se določi za
posamezne kategorije oziroma podkategorije motornih in priklopnih vozil (v
nadaljnjem besedilu: vozilo) glede na podatke iz evidence registriranih vozil
in znaša za:
1.     
motorno kolo (L3e – motorno kolo, L4e – motorno
trikolo, L5e – motorno trikolo, L7e – štirikolo, L3e-A1 –
motorno kolo z nizko močjo, L3e-A2 – motorno kolo s srednjo močjo, L5e-A3 –
motorno kolo z visoko močjo, L4e – dvokolesno motorno kolo z bočno prikolico,
L5e-A – trikolesnik, L5e-B – gospodarski trikolesnik, L7e-A1 – cestno štirikolo
A1, L7e-A2 – cestno štirikolo A2, L7e-B1 – štirikolo za vse terene, L7e-B2 –
buggy z vzporedno nameščenimi sedeži, L7e-CU – težki »kvadrimobil« za
gospodarske namene, L7e-CP – težki »kvadrimobil« za prevoz potnikov) glede na
delovno prostornino njegovega motorja:


Delovna prostornina
  motorja (cm3)

Letna
  dajatev 
(v
  EUR)


do vključno 125

13,00


nad 125 do vključno 500

21,00


nad 500 do vključno 1.000

29,00


nad 1.000

33,00




2.     
vse vrste osebnih avtomobilov ter večnamenskih vozil za prevoz oseb in
stvari 
(M1 – osebni avtomobil), razen vozil iz 7. točke tega
odstavka, ter za bivalna motorna vozila vseh kategorij z obliko nadgradnje: »SA
– bivalno vozilo«, glede na delovno prostornino njihovega motorja:



Delovna prostornina
  motorja (cm3)

Letna dajatev 
(v EUR)


do vključno 1.350

62,00


nad 1.350 do vključno 1.800 

96,00


nad 1.800 do vključno 2.500

153,00


nad 2.500 do vključno 3.000

282,00


nad 3.000 do vključno 4.000

452,00


nad 4.000 

565,00


3.     
avtobus (M2 – avtobus in M3 – avtobus) glede na
število sedežev: 
- 
     3,16 EUR/sedež;
4.     
tovorno vozilo (kategorij N1, N2 in N3)
glede na največjo dovoljeno maso:
- 
do vključno 4 t                                 101,94 EUR;
- 
več kot 4 t                                          22,86 EUR/t;
5.     
vlečno vozilo (kategorij N1, N2 in N3)
glede na nazivno moč njegovega motorja:
- 
do vključno 190 kW                              5,37 EUR/kW;
- 
več kot 190 kW                              1019,37 EUR/vozilo;
6.     
priklopno vozilo (kategorij O2, O3 in O4),
razen polpriklopnikov, glede na največjo dovoljeno maso oziroma dovoljeno
skupno maso:
- 
do vključno 2 t                                    38,22 EUR;
- 
več kot 2 t                                          19,11 EUR/t;
Za polpriklopnik (kategorij O2, O3
in O4) se letna dajatev ne plača, ker je vključena pri vlečnih
vozilih kategorij N1, N2 in N3;
7.     
motorno vozilo z obliko nadgradnje »vozila za posebne namene« in z enim
od dodatnih opisov nadgradnje: »Avtolestev«, »25 Vozilo z lestvijo«, »Črpalka«,
»16 Črpalka za beton«, »Delavnica«, »Dvigalo«, »26 Vozilo z dvigalom«, »27
Dvižna ploščad«, »Elektroagregat«, »Kompresor«, »20 Kompresor«, »Komunalno«,
»18 Za zbiranje smeti«, »RTV« ali z dodatno oznako »Delovno vozilo«, po
kategorijah: 
- 
N1                                                         55,00
EUR;
- 
N2                                                         110,00
EUR;
- 
N3                                                         165,00
EUR;
Po tej točki se obračunava letna dajatev
tudi za motorno vozilo z obliko nadgradnje: »SG« z dodatnim opisom nadgradnje
»Univerzalno«;
8.     
priklopno vozilo z obliko nadgradnje »vozila za posebne namene« in z
enim od dodatnih opisov nadgradnje: »Črpalka«, »16 Črpalka za beton«,
»Delavnica«, »Dvigalo«, »26 Vozilo z dvigalom«, »27 Dvižna ploščad«,
»Elektroagregat«, »Kompresor«, »20 Kompresor«, »Kuhinja«, »Komunalno«, »18 Za
zbiranje smeti«, »24 Za vleko poškodovanih vozil«, »RTV«, po kategorijah: 
- 
O2                                                         39,60
EUR;
- 
O3                                                         77,00
EUR;
- 
O4                                                       110,00
EUR;
9.     
pogrebno vozilo (M1 – osebni avtomobil z obliko nadgradnje
»SD – pogrebno vozilo«) in vozilo šole vožnje z dodatnim opisom nadgradnje:
»Šola vožnje«: 
- 
M1 in N1                                                60,00
EUR;
- 
M2 in N2                                                84,00
EUR;
- 
M3 in N3                                                120,00
EUR.
(2) Ne glede na določbo 4. točke prejšnjega
odstavka veljajo za vozila za posebne namene vseh kategorij z dodatnim opisom
nadgradnje: »prodajalna«, »23 Za namene maloprodaje ali oglaševanja«,
»knjižnica« ali »zabaviščni« oziroma z dodatnim vpisom v potrdilu o skladnosti
ali soglasju k registraciji vozila: »za prevoz čebel«, »za prevoz konj« določbe
7. točke prejšnjega odstavka. 
(3) Ne glede na določbe 6. točke prvega odstavka
tega člena veljajo za priklopno bivalno vozilo vseh kategorij z obliko
nadgradnje: »SE – bivalna prikolica« in za priklopno vozilo za posebne namene
vseh kategorij z dodatnim opisom: »prodajalna«, »23 Za namene maloprodaje ali
oglaševanja«, »knjižnica« oziroma »zabaviščni« ali dodatnim vpisom v potrdilu o
skladnosti ali soglasju k registraciji vozila: »za prevoz čebel«, »za prevoz
konj« določbe 8. točke prvega odstavka tega člena.
(4) Za vozilo, ki je uvrščeno med
starodobna vozila, se obračuna letna dajatev v višini 20 % od dajatve za vozilo
enake kategorije brez upoštevanja določb 3. in 4. člena te uredbe.
3. člen
(upoštevanje emisijskih lastnosti lahkih
tovornih vozil)
(1) Za lahka tovorna vozila
(kategorija N1), katerih motor ustreza višjim emisijskim zahtevam od
EURO 4, se letna dajatev iz prejšnjega člena zniža, in sicer:
-       
EURO 5: za 25 % in
-       
EURO 6 ali višje zahteve: za 35 %.
(2) Za lahka tovorna vozila, katerih
motor ne ustreza emisijskim zahtevam EURO 4, se višina letne dajatve iz
prejšnjega člena zviša, in sicer:
-       
EURO 3: za 10 %,
-       
EURO 2: za 20 %,
-       
EURO 1: za 30 % in
-       
EURO 0 ali nižje zahteve: za 40 %.
(3) Šteje se, da vozilo N1
ustreza emisijskim zahtevam EURO 2, če je bilo prvič registrirano pred
1. januarjem 2001, EURO 1 pred 1. oktobrom 1997 in EURO 0 ali nižje
pred 1. oktobrom 1994. Drugačna uvrstitev se lahko uveljavlja le z vpisom
ustreznega podatka v evidenco registriranih vozil, na podlagi potrdila
proizvajalca vozila oziroma njegovega zastopnika, da vozilo izpolnjuje zahteve
glede emisij izpušnih plinov po emisijskih zahtevah EURO 1 oziroma EURO 2
oziroma EURO 3.
4. člen
(upoštevanje emisijskih lastnosti težkih
vozil)
(1) Za tovorna vozila in avtobuse
(kategorije N2 in N3 ter M2 in M3),
katerih motor ustreza višjim emisijskim zahtevam od EURO IV, se letna dajatev
iz 2. člena zniža, in sicer:
-       
EURO V: za 25 % in
-       
EURO VI ali višje zahteve: za 35 %.
(2) Za tovorna vozila in avtobuse,
katerih motor ne ustreza emisijskim zahtevam EURO IV, se višina letne dajatve
iz 2. člena zviša, in sicer:
-       
EURO III: za 10 %,
-       
EURO II: za 20 %,
-       
EURO I: za 30 % in
-       
EURO 0 ali nižje zahteve: za 40 %.
(3) Šteje se, da vozilo iz prejšnjega
odstavka tega člena ustreza emisijskim zahtevam EURO II, če je bilo prvič
registrirano pred 1. oktobrom 2001, za EURO I pred 1. oktobrom 1996
in za EURO 0 ali nižje pred 1. oktobrom 1993. Drugačna uvrstitev se lahko
uveljavlja le z vpisom ustreznega podatka v evidenco registriranih vozil, na
podlagi potrdila proizvajalca vozila oziroma njegovega zastopnika, da vozilo
izpolnjuje zahteve glede emisij izpušnih plinov po emisijskih zahtevah EURO I
oziroma EURO II oziroma EURO III.
5. člen
(upoštevanje izvedbe vzmetenja vozila)
Za tovorna vozila in avtobuse, opremljene z
zračnim ali temu enakovrednim vzmetenjem v skladu s predpisi, ki urejajo
področje ugotavljanja skladnosti vozil, se letna dajatev iz 2. člena te uredbe,
ob upoštevanju 3. oziroma 4. člena te uredbe, zniža za 15 %.
6. člen
(tehnični podatki o vozilu)
(1) Za potrebe določanja višine letne
dajatve po tej uredbi se upoštevajo tehnični podatki o vozilu, ki so razvidni
iz evidence registriranih vozil.
(2) Če podatek o največji dovoljeni
masi vozila, vpisan v dokumentih vozila, izražen v tonah, ni celo število, se
za potrebe uvrščanja v posamezno skupino po tej uredbi, ta masa zaokroži
navzgor na celo število.
7. člen
(primerjava letne dajatve z najnižjo
določeno)
(1) Če izračunana letna dajatev za
tovorna vozila ali skupine vozil znaša manj, kot to določa Priloga I Zakona o
letni dajatvi za uporabo vozil v cestnem prometu (Uradni list RS, št. 57/08; v
nadaljnjem besedilu: zakon), je treba določiti letno dajatev v višini, kot jo
določa za tovorna vozila oziroma skupine vozil navedena priloga.
(2) Ne glede na prejšnji odstavek pa
izračunana letna dajatev za vozila iz 7. in 9. točke prvega odstavka 2. člena
te uredbe ter za vozila iz drugega odstavka 2. člena te uredbe lahko znaša tudi
manj, kot to določa Priloga I k zakonu.
8. člen
(vplačevanje nižje letne dajatve)
Nižja letna dajatev za vozila s statusom
starodobnega vozila in za vozilo v lasti družine, ki ima štiri ali več otrok, v
skladu z drugim in tretjim odstavkom 6. člena zakona, se obračuna in vplača v
postopku vplačevanja letne dajatve v skladu z 9. členom zakona.
9. člen
(strokovna pomoč in nadzor)
Direkcija Republike Slovenije za
infrastrukturo zagotavlja strokovno pomoč pri
izvajanju te uredbe in nadzira njeno izvajanje.
10. člen
(letno poročilo o pobrani letni dajatvi)
(1) Direkcija
Republike Slovenije za infrastrukturo pripravi za
vsako koledarsko leto letno poročilo o pobrani letni dajatvi na podlagi
podatkov iz evidence registriranih vozil in ga najpozneje do konca februarja
naslednjega leta predloži ministru, pristojnemu za promet.
(2) V poročilu iz prejšnjega odstavka
morajo biti navedeni naslednji podatki:
-       
število pobranih letnih dajatev in skupni znesek pobranih dajatev po
posameznih kategorijah in podkategorijah vozil iz prvega odstavka 2. člena te
uredbe;
-       
število vozil, za katera je bilo uveljavljeno znižanje letne dajatve po
3., 4. in 5. členu te uredbe in znesek znižanja letne dajatve, po posameznih
kategorijah vozil;
-       
število vozil, za katera je bilo uveljavljeno znižanje letne dajatve po
8. členu te uredbe in znesek znižanja letne dajatve, po posameznih kategorijah
vozil;
-       
število vozil, za katera se letna dajatev ne plačuje, po posameznih
alinejah prvega odstavka 6. člena zakona;
-       
število vozil, za katera je bila uveljavljena oprostitev plačila letne
dajatve po posameznih alinejah prvega odstavka 7. člena zakona;
-       
število in znesek vračil vplačane letne dajatve.

Uredba o načinu določanja in višini letne
dajatve za uporabo vozil v cestnem prometu (Uradni list RS, št. 59/13) vsebuje naslednjo prehodno in
končni določbi:
»PREHODNA IN KONČNI DOLOČBI
11. člen
(dokončanje
postopkov vračil sorazmernega deleža vplačanega zneska letne dajatve)
Za dokončanje postopkov vračil sorazmernega
deleža vplačanega zneska letne dajatve se uporabljajo predpisi, ki so bili
veljavni na dan plačila letne dajatve.
12. člen
(prenehanje
veljavnosti)
Z dnem uveljavitve te uredbe preneha
veljati Uredba o načinu določanja in višini letne dajatve za uporabo vozil v
cestnem prometu (Uradni list RS, št. 80/12).
13. člen
(uveljavitev
uredbe)
Ta uredba začne veljati 15. julija
2013.«.

Uredba o spremembah Uredbe o načinu določanja
in višini letne dajatve za uporabo vozil v cestnem prometu (Uradni list RS, št.
1/16) vsebuje naslednjo končno določbo:
»KONČNA DOLOČBA
3. člen
Ta uredba začne veljati naslednji dan po
objavi v Uradnem listu Republike Slovenije.«.