1. člen
(namen in področje uporabe smernic)
(1) Evropski organ za
vrednostne papirje in trge (v nadaljevanju ESMA) je na podlagi 16. člena Uredbe (EU) št. 1095/2010
Evropskega parlamenta in Sveta z dne 24. novembra 2010 o ustanovitvi
Evropskega nadzornega organa (Evropski organ za vrednostne papirje in trge) in
o spremembi Sklepa št. 716/2009/ES ter
razveljavitvi Sklepa Komisije 2009/77/ES (UL L št. 331
z dne 15. 12. 2010, str. 84), zadnjič spremenjena z Uredbo (EU) 2021/23
Evropskega parlamenta in Sveta z dne 16. decembra
2020 o okviru za sanacijo in reševanje centralnih nasprotnih strank ter
spremembi uredb (EU) št. 1095/2010, (EU)
št. 648/2012, (EU) št. 600/2014, (EU) št. 806/2014
in (EU) 2015/2365 ter direktiv 2002/47/ES, 2004/25/ES, 2007/36/ES, 2014/59/EU
in (EU) 2017/1132 (UL L št. 22 z dne 22. 1. 2021,
str. 1) 3. avgusta 2023 objavil Smernice
o zahtevah glede upravljanja produktov iz direktive MiFID II (v nadaljnjem
besedilu: Smernice o upravljanju produktov), ki so objavljene na njegovi
spletni strani.
(2) Smernice o
upravljanju produktov so namenjene:
1.     
pristojnim organom, kot so opredeljeni v 26. točki prvega odstavka 4. člena Direktive 2014/65/EU Evropskega
parlamenta in Sveta z dne 15. maja 2014 o
trgih finančnih instrumentov ter spremembi Direktive 2002/92/ES in Direktive
2011/61/EU (UL L št. 173 z dne 12. 6. 2014, str. 349), zadnjič spremenjena z
Uredbo (EU) 2022/858 Evropskega parlamenta in Sveta z dne 30. maja 2022 o pilotni ureditvi za tržne
infrastrukture na podlagi tehnologije razpršene evidence ter spremembi uredb
(EU) št. 600/2014 in (EU) št. 909/2014 ter Direktive 2014/65/EU (UL L št. 151 z dne 2. 6. 2022, str. 1; v nadaljnjem besedilu: Direktiva
2014/65/EU) in
2.     
podjetjem, za katera veljajo katere koli zahteve iz tretjega odstavka 9. člena, tretjega in šestega odstavka 16. člena ter prvega in drugega odstavka 24. člena Direktive 2014/65/EU in zahteve iz 9. in
10. člena Delegirane direktive Komisije
(EU) 2017/593 z dne 7. aprila 2016 o
dopolnitvi Direktive 2014/65/EU Evropskega parlamenta in Sveta v zvezi z
zaščito finančnih instrumentov in sredstev, ki pripadajo strankam, obveznostmi
glede upravljanja produktov in pravili, ki se uporabljajo za zagotavljanje ali
prejemanje pristojbin, provizij ali kakršnih koli denarnih ali nedenarnih
koristi (UL L št. 87 z dne
31. 3. 2017, str. 500), zadnjič spremenjena z Delegirano direktivo
Komisije (EU) 2021/1269 z dne 21. aprila
2021 o spremembi Delegirane direktive (EU) 2017/593 v zvezi z vključevanjem
dejavnikov trajnostnosti v obveznosti glede upravljanja produktov (UL L št. 277 z dne 2. 8. 2021, str. 137) in ki za namene Smernic o
upravljanju produktov vključuje:
(a) 
investicijska podjetja, kot so opredeljena v 1. točki prvega odstavka 4. člena Direktive 2014/65/EU, razen kadar se,
skladno z izjemo iz 16a. člena Direktive
2014/65/EU, finančni instrumenti tržijo ali distribuirajo izključno primernim
nasprotnim strankam,
(b) 
kreditne institucije, kot so opredeljene v 27. točki prvega odstavka 4. člena Direktive 2014/65/EU in kadar nudijo
investicijske storitve in posle, razen kadar se, skladno z izjemo iz 16a. člena Direktive 2014/65/EU, finančni
instrumenti tržijo ali distribuirajo izključno primernim nasprotnim strankam,
(c) 
investicijska podjetja in kreditne institucije, kadar prodajajo
strukturirane vloge ali strankam svetujejo v zvezi z njimi, razen kadar se,
skladno z izjemo iz 16a. člena Direktive
2014/65/EU, finančni instrumenti tržijo ali distribuirajo izključno primernim
nasprotnim strankam,
(d) 
družbe za upravljanje KNPVP, kot so opredeljene v točki (b) prvega odstavka
2. člena Direktive 2009/65/ES Evropskega
parlamenta in Sveta z dne 13. julija 2009
o usklajevanju zakonov in drugih predpisov o kolektivnih naložbenih podjemih za
vlaganja v prenosljive vrednostne papirje (KNPVP) (UL L št. 302 z dne 17. 11. 2009, str. 32), zadnjič spremenjena z
Direktivo (EU) 2021/2261 Evropskega parlamenta in Sveta z dne 15. decembra 2021 o spremembi Direktive 2009/65/ES
glede uporabe dokumentov s ključnimi podatki s strani družb za upravljanje
kolektivnih naložbenih podjemov za vlaganja v prenosljive vrednostne papirje
(KNPVP) (UL L št. 455 z dne 20. 12. 2021,
str. 15; v nadaljnjem besedilu: Direktiva 2009/65/ES), kadar ponujajo storitve
upravljanja naložbenega premoženja iz točke (a) tretjega odstavka 6. člena Direktive 2009/65/ES oziroma pomožne
storitve iz točke (b) tretjega odstavka 6. člena
Direktive 2009/65/ES, razen kadar se, skladno z izjemo iz 16a. člena Direktive 2014/65/EU, finančni
instrumenti tržijo ali distribuirajo izključno primernim nasprotnim strankam in
(e) 
(zunanje upravitelje investicijskih skladov (UAIS), kot so opredeljeni v
točki (a) prvega odstavka 5. člena
Direktive 2011/61/EU Evropskega parlamenta in Sveta z dne 8. junija 2011 o upraviteljih alternativnih
investicijskih skladov in spremembah direktiv 2003/41/ES in 2009/65/ES ter
uredb (ES) št. 1060/2009 in (EU) št. 1095/2010 (UL L št. 174
z dne 1. 7. 2011,
str. 1), zadnjič spremenjena z Direktivo (EU) 2019/2034 Evropskega Parlamenta
in Sveta z dne 27. novembra 2019 o
bonitetnem nadzoru investicijskih podjetij ter o spremembi direktiv 2002/87/ES,
2009/65/ES, 2011/61/EU, 2013/36/EU, 2014/59/EU in 2014/65/EU (UL L št. 314 z dne 5. 12. 2019, str. 64; v nadaljnjem besedilu:
Direktiva 2011/61/EU), kadar ponujajo storitve upravljanja naložbenih
portfeljev iz točke (a) četrtega odstavka 6. člena
Direktive 2011/61/EU oziroma pomožne storitve iz točke (b) četrtega odstavka 6. člena Direktive 2011/61/EU, razen kadar se,
skladno z izjemo iz 16a. člena Direktive 2014/65/EU, finančni instrumenti
tržijo ali distribuirajo izključno primernim nasprotnim strankam.
(3) Cilj Smernic o
upravljanju produktov je vzpostaviti dosledne, učinkovite in uspešne nadzorne
prakse v okviru Evropskega sistema finančnega nadzora, zagotoviti skupno,
enotno in usklajeno uporabo zahtev glede upravljanja produktov iz Direktive
2014/65/EU ter okrepiti varstvo vlagateljev.
2. člen
(obseg uporabe smernic)
(1) S tem sklepom
Agencija za trg vrednostnih papirjev (v nadaljnjem besedilu: Agencija) določa
uporabo Smernic o upravljanju produktov za:
1.     
borznoposredniške družbe, razen kadar se finančni instrumenti ponujajo
ali oglašujejo izključno primernim nasprotnim strankam,
2.     
kreditne institucije s sedežem v Republiki Sloveniji, ki so v skladu z
zakonom, ki ureja bančništvo pridobile dovoljenje Banke Slovenije za
opravljanje investicijskih storitev in poslov, razen kadar se finančni
instrumenti ponujajo ali oglašujejo izključno primernim nasprotnim strankam,
3.     
borznoposredniške družbe in kreditne institucije s sedežem v Republiki
Sloveniji, kadar prodajajo strukturirane vloge ali strankam svetujejo v zvezi z
njimi, razen kadar se finančni instrumenti ponujajo ali oglašujejo izključno
primernim nasprotnim strankam,
4.     
družbe za upravljanje, ki so v skladu z zakonom, ki ureja investicijske
sklade in družbe za upravljanje pridobile dovoljenje Agencije za opravljanje
storitve gospodarjenja s finančnimi instrumenti oziroma pomožne storitve, razen
kadar se finančni instrumenti ponujajo ali oglašujejo izključno primernim
nasprotnim strankam,
5.     
upravljalce alternativnih investicijskih skladov, ki so v skladu z
zakonom, ki ureja upravljalce alternativnih investicijskih skladov pridobili
dovoljenje Agencije za opravljanje storitve gospodarjenja s finančnimi
instrumenti oziroma pomožne storitve, razen kadar se finančni instrumenti
ponujajo ali oglašujejo izključno primernim nasprotnim strankam in
6.     
Agencijo, kadar ta, v skladu z zakonom, ki ureja trg finančnih
instrumentov, v vlogi pristojnega organa izvaja pristojnosti in naloge nadzora
nad subjekti iz 1. do 5. točke tega odstavka v zvezi z izpolnjevanjem
obveznosti iz 2. točke drugega odstavka 1. člena
tega sklepa.
(2) Subjekti iz 1. do
5. točke prejšnjega odstavka tega člena morajo v celoti upoštevati določbe
Smernic o upravljanju produktov v delu, v katerem so te naslovljene na njih.
3. člen
(prehodne določbe)
(1) Smernice o
upravljanju produktov se uporabljajo od 3. oktobra 2023 dalje.
(2) Z uveljavitvijo
tega sklepa preneha veljati Sklep o uporabi Smernic Evropskega organa za
vrednostne papirje in trge o zahtevah glede upravljanja produktov (Uradni list
RS, št. 24/18).
(3) Sklep iz prejšnjega
odstavka tega člena se uporablja do začetka uporabe tega sklepa.
4. člen
(uveljavitev sklepa)
Ta sklep začne veljati osmi dan po njegovi objavi v Uradnem
listu Republike Slovenije.
Št. 00700-14/2023-5
Ljubljana, dne 24. avgusta 2023
EVA 2023-1611-0083
Predsednica sveta
Agencije za trg vrednostnih papirjev
Anka Čadež