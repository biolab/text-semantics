1. člen
(namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES (UL L št. 331 z dne 15. decembra 2010, str. 12, zadnjič spremenjena
z Uredbo (EU) 2019/2175 Evropskega parlamenta in Sveta z dne 18. decembra 2019
o spremembi Uredbe (EU) št. 1093/2010 o ustanovitvi Evropskega nadzornega
organa (Evropski bančni organ), Uredbe (EU) št. 1094/2010 o ustanovitvi
Evropskega nadzornega organa (Evropski organ za zavarovanja in poklicne
pokojnine), Uredbe (EU) št. 1095/2010 o ustanovitvi Evropskega nadzornega
organa (Evropski organ za vrednostne papirje in trge), Uredbe EU št. 600/2014 o
trgih finančnih instrumentov, Uredbe (EU) 2016/1011 o indeksih, ki se
uporabljajo kot referenčne vrednosti v finančnih instrumentih in finančnih
pogodbah ali za merjenje uspešnosti investicijskih skladov, in Uredbe (EU)
2015/847 o informacijah, ki spremljajo prenose sredstev (UL L št. 334 z dne 27.
12. 2019, str. 1); v nadaljevanju: Uredba (EU) št. 1093/2010) 31. 3. 2023
sprejel Smernice o politikah in kontrolah za učinkovito obvladovanje tveganj
pranja denarja in financiranja terorizma (PD/FT) pri zagotavljanju dostopa do
finančnih storitev (EBA/GL/2023/04; v nadaljevanju: Smernice).
(2) Smernice določajo politike, postopke in kontrole, ki bi
jih morale kreditne in finančne institucije vzpostaviti za zmanjševanje in
učinkovito obvladovanje tveganj PD/FT v skladu s členom 8(3) Direktive (EU)
2015/849 Evropskega parlamenta in Sveta z dne 20. maja 2015 o preprečevanju
uporabe finančnega sistema za pranje denarja ali financiranje terorizma,
spremembi Uredbe (EU) št. 648/2012 Evropskega parlamenta in Sveta ter
razveljavitvi Direktive 2005/60/ES Evropskega parlamenta in Sveta ter Direktive
Komisije 2006/70/ES (UL L 141 z dne 5. 6. 2015, stran 73, zadnjič spremenjena z
Direktivo (EU) 2019/2177 Evropskega parlamenta in Sveta z dne 18. decembra 2019
o spremembi Direktive 2009/138/ES o začetku opravljanja in opravljanju
dejavnosti zavarovanja in pozavarovanja (Solventnost II), Direktive 2014/65/EU
o trgih finančnih instrumentov in Direktive (EU) 2015/849 o preprečevanju
uporabe finančnega sistema za pranje denarja ali financiranje terorizma (UL L
št. 334 z dne 27. 12. 2019, str. 155); v nadaljevanju: Direktiva (EU)
2015/849).
(3) Smernice so naslovljene na:
a)    
kreditne in finančne institucije iz prvega in drugega odstavka 3. člena
Direktive (EU) 2015/849 ter
b)    
pristojne organe, odgovorne za nadzor skladnosti kreditnih in finančnih
institucij pri izvajanju njihovih obveznosti v zvezi s preprečevanjem pranja
denarja in financiranja terorizma (v nadaljevanju: PPDFT).
2. člen
(vsebina sklepa in obseg uporabe smernic)
(1) Banka Slovenije s tem sklepom določa uporabo smernic in
vseh njenih prihodnjih sprememb, če ne bo Banka Slovenije za posamezno
spremembo smernic odločila drugače, za naslednje zavezance, za nadzor nad
katerimi je v skladu z ZPPDFT-2 pristojna Banka Slovenije, in sicer:
a)    
banke in njihove podružnice v državah članicah, podružnice bank tretjih
držav in bank držav članic, ki ustanovijo podružnico v Republiki Sloveniji iz
1. točke prvega odstavka 4. člena ZPPDFT-2,
b)    
hranilnice iz 2. točke prvega odstavka 4. člena ZPPDFT-2,
c)    
plačilne institucije, plačilne institucije z opustitvijo ter plačilne
institucije držav članic, ki v skladu z zakonom, ki ureja plačilne storitve,
storitve izdajanja elektronskega denarja in plačilne sisteme, ustanovijo
podružnico v Republiki Sloveniji ali opravljajo plačilne storitve v Republiki
Sloveniji prek zastopnika iz 3. točke prvega odstavka 4. člena ZPPDFT-2,
d)    
izdajatelje elektronskega denarja, družbe za izdajo elektronskega
denarja z opustitvijo, podružnice družb za izdajo elektronskega denarja tretjih
držav ter družbe za izdajo elektronskega denarja države članice, ki ustanovijo
podružnico v Republiki Sloveniji ali distribuirajo in unovčujejo elektronski
denar v Republiki Sloveniji v svojem imenu prek distributerja iz 14. točke
prvega odstavka 4. člena ZPPDFT-2,
e)    
menjalce iz 15. točke prvega odstavka 4. člena ZPPDFT-2.
(2) Zavezanci iz prejšnjega odstavka v celoti upoštevajo
določbe smernic.
(3) Banka Slovenije pri opravljanju nalog in pristojnosti
nadzora v skladu z ZBan-3, ZPlaSSIED, ZDP-2 in ZPPDFT-2 v celoti upošteva
določbe smernic v delu, v katerem se nanašajo na izvajanje nalog in pooblastil
pristojnega organa.
3. člen
(uveljavitev sklepa)
Ta sklep začne veljati 15. dan po njegovi objavi v Uradnem
listu Republike Slovenije, uporabljati pa se začne 3. 11. 2023.
Ljubljana, 5. septembra 2023
Boštjan Vasle
predsednik
Sveta Banke Slovenije