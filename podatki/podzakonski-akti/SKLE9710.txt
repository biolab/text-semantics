1. Vlada Republike Slovenije priznava reprezentativne
sindikate javnega sektorja kot enakovredne socialne partnerje, reprezentativne
za dogovarjanje o pogojih in ceni dela za javne uslužbence, kot to določajo
mednarodni dokumenti, Ustava RS, drugi veljavni predpisi, kolektivne pogodbe in
kolektivni sporazumi, ki so bili sklenjeni v zvezi z izvajanjem kolektivnih
pogodb. 
2. Podpisniki sporazumov in dogovorov se zavežejo, da bodo
spoštovali: 
-       
Sporazum o razrešitvi stavkovnih zahtev, z dne 10. 5. 2012 in Dogovor o
ukrepih na področju plač, povračil in drugih prejemkov v javnem sektorju za
uravnoteženje javnih financ za obdobje 1. junij 2012 do 1. januar 2014, 
-       
Stavkovni sporazum med PSS, SPS in Vlado RS z dne 30. 5. 2012, 
-       
Sporazum o reševanju stavkovnih zahtev z dne 13. 10. 2010, 
-       
Stavkovni sporazum med PSS in Vlado RS z dne 4. 11. 2010, 
-       
Dogovor socialnih partnerjev in parlamentarnih strank z dne 22. 12.
2011, 
-       
Dogovor o ukrepih na področju plač in drugih prejemkov v javnem sektorju
za leti 2011 in 2012, 
-       
Dogovor o ukrepih na področju plač v javnem sektorju zaradi spremenjenih
makroekonomskih razmer za obdobje 2009–2010 z dne 24. 2. 2009 in 
-       
Dogovor o ukrepih na področju plač v javnem sektorju za obdobje december
2009–november 2011 z dne 28. 10. 2009. 
3. Vlada Republike Slovenije se zaveže, da bo v Državni zbor
Republike Slovenije predlagala spremembe in dopolnitve ZIPRS1314 v besedilu, ki
je priloga 1 tega sporazuma. 
4. Vlada in reprezentativni sindikati javnega sektorja se
dogovorijo o stroških dela in morebitnih drugih ukrepih za vzdržnost javnih
financ in financiranje javnega sektorja za leti 2013 in 2014. Dogovor je
sestavni del tega sporazuma. Vlada RS se zaveže, da bo na podlagi podpisanega
dogovora o ukrepih o stroških dela in drugih ukrepih za vzdržnost javnih financ
v letu 2013 in 2014 ter morebitnih aneksov h kolektivnim pogodbam zagotovila
financiranje javnega sektorja v dogovorjenem obsegu za leti 2013 in 2014 in v
tem času ne bo dodatno posegla v plače in druge prejemke javnih uslužbencev. 
5. Vlada Republike Slovenije se zaveže, da se bo zmanjševanje
števila zaposlenih v letih 2013 in 2014 dosegalo s selektivno in restriktivno
politiko nadomeščanja javnih uslužbencev, ki jim preneha delovno razmerje, pri
čemer zmanjšanje števila javnih uslužbencev v obdobju januar 2013–januar 2014
in v obdobju januar 2014–januar 2015 ne bo preseglo po 1%. 
6. Vlada Republike Slovenije se zavezuje, da bo upoštevajoč
Dogovor o ukrepih na področju plač v javnem sektorju zaradi spremenjenih
makroekonomskih razmer za obdobje 2009–2010 z dne 24. 2. 2009 in Dogovor o
ukrepih na področju plač v javnem sektorju za obdobje december 2009–november
2011 z dne 28. 10. 2009 takoj pričela s pogajanji o odpravi nepravilnosti v
plačnem sistemu javnega sektorja. V tem okviru se vladna stran zavezuje, da bo
do 31. 10. 2013 za delovna mesta in nazive, katerih uvrstitev v plačne razrede
je vezana na spremembe uvrstitev ODM iz Dogovora z dne 24. 2. 2009 pripravila
predlog sprememb uvrstitev teh delovnih mest in nazivov v plačne razrede.
Spremembe in dopolnitve Zakona o sistemu plač v javnem sektorju ter spremembe
in dopolnitve ustreznih podzakonskih aktov se usklajujejo med Vlado RS in
reprezentativnimi sindikati javnega sektorja po veljavnem poslovniku za
usklajevanje navedenih aktov. Vlada in podpisniki tega sporazuma si bodo
prizadevali za čim večjo stopnjo usklajenosti predlaganih zakonskih besedil,
vlada pa je v zakonodajnem postopku dolžna predložiti s sindikati usklajeno
izjavo o stopnji usklajenosti besedila členov zakona. 
7. Vlada Republike Slovenije se zavezuje, da bo v okviru
svojih pristojnosti zagotavljala, da bodo delodajalci v javnem sektorju
spoštovali Zakon o sistemu plač v javnem sektorju in obveznosti zagotavljanja
plač in prispevkov javnih uslužbencev v višini, kot to določajo veljavni
predpisi, kolektivne pogodbe in kolektivni sporazumi, ki so bili sklenjeni v
zvezi z izvajanjem kolektivnih pogodb. 
8. Podpisniki so soglasni, da se standardi in normativi v babiški
in zdravstveni negi ter oskrbi sprejmejo do 31. 12. 2013. Standardi in
normativi bodo predmet usklajevanja med Ministrstvom za zdravje, Ministrstvom
za delo, družino, socialne zadeve in enake možnosti ter podpisniki kolektivne
pogodbe za zaposlene v zdravstveni negi. Podpisniki tega sporazuma so soglasni,
da se standardi in normativi sprejmejo tudi za ostale poklice v zdravstveni
dejavnosti do 1. 10. 2014. 
9. Vlada Republike Slovenije se zavezuje, da v letu 2013 in
2014 Državnem zboru ne bo predlagala v sprejem predpisov, ki bi posegali v
pravice in obveznosti iz delovnega razmerja zaposlenih v javnem sektorju, če ne
bodo predhodno usklajevani. Vlada se zavezuje, da bo poskušala vse rešitve
uskladiti z reprezentativnimi sindikati. 
10. Podpisniki tega sporazuma so soglasni, da se javnim
uslužbencem v breme delodajalca za čas stavke izplača nadomestilo plače za dan
23. 1. 2013 v višini, kot da bi delali. 
11. Podpisani sindikati javnega sektorja naslednji dan po
podpisu tega sporazuma oziroma naslednji dan po podpisu sporazumov o reševanju
stavkovnih zahtev končajo stavkovne aktivnosti. Podpisniki sporazuma se
strinjajo, da bo v primeru ponovne stavke, ki bi bila posledica kršitve tega
sporazuma s strani Vlade RS, takšna stavka plačana. 
12. Vlada Republike Slovenije se zaveže, da bo takoj po
podpisu tega sporazuma pospešeno pričela s konstruktivnim razreševanjem
stavkovnih zahtev s sindikati, ki imajo poleg splošnih še svoje stavkovne
zahteve, ter bo skladno z zakonom o stavki sklenila sporazume o razrešitvi
stavkovnih zahtev, ki morajo biti objavljeni v Uradnem listu RS. 
13. Minister, pristojen za visoko šolstvo, do konca leta 2014
ne bo dajal soglasja k povečanju normativov za neposredno pedagoško obveznost. 
14. Ta sporazum se brez priloge objavi v Uradnem listu
Republike Slovenije.
Št. 0100-249/2013/3
Ljubljana, dne 20. maja 2013
EVA 2013-2030-0037
Vlada Republike Slovenije 
 
dr. Gregor Virant l.r. 
Minister 
za notranje zadeve in javno 
upravo 
 
Koordinacija stavkovnih 
odborov sindikatov javnega 
sektorja 
 
SINDIKAT VZGOJE, IZOBRAŽEVANJA, ZNANOSTI 
IN KULTURE SLOVENIJE 
Jelka Velički l.r. 
 
SINDIKAT VETERINARJEV SLOVENIJE – 
PERGAM 
Milan Štimec l.r. 
 
SINDIKAT DELAVCEV 
V VZGOJNI, IZOBRAŽEVALNI 
IN RAZISKOVALNI DEJAVNOSTI 
SLOVENIJE 
Bojan Hribar l.r. 
 
GLOSA – SINDIKAT KULTURE 
IN NARAVE 
SLOVENIJE 
Mitja Šuštar 
 
NI PODPISAL 
SINDIKAT DRŽAVNIH ORGANOV SLOVENIJE 
Frančišek Verk l.r. 
 
POLICIJSKI SINDIKAT 
SLOVENIJE 
Radivoj Uroševič 
 
NI PODPISAL 
SINDIKAT CARINIKOV 
SLOVENIJE 
Dušan Pečnik l.r. 
 
SINDIKAT ZDRAVSTVA 
IN SOCIALNEGA VARSTVA 
SLOVENIJE 
Zvonko Vukadinovič l.r. 
 
SINDIKAT DELAVCEV 
V ZDRAVSTVENI NEGI SLOVENIJE 
Jelka Mlakar l.r. 
 
KONFEDERACIJA SINDIKATOV 90 
SLOVENIJE 
Peter Majcen l.r. 
 
SINDIKAT POKLICNEGA GASILSTVA 
SLOVENIJE 
Aleksander Ogrizek 
 
NI PODPISAL 
NEODVISNI SINDIKAT DELAVCEV 
LJUBLJANSKE UNIVERZE 
dr. Tomaž Sajovic l.r. 
 
SINDIKAT KULTURNIH 
IN UMETNIŠKIH USTVARJALCEV RTV 
Peter Kosmač l.r. 
 
SIFARM – SINDIKAT FARMACEVTOV 
SLOVENIJE 
Damir Domjan l.r. 
 
SINDIKAT ZDRAVSTVA 
IN SOCIALNEGA SKRBSTVA 
SLOVENIJE 
Darinka Avguštiner l.r. 
 
SINDIKATI V ZDRAVSTVU SLOVENIJE – 
PERGAM 
Matija Cevc l.r. 
 
SINDIKAT DELAVCEV RADIODIFUZIJE 
SLOVENIJE
Tom Zalaznik l.r. 
 
SINDIKAT SOCIALNEGA ZAVAROVANJA 
SLOVENIJE 
Miran Raković l.r. 
 
SILMES – SINDIKAT 
LABORATORIJSKE MEDICINE 
SLOVENIJE 
Stane Tomšič l.r. 
 
SINDIKAT NOVINARJEV 
SLOVENIJE 
Iztok Jurančič 
 
NI PODPISAL 
SINDIKAT DELAVCEV PRAVOSODJA
SLOVENIJE 
Tomaž Virnik l.r. 
 
SINDIKAT CENTROV 
ZA SOCIALNO DELO – SINCE 07 – 
KSS PERGAM 
Perica Radonjič l.r. 
 
SINDIKAT SEVALCEV SLOVENIJE 
PERGAM 
Gregor Novak l.r. 
 
SORS – SINDIKAT OBČINSKIH REDARJEV 
SLOVENIJE 
Predrag Vasić l.r. 
 
SINDIKAT JAVNIH USLUŽBENCEV 
SLOVENIJE 
Marko Belavič l.r. 
 
SINDIKAT DELAVCEV
SURS
Aladar Belec l.r. 
 
VISOKOŠOLSKI SINDIKAT 
SLOVENIJE 
Marko Marinčič l.r.
 