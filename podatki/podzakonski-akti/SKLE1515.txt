I
Vlada Republike Slovenije ugotavlja, da je osnutek
lokacijskega načrta za odsek avtoceste Arja vas-Ločica pri Vranskem, ki gaje
izdelal Razvojni center Planiranje d.o.o. Celje pod št. 248/93 v oktobru 1993
pripravljen v skladu z usmeritvami dolgoročnega plana Republike Slovenije za
obdobje od leta 1986 do leta 2000, v skladu z družbenim planom Republike
Slovenije za obdobje od leta 1986 do leta 1990, v skladu z osnutkom sprememb in
dopolnitev prostorskih sestavin dolgoročnega plana občine Žalec za obdobje od
leta 1986 do leta 2000 in srednjeročnega družbenega plana občine Žalec za
obdobje od leta 1986 do leta 1990 ter v skladu z zakonom in je primeren za
javno razgrnitev.
II
Osnutek lokacijskega načrta iz prejšnje točke se pošlje
občini Žalec v javno razgrnitev in obravnavo. Izvršni svet Skupščine občine
Žalec poskrbi za izvedbo javne razgrnitve in za organizacijo javnih obravnav,
sočasno z javno razgrnitvijo in javno obravnavo osnutka sprememb in dopolnitev
prostorskih sestavin dolgoročnega plana in srednjeročnega družbenega plana
občine Žalec. Javna razgrnitev mora trajati najmanj 30 dni.
III
Po preteku javne razgrnitve oblikuje Izvršni svet Skupščine
občine Žalec stališča in predloge k osnutku lokacijskega načrta in jih pošlje
Ministrstvu za okolje in prostor; ta pripombe prouči in jih skupaj z
dopolnjenim osnutkom lokacijskega načrta predloži Vladi Republike Slovenije.
IV
Ta sklep začne veljati naslednji dan po objavi v Uradnem
listu Republike Slovenije.
Št. 350-04/93-4/1-8
Ljubljana, dne 14. oktobra 1993.
Vlada Republiki Slovenije
dr. Janez Drnovšek l. r. 
Predsednik