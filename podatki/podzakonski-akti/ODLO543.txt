1. člen
S tem odlokom se določa način oblikovanja
cen za izvajanje del in nalog vodnogospodarske javne službe.
2. člen
Pri oblikovanju cen izvajanja del in nalog
vodnogospodarske javne službe se upoštevajo naslednji elementi:
-       
material,
-       
strojne storitve,
-       
prevozi,
-       
plače po kolektivni pogodbi iz 6. člena tega odloka.
3. člen
Pri oblikovanju cen za izvajanje del in
nalog vodnogospodarske javne službe se uporabljajo splošni opisi k
standardiziranim opisom in normativom za vodnogospodarska dela, VGP Maribor,
februar 1989, ki so sestavni del tega odloka in so na vpogled pri Centru za
dokumentaristiko pri Ministrstvu za okolje in prostor.
4. člen
Porabljeni material se obračunava po
tekočih tržnih cenah, kar se dokazuje s predloženim računom.
Najugodnejšega dobavitelja se izbere na
podlagi cene materiala, kvalitete materiala in transportne razdalje po prilogi I,
ki je sestavni del tega odloka. (črtan)
5. člen
Cene strojnih storitev na uro in prevoznih
storitev se izračunavajo na podlagi kalkulacijskih elementov za oblikovanje cen
za strojne oziroma prevozne storitve v gradbeništvu, ki jih določa Gospodarska
zbornica Slovenije, Združenje za gradbeništvo in industrijo gradbenega
materiala ter na podlagi neposrednih primerjav in prilagoditev s cenami, ki
temeljijo na tržnih podatkih. 
Izhodiščne vrednosti cen strojnih in
prevoznih storitev sprejme Vlada Republike Slovenije do 31. decembra tekočega
leta za naslednje koledarsko leto.
6. člen
Osnovo za izračun plač določa kolektivna
pogodba za gospodarske javne službe na področju komunalnih dejavnosti in
vodnega gospodarstva. Pri tem se za vrednotenje del vodnogospodarske javne
službe uporabljajo relativna razmerja za delovna mesta in faktorji za plače
določeni v prilogi IV, ki je sestavni del tega odloka.
7. člen
Razlike v ceni za strojne storitve in
prevoze se obračunavajo z indeksom cen življenjskih potrebščin, ki ga objavlja
Statistični urad Republike Slovenije.
Za obračun razlik v ceni, ki izhajajo iz
usklajevanja plač, se uporabljajo določila kolektivne pogodbe.
Obračun razlike (za material, strojne
storitve, prevoze, plače) se izvrši vsakokrat v skupni vrednosti indeksa, ko ta
preseže pet odstotkov.
8. člen
Vsi materialni stroški, ki nastopajo pri
spremljanju stanja vodnega režima, zbiranju in obdelavi za vodnogospodarstvo pomembnih
podatkov so vključeni v faktorju na plače.
9. člen
Za spremljanje obračunavanja in plačevanja
del in nalog vodnogospodarske javne službe ter spremljanje in ugotavljanje razlik
v ceni iz 7. in 8. člena tega odloka, je pristojen upravni organ za varstvo
narave Ministrstva za okolje in prostor.

Priloga
I: Vrste materialov z razponom cen
Priloga
II: Strojne storitve na uro
Priloga
III: Transportna sredstva
Priloga
IV: Transportne razdalje
Priloga
V: Tarifni del oblikovanja cen za izvajanje del in nalog gospodarske javne
službe na področju vodnega gospodarstva

Odlok o cenah za obračunavanje del in nalog
vodnogospodarske javne službe (Uradni list RS, št. 57/97) vsebuje naslednjo končno določbo:
»11. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembah in dopolnitvah odloka cenah
za obračunavanje del in nalog vodnogospodarske javne službe (Uradni list RS,
št. 38/99) vsebuje naslednjo končno določbo:
»9. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembi odloka cenah za
obračunavanje del in nalog vodnogospodarske javne službe (Uradni list RS, št. 20/02) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.