o koncesijah za gospodarsko izkoriščanje talne vode iz gramoznice
Ivanci za namakanje kmetijskih zemljišč
1. člen
S to uredbo Vlada Republike Slovenije (v nadaljnjem besedilu:
vlada) določa pogoje za podelitev koncesije za gospodarsko izkoriščanje talne
vode z odvzemanjem iz gramoznice Ivanci (k.o. Ivanci, parc. št. 1257 in 1263)
za namakanje kmetijskih zemljišč (v nadaljnjem besedilu: koncesija). 
Koncesionar pridobi s koncesijo pravico odvzema vode, ki ne
presega vrednost 42 litrov na sekundo oziroma letne količine 84 tisoč kubičnih
metrov, ne glede na izdatnost natekanja talne vode v gramoznico Ivanci.
2. člen
Koncesionar lahko gospodarsko izkorišča talno vodo iz
gramoznice Ivanci izključno za namakanje območja namakalnih površin, ki ga
določa odredba o uvedbi namakanja na območju Občine Moravske Toplice (Uradni
list RS, št. 56/96).
3. člen
Koncesionar mora izpolnjevati naslednje pogoje: 
-       
da je pravna oseba, registrirana v Republiki Sloveniji, ali da je
fizična oseba, ki je državljan Republike Slovenije, 
-       
da ima z lastniki vseh kmetijskih zemljišč na namakalnem območju
sklenjeno pogodbo za dobavo vode za namakanje, 
-       
da ima pravico upravljanja primarnega omrežja namakalnega sistema na
namakalnem območju, 
-       
da je usposobljen za opravljanje dejavnosti iz prejšnjega člena, 
-       
da je lastnik zemljišč, na katerih so oziroma bodo zgrajeni odvzemni
objekti namakalnega sistema ali imetnik pravice uporabe na teh zemljiščih.
4. člen
Koncesionar mora poleg okoljevarstvenih pogojev po zakonu in
pogojev iz prejšnjega člena zagotoviti še: 
-       
ukrepe, da predvideni poseg v prostor ohrani obstoječe razmere v
največji možni meri, 
-       
ukrepe za upoštevanje urbanističnih, arhitektonskih in krajinskih
značilnosti ter sonaravnega urejanja pri oblikovanju objektov in naprav za
namakanje, 
-       
ukrepe za ohranjanje in varovanje naravne in kulturne dediščine v
največji možni meri, 
-       
ukrepe za opravljanje dejavnosti, ki je predmet koncesije tako, da ni
ogrožena substanca in naravna vloga vodnega vira, 
-       
ukrepe za nespremenjeno izvajanje pravice do izkoriščanja vodnega vira
drugih obstoječih uporabnikov, 
-       
ukrepe, da bo dejavnost gospodarskega izkoriščanja vodnega vira potekala
v okviru predpisanih standardov in normativov, 
-       
ukrepe v zvezi s sanacijo, vzpostavitvijo novega oziroma nadomestitvijo
prejšnjega stanja okolja po prenehanju koncesije, 
-       
ukrepe ravnanja za izpolnjevanje zahtev koncedenta v primerih višje
sile.
5. člen
Koncesionar nosi vse stroške v zvezi s koncesijo, ki bo
podeljena na podlagi te uredbe.
6. člen
Koncesija se podeli za dobo petnajstih let. 
Rok iz prejšnjega odstavka prične teči z dnem podpisa
koncesijske pogodbe. 
Koncesija se lahko podaljša na način in pod pogoji,
določenimi v koncesijski pogodbi.
7. člen
Koncesionar plačuje za koncesijo enkrat letno znesek za
celotno količino načrpane vode v višini 0,3 promila od povprečne prodajne cene
pitne vode iz vodooskrbnega sistema občine oziroma občin, v katerih je območje
namakanja. 
Plačilo za koncesijo se med državo in občino, na območju
katere se nahaja vodni vir, razdeli v razmerju 20:80 v korist države. 
Način obračunavanja in plačevanja se podrobneje določi v
koncesijski pogodbi. 
Prihodki iz drugega odstavka tega člena so vir občinskega
proračuna in proračuna Republike Slovenije.
8. člen
Koncesionar ima: 
-       
pravico do izključnega izkoriščanja tiste vodne količine, ki je predmet
koncesije in 
-       
druge pravice, določene v koncesijski pogodbi v skladu s to uredbo.
9. člen
Koncesija preneha: 
-       
s prenehanjem koncesijske pogodbe, 
-       
z odvzemom koncesije, 
-       
z odkupom koncesije. 
Pogoji in način prenehanja koncesije se podrobneje uredijo s
koncesijsko pogodbo.
10. člen
Po prenehanju koncesije preidejo v brezhibnem stanju v posest
koncedenta vsi objeki in naprave za zajem vode iz gramoznice Ivanci in objekti,
ki so zgrajeni na vodnem in priobalnem zemljišču gramoznice Ivanci, ki jih je
za koncedenta zgradil ali drugače pridobil koncesionar. 
Način prenosa objektov iz prejšnjega odstavka v posest
koncedenta se uredi s koncesijsko pogodbo.
11. člen
Za koncesionarja se brez javnega razpisa določi upravljalec
namakalnega sistema. 
Koncesionarja določi vlada z upravno odločbo.
12. člen
Medsebojna razmerja med koncedentom in koncesionarjem se
podrobneje uredijo s koncesijsko pogodbo. 
Koncesijsko pogodbo sklene v imenu koncedenta vlada. 
V primeru neskladja med to uredbo in koncesijsko pogodbo
veljajo določbe uredbe.
13. člen
Koncesionar je na podlagi odločbe o določitvi koncesionarja
upravičen pričeti oziroma nadaljevati vse upravne postopke povezane s posegom v
prostor in opravljati druge investitorske posle. 
Koncesionar mora v roku pet let od izdaje odločbe iz prvega
odstavka tega člena skleniti koncesijsko pogodbo.
14. člen
Nadzor nad izvajanjem koncesije izvršujejo pristojni
inšpekcijski organi.
15. člen
Koncesija se na podlagi 11. člena te uredbe podeli Pomurskemu
namakalnemu konzorciju.
16. člen
Ta uredba začne veljati petnajsti dan po objavi v Uradnem
listu Republike Slovenije.
Št. 324-04/96-3/1-8
Ljubljana, dne 7. novembra 1996.
Vlada Republike Slovenije
dr. Janez Drnovšek l. r. 
Predsednik