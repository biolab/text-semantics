1. člen
(namen)
Zaradi ugotavljanja navzočnosti,
preprečevanja vnosa in širjenja, določitve kraja in obsega razširjenosti in
zaradi zatiranja z namenom obvladovanja hmeljeve uvelosti, ki jo povzročata
glivi Verticillium albo‑atrum Reinke at Berthold in Verticillium dahliae
Klebahn (v nadaljnjem besedilu: hmeljeva uvelost), se izvaja spremljanje
zdravstvenega stanja hmelja in fitosanitarni ukrepi, določeni s tem
pravilnikom.
2. člen
(predmet nadzora)
Navzočnost hmeljeve uvelosti se ugotavlja
na gojenem hmelju, ukrepi pa veljajo za vse gostiteljske rastline na ogroženem
območju.
Gostiteljske rastline za hmeljevo uvelost
so:
-      
hmelj Humulus lupulus L.;
-      
gojene širokolistne rastline, zlasti: krompir (Solanum
tuberosum L.), paradižnik (Lycopersicon esculentum (L.) Karsten ex Farw.),
kumare (Cucumis sativus L.), lucerna (Medicago sativa L.), krmna,
rdeča in sladkorna pesa (Beta vulgaris L ssp. vulgaris), solata (Lactuca sativa
L.), navadni fižol (Phaseolus vulgaris L.) in zelje (Brassica oleracea) L.;
-       širokolistni pleveli, zlasti: pasja kamilica (Anthemis arvensis L.),
navadni plešec (Capsela bursa‑pastoris L.), bela
metlika (Chenopodium album L.), prava
kamilica (Matricaria chamomilla L. p. p. Matricaria recutita L.),
ozkolistni trpotec (Plantago lanceolata L.),
breskova dresen (Polygonum persicaria L.),
navadni grint (Senecio vulgaris L.), pasje zelišče
(Solanum nigrum L.),
navadni regrat (Taraxacum officinale Weber) in
mala kopriva (Urtica urens L.).
3. člen
(izrazi)
Izrazi, uporabljeni v tem pravilniku, pomenijo:
1.    
Brezvirusne sadike so sadilni material hmelja s certifikatom A, ki se pridobiva iz
brezvirusnih matičnih rastlin hmelja v zavarovanih prostorih.
2.    
Hmeljevina je
ostanek zelene mase rastlin hmelja po obiranju hmelja.
3.    
Hmeljišče je
strnjen nasad rastlin hmelja, ki ga obdeluje en imetnik, ki je vpisan v
evidenco pri hmeljni komisiji, v skladu s predpisi, ki urejajo ureditev trga s
hmeljem; vključuje površino, na kateri je žičnica ter obračališča in poti,
potrebne za obdelavo hmeljišča.
4.    
Karantenska premena je obdobje pridelave rastlin, ki niso gostiteljske rastline, v
času po uničenju okuženega hmeljišča do zasaditve novega hmeljišča.
5.    
Matično hmeljišče je mesto pridelave sadilnega materiala hmelja, kjer se pridobivajo
sadike s certifikatom B, ki ga potrdi pooblaščeni strokovni organ.
6.    
Nadzorovano območje je območje, na katerem so gostiteljske rastline in drugi
nadzorovani predmeti podvrženi fitosanitarnim ukrepom, z namenom preprečevanja
vnosa oziroma širjenja hmeljeve uvelosti.
7.    
Neokužena enota pridelave je enota pridelave sadilnega materiala hmelja oziroma matično
hmeljišče, ki ima status neokuženega mesta pridelave in predstavlja strnjeno
površino, na kateri je posajen hmelj istega letnika, sorte ter vrste sadilnega
materiala, v enakih sadilnih razdaljah ter po enakem sistemu napeljave vodil.
8.    
Neokuženo mesto pridelave je mesto pridelave na ogroženem območju, na katerem ni hmeljeve
uvelosti, kar je bilo dokazano s sistematičnim nadzorom in na katerem se tako
stanje tudi vzdržuje.
9.    
Ogroženo območje je del nadzorovanega območja, na katerem bi se hmeljeva uvelost ob
neupoštevanju fitosanitarnih ukrepov razširila in s tem povzročila večjo
gospodarsko škodo.
10. 
Okuženo območje
je del ogroženega območja, na katerem je hmeljeva uvelost navzoča v vsaj enem
hmeljišču in je pod uradnim nadzorom v skladu s tem pravilnikom.
11. 
Pooblaščeni strokovni organ je organ, ki potrdi matično hmeljišče na podlagi zapisnika o
pregledu na sortno čistost in zdravstveno stanje, ki ga izda izvajalec javne
službe.
12. 
Pošiljke rastlin so pošiljke sadilnega materiala in drugih delov rastlin hmelja,
razen storžkov.
13. 
Rastna doba je
obdobje aktivne rasti hmelja in drugih gostiteljskih rastlin na območju.
14.  Varovalni pas
je območje, ki obdaja neokuženo enoto pridelave sadilnega materiala hmelja, v
katerem se izvajajo fitosanitarni ukrepi z namenom preprečevanja širjenja
hmeljeve uvelosti.
4. člen
(nadzorovano območje)
Območje Republike Slovenije je nadzorovano
območje za hmeljevo uvelost, na katerem se vzdržujejo neokužena mesta pridelave
oziroma neokužene enote pridelave sadilnega materiala hmelja.
5. člen
(ogroženo območje)
Zaradi hmeljeve uvelosti se štejejo za
ogrožena območja:
-      
hmeljišča in
-      
zemljišča, ki neposredno mejijo na hmeljišča,
na območjih iz Priloge 1, ki je sestavni del tega pravilnika, in
-      
zemljišča, ki jih obdeluje imetnik hmeljišč.
6. člen
(okuženo območje)
Deli ogroženih območij, kjer je bila potrjena
navzočnost hmeljeve uvelosti, se štejejo za okužena območja. Okužena območja so
navedena v Prilogi 2, ki je sestavni del tega pravilnika.
7. člen
(sistematični nadzor)
Na ogroženih območjih iz prve in druge
alinee 5. člena tega pravilnika se izvaja sistematični
nadzor hmeljeve uvelosti v skladu z letnim programom iz 21. člena tega
pravilnika.
Sistematični nadzor vključuje ugotavljanje
zdravstvenega stanja hmelja in v primeru potrjene okužbe odrejanje ukrepov iz
13. člena tega pravilnika.
Ugotavljanje zdravstvenega stanja hmelja
obsega vizualne preglede, vzorčenje in laboratorijsko testiranje.
Ukrepi se lahko nanašajo tudi na ogrožena
območja iz tretje alinee 5. člena tega pravilnika.
II. UGOTAVLJANJE ZDRAVSTVENEGA STANJA
8. člen
(pregledi)
Vizualne preglede opravlja pooblaščeni
izvajalec javne službe zdravstvenega varstva rastlin na Inštitutu za
hmeljarstvo in pivovarstvo Žalec (v nadaljnjem besedilu: izvajalec javne
službe), in sicer vsaj enkrat v rastni dobi in vsaj enkrat v času 30 dni pred
spravilom hmelja na vseh:
-      
okuženih območjih,
-      
matičnih hmeljiščih s pripadajočimi varovalnimi
pasovi,
-      
neokuženih mestih oziroma neokuženih enotah
pridelave, ki so prijavljena za sajenje matičnega hmeljišča v skladu s tretjim
odstavkom 20. člena tega pravilnika ter
-      
neokuženih mestih pridelave brezvirusnih sadik.
Ob sumu na okužbo s hmeljevo uvelostjo je
potrebno v hmeljišču odvzeti vsaj en vzorec trte rastline hmelja zaradi
laboratorijske analize. Vzorec je uraden, če ga odvzame izvajalec javne službe
ali fitosanitarni inšpektor in o tem napiše zapisnik.
Pregled iz druge in četrte alinee prvega
odstavka tega člena se šteje za obvezen zdravstveni pregled sadilnega
materiala. Če je ob tem vzet uradni vzorec, sta v času trajanja laboratorijske
analize prepovedana premeščanje in uporaba sadilnega materiala. V primeru
potrditve hmeljeve uvelosti, se sadilni material uniči na način, kot ga določa
prvi odstavek 14. člena tega pravilnika. Če je izvor okuženega sadilnega
materiala matično hmeljišče, nad njim pričnejo veljati določbe 20. člena tega
pravilnika.
Ne glede na določbe prvega odstavka tega
člena lahko fitosanitarni inšpektor opravi inšpekcijski pregled naključno,
kadarkoli in kjerkoli, da se zagotovi zdravstveno varstvo hmelja.
9. člen
(znamenja okužbe)
Na okužbo s hmeljevo uvelostjo se sumi, če
so na hmelju katera od naslednjih znamenj:
-      
primarni listi začnejo rumeneti, kar se
stopnjuje v nekroze na robovih in med žilami listov; robovi listov se obrnejo
navzgor, prizadeti listi pa ob dotiku odpadejo;
-      
ob nadaljnjem razvoju obolenja ovenijo stranski
poganjki s storžki; listi se posušijo in odpadejo, storžki pa se posušijo in
ostanejo na rastlini;
-      
ob prerezu obolele trte v spodnji tretjini
rastline je vidno nekrotično prevajalno tkivo;
-      
pri manj patogenih sevih se trte odebelijo,
skorja postaja premajhna, poka in postane hrapava; debeljenje trt poteka od tal
navzgor, vendar le v spodnji polovici rastline;
-      
pri bolj patogenih sevih se trte ne odebelijo
oziroma se trte odebelijo le mestoma;
-      
pri manj patogenih sevih obolele rastline ne
odmrejo, naslednjo rastno dobo lahko normalno odganjajo, pojav znamenj pa je
odvisen od ekoloških razmer;
-      
pri bolj patogenih sevih obolele rastline
odmrejo v času ene ali dveh rastnih dob, znamenja pa se pojavijo neodvisno od
ekoloških razmer;
-      
znamenja se pojavijo na posamičnih rastlinah
hmelja in se nato širijo od tal navzgor po rastlini ter na sosednje rastline v
smeri obdelave hmeljišča, v manjši meri pa tudi v sosednje vrste.
10. člen
(pregledi in laboratorijsko testiranje)
Če pri vizualnem pregledu hmelja izvajalec
javne službe ali fitosanitarni inšpektor posumi, da gre za okužbo s hmeljevo
uvelostjo, odvzame vzorce rastlin in jih pošlje na testiranje v laboratorij
Inštituta za hmeljarstvo in pivovarstvo Žalec. Stroške odvzema in
laboratorijskega testiranja uradnega vzorca nosi imetnik hmeljišča, razen za
vzorce v skladu z letnim programom iz 21. člena tega pravilnika.
Hmeljišče se šteje za okuženo, če se z
laboratorijsko analizo potrdi vsaj ena okužena rastlina hmelja.
Hmeljišče se ne šteje več za okuženo po
preteku štirih rastnih dob brez ugotovitve navzočnosti hmeljeve uvelosti
oziroma po preteku karantenske premene.
11. člen
(splošni ukrepi)
V primeru potrjene okužbe s hmeljevo
uvelostjo izvajalec javne službe takoj obvesti fitosanitarnega inšpektorja, ki
odredi ukrepe iz 13. člena tega pravilnika.
Če se med pregledi iz 8. člena tega
pravilnika ugotovi, da obstaja nevarnost za širjenje hmeljeve
uvelosti oziroma da niso izpolnjeni pogoji, predpisani po tem pravilniku, fitosanitarni inšpektor odredi ukrepe v skladu s predpisi, ki
urejajo zdravstveno varstvo rastlin.
12. člen
(dolžnosti imetnikov na ogroženem območju)
Imetniki hmeljišč na ogroženem območju so
dolžni:
-      
rastline hmelja med rastno dobo redno
pregledovati in ob sumu, da so okužene s hmeljevo uvelostjo, o tem takoj
obvestiti fitosanitarnega inšpektorja in izvajalca javne službe;
-      
skrbeti za redno čiščenje in razkuževanje
orodja, mehanizacije, traktorskih koles, obutve in ostale opreme, ki se
uporablja v hmeljiščih.
Imetniki mehanizacije, ki opravljajo
storitve za imetnike hmeljišč na ogroženem območju, so dolžni:
-      
ob sumu, da so zasledili s hmeljevo uvelostjo
okužene rastline, o tem takoj obvestiti imetnika hmeljišča in fitosanitarnega
inšpektorja oziroma izvajalca javne službe;
-      
skrbeti za redno čiščenje ostankov rastlin in
zemlje s strojev in koles;
-      
mehanizacijo obvezno temeljito mehansko
očistiti in razkužiti pred vsakim premikom iz enega hmeljišča v drugo;
-      
upoštevati način obdelave hmeljišč na okuženih
območjih kot ga določa 17. člen tega pravilnika.
Vračanje sveže hmeljevine nazaj v hmeljišča
je prepovedano.
Vračanje hmeljevine z okuženega območja nazaj
v hmeljišča je prepovedano.
III. UKREPI V OKUŽENEM HMELJIŠČU
13. člen
(okuženo hmeljišče)
V primeru laboratorijsko potrjene okužbe
hmeljišča s hmeljevo uvelostjo fitosanitarni inšpektor odredi:
-      
uničenje posamičnih žarišč okuženih rastlin
hmelja in rastlin v krogu s polmerom 3 m od žarišča v skladu s 14. členom tega
pravilnika ali
-      
uničenje celotnega hmeljišča na podlagi
strokovnega mnenja izvajalca javne službe v skladu s 15. členom tega pravilnika;
-      
izvajanje ukrepov v skladu s 16. členom tega
pravilnika;
-      
prepoved pridelovanja sadilnega materiala
hmelja na okuženem hmeljišču.
V primeru laboratorijsko potrjene okužbe
hmeljišča s hmeljevo uvelostjo lahko fitosanitarni inšpektor dovoli spravilo
pridelka pod pogojem, da:
-      
so jasno označene meje okuženega hmeljišča in
nameščeni opozorilni napisi, da je prepovedan vstop nepooblaščenim osebam;
-      
imetniki upoštevajo ukrepe iz 17. člena tega
pravilnika;
-      
imetnik redno tedensko pregleduje okuženo
hmeljišče vse do konca spravila;
-      
imetnik ob spravilu hmelja upošteva ukrepe iz
18. člena tega pravilnika.
V primeru okužbe hmeljišča, ki predstavlja
del strnjenih hmeljišč v isti žičnici, lahko fitosanitarni inšpektor odredi na
predlog izvajalca javne službe v soglasju s predstojnikom Uprave Republike
Slovenije za varstvo rastlin in semenarstvo za neokužena hmeljišča enake
ukrepe, kot veljajo za okužena hmeljišča.
14. člen
(uničenje posameznih okuženih rastlin)
V rastni dobi mora imetnik sproti uničevati
posamezne okužene rastline. Okužene rastline imetnik izkoplje skupaj s
podzemnim delom in uniči s sežigom v okuženem hmeljišču ali z dovoljenjem
fitosanitarnega inšpektorja na drugem primernem mestu oziroma jih odpelje na
najbližjo primerno deponijo.
Morebitne ponovno vznikle poganjke okužene
rastline mora imetnik poškropiti z neselektivnim sistemičnim herbicidom na
podlagi glifosata.
15. člen
(uničenje okuženega hmeljišča)
Uničenje okuženega hmeljišča pomeni
škropljenje rastlin hmelja z neselektivnim sistemičnim herbicidom. Tako uničene
rastline je dovoljeno izkopati po preteku najmanj 14 dni. Izkopane rastline
morajo imetniki odstraniti v skladu s prvim odstavkom 14. člena tega
pravilnika.
Uničenje okuženega hmeljišča je lahko
delno, in sicer na delu hmeljišča, kjer so skoncentrirana žarišča iz prve alinee
prvega odstavka 13. člena tega pravilnika, če to
dopuščajo druge razmere.
16. člen
(karantenska premena)
Na uničenih hmeljiščih je prepovedano
gojenje gostiteljskih rastlin iz prve in druge alinee drugega odstavka
2. člena tega pravilnika za štiri rastne dobe.
Na uničenih hmeljiščih, ki jih želi imetnik
obnoviti, je obvezna štiriletna karantenska premena z žiti ali travami.
V času karantenske premene mora imetnik
redno uničevati ponovno vznikle poganjke rastlin hmelja v skladu z drugim
odstavkom 14. člena tega pravilnika in zatirati
širokolistne plevele iz 2. člena tega pravilnika.
Ob neupoštevanju ali nepravilnem izvajanju
karantenske premene lahko fitosanitarni inšpektor na podlagi strokovnega mnenja
izvajalca javne službe odredi podaljšanje karantenske premene.
Na hmeljiščih, ki so bila okužena s
hmeljevo uvelostjo, je dovoljeno po preteku karantenske premene saditi
sadike s certifikatom B v skladu s predpisi, ki urejajo sortno listo.
17. člen
(dolžnosti imetnikov na okuženem območju)
Imetniki okuženih hmeljišč in imetniki
hmeljišč, ki neposredno mejijo na okužena hmeljišča, so dolžni:
-      
rastline hmelja med rastno dobo redno
pregledovati in ob sumu, da so okužene s hmeljevo uvelostjo, o tem takoj
obvestiti fitosanitarnega inšpektorja in izvajalca javne službe;
-      
skrbeti za redno čiščenje in razkuževanje
orodja, mehanizacije, traktorskih koles, obutve in ostale opreme, pred vsakim
premikom iz hmeljišča ali njive na drugo lokacijo;
-      
upoštevati vrstni red obdelave hmeljišč na
način, da se najprej obdelajo neokužena hmeljišča in šele na koncu okužena
hmeljišča;
-      
skrbeti za redno zatiranje širokolistnih
plevelov iz 2. člena tega pravilnika.
Imetniki zemljišč, ki neposredno mejijo na
okužena hmeljišča, so dolžni:
-      
skrbeti za redno čiščenje in razkuževanje
orodja, mehanizacije, traktorskih koles, obutve in ostale opreme po obdelavi
teh zemljišč in pred vsakim premikom na drugo lokacijo;
-      
upoštevati vrstni red obdelave, da se najprej
obdelajo druga zemljišča;
-      
skrbeti za redno zatiranje širokolistnih
plevelov iz 2. člena tega pravilnika o
Premeščanje pošiljk rastlin in zemlje z
okuženega območja v ostalo ogroženo območje iz Priloge 1 je prepovedano.
18. člen
(spravilo hmelja z okuženih hmeljišč)
Ob obiranju hmelja na okuženih območjih
fitosanitarni inšpektor na predlog izvajalca javne službe odredi naslednje
ukrepe:
-      
pripravo in izvedbo prevozov pošiljk na način,
ki preprečuje trošenje in odnašanje hmelja;
-      
skrb za redno čiščenje in razkuževanje orodja,
mehanizacije, traktorskih koles, obutve in ostale opreme, ki je prišla v stik s
hmeljevino z okuženega hmeljišča in pred vsakim premikom iz enega hmeljišča v
drugo;
-      
termično obdelavo mehansko zdrobljene
hmeljevine ob obiralnem stroju ali na ustrezni deponiji na način iz 19. člena
tega pravilnika oziroma termično obdelavo nerazrezane hmeljevine s sežigom na
okuženem hmeljišču ali na ustrezni lokaciji;
-      
ureditev izmeta hmeljevine na obiralnem stroju
na način, ki preprečuje raznašanje hmeljevine.
V primeru, da ob spravilu ni zagotovljeno
ločevanje hmeljevine z okuženih hmeljišč od ostale hmeljevine, se z vso
hmeljevino ravna v skladu s prejšnjim odstavkom in četrtim odstavkom 12. člena
tega pravilnika.
19. člen
(termična razgradnja hmeljevine z
okuženega hmeljišča)
Za namen termične obdelave mehansko
zdrobljene hmeljevine imetnik uredi deponijo hmelja tako, da je višina in
širina sveže nasutega kupa večja od 2 m. Takoj po nasutju se deponijski kup
prekrije s folijo, da se zagotovi segrevanje tudi na površini kupa in da se
prepreči raznašanje hmeljevine z vetrom.
V primeru prevoza mehansko zdrobljene
hmeljevine na oddaljeno deponijo mora imetnik ob izmetu hmeljevine iz
obiralnega stroja zagotoviti neposredno odlaganje na prevozno sredstvo na
način, da se prepreči raznašanje hmeljevine.
Hmeljevino z okuženega hmeljišča je po
termični razgradnji dovoljeno odvažati po preteku enega meseca na zemljišča
izven ogroženega območja, ki so oddaljena najmanj 1 km od hmeljišč in kjer ne
pridelujejo gostiteljskih rastlin. Za termično razgradnjo se šteje tudi
kompostiranje.
Na lokacijah, kjer se je razgrajevala,
kompostirala, sežigala in odlagala hmeljevina z okuženega hmeljišča, ni
dovoljeno pridelovanje hmelja in ostalih gojenih gostiteljskih rastlin za dobo
5 let.
20. člen
(matično hmeljišče)
Pooblaščeni strokovni organ potrdi
hmeljišče, ki je zasajeno z brezvirusnimi sadikami kot matično hmeljišče, če se
s pregledi in laboratorijskim testiranjem ugotovi, da ustreza določbam
predpisov, ki urejajo zdravstveno varstvo rastlin in sadilni material. (prenehal
veljati)
Za matično hmeljišče je obvezen 250 m širok varovalni pas. (prenehal
veljati)
Imetnik prijavi lokacijo sajenja novega
matičnega hmeljišča izvajalcu javne službe do 30. aprila eno leto pred
zasaditvijo. Fitosanitarni inšpektor dovoli zasaditev matičnega hmeljišča na
predlog izvajalca javne službe, če na predvideni lokaciji in v varovalnem pasu
v zadnjih štirih rastnih dobah ni bila potrjena okužba s hmeljevo uvelostjo. (prenehal
veljati)
Imetnik prijavi obstoječe matično hmeljišče
izvajalcu javne službe vsako leto do 30. aprila. Izvajalec na podlagi vizualnih
pregledov oziroma laboratorijskega testiranja izda potrdilo, na podlagi
katerega je v tej in naslednji rastni dobi dovoljeno nabiranje sadilnega
materiala. V primeru potrjene okužbe v matičnem hmeljišču fitosanitarni
inšpektor na predlog izvajalca javne službe prepove nabiranje sadilnega
materiala, dokler se v vsaj štirih zaporednih rastnih dobah ne dokaže
odsotnosti okužbe.
Na okuženem območju pooblaščeni strokovni
organ ne more potrditi hmeljišča kot matično hmeljišče, če so bila ugotovljena
znamenja iz pete in sedme alinee 9. člena tega pravilnika.
Imetniku, pri katerem je bila ugotovljena
okužba s hmeljevo uvelostjo v varovalnem pasu matičnega hmeljišča, pooblaščeni
strokovni organ znova potrdi matično hmeljišče, če se v treh rastnih dobah ne
ugotovi okužba s hmeljevo uvelostjo v matičnem hmeljišču.
Iz upravnih enot savinjskega območja ni
dovoljen prenos sadilnega materiala s certifikatom B v ostala ogrožena območja.
IV. EVIDENCE, LETNI PROGRAM IN ODŠKODNINA
21. člen
(evidence in letni program)
Uprava Republike Slovenije za varstvo
rastlin in semenarstvo (v nadaljnjem besedilu: uprava) je pristojna za
zagotavljanje izvajanja tega pravilnika.
Uprava vodi evidenco o obsegu ugotovljene
okužbe s hmeljevo uvelostjo in o okuženih mestih oziroma enotah pridelave na
podlagi podatkov, ki jih zagotavlja izvajalec javne službe.
Izvajalec javne službe redno zagotavlja
podatke iz 6., 10., 13., 14., 15., 16. in 18. člena tega pravilnika vsaj glede na čas, lokacijo in imetnika po enotah hmeljišč v obdelavi.
Podatki so sestavni del evidence pri hmeljni komisiji.
Uprava odobri letni program sistematičnega
nadzora, pripravljen na podlagi raziskovalnih spoznanj, statističnih načel in
biologije hmeljeve uvelosti, ki ga predloži izvajalec javne službe zlasti za
število, izvor, način in čas zbiranja vzorcev za ugotavljanje zdravstvenega
stanja hmelja oziroma okužb s hmeljevo uvelostjo.
22. člen
(odškodnina)
Stroške uničenja po tem pravilniku nosi imetnik hmeljišča. Imetnik hmeljišča je upravičen do
odškodnine za uničene rastline, če je izvedel vse ukrepe, predpisane s tem
pravilnikom.
23. člen
(izjeme)
Uprava lahko dovoli odstopanje od ukrepov,
navedenih v tem pravilniku, zaradi raziskovalnih ali
znanstvenih razlogov in žlahtnjenja, pod pogojem, da se izvedejo vsi ukrepi, ki
zagotavljajo nadzor nad hmeljevo uvelostjo in preprečujejo njeno širjenje.

Priloga 1: Seznam upravnih enot ogroženih območij
zaradi hmeljeve uvelosti.
Priloga 2: Okužena območja v Republiki Sloveniji, kjer
je bila potrjena navzočnost hmeljeve uvelosti, razdeljena po katastrskih
občinah.

Odredba o ukrepih za preprečevanje širjenja in
zatiranje hmeljeve uvelosti ki jo povzročata glivi Verticillium alboatrum
Reinke at Berthold in Verticillium dahliae Klebahn (Uradni list RS,
št. 65/01)
vsebuje naslednji prehodni in končni določbi:
»V. PREHODNI IN KONČNI DOLOČBI
24. člen
(pristojni
organ)
Do ustanovitve uprave opravlja naloge
uprave po tej odredbi Ministrstvo za kmetijstvo, gozdarstvo in prehrano.
25. člen
(veljavnost)
Ta odredba začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah odredbe
o ukrepih za preprečevanje širjenja in zatiranje hmeljeve uvelosti ki jo
povzročata glivi Verticillium alboatrum Reinke at Berthold in Verticillium
dahliae Klebahn (Uradni list RS, št. 117/02) spreminja 24. člen odredbe tako,
da se glasi:
»24. člen
(pristojni
organ)
Do ustanovitve uprave opravlja naloge
uprave po tem pravilniku Ministrstvo za kmetijstvo,
gozdarstvo in prehrano.«;
spreminja 25. člen odredbe tako, da se glasi:
»25. člen
(veljavnost)
Ta pravilnik začne
veljati naslednji dan po objavi v Uradnem listu Republike Slovenije.«;
ter vsebuje naslednjo končno določbo:
»9. člen
(uveljavitev pravilnika)
Ta pravilnik začne
veljati naslednji dan po objavi v Uradnem listu Republike Slovenije.«.

Pravilnik o trženju razmnoževalnega materiala
in sadik hmelja (Uradni list RS, št. 31/04) vsebuje naslednjo končno določbo:
»27.
člen
(začetek veljavnosti)
Ta pravilnik začne veljati štirinajsti dan
po objavi v Uradnem listu Republike Slovenije.«.