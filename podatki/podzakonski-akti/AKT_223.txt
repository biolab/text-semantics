1.     
Podjetje Telekom Slovenije, p.o. je vpisano v register pravnih oseb pri
Okrožnem sodišču v Ljubljani pod vložno številko 1/24624/00.
2.     
Upravni odbor je na seji dne 21. 12. 1995 sprejel program lastninskega
preoblikovanja, ki ga je dne 26. 4. 1996 in 11. 12. 1996 dopolnil.
3.     
Podjetje je z otvoritveno bilanco na dan 1. 1. 1995 ugotovilo nominalno
vrednost družbenega kapitala v višini 86.711,935.000 SIT. Zaradi oblikovanja
rezerv v višini 24,63% kapitala, kar znaša 21.357,155.000 SIT, je osnovni kapital
65.354,780.000 SIT.
Delež Republike
Slovenije (v nadaljnjem besedilu: ustanovitelj) znaša 48.302,790.000 SIT
osnovnega kapitala, kar predstavlja 73,91%. Za lastninsko preoblikovanje ostane
podjetju 17.051,990.000 SIT osnovnega kapitala.
Nominalna vrednost delnice znaša
10.000 SIT.
Prodajna cena delnice znaša 13.268 SIT.
4.     
Podjetje izdaja delnice v naslednji strukturi in vrednosti:
- 
870.502 navadnih delnic z oznako A, namenjenih prenosu na sklade (na
podlagi 22. člena zakona o lastninskem preoblikovanju podjetij, v nadaljevanju:
ZLPP),
- 
278.171 navadnih delnic z oznako B, namenjenih za interno razdelitev (na
podlagi 23. člena ZLPP),
- 
37.460 navadnih delnic z oznako C, namenjenih za notranji odkup in z
gotovino že odkupljenih od Slovenske razvojne družbe (na podlagi 25. člena
ZLPP),
- 
196.293 navadnih delnic z oznako D, namenjenih za notranji odkup in s
presežkom lastniških certifikatov in potrdil na podlagi 25.a člena ZLPP že
odkupljenih od Slovenske razvojne družbe (na podlagi 25. člena ZLPP),
- 
322.773 navadnih delnic z oznako E, namenjenih za notranji odkup in še
niso odkupljene od Slovenske razvojne družbe (na podlagi 25. člena ZLPP), 
- 
4.830.279 navadnih delnic z oznako G, ki glasijo na Republiko Slovenijo.
Ena izmed navadnih
delnic z oznako G, ki jih prejme ustanovitelj, postane v skladu z zakonom, ki
ureja privatizacijo državne lastnine, delnica posebnega razreda (zlata
delnica), ki bo poleg pravic, ki izhajajo iz navadne delnice, dajala svojemu
imetniku tudi pravice, določene z zakonom.
5.     
Podjetje je v obliki začasnic preneslo na:
- 
Kapitalski sklad pokojninskega in invalidskega zavarovanja 358.942
navadnih delnic z oznako A, serijske številke od 1 do 170.520 in serijske
številke od 1,516.778 do 1,705.199 v skupni nominalni vrednosti 3.589,420.000 SIT,
kar predstavlja 21,05% osnovnega kapitala, namenjenega lastninskemu
preoblikovanja po ZLPP,
- 
Slovenski odškodninski sklad 170.520 navadnih delnic z oznako A,
serijske številke od 170.521 do 341.040 v skupni nominalni vrednosti
1.705,200.000 SIT, kar predstavlja 10% osnovnega kapitala, namenjenega
lastninskemu preoblikovanju po ZLPP, 
- 
Slovensko razvojno družbo 341.040 navadnih delnic z oznako A, serijske
številke od 341.041 do 682.080 v skupni nominalni vrednosti 3.410,400.000 SIT,
kar predstavlja 20% osnovnega kapitala, namenjenega lastninskemu preoblikovanju
po ZLPP.
Podjetje je upravičencem
iz interne razdelitve na podlagi zbranih lastniških certifikatov in potrdil po
25.a členu ZLPP kot kupnino za delnice z oznako B izdalo potrdila za 278.171
delnic, serijske številke od 682.081 do 960.251 v skupni nominalni vrednosti
2.781,710.000 SIT, kar predstavlja 16,31% osnovnega kapitala, namenjenega
lastninskemu preoblikovanju po ZLPP.
Podjetje je v
obliki začasnic preneslo na Slovensko razvojno družbo 556.526 delnic z oznako
E, serijske številke od 960.252 do 1,516.777 v skupni nominalni vrednosti 5.565,260.000
SIT, kar predstavlja 32,64% osnovnega kapitala, namenjenega lastninskemu
preoblikovanju po ZLPP, zaradi njihove prodaje udeležencem notranjega odkupa. Po
izvršenem plačilu delnic notranjega odkupa s presežkom lastniških certifikatov
in potrdil po 25.a členu ZLPP, se delnice z oznako E spremenijo v delnice z
oznako D, pri plačilu z denarjem pa v delnice z oznako C.
6.     
Struktura delničarjev v času sprejema tega akta in ob vpisu lastninskega
preoblikovanja v sodni register je naslednja:
- 
Slovenski odškodninski sklad 170.520 delnic v skupni nominalni vrednosti
1.705,200.000 SIT (2,61%),
- 
Kapitalski sklad pokojninskega in invalidskega zavarovanja 358.942
delnic v skupni nominalni vrednosti 3.589,420.000 SIT (5,49%),
- 
Slovenska razvojna družba 663.813 delnic v skupni nominalni vrednosti
6.638,130.000 SIT (10,16%),
- 
Udeleženci notranjega odkupa 233.753 delnic v skupni nominalni vrednosti
2.337,530.000 SIT (3,57%),
- 
Upravičenci interne razdelitve 278.171 delnic v skupni nominalni
vrednosti 2.781,710.000 SIT (4,26%),
- 
Republika Slovenija 4.830.279 delnic v skupni nominalni vrednosti
48.302,790.000 SIT (73,91%).
7.     
Za prve člane nadzornega sveta z mandatom do prve skupščine po vpisu
lastninskega preoblikovanja v sodni register se imenujejo:
- 
dr. Matija Škof,
- 
Metod Logar,
- 
Miloš Kovačič,
- 
Ivan Bergoč,
- 
Boris Hadalin,
- 
Emila Osterca,
- 
Anton Kastelic,
- 
Bojan Mivšek,
- 
Edko Pribac,
- 
Darja Senica.
8.     
Lastninsko preoblikovanje podjetja je končano, ko so vpisane oziroma
prenesene vse delnice, ki predstavljajo osnovni kapital javnega podjetja v
skladu s programom lastninskega preoblikovanja in velja z dnem vpisa
preoblikovanja v sodni register.

Akt o lastninskem preoblikovanju podjetja
Telekom Slovenije, p.o. (Uradni list RS, št. 11/98) vsebuje naslednjo končno določbo:
»9. Ta akt začne veljati naslednji dan po
objavi v Uradnem listu Republike Slovenije.«.

Spremembe in dopolnitve akta o lastninskem
preoblikovanju podjetja Telekom Slovenije, p.o. (Uradni list RS, št. 15/98) vsebujejo naslednjo končno
določbo:
»4. Te spremembe in dopolnitve začnejo
veljati naslednji dan po objavi v Uradnem listu Republike Slovenije.«.