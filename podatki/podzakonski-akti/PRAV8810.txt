1. člen
S tem pravilnikom se podrobneje opredelijo zdravilski sistemi
in zdravilske metode, postopki evidentiranja, priznavanja in nadzora nad
zdravilskimi sistemi in zdravilskimi metodami, ki se uvajajo v zdravilsko dejavnost.
Ta pravilnik ne ureja metod, ki so samo sprostitvene ali
diagnostične ali delujejo preventivno oziroma izhajajo iz določenega
življenjskega sloga posameznika.
2. člen
Pri izvajanju zdravilske dejavnosti se poleg zdravilskih
sistemov, določenih v prvi, drugi in tretji alinei prvega odstavka 4. člena
Zakona o zdravilstvu (Uradni list RS, št. 94/07; v nadaljnjem besedilu: zakon)
uporabljajo tudi naslednji zdravilski sistemi:
-       
unani-perzijsko tradicionalno zdravilstvo;
-       
tradicionalno tibetansko zdravilstvo;
-       
antropozofija;
-       
osteopatija.
3. člen
Zdravilske metode so zaključeni teoretično in praktično
utemeljeni postopki zdravilstva za vzdrževanje in dvigovanje ravni zdravja ter
imajo izdelan način teoretičnega in praktičnega pridobivanja, preverjanja in
potrjevanja znanja.
Zdravilske metode ne morejo nositi imen zdravilskih sistemov.
Zdravilske metode so glede na temeljni način izvajanja in
kakor so navedene v drugem odstavku 4. člena zakona natančneje opredeljene v
Prilogi tega pravilnika.
4. člen
Oseba, ki predlaga, da se določena metoda podrobneje opredeli
kot zdravilski sistem ali zdravilska metoda (v nadaljnjem besedilu:
predlagatelj), na Zdravilsko zbornico naslovi vlogo, v kateri navede naslednje
podatke o metodi:
1.     
naziv in definicija zdravilskega sistema oziroma zdravilske metode;
2.     
kratek opis zdravilskega sistema ali zdravilske metode;
3.     
opis način izvajanja zdravilskega sistema ali zdravilske metode;
4.     
učni program in učno gradivo za zdravilski sistem ali zdravilsko metodo;
5.     
navedba izobraževalnih središč v Sloveniji, Evropi ali drugje v svetu;
6.     
literatura o zdravilskem sistemu ali zdravilski metodi;
7.     
število izvajalcev tega zdravilskega sistema oziroma zdravilske metode v
Republiki Sloveniji, obstoječa strokovna združenja izvajalcev.
5. člen
Zdravilska zbornica pošlje vlogo iz prejšnjega člena v
obravnavo strokovnemu zdravilskemu odboru pri Zdravilski zbornici, ki mora v 30
dneh o njej dati obrazloženo mnenje. V mnenju navede:
-       
da se metodo uvrsti v določen zdravilski sistem ali zdravilsko metodo,
-       
da se metode ne more uvrstiti v določen zdravilski sistem ali zdravilsko
metodo,
-       
da metoda ni dovolj obrazložena in da se mora dopolniti.
Zdravilska zbornica na podlagi pridobljenega mnenja metodo
uvrsti med zdravilske sisteme ali zdravilske metode iz tega pravilnika ali predlagatelja
obvesti o ne uvrstitvi metode med zdravilske sisteme ali zdravilske metode ter
navede razloge za tako odločitev.
Če metoda ni dovolj obrazložena, Zdravilska zbornica
predlagatelja pozove k dopolnitvi vloge. Po prejemu dopolnitve vloge, jo ponovno
pošlje strokovnemu zdravilskemu odboru Zdravilske zbornice, ki mora o njej v 30
dneh dati obrazloženo mnenje.
6. člen
Zdravilska zbornica vodi seznam zdravilskih sistemov in
zdravilskih metod, v katerem se vodijo podatki iz 4. člena tega pravilnika.
7. člen
Nadzor nad zdravilskimi sistemi in zdravilskimi metodami
izvaja Zdravilska zbornica, ki pri nadzoru preverja:
1.     
ali je zdravilski sistem ali zdravilska metoda že uvrščena na seznam
zdravilskih sistemov in zdravilskih metod,
2.     
ali v skladu z medicinsko doktrino zdravilski sistem ali zdravilska
metoda ni del zdravstvene dejavnosti,
3.     
ali se zdravilski sistem ali zdravilska metoda izvaja skladno z vlogo iz
4. člena tega pravilnika, na podlagi katere se je zdravilski sistem ali
zdravilska metoda uvrstila v seznam zdravilskih sistemov in zdravilskih metod,
4.     
ali se zdravilski sistem ali zdravilska metoda izvaja v skladu z
zdravilskimi standardi.
8. člen
Nadzor nad priznavanjem in evidentiranjem zdravilskih
sistemov in zdravilskih metod, izvaja nadzorni odbor, ki ga imenuje skupščina
Zdravilske zbornice.
V primeru ugotovljenih nepravilnosti odredi nadzorni odbor
naslednje ukrepe:
1.     
predlaga osebi, da pri Zdravilski zbornici poda vlogo za opredelitev
zdravilskega sistema ali zdravilske metode,
2.     
predlaga Zdravilski zbornici, da se metoda uvrsti v zdravstveno
dejavnost, skladno z medicinsko doktrino,
3.     
od zdravilca zahteva pojasnilo o izvajanju zdravilskega sistema ali
zdravilske metodeče to izvaja v nasprotju s predloženim opisom zdravilskega
sistema ali zdravilske metode, navedenem v seznamu zdravilskih sistemov in
zdravilskih metod in zahteva uskladitev,
4.     
od zdravilca zahteva pojasnilo, če izvajanje zdravilskega sistema ali
zdravilske metode poteka v nasprotju z zdravilskimi standardi.

Priloga:
Zdravilske metode, ki se uporabljajo pri izvajanju zdravilske dejavnosti

Pravilnik o opredelitvi zdravilskih sistemov
in zdravilskih metod ter o postopku evidentiranja, priznavanja in nadzora
zdravilskih sistemov in zdravilskih metod, ki se uvajajo v zdravilsko dejavnost
(Uradni list RS, št. 79/08) vsebuje naslednjo prehodno in
končno določbo:
»9. člen
Do ustanovitve Zdravilske zbornice vloge iz 4. člena tega
pravilnika obravnava in nadzor iz prejšnjega člena izvaja Komisija za pripravo
podzakonskih aktov na podlagi Zakona o zdravilstvu, ki jo je s sklepom z dne 7.
11. 2007 imenovala ministrica za zdravje.
10. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o spremembi Pravilnika o opredelitvi
zdravilskih sistemov in zdravilskih metod ter o postopku evidentiranja,
priznavanja in nadzora zdravilskih sistemov in zdravilskih metod, ki se uvajajo
v zdravilsko dejavnost (Uradni list RS, št. 115/08) vsebuje naslednjo končno določbo:
»2. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o
spremembi Pravilnika o opredelitvi zdravilskih sistemov in zdravilskih metod
ter o postopku evidentiranja, priznavanja in nadzora zdravilskih sistemov in
zdravilskih metod, ki se uvajajo v zdravilsko dejavnost (Uradni list RS, št. 101/11) vsebuje naslednjo končno določbo:
»2. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o
spremembah Pravilnika o opredelitvi zdravilskih sistemov in zdravilskih metod
ter o postopku evidentiranja, priznavanja in nadzora zdravilskih sistemov in
zdravilskih metod, ki se uvajajo v zdravilsko dejavnost (Uradni list RS, št. 74/17) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Postopki za pridobitev prve licence za opravljanje zdravilske
dejavnosti za metode, ki se na podlagi prejšnjega člena črtajo, in ki so se
začeli pred to spremembo se dokončajo v skladu s tem pravilnikom.
3. člen
Ta pravilnik začne veljati petnajsti dan po objavi v Uradnem
listu Republike Slovenije.«.