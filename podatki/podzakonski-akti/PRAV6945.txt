1. člen
S tem pravilnikom se v skladu s prvo alineo
prvega odstavka 5. člena in Prilogo II Direktive Evropskega parlamenta in Sveta
2000/60/ES z dne 23. oktobra 2000 o določitvi okvira za ukrepe Skupnosti na
področju vodne politike (UL L št. 327 z dne 22. 12. 2000, str. 1) in predpisom,
ki ureja metodologijo za določanje vodnih teles podzemnih voda, določijo vodna
telesa podzemnih voda.
2. člen
Pojmi po tem pravilniku imajo naslednji
pomen: 
1.     
vodonosni sistem je sistem, ki ga tvori eden ali več vodonosnikov
različnih tipov in je določen ob upoštevanju hidrogeološke meje; 
2.     
tip vodonosnika je tip, opredeljen z lastnostmi vodonosnika, ki
temeljijo na izdatnosti in tipu poroznosti; 
3.     
antropogene obremenitve so obremenitve iz točkovnih ali razpršenih virov
onesnaževanja, odvzemov vode in umetnega napajanja.
3. člen
S tem pravilnikom se določijo vodna telesa
podzemnih voda na osnovi: 
-       
značilnih vodonosnikov, 
-       
vodonosnih sistemov, 
-       
pretakanja pomembnih količin podzemne vode ali pomembnega toka podzemne
vode med vodonosniki ali vodonosnimi sistemi, 
-       
podobne vrste in jakosti antropogenih obremenitev in 
-       
podobne kakovosti podzemne vode.
4. člen
(črtan)
5. člen
(1) Za določitev vodnih teles podzemnih
voda po tem pravilniku se uporabijo obstoječi hidrološki, geološki, pedološki
podatki, podatki o rabi zemljišč in antropogenih obremenitvah. 
(2) Antropogene obremenitve so zaradi
točkovnih in razpršenih virov onesnaževanja ocenjene na podlagi podatkov o: 
-       
izpustih odpadnih voda v tla in izcednih voda iz odlagališč odpadkov, 
-       
gostoti prometnih površin za avtoceste, hitre ceste, regionalne ceste in
glavne ceste, 
-       
deležih urbanih površin in površin s kmetijsko dejavnostjo in 
-       
umetnem napajanju. 
(3) Antropogene obremenitve so zaradi
odvzemov ocenjene na podlagi ocene potrebe po vodi in ocene potenciala virov
podzemne vode.
6. člen
Vodna telesa podzemnih voda so opisana v
prilogi 2, ki je sestavni del tega pravilnika, v skladu z zahtevami iz Priloge
1 Pravilnika o metodologiji za določanje vodnih teles podzemnih voda (Uradni
list RS, št. 65/03).
7. člen
Če se vodno telo podzemne vode nahaja v
različnih vodonosnikih ali vodonosnih sistemih, ki si sledijo v navpični smeri
v globino, je to navedeno v prilogi 2 tega pravilnika.
8. člen
(1) Geografske meje vodnih teles podzemnih
voda so prikazane v digitalni obliki za raven merila 1:250 000 v državnem
koordinatnem sistemu in se vodijo v vodnem katastru. 
(2) Opisi posameznih vodnih teles podzemnih
voda se vodijo v vodnem katastru kot atributni del digitalne baze podatkov.

Priloga 1: (črtana)
Priloga
2: Opisi vodnih teles podzemnih voda

Pravilnik o določitvi vodnih teles podzemnih
voda (Uradni list RS, št. 63/05) vsebuje naslednjo končno določbo:
»9. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o določitvi
vodnih teles podzemnih voda (Uradni list RS, št. 8/18) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije.«.