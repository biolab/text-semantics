I. SPLOŠNE DOLOČBE
1. člen
(vsebina)
(1) S tem aktom se določa metodologija
za obračunavanje omrežnine, in sicer za prenosni sistem električne energije (v
nadaljnjem besedilu: prenosni sistem), distribucijski sistem električne
energije (v nadaljnjem besedilu: distribucijski sistem), čezmerno prevzeto
jalovo energijo, priključno moč in druge storitve.  
(2) Metodologija je določena na način,
da spodbuja učinkovitost elektrooperaterjev in učinkovitost uporabe sistema
električne energije. 
(3) Agencija za energijo (v nadaljnjem
besedilu: agencija) pri uresničevanju ciljev iz tega akta določi kategorije
uporabnikov sistema in medsebojna razmerja njihovih tarifnih postavk tako, da
odražajo stroške, ki jih povzročajo pri uporabi sistema električne energije.
2. člen
(pomen izrazov)
Izrazi, uporabljeni v tem aktu, imajo enak
pomen kot izrazi, opredeljeni v 4. členu Zakona o oskrbi z električno energijo
(Uradni list RS, št. 172/21; v nadaljnjem besedilu: ZOEE), poleg tega pa imajo
posamezni izrazi še naslednji pomen:

-       
  časovni blok:

je obdobje znotraj dneva in je določen ločeno za višjo in
  nižjo sezono ter delovni dan in dela prost dan; 


-       
  član skupnosti: 

pomeni člana energetske skupnosti državljanov, člana
  skupnosti na področju obnovljivih virov ali člana skupnostne samooskrbe;


-       
  dela prost dan:

pomeni soboto, nedeljo in dela proste dneve v skladu s
  predpisi, ki urejajo praznike in dela proste dneve;


-       
  delovni dan:

pomeni dan, ki ni dela prost dan;


-       
  dodeljena količina proizvedene delovne energije iz proizvodnih enot
  skupnosti:

je količina proizvedene delovne energije iz proizvodnih
  enot skupnosti, ki na podlagi pogodbenih razmerij v skupnosti pripada
  posameznemu končnemu odjemalcu kot članu te skupnosti in ni prodana na trgu v
  posameznem obračunskem intervalu;


-       
  dogovorjena obračunska moč:

pomeni vnaprej določeno obračunsko moč uporabnika sistema,
  ki ne sme biti večja od priključne moči iz soglasja za priključitev, pri
  čemer priključna moč iz soglasja za priključitev za potrebe določitve
  obračunske moči pomeni tudi moč, določeno z dejanskim omejevalcem toka na
  prevzemno-predajnem mestu;


-       
  ET:

pomeni obdobje veljavnosti enotne tarifne postavke v vseh
  urah delovnih in dela prostih dni  za uporabnike sistema, ki nimajo
  zagotovljenih 15-minutnih meritev prevzete energije, prav tako pa nimajo
  zagotovljenih meritev za obračunavanje omrežnine po višjih in nižjih tarifnih
  postavkah omrežnine znotraj obračunskega obdobja;


-       
  hranilnik energije:

pomeni napravo za shranjevanje energije;


-       
  lokalna dinamična tarifa:

je tarifa, ki omogoča izračun omrežnine na podlagi
  dinamičnih tarifnih postavk za distribucijski sistem za posamezno zaključeno
  geografsko področje;


-       
  MT:

pomeni obdobje nižje tarifne postavke omrežnine za
  uporabnike sistema, ki nimajo zagotovljenih 15-minutnih meritev prevzete
  energije, vendar jim krmilna naprava omogoča evidentiranje merjenje prevzete
  energije v določenih urah dneva ločeno za delovni dan ali dela prosti dan.
  Obdobje nižje tarifne postavke energije je določeno v 3. poglavju Priloge 2,
  ki je sestavni del tega akta;   


-       
  netransakcijska metoda:

je metoda za določanje tarifnih postavk za omrežnino, pri
  kateri so tarifne postavke za omrežnino neodvisne od transakcij;


-       
  nivo:

označuje nivo priključitve uporabnika sistema znotraj
  posameznega napetostnega nivoja, ki je lahko tudi napetostni nivo;


-       
  obdobje:

je del sezone, ki zajema ali delovne dni ali dela proste
  dni v opazovani sezoni;


-       
  obračunski interval:

je obdobje 15 minut za namene obračunavanja omrežnine za
  moč oziroma energije; 


-       
  uporabniška skupina:

je skupina, v katero se glede na mesto priključitve
  (napetostni nivo, zbiralnice, izvod) razvrščajo uporabniki sistema za potrebe
  obračuna uporabe sistema električne energije;


-       
  VT:

pomeni obdobje višje tarifne postavke za uporabnike
  sistema, ki nimajo zagotovljenih 15-minutnih meritev prevzete energije,
  vendar jim krmilna naprava omogoča evidentiranje merjenje prevzete energije v
  določenih urah dneva ločeno za delovni dan ali dela prosti dan. Obdobje višje
  tarifne postavke energije je določeno v 3. poglavju Priloge 2 tega akta.  

II. METODOLOGIJA ZA OBRAČUNAVANJE
OMREŽNINE
3. člen
(načela metode
obračunavanja omrežnine)
(1) V metodologiji za obračunavanje
omrežnine je uporabljena netransakcijska metoda poštne znamke. Ta izhaja iz
sistema enotnih tarifnih postavk, ki jih ločeno za vsako prevzemno-predajno
mesto pristojni elektrooperater obračuna uporabnikom sistema.
(2) Tarifne postavke omrežnine za
prenosni in distribucijski sistem se izračunajo na podlagi omrežnine, določene
v skladu z metodologijo za določitev regulativnega okvira.
(3) Agencija pri določitvi
metodologije za obračunavanje omrežnine sledi naslednjim načelom: 
-       
načelu ekonomske učinkovitosti, kjer se zasledujejo cilji odražanja
stroškov, simetričnosti, predvidljivosti, tehnološke nevtralnosti in
minimizacije navzkrižnega subvencioniranja; 
-       
načelu pravičnosti, kjer se zasledujejo cilji pravičnosti dodeljevanja
stroškov, pravičnosti porazdelitve stroškov in postopnosti uvajanja;
-       
načelu preglednosti in
-       
načelu preprostosti. 
(4) Metodologija za obračunavanje
omrežnine v povezavi z metodologijo za določitev regulativnega okvira
zagotavlja porazdelitev upravičenih stroškov, ki se pokrivajo iz omrežnine za
prenos, omrežnine za distribucijo, omrežnine za čezmerno prevzeto jalovo
energijo in omrežnine za priključno moč.
4. člen
(tarifne postavke
za omrežnino)
(1) Za pokrivanje upravičenih stroškov
sistemskega in distribucijskega operaterja, ki se določijo z metodologijo za
določitev regulativnega okvira, se določijo tarifne postavke omrežnine ločeno
za:
-       
omrežnino za prenosni sistem; 
-       
omrežnino za distribucijski sistem;
-       
omrežnino za čezmerno prevzeto jalovo energijo in
-       
omrežnino za priključno moč.
(2) Omrežnina za prenosni sistem je
namenjena pokrivanju stroškov sistemskega operaterja, ki se nanašajo na
vzdrževanje, delovanje in razvoj sistema, ter pokrivanju stroškov sistemskega
operaterja za sistemske storitve, katerih namen je izravnavanje nihanj moči v
sistemu, regulacija napetosti in jalove moči ter angažiranje zagona agregatov
brez zunanjega napajanja.
(3) Omrežnina za distribucijski sistem je
namenjena pokrivanju stroškov distribucijskega operaterja, ki se nanašajo na
vzdrževanje in delovanje ter razvoj sistema in pokrivanju stroškov
distribucijskega operaterja za odpravljanje prezasedenosti v distribucijskem
sistemu in sistemske storitve za distribucijski sistem.
(4) Omrežnina za čezmerno prevzeto jalovo
energijo je namenjena pokrivanju stroškov elektrooperaterja za zagotavljanje
napetostnih razmer v omrežju, hkrati pa spodbuja uporabnike sistema k ukrepom
za zmanjšanje porabe jalove energije.
(5) Omrežnina za priključno moč je
namenjena pokrivanju stroškov elektrooperaterja, ki se nanašajo na vzdrževanje
in delovanje ter razvoj sistema.
III. OBRAČUNAVANJE OMREŽNINE ZA
PRENOSNI IN DISTRIBUCIJSKI SISTEM
5. člen
(metoda za
obračunavanje omrežnine) 
(1) Obračunavanje omrežnine za
prenosni in distribucijski sistem temelji na upoštevanju:
-       
geografsko neodvisne tarife in enotne tarifne postavke omrežnine za
posamezno skupino uporabnikov sistema na celotnem območju Republike Slovenije;
-       
časovnega razlikovanja uporabe omrežja glede na obremenitev omrežja v
določeni sezoni ter obdobju znotraj sezon in
-       
načina delitve stroškov omrežja posameznega nivoja na uporabnike sistema
glede na delež skupne obremenitve omrežja.
(2) Tarifne postavke omrežnine za prenosni
in distribucijski sistem se določijo z upoštevanjem načel objektivnosti,
transparentnosti in nediskriminatornosti ter učinkovite uporabe omrežij
posameznega  nivoja. Tarifne postavke omrežnine so različne v različnih
časovnih obdobjih, saj na ta način uporabnike sistema spodbujajo k uporabi
omrežja v obdobjih, ko je obremenjenost omrežja manjša, in nasprotno,
uporabnikov sistema ne spodbujajo k uporabi omrežja takrat, ko je večje
povpraševanje in je verjetnost prezasedenosti omrežja večja.
(3) Tarifne postavke omrežnine za
prenosni in distribucijski sistem se določijo na podlagi stroškov omrežja,
porazdeljenih po nivojih, na katere so priključeni odjemalci. Uporabniki
sistema, priključeni na distribucijski sistem, pokrivajo stroške nivoja, na
katerega so priključeni, ter stroške višjih nivojev distribucijskega in
prenosnega sistema sorazmerno glede na njihov delež k skupni obremenitvi
omrežja. Uporabniki sistema, priključeni na prenosni sistem, pokrivajo le
stroške prenosnega sistema. 
(4) Za določitev tarifnih postavk
omrežnine za prenosni oziroma distribucijski sistem se uporabljajo naslednja
merila in kriteriji razdelitve stroškov omrežja:
1.     
z bruto metodo porazdelitve stroškov omrežja skupina uporabnikov sistema
posameznega nivoja krije sorazmeren delež stroškov pripadajočega nivoja in
višjih nivojev omrežja;
2.     
za zagotovitev učinkovite in racionalne rabe omrežja se uporablja
binomni način obračuna omrežnine, to je glede na obračunsko moč in prevzeto
električno energijo;
3.     
povrnitev stroškov optimalno prilagojenega omrežja za pokritje trenutnih
koničnih potreb se pokriva skozi tarifo za moč;
4.     
povrnitev stroškov omrežja, ki izhajajo iz naslova prilagajanja omrežja
kot posledice trenutnega povečanja moči odjema in pripadajočih pretokov
energije, se pokriva preko tarife za energijo;
5.     
strošek izgub količine električne energije se pripiše tistemu nivoju,
kjer nastajajo izgube količine električne energije zaradi pretoka električne
energije med nivoji;
6.     
stroški omrežja posameznega nivoja se določijo na podlagi sodil za
delitev stroškov po nivojih; 
7.     
z namenom zagotavljanja učinkovitih ekonomskih signalov se za časovna
obdobja, ki odražajo obremenjenost omrežja, določijo tarifne postavke omrežnine
tako, da je uporabnik sistema stimuliran uporabljati omrežje v času nižje
obremenitve omrežja. 
6. člen
(zavezanci za
plačilo omrežnine za prenosni oziroma distribucijski sistem)
(1) Omrežnino za prenosni oziroma
distribucijski sistem plačujejo uporabniki sistema, ki iz omrežja prevzemajo
električno energijo na posameznem prevzemno-predajnem mestu. To so:
-       
končni odjemalci, priključeni na prenosni oziroma distribucijski sistem;
-       
uporabniki sistema, ki shranjujejo energijo in jo ponovno oddajajo v
sistem.
(2) Ne glede na prejšnji odstavek je
zavezanec za plačilo omrežnine tudi dobavitelj, ki po distribucijskem vodu, ki
prečka državno mejo, oskrbuje z električno energijo odjemalce zunaj Republike
Slovenije. Elektrooperater obračunava omrežnino glede na evidentirane količine
prevzete električne energije iz sistema na prevzemno-predajnem mestu.
(3) Proizvajalci kot uporabniki prenosnega
oziroma distribucijskega sistema ne plačujejo omrežnine za prenosni oziroma
distribucijski sistem, razen kadar prevzemajo električno energijo iz sistema. 
(4) Uporabniki sistema ne plačujejo
omrežnine za tisti del električne energije, ki je bila proizvedena za
prevzemno-predajnim mestom in porabljena za lastni odjem.
7. člen
(razvrstitev
uporabnika sistema v uporabniško skupino)
(1) Pri obračunavanju omrežnine
elektrooperater upošteva uvrstitev uporabnika sistema v uporabniško skupino,
ločeno za vsako prevzemno-predajno mesto.
(2) Elektrooperater uvrsti uporabnika
sistema v uporabniško skupino  upoštevaje njegovo
uvrstitev glede na napetostni nivo (visoka napetost (v nadaljnjem besedilu:
VN), srednja napetost (v nadaljnjem besedilu: SN), nizka napetost (v nadaljnjem
besedilu: NN)) ter način priključitve (zbiralnice, izvod),
in sicer:
1.     
uporabniška skupina 0, v katero so uvrščeni uporabniki sistema,
priključeni na NN izvod nazivne napetosti 400/230 V; 
2.     
uporabniška skupina 1, v katero so uvrščeni uporabniki sistema,
priključeni na NN na zbiralnici NN v transformatorski postaji (v nadaljnjem
besedilu: TP) SN/NN; 
3.     
uporabniška skupina 2, v katero so uvrščeni uporabniki sistema,
priključeni na SN izvod nazivne napetosti 35, 20 in 10 kV;
4.     
uporabniška skupina 3, v katero so uvrščeni uporabniki sistema, priključeni
na SN na zbiralnici SN v razdelilno-transformatorski postaji (v nadaljnjem
besedilu: RTP) VN/SN;
5.     
uporabniška skupina 4, v katero so uvrščeni uporabniki sistema,
priključeni na VN izvod nazivne napetosti 400, 220 in 110 kV.
(3) Elektrooperater uvrsti uporabnika
sistema v uporabniško skupino 1 ali 3, če je:
1.     
uporabnik sistema priključen z vodom, ki je v lasti uporabnika sistema,
na zbiralnice NN v TP elektrooperaterja ali zbiralnice SN v RTP
elektrooperaterja in
2.     
izvedena ustrezna meritev na prevzemno-predajnem mestu in
3.     
izpolnjen kriterij minimalne priključne moči :
- 
 ≥ 130 kW (na nivoju
NN uporabniške skupine 1) ali
- 
 ≥ 8 MW (na nivoju
SN uporabniške skupine 3).
(4) Uporabniška skupina
i predstavlja posamezni nivo poenostavljenega kaskadnega modela omrežja iz
slike 1 1.1. oddelka 1. poglavja Priloge 1, ki je sestavni del tega akta. 
8. člen
(opredelitev
časovnih blokov)
(1) Tarifne postavke omrežnine za prenos
oziroma distribucijo se določijo za posamezni časovni blok. Metodo in način
določitve časovnih blokov podrobneje določa Priloga 1 tega akta.
(2) Časovni bloki, njihova časovna
porazdelitev po sezonah, obdobjih in urah so prikazani v Prilogi 2 tega akta.  
(3) Za namene obračunavanja omrežnine za
prenos in distribucijo po časovnih blokih je koledarsko leto razdeljeno na dve
sezoni, v kateri so vključeni  meseci, kot je prikazano v Prilogi 2 tega akta.
(4) Časovne bloke, njihovo časovno
porazdelitev po obdobjih in urah agencija objavi na svojih spletnih straneh.  
9. člen
(tarifne postavke
omrežnine za prenosni sistem)
(1) Tarifne postavke
omrežnine za prenosni sistem določi agencija na način in pod pogoji, določenimi
s tem aktom, ob upoštevanju omrežnine za prenosni sistem, določene v skladu z
metodologijo za določitev regulativnega okvira.
(2) Agencija določi v obliki tarif za
obračunavanje omrežnine za prenosni sistem iz 39. člena tega akta naslednje
tarifne postavke omrežnine za prenosni sistem:
-       
tarifna postavka za moč za prenosni sistem ;
-       
tarifna postavka za energijo za prenosni sistem ,
kjer oznake pomenijo:
      tarifna
postavka za moč za prenosni sistem [EUR/kW] za uporabniško skupino i v
časovnem bloku b;
      tarifna
postavka za energijo za prenosni sistem [EUR/kWh] za uporabniško skupino i
v časovnem bloku b.
(3) Tarifna postavka za moč za prenosni
sistem se obračunava glede na dogovorjeno in presežno obračunsko moč uporabnika
v EUR/kW, medtem ko se tarifna postavka za energijo za prenosni sistem
obračunava glede na prevzeto delovno električno energijo iz omrežja v EUR/kWh. 
(4) Tarifna postavka za moč oziroma
energijo za prenosni sistem se uporabniku sistema obračuna glede na njegovo
razvrstitev v uporabniško skupino in glede na uporabo sistema v posameznem
časovnem bloku. 
10. člen
(tarifne postavke omrežnine za
distribucijski sistem)
(1) Tarifne postavke omrežnine za
distribucijski sistem določi agencija na način in pod pogoji, določenimi s tem
aktom, ob upoštevanju omrežnine za distribucijski sistem, določene v skladu z
metodologijo za določitev regulativnega okvira.
(2) Agencija določi
v obliki tarif za obračunavanje omrežnine za distribucijski sistem iz 39. člena
tega akta naslednje tarifne postavke omrežnine za distribucijski sistem:
-       
tarifna postavka za moč za distribucijski sistem ;
-       
tarifna postavka za energijo za distribucijski sistem (),
kjer oznake pomenijo:
      tarifna
postavka za moč za distribucijski sistem [EUR/kW] za uporabniško skupino i v
časovnem bloku b;
      tarifna
postavka za energijo za distribucijski sistem [EUR/kWh] za uporabniško skupino i
v časovnem bloku b.
(3) Tarifna postavka za moč za
distribucijski sistem se obračunava glede na dogovorjeno in presežno obračunsko
moč uporabnika distribucijskega sistema v EUR/kW, medtem ko se tarifna postavka
za energijo za distribucijski sistem obračunava glede na prevzeto delovno električno
energijo iz omrežja v EUR/kWh.
(4) Tarifna postavka za moč oziroma
energijo za distribucijski sistem se obračuna uporabniku sistema glede na
razvrstitev uporabnika sistema v uporabniško skupino in glede na uporabo
sistema v posameznem časovnem bloku. 
11. člen
(način določanja
tarifnih postavk omrežnine za prenosni in distribucijski sistem)
(1) Metodološki pristop določitve tarifnih
postavk omrežnine za prenosni in distribucijski sistem določa Priloga 1 tega
akta.
(2) Parametri, ki se uporabljajo pri
določitvi tarifnih postavk omrežnine za prenosni in distribucijski sistem za
posamezno leto regulativnega obdobja, so določeni v Prilogi 2 tega akta. 
12. člen
(določitev
obračunske moči uporabnika sistema)
(1) Obračunska moč uporabnika sistema za
namene obračunavanja omrežnine za moč predstavlja dogovorjeno obračunsko moč
(ki je določena vnaprej) in presežno obračunsko moč (ki je izmerjena moč odjema
nad dogovorjeno obračunsko močjo). 
(2) Dogovorjeno obračunsko moč posameznega
uporabnika sistema s priključno močjo nad 43 kW določi operater sistema, na
katerega je uporabnik priključen, in sicer za posamezni časovni blok na podlagi
uporabnikovih doseženih 15-minutnih moči posameznega časovnega bloka v zadnjih
12 mesecih pred določitvijo dogovorjene obračunske moči, pri čemer upošteva
minimalne dogovorjene obračunske moči iz četrtega odstavka tega člena ter pogoj
iz desetega odstavka tega člena. Dogovorjeno obračunsko moč posameznega
uporabnika sistema s priključno močjo enako ali manjšo od 43 kW določi operater
sistema, na katerega je uporabnik sistema priključen, in sicer za posamezni
časovni blok od 1 do 4 kot povprečje treh konic posameznega časovnega bloka v
obdobju zadnje višje sezone pred določitvijo dogovorjene obračunske moči. Pri
tem upošteva minimalne dogovorjene obračunske moči iz četrtega odstavka tega
člena ter pogoj iz desetega odstavka tega člena, ki ga upošteva tudi za
določitev dogovorjene obračunske moči v časovnem bloku 5.
(3) V primeru izdaje novega soglasja za
priključitev ali spremembe uporabnika na prevzemno-predajnem mestu dogovorjeno
obračunsko moč novega uporabnika sistema:
-       
s priključno močjo enako ali manjšo od 43 kW določi elektrooperater v
skladu z drugim odstavkom 14. člena tega akta, če je do spremembe prišlo do
konca oktobra tekočega koledarskega leta;
-       
s priključno močjo enako ali manjšo od 43 kW določi elektrooperater v
skladu s tretjim odstavkom 14. člena tega akta, če je do spremembe prišlo od
novembra tekočega koledarskega leta;
-       
s priključno močjo nad 43 kW določi elektrooperater v dogovoru z
uporabnikom sistema, ko so zagotovljeni 15-minutni podatki o porabi električne
energije za obdobje dvanajstih mesecev. Do takrat se za namene obračunavanja
omrežnine dosežena moč posameznega časovnega bloka upošteva kot dogovorjena moč
ob upoštevanju pogoja iz desetega odstavka tega člena.
(4) Minimalna dogovorjena obračunska moč za
časovni blok 1 uporabnika sistema se določi:
-       
za enofazni priključek uporabnika sistema s priključno močjo enako ali
manjšo od 43 kW, kot 31 % priključne moči iz soglasja za priključitev, vendar
ne manj kot 2,0 kW;
-       
za trifazne priključke s priključno močjo enako ali manjšo od 43 kW, kot
27 % priključne moči iz soglasja za priključitev, vendar ne manj kot 3,5 kW za
uporabnike sistema s priključno močjo do vključno 17 kW;
-       
za trifazne priključke s priključno močjo enako ali manjšo od 43 kW ter
za uporabnike sistema iz drugega odstavka 37. člena tega akta, kot 34 %
priključne moči iz soglasja za priključitev,  za uporabnike sistema s
priključno močjo nad 17 kW;
-       
za uporabnike sistema s priključno močjo nad 43 kW kot 25 % priključne
moči. 
(5) Dogovorjeno obračunsko moč uporabnika
sistema določi elektrooperater za posamezni časovni blok najkasneje do konca
meseca maja za prihodnje koledarsko leto in z njo seznani uporabnika sistema z
računom za omrežnino za mesec junij, julij in avgust v skladu s splošnim aktom
agencije, ki ureja obvezne sestavine računa. Če ima uporabnik sistema enotni
račun, ga z določitvijo dogovorjene obračunske moči za naslednje koledarsko
leto za posamezno prevzemno- predajno mesto seznani dobavitelj z enotnim
računom za mesec junij, julij in avgust. 
(6) Uporabnik sistema lahko moč, s katero
ga je seznanil elektrooperater z računom za omrežnino ali dobavitelj z enotnim
računom za mesec junij, julij in avgust v skladu s prejšnjim odstavkom, do 20.
septembra tekočega leta spremeni tako, da elektrooperaterju brezplačno
posreduje novo dogovorjeno obračunsko moč za posamezne časovne bloke za
naslednje koledarsko leto, v nasprotnem primeru se šteje, da je s strani
elektrooperaterja določena obračunska moč ustrezna. 
(7) Uporabnik sistema lahko zahteva
spremembo dogovorjene obračunske moči tudi izven roka, navedenega v prejšnjem
odstavku, pri čemer navede, na katero časovno obdobje se sprememba nanaša.
Spremembo dogovorjene moči lahko zahteva za obdobje najmanj enega koledarskega
meseca in sicer samo vnaprej od prvega dne v naslednjem mesecu, če je zahtevo
oddal do vključno osmega dne v mesecu. Sprememba dogovorjene obračunske moči je
brezplačna.
(8) Če uporabnik sistema predlaga drugačno
dogovorjeno obračunsko moč, elektrooperater predlog za spremembo prouči in
določi novo dogovorjeno obračunsko moč najkasneje v roku 20 dni od prejema
zahteve. Elektrooperater predlagano dogovorjeno obračunsko moč potrdi, če izpolnjuje
zahteve iz četrtega in desetega  odstavka tega člena in je manjša ali enaka
priključni moči iz soglasja za priključitev.
(9) Pri uporabniku sistema, ki ima merilno
napravo, ki evidentira 15-minutne meritve porabe električne energije, se moč v
kW za vsak 15-minutni interval določi kot kvocient v tem intervalu ugotovljene
porabljene energije, izražene v kWh in trajanja 15-minutnega intervala,
izraženega kot 0,25 ure. 
(10) Dogovorjena obračunska moč ()
se določi za posamezni časovni blok b, pri čemer mora biti dogovorjena
obračunska moč v časovnem bloku b+1 enaka ali višja od dogovorjene obračunske
moči za časovni blok b kot prikazuje enačba:
 1≤b≤ 4,
kjer oznake pomenijo: 
    dogovorjena
obračunska moč uporabnika sistema v časovnem bloku b [kW].
(11) Presežna obračunska moč  se določi
na podlagi dosežene moči uporabnika sistema nad dogovorjeno obračunsko močjo,
izmerjeno z registratorjem 15-minutnih maksimalnih porab električne energije v
posameznem časovnem bloku. 
(12) Dosežena moč uporabnika sistema  v
časovnem bloku b se ugotavlja pri uporabnikih sistema, ki se jim moč odjema
meri z registriranjem 15-minutnih maksimalnih porab električne energije v vseh
časovnih blokih znotraj enega meseca, in se te vrednosti moči evidentirajo pri
elektrooperaterju. 
(13) Če dosežena moč uporabnika sistema v
posameznem časovnem bloku znotraj obračunskega meseca preseže dogovorjeno
obračunsko moč iz tega člena, se uporabniku sistema za vsako 15-minutno
prekoračitev obračuna omrežnina za presežno moč v skladu s 15. in 16. členom
tega akta. 
(14) Obračunska moč je pri uporabnikih
sistema izražena v kW, zaokrožena na eno decimalno mesto.
(15) Četrti odstavek tega člena se
uporablja tudi za novega uporabnika sistema iz tretjega odstavka tega člena ter
uporabnika sistema iz drugega in tretjega odstavka 14. člena tega akta.
13. člen
(določitev prevzete delovne energije
uporabnika sistema)
Za namene obračunavanja omrežnine za
energijo se prevzeta energija  določi kot
izmerjena energija, prevzeta iz sistema na prevzemno-predajnem mestu uporabnika
sistema v časovnem bloku b v kWh.
14. člen
(določitev
obračunske moči in prevzete energije uporabnikom sistema, katerim se ne
evidentirajo 15-minutne meritve za prevzeto energijo)
(1) Pri uporabnikih
sistema na NN s priključno močjo enako ali manjšo od 43 kW, katerim se ne
evidentirajo 15-minutne meritve za prevzeto energijo, se obračunska moč  [kW] določi:
-       
za enofazni priključek uporabnika sistema kot 58 % priključne moči iz
soglasja za priključitev;
-       
za trifazni priključek uporabnika sistema s priključno močjo do vključno
17 kW kot 42 % priključne moči iz soglasja za priključitev;
-       
za trifazni priključek uporabnika sistema s priključno močjo nad 17 kW
ter za uporabnike sistema iz drugega odstavka  37. člena tega akta kot 62 %
priključne moči iz soglasja za priključitev.
(2) Če se uporabniku sistema iz prejšnjega
odstavka najkasneje do konca oktobra tekočega koledarskega leta omogoči
evidentiranje 15-minutne porabe, elektrooperater za namene obračunavanja
omrežnine za moč do izteka tekočega koledarskega leta in za novo koledarsko
leto kot dogovorjeno moč upošteva doseženo moč posameznega časovnega bloka ob
upoštevanju pogoja iz desetega odstavka 12. člena tega akta.
(3) Če se uporabniku sistema iz prvega
odstavka tega člena od novembra tekočega koledarskega leta omogoči
evidentiranje 15-minutne porabe, elektrooperater za namene obračunavanja
omrežnine za moč do izteka tekočega koledarskega leta in za naslednji dve
koledarski leti kot dogovorjeno moč upošteva doseženo moč posameznega časovnega
bloka ob upoštevanju pogoja iz desetega odstavka 12. člena tega akta.
(4) Uporabnik sistema ima v roku enega leta
od dneva, ko se mu omogoči evidentiranje 15-minutne porabe, pravico brezplačno
spremeniti obračunsko moč iz prvega odstavka tega člena v skladu z 12. členom
tega akta. 
(5) Za namene
obračunavanja omrežnine za energijo uporabnikov sistema iz tega člena se
prevzeta energija  [kWh], določi kot
izmerjena energija prevzeta iz sistema na prevzemno-predajnem mestu uporabnika
sistema v obračunskem obdobju glede na vrsto merjenja – dvotarifno (VT, MT) ali
enotarifno (ET).
15. člen
(način izračuna mesečnega zneska omrežnine
za prenos)
(1) Elektrooperater uporabniku sistema v
koledarskem mesecu obračuna mesečni znesek omrežnine za moč za prenos  na
naslednji način: 


kjer oznake pomenijo: 
       omrežnina za
moč uporabnika sistema, za prenosni sistem [EUR];
       omrežnina
za moč uporabnika sistema, v časovnem bloku b, za prenosni sistem [EUR];
 omrežnina
za moč uporabnika sistema, v časovnem bloku b glede na dogovorjeno moč,
za prenosni sistem [EUR];
  omrežnina za moč uporabnika sistema, v časovnem bloku b
glede na presežno moč, za prenosni sistem [EUR];
              dogovorjena
obračunska moč uporabnika sistema v časovnem bloku b [kW];
          dosežena
moč uporabnika sistema, evidentirana iz 15-minutne meritve k v časovnem
bloku b [kW];
           presežna
obračunska moč uporabnika sistema v časovnem bloku b [kW];
           tarifna
postavka za moč za prenosni sistem za uporabniško skupino i, v časovnem
bloku b [EUR/kW];
              faktor
utežitve presežne moči, določen v 5. poglavju Priloge 2;
                 število
evidentiranih 15-minutnih meritev, ki presežejo dogovorjeno obračunsko moč v
posameznem časovnem bloku b znotraj obračunskega meseca.
(2) Elektrooperater uporabniku sistema v
koledarskem mesecu obračuna mesečni znesek omrežnine za energijo za prenos) na
naslednji način:

kjer oznake pomenijo:
           omrežnina
za energijo, za prenosni sistem [EUR];
            omrežnina
za energijo v časovnem bloku b, za prenosni sistem [EUR];
                tarifna
postavka za energijo [EUR/kWh] za uporabniško skupino i, v časovnem
bloku b, za prenosni sistem [EUR/kWh];
                   prevzeta energija uporabnika sistema, v časovnem bloku
b [kWh].
16. člen
(način izračuna mesečnega zneska omrežnine
za distribucijo)
(1) Elektrooperater uporabniku
distribucijskega sistema v koledarskem mesecu obračuna mesečni znesek omrežnine
za moč za distribucijo  na naslednji način:


kjer oznake pomenijo: 
      omrežnina
za obračunsko moč uporabnika sistema, za distribucijski sistem [EUR];
       omrežnina
za obračunsko moč uporabnika sistema, v časovnem bloku b, za
distribucijski sistem [EUR];
    omrežnina
za obračunsko moč uporabnika sistema, v časovnem bloku b glede na
dogovorjeno moč, za distribucijski sistem [EUR];
  omrežnina
za obračunsko moč uporabnika sistema, v časovnem bloku b glede na
presežno moč, za distribucijski sistem [EUR];
              dogovorjena
obračunska moč uporabnika sistema v časovnem bloku b [kW];
          dosežena
moč uporabnika sistema evidentirana iz 15-minutne meritve k v časovnem bloku
b [kW];
           presežna
obračunska moč uporabnika sistema, v časovnem bloku b [kW];
           tarifna
postavka za moč za distribucijski sistem za uporabniško skupino i, v
časovnem bloku b [EUR/kW]; 
              faktor
utežitve presežne moči, določen v 5. poglavju Priloge 2 tega akta;
                 število
evidentiranih 15-minutnih meritev, ki presegajo dogovorjeno obračunsko moč v
posameznem časovnem bloku b znotraj obračunskega meseca.
(2) Elektrooperater uporabniku
distribucijskega sistema v koledarskem mesecu obračuna mesečni znesek omrežnine
za distribucijo za energijo  na naslednji način:
,
kjer oznake pomenijo:
  omrežnina za
energijo, za distribucijski sistem [EUR];
  omrežnina za
energijo v časovnem bloku b, za distribucijski sistem [EUR];
      tarifna
postavka za energijo [EUR/kWh] za uporabniško skupino i, v časovnem
bloku b, za distribucijski sistem [EUR/kWh];
         prevzeta
energija uporabnika sistema, v časovnem bloku b [kWh].
17. člen
(način izračuna mesečnega zneska omrežnine
za prenos in distribucijo uporabnikov sistema, katerim se ne evidentirajo
15-minutne meritve za prevzeto energijo)
(1) Elektrooperater uporabniku v
uporabniški skupini 0, kateremu se ne evidentirajo 15-minutne meritve za
prevzeto energijo in se obračunska moč določi v skladu s 14. členom tega akta,
določi mesečni znesek omrežnine za moč in omrežnine za energijo v skladu s tem
členom. Pri določitvi mesečnega zneska  omrežnine za energijo se upošteva
prevzeta energija v obdobju VT, MT ali ET. 
(2) Mesečni znesek omrežnine za moč za
prenos  se določi na
naslednji način:
kjer oznake pomenijo:
 omrežnina
za moč uporabnika sistema, kateremu se ne evidentirajo 15-minutne meritve, za
prenosni sistem [EUR];
       tarifna
postavka za moč uporabnika sistema, kateremu se ne evidentirajo 15-minutne
meritve, za prenosni sistem [EUR/kW)];
       obračunska
moč uporabnika sistema, kateremu se ne evidentirajo 15-minutne meritve [kW].
(3) Mesečni znesek omrežnine za energijo za
prenos, ko se uporabniku sistema ugotavlja prevzeta energija v obdobju VT in MT
, se določi na naslednji
način:
 
kjer oznake pomenijo:
   omrežnina
za energijo za uporabnika sistema, kateremu se ne evidentirajo 15-minutne
meritve, temveč prevzeta energija v obdobju VT in MT, za prenosni sistem [EUR];
             višja
tarifna postavka za energijo za uporabnika sistema, kateremu se ne evidentirajo
15-minutne meritve, za prenosni sistem, v obdobju VT [EUR/kW];
            nižja
tarifna postavka za energijo za uporabnika sistema, kateremu se ne evidentirajo
15-minutne meritve, za prenosni sistem, v obdobju MT [EUR/kW];
                 prevzeta
energija uporabnika sistema v obdobju VT, kateremu se ne evidentirajo
15-minutne meritve [kWh];
                prevzeta
energija uporabnika sistema v obdobju MT, kateremu se ne evidentirajo
15-minutne meritve [kWh].
(4) Mesečni znesek omrežnine za energijo za
prenos, ko se uporabniku sistema ugotavlja prevzeta energija v obdobju ET ,
se določi na naslednji način:
kjer oznake pomenijo:
  omrežnina
za energijo za uporabnika sistema, kateremu se ne evidentirajo 15-minutne
meritve, temveč prevzeta energija v obdobju ET, za prenosni sistem [EUR];
        enotna
tarifna postavka za energijo za uporabnika sistema, kateremu se ne evidentirajo
15-minutne meritve, za prenosni sistem [EUR/kW];
            prevzeta
energija uporabnika sistema v obdobju ET, kateremu se ne evidentirajo 15-minutne
meritve [kWh].
(5) Mesečni znesek omrežnine za moč  in
omrežnine za energijo  ali  za
distribucijski sistem se določi tako, da se uporabita enačbi iz drugega in
tretjega odstavka tega člena, v katerih se tarifna postavka za moč za prenosni
sistem  nadomesti s tarifno
postavko za moč za distribucijski sistem  in tarifne postavke
za energijo za prenosni sistem  nadomestijo s
tarifno postavko za energijo za distribucijski sistem .
18. člen
(določitev obračuna omrežnine za
hranilnike energije)
Hranilniku energije, ki je priključen na
omrežje neposredno in nima lastnega odjema, se
obračuna omrežnina za prenosni oziroma distribucijski
sistem glede na dogovorjeno in presežno obračunsko moč ter prevzeto delovno
energijo v skladu s 15. in 16. členom tega akta. 
19. člen
(določitev obračuna omrežnine za
samooskrbo)
(1) Elektrooperater končnemu odjemalcu, ki
ima nameščeno proizvodno napravo za samooskrbo za prevzemno-predajnim mestom,
obračuna omrežnino v skladu s 15. in 16. členom tega akta glede na dogovorjeno
in presežno moč ter prevzeto delovno energijo po obračunskem intervalu.
(2) Elektrooperater končnemu odjemalcu, za
katerega se na podlagi 72. člena Zakona o spodbujanju rabe obnovljivih virov
energije (Uradni list RS, št. 121/21, 189/21 in 121/22 – ZUOKPOE; v nadaljnjem besedilu:
ZSROVE) uporabljajo določbe 315.a člena Energetskega zakona (Uradni list RS, št. 60/19 – uradno prečiščeno besedilo,
65/20, 158/20 – ZURE, 121/21 – ZSROVE, 172/21 – ZOEE, 204/21 – ZOP in 44/22 –
ZOTDS), obračuna omrežnino za prenos oziroma distribucijo tako da:
-       
obračuna omrežnino za moč v skladu s 15. in 16. členom tega akta ali v
skladu s 17. členom tega akta za tiste končne odjemalce, katerim se ne
evidentirajo 15-minutne meritve za prevzeto energijo;
-       
obračuna omrežnino za energijo v skladu s tretjim in četrtim odstavkom
17. člena tega akta, pri čemer za prevzeto energijo uporabnika sistema  uporabi
neto prevzeto delovno energijo v ustrezni merilni točki na prevzemno-predajnem
mestu v obračunskem obdobju za samooskrbo v skladu z Uredbo o samooskrbi z
električno energijo iz obnovljivih virov energije (Uradni list RS, št. 17/19,
197/20 in 121/21 – ZSROVE). 
20. člen
(določitev obračuna
omrežnine za člane skupnosti)
(1) Elektrooperater članom energetskih skupnosti državljanov, skupnosti na področju obnovljivih
virov oziroma skupnostne samooskrbe (v nadaljnjem besedilu: skupnosti)
obračuna omrežnino za moč za prenos oziroma distribucijo v skladu s prvim
odstavkom 15. člena tega akta in prvim odstavkom 16. člena tega akta, pri tem
pa pri obračunu omrežnine za presežno moč namesto dosežene moči uporabnika
sistema, evidentirane iz 15-minutnih meritev v časovnem bloku b  upošteva doseženo moč uporabnika sistema,
evidentirano iz 15-minutnih meritev prevzema in dodeljene količine proizvedene
delovne energije iz proizvodnih naprav skupnosti po obračunskih intervalih v
časovnem bloku b določeno na
naslednji način: 
,
kjer oznake pomenijo:
    dosežena moč uporabnika sistema evidentirana iz 15-minutnih
meritev prevzema in dodeljene količine proizvedene delovne energije iz
proizvodnih naprav skupnosti po obračunskih intervalih v časovnem bloku b [kW];
       uporabniku
sistema dodeljena količina proizvedene delovne energije iz proizvodnih naprav
skupnosti po obračunskih intervalih v časovnem bloku b [kWh]; 
        prevzeta
energija na prevzemno-predajnem mestu uporabnika sistema po obračunskih
intervalih v časovnem bloku b [kWh].
(2) Elektrooperater članom skupnosti
obračuna omrežnino za energijo za prenos oziroma distribucijo tako, da v skladu z drugim odstavkom 15. člena tega
akta in drugim odstavkom 16. člena tega akta obračuna
omrežnino za energijo tako, da se:
neto poraba , določena na
prevzemno-predajnem mestu v ustrezni merilni točki (skupna poraba  izmerjena
na prevzemno-predajnem mestu, zmanjšana za dodeljeno količino proizvedene
energije iz proizvodnih naprav skupnosti ), pomnoži s tarifno
postavko za energijo  in , pri
čemer se neto poraba v obračunskih intervalih časovnega bloka b določi
na naslednji način:
-       
dodeljena količina proizvedene delovne energije iz proizvodnih naprav
skupnosti ( pomnoži s
prilagojeno tarifno postavko za energijo (), ki upošteva le
obseg uporabe javnega distribucijskega omrežja med prevzemno-predajnimi mesti
proizvodnih naprav in prevzemno-predajnimi mesti končnih odjemalcev v skupnosti
in je lokacijsko odvisna, na naslednji način:

,
kjer oznake pomenijo:
        prevzeta
energija na prevzemno-predajnem mestu uporabnika sistema po obračunskih
intervalih v časovnem bloku b [kWh];
     prevzeta
energija na prevzemno-predajnem mestu  uporabnika sistema po obračunskih
intervalih v časovnem bloku b, zmanjšana za dodeljeno količino energije
iz proizvodnih naprav skupnosti v istem časovnem bloku b [kWh];
       uporabniku
sistema dodeljena količina proizvedene delovne energije iz proizvodnih naprav
skupnosti po obračunskih intervalih v časovnem bloku b [kWh];
        omrežnina za
energijo v časovnem bloku b, za člana skupnosti;
      omrežnina
za energijo za distribucijo v časovnem bloku b, za člana skupnosti
[EUR];
       tarifna
postavka za energijo [EUR/kWh] za uporabniško skupino na nivoju i, v
časovnem bloku b, za distribucijski sistem [EUR/kWh];
       tarifna
postavka za energijo [EUR/kWh] za uporabniško skupino na nivoju i, v
časovnem bloku b, za prenosni sistem [EUR/kWh];
     prilagojena
tarifna postavka za energijo (za značilen primer priključitve člana skupnosti j),
ki odraža stroške uporabe omrežja, po obračunskih
intervalih v časovnem bloku b, za distribucijsko omrežje, glede na
lokacijo prevzemno-predajnega mesta končnega odjemalca in proizvodnih naprav
skupnosti določena v skladu z 1.9. oddelkom 1. poglavja Priloge 1 tega
akta.
(3) Agencija določi, v obliki tarif za
obračunavanje omrežnine, za člane skupnosti za distribucijski sistem iz 39.
člena tega akta, prilagojene tarifne postavke za energijo ).
21. člen
(določitev obračuna omrežnine uporabniku sistema, ki sodeluje pri
zagotavljanju sistemskih storitev)
(1) Uporabniku sistema, ki zagotavlja
sistemske storitve in ima zagotovljene meritve na ravni obračunskega intervala,
elektrooperater ne obračuna omrežnine za presežno moč za prenos oziroma
omrežnine za presežno moč za distribucijo .
(2) Omrežnina za presežno moč iz prejšnjega
odstavka se ne obračuna za vsak posamezen obračunski interval z aktivacijami
sistemskih storitev, ki jih uporabnik sistema zagotavlja elektrooperaterju. 
(3) Hranilniku energije iz 18. člena
tega akta se za vsak posamezni obračunski interval z aktivacijami sistemskih
storitev, ki jih zagotavlja elektrooperaterju, ne obračunata omrežnina za
presežno moč iz prvega odstavka tega člena ter omrežnina za energijo. 
(4) Ne glede na prejšnji odstavek se
hranilniku obračuna omrežnina za energijo za količine, ki presegajo aktivirane
količine za zagotavljanje sistemskih storitev.
22. člen
(določitev obračuna omrežnine za distribucijski
sistem na podlagi dinamičnih tarifnih postavk omrežnine
za distribucijski sistem za posamezno zaključeno geografsko področje)
(1) Distribucijski operater lahko za namene
spodbujanja prožne uporabe omrežja na različnih zaključenih geografskih
področjih distribucijskega sistema določi dinamične tarifne postavke omrežnine
za distribucijski sistem ) v skladu s tem
členom tako, da je uporabnik sistema spodbujan s
prilagojeno uporabo omrežja zagotavljati neto koristi pri uporabi omrežja.
(2) Lokalna dinamična tarifa je
namenjena znižanju porabe uporabnikov sistema v času kritične konične
obremenitve lokalnega omrežja oziroma povečanju porabe uporabnikov sistema v
času kritične neto proizvodnje lokalnega omrežja s ciljem zagotoviti največjo
možno razbremenitev distribucijskega sistema, zmanjševanje izgub električne
energije oziroma zagotavljanje ustrezne kakovosti napetosti v lokalnem omrežju.
Nastop dinamičnih tarifnih postavk omrežnine za distribucijski sistem je lahko
napovedan vnaprej oziroma v realnem času. Pri tem mora biti zagotovljena
najmanj 1 ura med nastopom posameznih obdobij veljavnosti dinamičnih tarifnih
postavk. Obdobje veljavnosti in višino dinamičnih tarifnih postavk določi
distribucijski operater na podlagi napovedovanja obratovalnega stanja ob upoštevanju
okoljskih dejavnikov oziroma razpoložljivosti energije iz lokalnih razpršenih
virov energije.
(3) Pri določitvi lokalne dinamične tarife
distribucijski operater sledi splošnim načelom in ciljem iz tretjega odstavka
3. člena tega akta. Omrežnino za energijo na podlagi
dinamične tarifne postavke omrežnine obračuna elektrooperater uporabniku
sistema dodatno k omrežnini iz 15. in 16. člena tega akta. Dinamične tarifne postavke omrežnine za distribucijski sistem za
delovno energijo določi tako, da je uporabnik sistema v obračunskem intervalu  nagrajen
za zmanjšanje ali povečanje odjema v skladu s cenovnim signalom dinamične
tarifne postavke. Če uporabnik sistema ne prilagodi svojega odjema, se obračuna
omrežnina iz 15. in 16. člena tega akta, dinamična
tarifna postavka pa nima učinka.
(4) Ko je dinamična tarifna postavka
za energijo negativna , za uporabnika
sistema ne velja obveznost plačila omrežnine za presežno
moč za prenosni oziroma distribucijski sistem iz 15.
oziroma 16. člena tega akta.
(5) Elektrooperater uporabniku
sistema, ki ima sklenjeno pogodbo za obračun po lokalni dinamični tarifi,
obračuna mesečni znesek omrežnine za energijo  na naslednji način:
  

,
kjer oznake pomenijo:
         omrežnina
za energijo uporabnika sistema [EUR];
       omrežnina za
energijo uporabnika sistema, za prenosni sistem [EUR];
       omrežnina za
energijo uporabnika sistema, za distribucijski sistem [EUR];
    omrežnina
za energijo na podlagi dinamične tarifne postavke v časovnem intervalu t
[EUR];
    omrežnina za
energijo na podlagi dinamične tarifne postavke [EUR];
           lokalna
dinamična tarifna postavka za energijo [EUR/kWh] za uporabniško skupino i,
v časovnem intervalu t, za posamezno zaključeno geografsko področje;
              povprečna
vrednost prevzete energije uporabnika sistema v zadnji uri pred nastopom
lokalne dinamične tarife [kWh];
               prevzeta
energija uporabnika sistema v časovnem intervalu t [kWh];
             odstopanje
prevzete energije v časovnem intervalu t od  [kWh];
                 število
vseh časovnih intervalov za katere velja lokalna dinamična tarifa.
(6) Obračunavanje dinamičnih tarifnih
postavk omrežnine za posamezno zaključeno geografsko
področje je za uporabnika sistema prostovoljno in se
izvaja izključno na podlagi sklenjene pogodbe z distribucijskim operaterjem.
Uporabnik sistema, ki sklene z distribucijskim operaterjem pogodbo za obračun
po lokalni dinamični tarifi, je odgovoren za zagotovitev tehničnih pogojev za
zagotavljanje ustreznega prilagajanja odjema ter prevzema stroškovna tveganja,
če teh ne zagotovi v skladu s pogodbenim razmerjem z distribucijskim
operaterjem.
(7) Distribucijski operater mora pred
uveljavitvijo lokalne dinamične tarife predložiti agenciji vlogo za izdajo
soglasja k dinamičnim tarifnim postavkam omrežnine za distribucijski sistem, ki
vsebuje naslednje informacije oziroma podatke:
-       
podrobno metodologijo določitve lokalne dinamične tarife, ki mora
vsebovati preverljivo identifikacijo koristi, ki jih zagotavlja dodatni obračun
omrežnine za distribucijski sistem po lokalni dinamični tarifi;
-       
način obveščanja vsakega uporabnika sistema o nastopu dinamičnih
tarifnih postavk omrežnine za distribucijski sistem;
-       
opredelitev procesa obračunavanja ter izmenjave podatkov, ki mora
zagotavljati minimalno preglednost, preverljivost in skladnost z zakonodajo;
-       
način objave tarif in dinamičnih tarifnih postavk omrežnine za posamezno
zaključeno geografsko področje distribucijskega sistema, vključno z obdobjem
veljavnosti.
(8) Agencija na podlagi informacij oziroma
podatkov iz prejšnjega odstavka izda soglasje ali zavrne vlogo najkasneje v 60
dneh od prejema popolne vloge.
23. člen
(uvrstitev uporabnika sistema v
uporabniško skupino)
Elektrooperater uvrsti uporabnika sistema v
uporabniško skupino 1 ali 3 iz 7. člena tega akta na podlagi pisne zahteve uporabnika sistema
naslednji mesec po prejemu zahteve. Elektrooperater uvrsti uporabnika sistema v
uporabniško skupino 1 ali 3 le če je zahteva upravičena. 
24. člen
(določitev obračuna omrežnine za moč v
primeru odklopa oziroma priključitve znotraj meseca)
Če se uporabnik sistema odklopi ali
priključi na elektroenergetsko omrežje znotraj koledarskega meseca,
elektrooperater obračuna omrežnino za moč sorazmerno številu dni uporabe
sistema v tem mesecu.
25. člen
(upoštevanje faktorja izgub
transformacije)
Uporabniku sistema, ki je uvrščen v
uporabniško skupino 2 in ima evidentiranje prevzete električne energije
izvedeno na sekundarni strani transformacije SN/NN, elektrooperater pri
obračunu omrežnine upošteva izgube v transformaciji. Prevzete količine
električne energije, ki so evidentirane za posamezna časovna obdobja, se
povečajo za 3 %.
26. člen
(določanje obračunske moči uporabniku
sistema z več priključnimi prevzemno-predajnimi mesti)
Uporabniku sistema, ki se na eni lokaciji
napaja po več priključnih vodih znotraj posameznega uporabniškega nivoja in ima
več prevzemno-predajnih mest ter mu elektrooperater sumarno evidentira prevzem
električne energije in 15-minutno obremenitev, se pri obračunu omrežnine
upošteva hkratna sumarna 15-minutna obremenitev.
27. člen
(izjema pri obračunavanju obračunske moči
za proizvodne naprave priključene direktno na omrežje)
Za lastno rabo proizvodnih naprav iz
obnovljivih virov in proizvodnih naprav s soproizvodnjo toplote in električne
energije z visokim izkoristkom, ki imajo nazivno moč manjšo od 50 kW in so
priključene direktno na omrežje, elektrooperater pri obračunu omrežnine ne
obračuna obračunske moči.
28. člen
(določanje obračunske moči uporabniku
sistema ob začasni uporabi sistema)
(1) Uporabniku
sistema, ki sklene pogodbo o uporabi sistema za obdobje, krajše od enega leta
za namene začasne uporabe omrežja, elektrooperater v času trajanja pogodbe
obračuna omrežnino za moč in omrežnino za energijo v skladu s 17. členom tega
akta, pri čemer mesečni znesek za omrežnino za moč oziroma , ki je
odvisna od trajanja začasne priključitve, pomnoži s faktorjem doplačila  iz
naslednje tabele: 


Obdobje
  začasne uporabe sistema (ZUS)

Faktor doplačila 


ZUS
  ≤ 3 mesecev

2,35


3
  mesecev < ZUS ≤ 4 mesecev

1,90


4
  mesecev < ZUS ≤ 5 mesecev

1,63


5
  mesecev < ZUS ≤ 6 mesecev

1,45


ZUS
  > 6 mesecev

1,32


(2) Če je pogodba o uporabi sistema
sklenjena znotraj obračunskega meseca, elektrooperater pri določitvi omrežnine
za moč upošteva tudi 24. člen tega akta.
IV. OBRAČUNAVANJE OMREŽNINE ZA ČEZMERNO PREVZETO JALOVO ENERGIJO
29. člen
(zavezanci za
plačilo omrežnine za čezmerno prevzeto jalovo energijo)
Omrežnino za
čezmerno prevzeto jalovo energijo, ki se periodično zaračunava, plačujejo
uporabniki sistema glede na čezmerno prevzeto jalovo energijo (kvarh) po
posameznem prevzemno-predajnem mestu.
30. člen
(metoda za
obračunavanje omrežnine za čezmerno prevzeto jalovo energijo)
(1) Elektrooperater ugotavlja čezmerni
prevzem ali oddajo jalove energije na osnovi 15-minutnih meritev jalove in
delovne energije na posameznih prevzemno-predajnih mestih uporabnika sistema.
(2) Čezmerna prevzeta jalova energija
je razlika med dejansko izmerjeno jalovo energijo in dovoljeno prevzeto ali
oddano jalovo energijo v 15-minutnem merilnem intervalu, ki ustreza faktorju tg
φind=+0,32868 ali tg φkap=-0,32868 in se izračuna na
naslednji način:
kjer oznake pomenijo:
       čezmerno
prevzeta jalova energija v obračunskem obdobju [kvarh];
     izmerjena
jalova energija v obračunskem intervalu k [kvarh];
     izmerjena
delovna energija v obračunskem intervalu k [kWh];
            število
obračunskih intervalov v obračunskem obdobju.
(3) Čezmerno prevzeta jalova energija
se obračuna mesečno in je vsota vseh 15-minutnih absolutnih vrednosti čezmerno
prevzete in čezmerno oddane jalove energije v obračunskem mesecu. Elektrooperater
ne obračuna čezmerno prevzete in čezmerno oddane jalove energije uporabniku
sistema, čigar priključna moč je enaka ali manjša od 43 kW.
(4) Glede na lokalne razmere v sistemu
v določenih časovnih intervalih se lahko elektrooperater pogodbeno dogovori z
uporabnikom sistema o prevzemu ali oddaji jalove energije izven meja tg φ,
določenega v drugem odstavku tega člena.
(5) Sistemski operater ne zaračunava
čezmerne jalove energije uporabniku sistema, ki na podlagi pogodbe s sistemskim
operaterjem zagotavlja nefrekvenčno sistemsko storitev regulacije napetosti in
jalove moči.
(6) Proizvajalcem električne energije,
ki so priključeni na distribucijski sistem in sodelujejo pri regulaciji
napetosti in uravnavanju pretokov jalove energije v skladu z aktom, ki ureja
sistemska obratovalna navodila za distribucijski sistem električne energije, se
prekomerno prevzeta ali oddana jalova energija ne obračunava.
31. člen
(določitev tarifne postavke za čezmerno prevzeto jalovo energijo)
Tarifne postavke za čezmerno prevzeto
jalovo energijo  se določi za
posamezno uporabniško skupino i v skladu z 2. poglavjem Priloge 1 tega
akta.
32. člen
(način izračuna mesečnega zneska omrežnine
za čezmerno prevzeto jalovo energijo)
Elektrooperater uporabniku sistema v
koledarskem mesecu obračuna mesečni znesek omrežnine za čezmerno prevzeto
jalovo energijo  na naslednji način:
kjer oznake pomenijo:
    omrežnina za
čezmerno prevzeto jalovo energijo [EUR];
          tarifna
postavka za čezmerno prevzeto jalovo energijo za uporabniško skupino i
[EUR/kvarh];
            čezmerno
prevzeta jalova energija [kvarh].
V. OBRAČUNAVANJE OMREŽNINE ZA
PRIKLJUČNO MOČ
33. člen
(zavezanci za plačilo omrežnine za
priključno moč)
(1) Omrežnino za priključno moč mora
plačati vsak uporabnik sistema kot enkratni pavšalni znesek glede na potrebno
priključno moč za njegov odjem (izražena v kW, zaokrožena na cela števila) ob
prvi priključitvi na omrežje in ob vsakem povečanju priključne moči že
obstoječega priključka, razen za začasne priključitve, določene s sistemskimi obratovalnimi
navodili elektrooperaterja, ter uporabnik sistema oziroma dobavitelj, ki po
distribucijskem vodu, ki prečka državno mejo, oskrbuje z električno energijo
odjemalce zunaj Republike Slovenije.
(2) Tarifno postavko omrežnine za
priključno moč ) določi agencija
glede na vpliv moči priključka uporabnika sistema na potrebne razširitve,
ojačitve in razvoj sistema. Metodološki pristop določitve tarifnih postavk
omrežnine za priključno moč določa 3. poglavje Priloge 1 tega akta. 
34. člen
(obračunavanje omrežnine za priključno
moč)
(1) Vsak novi uporabnik sistema plača
omrežnino za priključno moč v enkratnem znesku za priključno moč iz soglasja za
priključitev.
(2) Obstoječi uporabnik sistema plača
omrežnino za priključno moč, če:
-       
poveča obstoječo priključno moč v istem napetostnem nivoju ali
-       
spremeni svojo uvrstitev v drugi napetostni nivo, 
tako, da se omrežnina za priključno moč
izračuna kot razlika med omrežnino za priključno moč iz novega soglasja za
priključitev in omrežnino za priključno moč iz predhodnega soglasja za
priključitev, ob upoštevanju tarifne postavke omrežnine za priključno moč v
času izdaje novega soglasja za priključitev. 
(3) Omrežnina za priključno moč se po
izvedbi priključitve ne vrača.
35. člen
(določitev zneska za omrežnino za priključno
moč)
Znesek omrežnine za priključno moč, ki ga
plača uporabnik sistema za priključitev na sistem, je odvisen od priključne
moči in tarifne postavke omrežnine za priključno moč ob upoštevanju
napetostnega nivoja priključitve. 
36. člen
(način izračuna zneska omrežnine za
priključno moč)
Elektrooperater uporabniku obračuna znesek
omrežnine za priključno moč  na naslednji način:
kjer oznake pomenijo:
    omrežnina za
priključno moč [EUR];
             priključna
moč uporabnika sistema;
            tarifna
postavka omrežnine za priključno moč za ustrezen napetostni nivo NN, SN ali VN
[EUR/kW].
37. člen
(določanje priključne moči za končne
odjemalce na NN s priključno močjo enako ali manjšo od 43 kW)
(1) Priključna
moč () se pri uporabniku
sistema na NN s priključno močjo enako ali manjšo od 43 kW določi na podlagi
naslednje tabele:


Nazivna jakost
   omejevalca toka
[A]

Enofazni
   priključek
priključna moč  [kW]

Trifazni
   priključek
priključna moč  [kW]


16

4

11


20

5

14


25

6

17


32

7

22


35

8

24


40

-

28


50

-

35


63

-

43


(2) V
primeru povečanja priključne moči pri uporabnikih sistema iz prejšnjega
odstavka na vrednost nad 43 kW se priključna moč določi na podlagi naslednje
tabele:


Nazivna jakost
  omejevalca toka
[A]

Enofazni priključek
priključna moč  [kW]

Trifazni priključek
priključna moč  [kW]


80

-

55


100

-

69


125

-

86


160

-

110


200

-

138


38. člen
(minimalni pogoji za določanje omrežnine
za priključno moč)
(1) Za novega uporabnika sistema,
priključenega na NN, elektrooperater pri izdaji soglasja za priključitev upošteva
najnižjo priključno moč 6 kW za enofazni priključek in 14 kW za trifazni
priključek. 
(2) Minimalna priključna moč za lastno
rabo proizvodnih naprav, direktno priključenih na omrežje, je 14 kW za trifazni
oziroma 6 kW za enofazni priključek.
VI. ZARAČUNAVANJE OMREŽNINE
39. člen
(tarife za obračunavanje omrežnine)
(1) Omrežnine za posameznega
uporabnika sistema elektrooperater obračuna na podlagi naslednjih tarif:
1.     
tarifa za obračunavanje omrežnine za prenosni sistem:


Uporabniška skupina

Časovni blok

Tarifna postavka za moč  [EUR/kW/mesec]

Tarifna postavka za energijo  [EUR/kWh]


0

1

 

 


2

 

 


3

 

 


4

 

 


5

 

 


1

1

 

 


2

 

 


3

 

 


4

 

 


5

 

 


2

1

 

 


2

 

 


3

 

 


4

 

 


5

 

 


3

1

 

 


2

 

 


3

 

 


4

 

 


5

 

 


4

1

 

 


2

 

 


3

 

 


4

 

 


5

 

 


2.     
tarifa za obračunavanje omrežnine za distribucijski sistem:


Uporabniška skupina

Časovni blok

Tarifna postavka za moč )
   [EUR/kW/mesec]

Tarifna postavka za energijo )
   [EUR/kWh]


0

1

 

 


2

 

 


3

 

 


4

 

 


5

 

 


1

1

 

 


2

 

 


3

 

 


4

 

 


5

 

 


2

1

 

 


2

 

 


3

 

 


4

 

 


5

 

 


3

1

 

 


2

 

 


3

 

 


4

 

 


5

 

 


4

1

 

 


2

 

 


3

 

 


4

 

 


5

 

 


3.     
tarifa za obračunavanje omrežnine za prenos uporabnikov sistema, katerim
se ne evidentirajo 15-minutne meritve za prevzeto energijo:


 

Tarifna
  postavka za moč  [EUR/kW/mesec]

Tarifna
  postavka za energijo  [EUR/kWh]

Tarifna
  postavka za energijo  [EUR/kWh]

Tarifna
  postavka za energijo  [EUR/kWh]


Odjemalci
  na NN brez 15-minutnih meritev

 

 

 

 


4.     
tarifa za obračunavanje omrežnine za distribucijo uporabnikov sistema,
katerim se ne evidentirajo 15-minutne meritve za prevzeto energijo:


 

Tarifna
  postavka za moč  [EUR/kW/mesec]

Tarifna
  postavka za energijo  [EUR/kWh]

Tarifna
  postavka za energijo  [EUR/kWh]

Tarifna
  postavka za energijo
 [EUR/kWh]


Odjemalci
  na NN brez 15-minutnih meritev

 

 

 

 


5.     
tarifa za obračunavanje omrežnine za člane skupnosti za distribucijski
sistem:


Značilen primer priključitve j

Časovni blok

Tarifna postavka za energijo [EUR/kWh]


1

1


2


3


4


5


2

1


2


3


4


5


3

1


2


3


4


5


4

1


2


3


4


5


5

1


2


3


4


5


6

1


2


3


4


5


7

1


2


3


4


5


8

1


2


3


4


5


9

1


2


3


4


5


10

1


2


3


4


5


6.     
tarifa za obračunavanje omrežnine za čezmerno prevzeto jalovo energijo:


Uporabniška skupina

Tarifna postavka za
  prekomerno prevzeto jalovo energijo ) (EUR/kvarh)


0

 


1

 


2

 


3

 


4

 


7.     
tarifa za obračunavanje omrežnine za priključno moč:


Napetostni nivo
  uporabnika sistema

Tarifna postavka
  omrežnine za priključno moč [EUR/kW]


VN

 


SN

 


NN

 


(2) Tarifne postavke omrežnine za
naslednje koledarsko leto objavi agencija v Uradnem listu Republike Slovenije
in na svojih spletnih straneh najmanj pet dni pred začetkom veljavnosti.
40. člen
(način obračunavanja omrežnine za zaprte
distribucijske sisteme)
(1) Če je operater zaprtega
distribucijskega sistema pridobil izjemo v skladu s 93. členom Energetskega
zakona (Uradni list RS, št. 60/19 – uradno prečiščeno besedilo, 65/20, 158/20 –
ZURE, 121/21 – ZSROVE, 172/21 – ZOEE, 204/21 – ZOP in 44/22 – ZOTDS; v
nadaljnjem besedilu: EZ-1) oziroma 90. členom ZOEE, tarifne postavke omrežnine
za zaprti distribucijski sistem določi sam v skladu s tem aktom.
(2) Če operater zaprtega
distribucijskega sistema ni pridobil izjeme v skladu s 93. členom EZ-1 oziroma
90. členom ZOEE, določi tarifne postavke omrežnine za zaprti distribucijski
sistem agencija v skladu s tem aktom.
(3) Operater zaprtega distribucijskega
sistema tarifne postavke omrežnine iz prvega oziroma drugega odstavka tega
člena objavi na svojih spletnih straneh.
41. člen
(obračunavanje drugih storitev
elektrooperaterja)
(1) Elektrooperater lahko uporabnikom
sistema poleg omrežnine zaračuna samo druge storitve, ki so neposredno povezane
z izvajanjem gospodarske javne službe.
(2) Stroški drugih storitev, ki niso
vsebovani v omrežnini, morajo predstavljati stroške stroškovno učinkovitega
izvajanja dejavnosti elektrooperaterja.
(3) Cene za druge storitve določi agencija
po uradni dolžnosti ali na zahtevo elektrooperaterja s posebno odločbo tako, da
pri tem upošteva dejanske stroške dela, materiala, prevoza in normativne
količine stroškovnih elementov.
(4) Cenik, nabor in opis drugih
storitev elektrooperater javno objavi na svojih spletnih straneh.
VII. ZARAČUNAVANJE IN PLAČEVANJE
OMREŽNINE
42. člen
(način zaračunavanja omrežnine in drugih
storitev)
(1) Uporabnikom sistema, ki imajo
dostop do sistema preko prevzemno-predajnega mesta na prenosnem sistemu,
zaračuna omrežnino za prenosni sistem in omrežnino za čezmerno prevzeto jalovo
energijo sistemski operater ali tretja oseba za račun sistemskega operaterja.
(2) Uporabnikom sistema, ki imajo
dostop do sistema preko prevzemno-predajnega mesta na distribucijskem sistemu,
zaračuna omrežnino distribucijski operater ali tretja oseba za račun
distribucijskega operaterja, pri čemer omrežnino za prenosni sistem zaračuna za
račun sistemskega operaterja, omrežnino za distribucijski sistem pa zaračuna za
račun distribucijskega operaterja.
(3) Uporabnikom sistema, ki imajo sklenjeno
pogodbo za obračun po lokalni dinamični tarifi, zaračuna mesečni znesek
omrežnine za energijo iz 22. člena tega akta distribucijski operater. Omrežnino
za energijo iz tega odstavka ne more zaračunati dobavitelj na enotnem računu. 
(4) Uporabnikom sistema, ki imajo
dostop do sistema preko prevzemno-predajnega mesta na distribucijskem sistemu,
zaračuna omrežnino za čezmerno prevzeto jalovo energijo distribucijski operater
ali tretja oseba za račun distribucijskega operaterja.
(5) Zaračunano omrežnino za čezmerno
prevzeto jalovo energijo iz prejšnjega odstavka, ki na podlagi ugotovljenih
količin pripada sistemskemu operaterju, distribucijski operater izračuna tako,
da izmerjene količine čezmerno prevzete jalove energije med prenosnim sistemom
in posameznim območjem distribucijskega sistema pomnoži s tarifo za
obračunavanje omrežnine za čezmerno prevzeto jalovo energijo za uporabniško
skupino 4 iz 39. člena tega akta.
(6) Elektrooperater izstavi račun za
izvedene druge storitve najkasneje v roku desetih dni po izvedeni storitvi.
Sistemski operater lahko izvedene druge storitve zaračuna tudi na računu iz
prvega odstavka tega člena skupaj z omrežnino, distribucijski operater pa na
računu iz drugega odstavka skupaj z omrežnino.
(7) Na računu, s katerim se
zaračunavajo druge storitve, mora biti podana podrobna specifikacija drugih
storitev.
43. člen
(roki in obveznosti plačevanja omrežnine)
(1) Uporabnik sistema iz prvega
odstavka prejšnjega člena ali dobavitelj s sklenjeno pogodbo, na podlagi katere
plačuje omrežnino za končnega odjemalca, plača omrežnino za prenosni sistem in
omrežnino za čezmerno prevzeto jalovo energijo sistemskemu operaterju v 15 dneh
od datuma izstavitve računa sistemskega operaterja.
(2) Uporabnik sistema iz drugega
odstavka prejšnjega člena ali dobavitelj s sklenjeno pogodbo, na podlagi katere
plačuje omrežnino za uporabnika sistema, plača omrežnino za prenosni sistem,
omrežnino za distribucijski sistem in omrežnino za čezmerno prevzeto jalovo
energijo distribucijskemu operaterju v 15 dneh od datuma izstavitve računa
distribucijskega operaterja. Distribucijski operater prenese zaračunane zneske
omrežnine za prenosni sistem sistemskemu operaterju v skladu s 46. členom tega
akta.
VIII. ZAGOTAVLJENJE PODATKOV
44. člen
(obveznost posredovanja podatkov o
zaračunanih količinah)
(1) Distribucijski operater mesečno
posreduje sistemskemu operaterju in agenciji izvirne podatke o močeh in
količinah električne energije, zaračunane uporabnikom sistema, in sicer do
osmega delovnega dne v tekočem mesecu za pretekli mesec.
(2) Distribucijski operater mora mesečne
podatke o količinah, ki se nanašajo na pretekla obdobja in so bile v mesecu, za
katerega poroča, zaračunane uporabnikom sistema, prikazati ločeno po posameznih
obdobjih, za katera so veljale različne tarifne postavke.
(3) Sistemski operater mesečno, do
desetega delovnega dne v tekočem mesecu za pretekli mesec, posreduje agenciji
izvirne podatke o obračunanih in zaračunanih močeh in količinah električne
energije uporabnikom sistema.
(4) Podatke iz prvega in drugega
odstavka tega člena za uporabniško skupino 0 distribucijski operater prikaže
ločeno za gospodinjske odjemalce, mali poslovni odjem in ostali odjem na NN.
45. člen
(spremljanje obračuna omrežnine)
Agencija lahko kadar koli preveri
resničnost in točnost posredovanih izvirnih podatkov o količini in obračunski
moči zaračunane uporabe sistema električne energije uporabnikom sistema.
46. člen
(roki za izvedbo obračuna omrežnine)
(1) Mesečni obračun uporabe prenosnega
sistema za pretekli mesec opravi sistemski operater do desetega delovnega dne v
tekočem mesecu na podlagi končnih podatkov.
(2) Distribucijski operater poravna
obveznosti za omrežnino najpozneje v 18 dneh od datuma izstavitve računa.
(3) Sistemski operater poravna
obveznost za nadomestilo za izvajanje regulativnih nalog agencije najpozneje v
18 dneh od datuma izstavitve računa agencije.
47. člen
(obveznost posredovanja podatkov
dobavitelju)
(1) Elektrooperater mora dobavitelju
za namene izstavitve enotnega računa pravočasno posredovati vse potrebne
informacije in podatke uporabnika sistema. 
(2) Elektrooperater je za namene
obračunavanja omrežnine za uporabnike sistema, ki sodelujejo pri zagotavljanju
sistemskih storitev, dolžan dobavitelju posredovati vse potrebne obračunske
podatke v skladu s tem aktom. Obračunski intervali, v katerih je uporabnik
sistema zagotavljal sistemske storitve, morajo biti posebej označeni.
48. člen
(obračun omrežnine v primeru izpadlih
merilnih podatkov)
(1) Omrežnina za presežno moč iz 15. in 16.
člena tega akta se ne obračuna za obračunski interval, v katerem ni bila
zagotovljena 15-minutna meritev energije. 
(2) Če se uporabniku sistema evidentirajo
15-minutne meritve za prevzeto energijo in je v posameznem mesecu zagotovljenih
90 % ali več ustreznih obračunskih meritev, se uporabniku sistema obračuna
omrežnina za moč na podlagi 15. in 16. člena tega akta. Za namene obračuna
omrežnine za energijo se v primeru izpadlih meritev za določitev prevzete
električne energije smiselno uporabljajo določbe akta, ki ureja sistemska
obratovalna navodila za distribucijski sistem električne energije, ki urejajo
nadomeščanje manjkajočih vrednosti v obremenilnem diagramu. Za obračunske
intervale, za katere ni ustreznih meritev, se upošteva dogovorjena obračunska
moč. 
(3) Če se uporabniku sistema evidentirajo
15-minutne meritve za prevzeto energijo in je v posameznem mesecu zagotovljenih
manj kot 90 % ustreznih obračunskih meritev, se uporabniku sistema za ta mesec
obračuna omrežnina za energijo na podlagi 17. člena tega akta, omrežnina za moč
pa se obračuna v skladu s 15. in 16. členom tega akta. 
(4)
Elektrooperater članu skupnosti, pri katerem je v posameznem mesecu
zagotovljenih manj kot 90 % ustreznih obračunskih meritev, omrežnino obračuna v
skladu s 15. in 16. členom tega akta, pri tem pa upošteva obremenitveni
diagram, določen na podlagi dvigovanja normirane oblike preostalega diagrama
glede na količino izmerjene ali ocenjene energije, v skladu z aktom, ki ureja
sistemska obratovalna navodila za distribucijski sistem električne energije in
aktom, ki ureja delovanje trga z električno energijo.
49. člen
(pridobivanje podatkov)
 (1) Elektrooperater pripravi načrtovani
količinski obseg porabe električne energije na podlagi predvidenega gibanja
porabe električne energije po posameznih uporabniških skupinah in časovnih
blokih. Načrtovane dogovorjene obračunske moči določi elektrooperater po
posameznih uporabniških skupinah na podlagi dogovorjenih obračunskih moči iz
12. člena tega akta. Distribucijski operater določi podatke iz tega člena tudi
po območjih distribucijskega sistema. 
(2) Elektrooperater agenciji posreduje
podatke, potrebne za določitev stroškov po uporabniških skupinah glede na nivo.
(3) Elektrooperater mora agenciji posredovati
podatke iz tega člena najkasneje do 15. oktobra tekočega leta.
50. člen
(spodbujanje naprednejših oblik obračuna
omrežnine in aktivnega odjema)
 (1) S ciljem omogočiti končnim odjemalcem
učinkovitejšo uporabo omrežja,  sodelovanje v programih prilagajanja odjema na
podlagi lokalnih dinamičnih tarif iz 22. člena tega akta ter v sistemskih
storitvah elektrooperaterja, distribucijski operater na podlagi pisne zahteve
končnega odjemalca zagotovi ustrezne pogoje za izvajanje aktivne vloge na
način, da jim omogoči naprednejši način obračuna storitev in vključitev v
merjen odjem v procesu bilančnega obračuna. 
(2) Distribucijski operater vsakemu
končnemu odjemalcu, ki nima nameščene merilne naprave, ki omogoča obračun
omrežnine na podlagi 15-minutnih podatkov, oziroma nima nameščene merilne
naprave z vmesnikom za lokalni dostop do merilnih podatkov v realnem času
skladnih z določbami akta, ki ureja sistemska obratovalna navodila za
distribucijski sistem električne energije na podlagi pisne zahteve končnega
odjemalca namesti ustrezno merilno napravo v roku 45 dni od prejete zahteve
končnega odjemalca, ter končnega odjemalca vključi v obračun omrežnine na
podlagi 15-minutnih meritev s prvim dnem naslednjega koledarskega meseca po
namestitvi merilne opreme. 
(3) Distribucijski operater na podlagi
pisne zahteve vsakega končnega odjemalca, ki ima nameščeno merilno napravo na
prevzemno-predajnem mestu, ki zagotavlja 15-minutne meritve, in je vključen v
nemerjen odjem, uvrsti obračunske merilne točke v merjen odjem najkasneje s
prvim dnem meseca, ki sledi naslednjemu koledarskemu mesecu od prejema zahteve.
(4) Distribucijski operater lahko zahtevo
iz drugega in tretjega odstavka tega člena zavrne samo, če obstajajo
nepremostljive tehnične ovire.
51. člen
(omogočanje učinkovitega dostopa do
podatkov, izmenjave podatkov ter upravljanja sprememb obračunskih podatkov
uporabnikom sistema)
(1) Na ravni nacionalnega podatkovnega
vozlišča mora distribucijski operater omogočiti uporabniku sistema stalni
dostop do podrobnih obračunskih merilnih podatkov na 15-minutni ravni v obsegu,
ki uporabniku sistema  omogočajo preverjanje izdanega računa. Podatke za
izbrano obdobje mora biti možno izvoziti v standardiziranem formatu, ki
odjemalcu omogoča učinkovito obdelavo za potrebe validacije računa ali analize
koničnih obremenitev.  
(2) Preko enotne vstopne točke nacionalega
podatkovnega vozlišča distribucijski operater zagotavlja uporabniku sistema
tudi informacije o dogovorjeni obračunski moči in prekoračitvah dogovorjene
moči za posamezno prevzemno-predajno mesto na pregleden in strukturiran način.
Informacije morajo biti podane na ravni posameznih časovnih blokov za izbrano
časovno obdobje.
(3) Distribucijski operater mora uporabniku
sistema omogočiti, da lahko poda zahtevo za spremembo dogovorjene obračunske
moči na elektronski način preko enotne vstopne točke nacionalega podatkovnega
vozlišča.

Priloga
1: Metodološki pristop določitve tarifnih postavk omrežnine
Priloga
2: Parametri potrebni za določitev tarifnih postavk omrežnine

Akt o metodologiji za obračunavanje omrežnine
za elektrooperaterje (Uradni list RS, št. 146/22) vsebuje naslednje prehodne in
končni določbi:
»IX. PREHODNE IN KONČNI DOLOČBI
52. člen
(prehodno
obdobje za obračunavanje omrežnine za presežno moč)
(1) Uporabnikom sistema s priključno močjo
enako ali manjšo od 43 kW se v obdobju od 1. januarja 2024 do 31. decembra 2025
omrežnina za presežno moč ne obračunava, če je obračunska moč določena v skladu
s petim odstavkom 12. člena tega akta in je uporabnik sistema ni spremenil v
skladu s šestim, sedmim ali osmim odstavkom 12. člena tega akta.
(2) V obdobju iz prejšnjega odstavka mora
distribucijski operater uporabnika sistema mesečno seznanjati o prekoračitvah
obračunske moči in stroških, ki bi mu nastali, če bi se omrežnina za presežno
moč zaračunala.
53. člen
(prehodno
obdobje za določitev agregiranih obračunskih moči in porabe energije
uporabnikov sistema)
Elektrooperater posreduje agregirane
podatke o dogovorjeni obračunski moči uporabnikov sistema iz drugega odstavka
12. člena tega akta in porabi energije uporabnikov sistema, ločeno po
uporabniških skupinah in časovnih blokih za določitev tarifnih postavk za prvo
leto uporabe tega akta agenciji do 10. junija 2023. Distribucijski operater
določi podatke iz tega člena tudi po območjih distribucijskega sistema.
54. člen
(prehodno
obdobje za obračunavanje skupnostne samooskrbe po ZSROVE do začetka uporabe
tega akta)
Do začetka uporabe tega akta se končnim
odjemalcem v skupnostni samooskrbi, ki se oskrbujejo iz proizvodnih naprav
skupnosti znotraj iste RTP, ne obračuna omrežnina za prenosni sistem iz 105.
člena Akta o metodologiji za določitev regulativnega okvira in metodologiji za
obračunavanje omrežnine za elektrooperaterje (Uradni list RS, št. 46/18, 47/18
– popr., 86/18, 76/19, 78/19 – popr., 85/20, 145/21, 172/21 – ZOEE in 123/22; v
nadaljnjem besedilu: omrežninski akt).
55. člen
(zagotavljanje
podatkov za nemoteno izvajanje veljavnih pogodb o dobavi)
Za obdobje najmanj 24 mesecev od začetka
uporabe tega akta distribucijski operater zaradi nemotenega izvajanja veljavnih
pogodb s strani dobaviteljev električne energije vsakemu dobavitelju zagotovi
dostop in posreduje podatke o porabi električne energije vseh končnih
odjemalcev, ki mu bilančno pripadajo na ravni ustreznih merilnih točk v
strukturi iz 131. člena omrežninskega akta.
56. člen
(implementacija
storitev na ravni nacionalnega podatkovnega vozlišča)
Distribucijski operater mora omogočiti
uporabo storitev upravičenim uporabnikom sistema iz 51. člena tega akta
najkasneje do 30. junija 2023.
57. člen
(prenehanje
veljavnosti in podaljšanje uporabe)
Z dnem uveljavitve tega akta prenehajo
veljati določbe Akta o metodologiji za določitev regulativnega okvira in
metodologiji za obračunavanje omrežnine za elektrooperaterje (Uradni list RS,
št. 46/18, 47/18 – popr., 86/18, 76/19, 78/19 – popr., 85/20, 145/21, 172/21 –
ZOEE in 123/22), ki se nanašajo na obračunavanje omrežnine, ki pa se
uporabljajo do začetka uporabe tega akta. 
58. člen
(začetek
veljavnosti in uporabe)
Ta akt začne veljati naslednji dan po
objavi v Uradnem listu Republike Slovenije, uporabljati pa se začne 1. januarja
2024, razen 12. in 49. člena tega akta, ki se začneta uporabljati z
uveljavitvijo tega akta.«.

Akt o spremembi in dopolnitvi Akta o
metodologiji za obračunavanje omrežnine za elektrooperaterje (Uradni list RS,
št. 161/22) spreminja 58. člen akta tako, da
se glasi:
»58. člen
(začetek
veljavnosti in uporabe)
(1) Ta akt začne veljati naslednji dan po
objavi v Uradnem listu Republike Slovenije, uporabljati pa se začne 1. januarja
2024, razen 12. in 49. člena tega akta, ki se začneta uporabljati z
uveljavitvijo tega akta.
(2) Ne glede na prejšnji odstavek se 50.
člen tega akta v delu, ki se nanaša na namestitev ustrezne merilne naprave za
namene učinkovitejše uporabe omrežja in vključitev obračunskih merilnih točk
končnega odjemalca v merjen odjem za zagotavljanje učinkovitega sodelovanja
končnega odjemalca v sistemskih storitvah, začne uporabljati 1. januarja 2023.«;
ter vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta akt začne veljati naslednji dan po
objavi v Uradnem listu Republike Slovenije.«.

Akt o spremembah in dopolnitvi Akta o
metodologiji za obračunavanje omrežnine za elektrooperaterje (Uradni list RS,
št. 50/23) vsebuje naslednjo končno določbo:
»KONČNA DOLOČBA
7. člen
(začetek veljavnosti)
Ta akt začne veljati naslednji dan po
objavi v Uradnem listu Republike Slovenije.«.

Akt o spremembi in dopolnitvi Akta o
metodologiji za obračunavanje omrežnine za elektrooperaterje (Uradni list RS,
št. 71/23) spreminja 58. člen akta tako, da
se glasi:
»58. člen
(začetek
veljavnosti in uporabe)
(1) Ta akt začne veljati naslednji dan po
objavi v Uradnem listu Republike Slovenije, uporabljati pa se začne 1. marca 2024, razen 12. in 49. člena tega akta, ki se začneta uporabljati
z uveljavitvijo tega akta.
(2) Ne glede na prejšnji odstavek se 50.
člen tega akta v delu, ki se nanaša na namestitev ustrezne merilne naprave za
namene učinkovitejše uporabe omrežja in vključitev obračunskih merilnih točk
končnega odjemalca v merjen odjem za zagotavljanje učinkovitega sodelovanja
končnega odjemalca v sistemskih storitvah, začne uporabljati 1. januarja 2023.«;
ter vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta akt začne veljati naslednji dan po
objavi v Uradnem listu Republike Slovenije.«.