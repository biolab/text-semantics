1. člen
Ta pravilnik določa, katere odpravnine, določene z zakonom o delovnih
razmerjih (Uradni list RS, št. 42/02, v nadaljnjem besedilu: ZDR), se v skladu s
prvo alineo 3. točke 19. člena zakona o dohodnini (Uradni list RS, št. 71/93, 7/95,
44/96) in tretjim odstavkom 3. člena zakona o prispevkih za socialno varnost varnost
(Uradni list RS, št. 5/96, 34/96, 3/98, 81/00 in 97/01) štejejo za odpravnine, izplačane
zaradi prenehanja delovnega razmerja iz operativnih razlogov po predpisih o delovnih
razmerjih.
Ta pravilnik določa tudi, katere enkratne solidarnostne pomoči,
ki jih izplača sindikat, se v skladu s peto alineo 4. točke 19. člena zakona o dohodnini
štejejo za enkratne denarne pomoči po posebnih predpisih.
2. člen
Za odpravnine iz prejšnjega člena se štejejo odpravnine, ki so
delavcem izplačane zaradi odpovedi pogodbe o zaposlitvi s strani delodajalca:
1.    
iz poslovnih razlogov (prva alinea prvega odstavka 88. člen a ZDR),
2.    
v stečajnem postopku ali v postopku likvidacije, ki jo izvede sodišče (103.
člen ZDR),
3.    
v primeru potrjene prisilne poravnave (106. člen ZDR) ali
4.    
v drugih primerih začetega postopka za prenehanje delodajalca (108. člen
ZDR),če so izplačane pod pogoji, ki jih določa zakon o delovnih razmerjih.
Za odpravnine iz prejšnjega člena se štejejo tudi odpravnine delavcem,
ki imajo v skladu z tretjim odstavkom 73. člena ZDR pravico do odpravnine, kot če
pogodbo o zaposlitvi odpove delodajalec iz poslovnih razlogov.
3. člen
Za enkratne denarne pomoči po posebnih predpisih se štejejo tudi
enkratne solidarnostne pomoči, ki jih izplača sindikat svojim članom z namenom nudenja
materialne pomoči v primerih socialne ogroženosti ter v primerih reševanja izjemnih
razmer (kot so smrt, elementarne in druge nezgode), če so izplačane pod pogoji,
ki so določeni z aktom, ki ga sprejme sindikat dejavnosti.
4. člen
Ta pravilnik začne veljati 1. januarja 2003.
Št. 27837/02
Ljubljana, dne 18. decembra 2002.
mag. Anton Rop l. r.
Minister za finance