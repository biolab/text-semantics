I. UVODNA DOLOČBA
1. člen
S tem tarifnim sistemom Geoplin d.o.o. Ljubljana, družba za
trgovanje in transport zemeljskega plina, kot izvajalec gospodarske javne
službe upravljanje prenosnega omrežja (v nadaljevanju: prodajalec) določa
tarifne postavke za zemeljski plin, ki ga dobavlja tarifnim odjemalcem na
svojem prenosnem omrežju. 
Tarifne postavke so določene z namenom, da vsak tarifni
odjemalec prevzame tisti del stroškov, ki jih s svojim načinom odjema povzroča.
Poleg tarifnih postavk ta tarifni sistem določa tudi obračun
odstopanj od pogodbenih elementov, način plačevanja,
prekinljivost odjema ter olajšave.
II. SPLOŠNE DOLOČBE
2. člen
Definicije
V tem tarifnem sistemu so uporabljeni pojmi, kot so določeni
v energetskem zakonu in podzakonskih aktih, poleg njih pa imajo v tem tarifnem
sistemu uporabljeni pojmi naslednji pomen: 
-       
tarifni odjemalec je vsaka pravna ali fizična oseba, ki odjema zemeljski
plin iz prenosnega omrežja po pogojih tega tarifnega sistema, 
-       
zemeljski plin je vsak ogljikovodik ali mešanica ogljikovodikov, katere
bistvena sestavina je metan v plinastem stanju in ki se ga pridobiva iz zemlje
v naravnem stanju ali skupaj s tekočimi ogljikovodiki, 
-       
standardni kubični meter (Sm3) je enota za merjenje količin
zemeljskega plina in je tista količina, ki se nahaja v volumnu 1 m3 pri
absolutnem tlaku 1,01325 bar in pri temperaturi 15 °C.
3. člen
Razvrstitev tarifnih odjemalcev v tarifni skupini
Tarifni odjemalci zemeljskega plina na prenosnem omrežju so
razvrščeni glede na velikost letnega odjema v dve tarifni skupini: 
-       
– v 1. tarifno skupino spadajo tarifni odjemalci, ki sklenejo letno
pogodbo za količino manjšo od 5 mio Sm3 zemeljskega plina, 
-       
– v 2. tarifno skupino spadajo tarifni odjemalci, ki sklenejo letno
pogodbo za količino 5 mio Sm3 ali več zemeljskega plina.
4. člen
Povprečna prodajna cena zemeljskega plina za tarifne odjemalce
na prenosnem omrežju
Oblikovanje tarifnih postavk za tarifne odjemalce na
prenosnem omrežju temelji na skupnih stroških dobave tarifnim odjemalcem.
Skupne stroške dobave zemeljskega plina tarifnim odjemalcem sestavljajo: 
-       
stroški nakupa plina pri dobaviteljih, 
-       
stroški transporta do slovenske meje, 
-       
stroški skladiščenja, 
-       
stroški nadomestil za prekinljive odjemalce na podlagi 25. člena, 
-       
stroški prodaje zemeljskega plina tarifnim odjemalcem, 
-       
stroški dostopa do prenosnega omrežja prodajalca. 
Stroški transporta do slovenske meje in stroški skladiščenja
za tarifne odjemalce predstavljajo proporcionalni del skupnih zakupljenih
stroškov transporta do slovenske meje in stroškov skladiščenja ob upoštevanju
pogodbenega dnevnega odjema tarifnih odjemalcev. 
Stroški dostopa do prenosnega omrežja za tarifne odjemalce
predstavljajo proporcionalni del stroškov delovanja prenosnega omrežja
prodajalca ob upoštevanju pogodbenega dnevnega odjema tarifnih odjemalcev. 
Stroški nakupa zemeljskega plina pri dobaviteljih
predstavljajo variabilni del skupnih stroškov, ostali stroški pa predstavljajo
fiksni del skupnih stroškov. 
Zmnožek povprečne prodajne cene
zemeljskega plina za dobavo tarifnim odjemalcem (C) in vsote napovedanih letnih
pogodbenih količin vseh tarifnih odjemalcev (Q) predstavlja skupne stroške
dobave zemeljskega plina (SS) za izračun po tem tarifnem sistemu, tako da
velja:
Povprečna prodajna cena zemeljskega
plina se oblikuje na osnovi predpisov o oblikovanju cen in temelji na stroških
nakupa zemeljskega plina pri dobaviteljih, stroških transporta do slovenske
meje, stroških skladiščenja zemeljskega plina, stroških zagotavljanja
prekinljivosti, stroških prodaje tarifnim odjemalcem in stroških dostopa za
tarifne odjemalce do prenosnega omrežja prodajalca. 
Povprečna prodajna cena
zemeljskega plina je sestavljena iz variabilnega dela in fiksnega dela:
Variabilni del cene (vc) je
neodvisen od načina prevzema nabavljenih količin zemeljskega plina in je enak
za vse tarifne odjemalce. 
Fiksni del cene (fc), ki izvira iz fiksnih stroškov delovanja
plinovodnega sistema, je odvisen od načina prevzema nabavljenih količin
zemeljskega plina. 
Delitev povprečne prodajne cene na variabilni in fiksni del
za posamezno koledarsko leto se izvede na osnovi strukture cene zemeljskega
plina na slovenski meji po nabavnih pogojih v oktobru prejšnjega leta, stroških
dostopa do prenosnega plinovodnega omrežja in prodaje tarifnim odjemalcem ter
stroških zagotavljanja prekinljivosti.
5. člen
Fiksni stroški tarifnega odjema
Zmnožek fiksnega
dela cene in vsote napovedanih letnih pogodbenih količin vseh tarifnih
odjemalcev predstavlja fiksne stroške tarifnih odjemalcev (FS):
III. TARIFNE POSTAVKE IN ELEMENTI
6. člen
Tarifne postavke za tarifnega odjemalca
Pogodbene tarifne postavke za tarifnega odjemalca so: 
-       
variabilni del cene (vc), izražen v SIT/Sm3; 
-       
fiksni znesek (FZK), izražen v SIT/leto oziroma na njegovi osnovi, glede
na pogodbene količine, izračunani fiksni del cene za tarifnega odjemalca (fcK),
izražen v SIT/Sm3. 
Variabilni del cene velja za spodnjo kalorično vrednost
zemeljskega plina 34.076 kJ/Sm3. Pri odstopanju dejanske kalorične
vrednosti od navedene se variabilni del cene korigira v razmerju z dejansko
kalorično vrednostjo. 
Dejanska kalorična vrednost se določi kot povprečje dnevnih
dejanskih spodnjih kaloričnih vrednosti zemeljskega plina v obračunskem obdobju
7. člen
Letni fiksni znesek in povprečni fiksni del cene plina za
posamezno tarifno skupino
Letni fiksni znesek skupine (FZS)
se določi kot zmnožek letnega fiksnega stroška vseh tarifnih odjemalcev (FS) in
razmerja med vsoto pogodbenih dnevnih odjemov tarifnih odjemalcev posamezne
tarifne skupine (q(S)) ter vsoto pogodbenih dnevnih odjemom vseh tarifnih
odjemalcev (q):
Povprečni fiksni del cene za tarifno skupino se določi na
osnovi vsote letnih pogodbenih količin posamezne tarifne skupine (Q(S)):
8. člen
Letni fiksni znesek in fiksni del cene plina za tarifnega
odjemalca v 1. tarifni skupini
Letni fiksni znesek za tarifnega
odjemalca (FZ(K)) se določi na naslednji način:
Fiksni del cene za tarifnega odjemalca (fc(K)) se določi na
naslednji način:
9. člen
Letni fiksni znesek in fiksni del cene plina za tarifnega
odjemalca v 2. tarifni skupini
Letni fiksni znesek za tarifnega
odjemalca (FZ(K)) se določi na naslednji način:
Fiksni del cene za tarifnega odjemalca (fc(K)) se določi na
naslednji način:
10. člen
Sprememba tarifnih postavk med pogodbenim letom
Pogodbeno leto je časovno obdobje od 8. ure prvega dne
koledarskega leta do 8. ure prvega dne naslednjega koledarskega leta. 
Pred začetkom pogodbenega leta se po tarifnem sistemu določi
variabilni del cene (vc) in za vsakega odjemalca letni fiksni znesek (FZK).
Kolikor se med pogodbenim letom spremeni povprečna prodajna cena (C) se od
spremembe dalje v enakem razmerju indeksira variabilni del cene in tisti del
fiksnega zneska (FZK), ki pripada obdobju od spremembe dalje, z
veljavnostjo do konca pogodbenega leta oziroma do naslednje spremembe povprečne
prodajne cene za tarifne odjemalce.
11. člen
Letni fiksni znesek za tarifnega odjemalca, ki prične z
odjemom po pričetku pogodbenega leta
Za tarifnega odjemalca, ki začne z odjemom po začetku leta, v
tem letu velja, da je njegov fiksni del cene enak povprečnemu fiksnemu delu
cene skupine, v katero je, glede na količine za katere sklepa pogodbo za to
leto, razvrščen. 
Za takšnega odjemalca se fiksni
znesek določi na naslednji način:
12. člen
Tarifne postavke za količine prevzete v vročevodnih
kotlovnicah na nadomestno gorivo
Za tarifnega odjemalca, ki ima vročevodno kotlovnico z
maksimalno dnevno porabo najmanj 90.000 Sm3 in ima možnost uporabe
nadomestnega goriva, ter je opremljena z meritvami količin na enakovreden način
kot za ostali oziroma skupni odjem, se tarifne postavke za odjem takšne
kotlovnice določijo ločeno od ostalega odjema. 
Tarifni odjemalec iz prvega odstavka napove letno pogodbeno
količino in pogodbeni dnevni odjem ločeno za odjem kotlovnice in ostali odjem.
Tarifni odjemalec napove pogodbeno količino in dnevni odjem za vročevodno
kotlovnico le pod pogojem, da je v vročevodni kotlovnici že dosegel dnevni
odjem 90.000 Sm3. 
Tarifni odjemalec iz prvega odstavka se mora obvezati, da bo
v zimskem obdobju na poziv prodajalca najkasneje v 6 urah na vročevodnih kotlih
v celoti prešel na uporabo nadomestnega goriva. 
Za ostali odjem tarifnega odjemalca veljajo vsa določila
tarifnega sistema za tarifne odjemalce glede na razvrstitev v tarifno skupino. 
Prodajalec zaračuna tarifnemu odjemalcu količine zemeljskega
plina prevzete v kotlovnici iz prvega odstavka tega člena po povprečni prodajni
ceni zemeljskega plina (C). 
Napovedani pogodbeni dnevni odjem kotlovnice iz prvega
odstavka tega člena se ne upošteva pri izračunu fiksnega zneska posamezne
tarifne skupine.
13. člen
Pogodbeni dnevni odjem
Pogodbeni dnevni odjem odjemalca (qK) je izražen v
Sm3/dan. Pogodbeno leto je razdeljeno na dve obdobji: 
-       
zimsko obdobje: januar, februar, marec, oktober, november, december, 
-       
poletno obdobje: april, maj, junij, julij, avgust, september. 
Pogodbeni dnevni odjem za zimsko obdobje in pogodbeni dnevni
odjem za poletno obdobje predstavljata največji dovoljeni odjem odjemalca v
obračunskem dnevu, ki je časovno obdobje od 8. ure kateregakoli dne do 8. ure
naslednjega dne.
14. člen
Napoved pogodbenega dnevnega odjema
Tarifni odjemalec, ki načrtuje največji dnevni odjem v
zimskem obdobju, napove samo pogodbeni dnevni odjem za zimsko obdobje (qKZ).
Za takega tarifnega odjemalca velja, da je pogodbeni dnevni odjem (q(K)) enak
pogodbenemu dnevnemu odjemu za zimsko obdobje (qK = qKZ).
Tarifni odjemalec, ki načrtuje
največji dnevni odjem v poletnem obdobju, napove pogodbeni dnevni odjem za
zimsko obdobje (qKZ) in pogodbeni dnevni odjem za poletno obdobje (qKP).
Za takega tarifnega odjemalca se pogodbeni dnevni odjem določi tako, da velja:
kjer so: 
qK – pogodbeni dnevni odjem odjemalca, 
qKZ – pogodbeni dnevni odjem odjemalca za zimsko
obdobje, 
qKP – pogodbeni dnevni odjem odjemalca za poletno
obdobje.
15. člen
Letna napoved odjema zemeljskega plina
Tarifni odjemalec je dolžan zaradi potreb po časovno
usklajeni nabavi in prodaji zemeljskega plina in določitvi tarifnih postavk za
naslednje koledarsko leto napovedati odjem v roku in na način, kot ga opredeli
prodajalec, vendar ne prej kot do 1. novembra tekočega leta za naslednje
koledarsko leto. 
Za tarifnega odjemalca, ki do navedenega roka ne bo napovedal
odjema za naslednje leto in zemeljski plin namerava odjemati, se letna pogodba
pripravi na osnovi letne količine in pogodbenega dnevnega odjema iz zadnje
pogodbe. 
Dokler letna pogodba o dobavi zemeljskega plina ni podpisana,
prodajalec ni obvezen dobavljati zemeljski plin tarifnemu odjemalcu. Kolikor
prodajalec lahko dobavlja plin in ga tarifni odjemalec odjema, se za obračun
uporabijo tarifne postavke, ki so izračunane v skladu s tem tarifnim sistemom
in vsebovane v tarifnemu odjemalcu posredovani letni pogodbi.
IV. ODSTOPANJA OD POGODBENIH ELEMENTOV
1. Dodatno plačilo zaradi prekoračitve pogodbenega
dnevnega odjema
16. člen
Prekoračitev pogodbenega dnevnega odjema
Prekoračitev pogodbenega dnevnega
odjema v posameznem mesecu (pM) v zimskem obdobju se izračuna, kadar
je qMAX,M > qKZ
Prekoračitev pogodbenega dnevnega odjema v posameznem mesecu
(pM) v poletnem obdobju se izračuna, kadar je qMAX,M >
qKP
pri čemer je: 
qMAX,M – drugi največji doseženi dnevni odjem
odjemalca v mesecu v Sm3/dan, 
qK – pogodbeni dnevni odjem odjemalca v Sm3/dan,
qKZ – pogodbeni dnevni odjem odjemalca za zimsko
obdobje v Sm3/dan, 
qKP – pogodbeni dnevni odjem odjemalca za poletno
obdobje v Sm3/dan.
17. člen
Dodatno plačilo zaradi prekoračitve pogodbenega dnevnega
odjema
Dodatno mesečno plačilo (D)
zaradi prekoračitve pogodbenega dnevnega odjema v posameznem mesecu se določi
na naslednji način:
kjer je: F – faktor za izračun
plačila zaradi prekoračitve pogodbenega dnevnega odjema 
Faktor F se izračuna na
naslednji način:


p (%)

Faktor F


 

1. tarifna skupina

2. tarifna skupina


0 – 5

x p/100

4,6 x p/100


5 – 10

0,15 + 4 x (p –
  5)/100

0,23 + 5,6 x (p –
  5)/100


> 10

0,35 + 5 x (p –
  10)/100

0,51 + 6,6 x (p
  -10)/100


Pri izračunu faktorja F, zaradi prekoračitve pogodbenega
dnevnega odjema v posameznem mesecu, se odstotek prekoračitve pogodbenega
dnevnega odjema (pM) v %, ki je bil že dosežen in upoštevan pri
določitvi plačila D v treh predhodnih mesecih pogodbenega leta, ne upošteva,
tako da se vrednost p (%) določi na naslednji način: 
pri čemer je pM,3 višina
prekoračitve pogodbenega dnevnega odjema, ki je bila v pogodbenem letu že
trikrat dosežena in upoštevana pri izračunu mesečnega dodatnega plačila D. 
V primeru, da je vrednost p < 0 je višina mesečnega
dodatnega plačila D = 0.
18. člen
Prekoračitev pogodbenega dnevnega odjema v poletnih mesecih
Izračunano dodatno mesečno plačilo (D) za prekoračitev pogodbenega
dnevnega odjema v poletnih mesecih se zmanjša za 50%.
2. Obračun fiksnega zneska za prekoračitev letnega
pogodbenega odjema
19. člen
Letna prekoračitev pogodbenega odjema tarifnega odjemalca
Prodajalec dobavi tarifnemu odjemalcu letno pogodbeno
količino zemeljskega plina. V okviru razpoložljivih količin in transportno
tehničnih možnosti lahko odjemalec prevzame tudi večjo količino zemeljskega
plina od pogodbene, kar pomeni, da je letni pogodbeni odjem prekoračen. 
Letna prekoračitev pogodbenega odjema
za tarifnega odjemalca (QNP,K) se ugotovi po izteku pogodbenega leta
na naslednji način:
kjer je: QK,R – dejansko
prevzeta letna količina. 
Prodajalec zaračuna tarifnemu odjemalcu dejansko prevzeto
letno količino zemeljskega plina po variabilnem delu cene z računi za posamezno
obračunsko obdobje, doplačilo fiksnega zneska za letno prekoračitev pogodbenega
odjema pa po izteku pogodbenega leta, v skladu z 20. in 24. členom.
20. člen
Doplačilo fiksnega zneska za letno prekoračitev pogodbenega
odjema
Doplačilo fiksnega zneska za tarifnega odjemalca (FDK) v 1.
tarifni skupini se določi na naslednji način: 
-       
v primeru, da tarifni odjemalec v pogodbenem letu prevzame količino
zemeljskega plina, ki ne presega 103% letne pogodbene količine, mu prodajalec
zaračuna dodatni fiksni znesek:
-       
v primeru, da tarifni odjemalec v pogodbenem letu prevzame količino
zemeljskega plina, ki presega 103% letne pogodbene količine, mu prodajalec
zaračuna dodatni fiksni znesek:
kjer so: fcK,12 – fiksni
del cene tarifnega odjemalca veljaven v decembru pogodbenega leta 
fcS1,12 – povprečni fiksni del cene 1. tarifne
skupine v decembru pogodbenega leta 
Doplačilo fiksnega zneska za tarifnega odjemalca (FDK) v 2.
tarifni skupini se določi na naslednji način: 
-       
v primeru, da tarifni odjemalec v pogodbenem letu prevzame količino
zemeljskega plina, ki presega 103% letne pogodbene količine, mu prodajalec
zaračuna dodatni fiksni znesek:
21. člen
Poračun fiksnih zneskov
Po izteku pogodbenega leta
prodajalec opravi poračun zaračunanih doplačil fiksnih zneskov za letno
prekoračitev pogodbenega odjema iz 20. člena tako, da vrne vsakemu posameznemu
tarifnemu odjemalcu znesek FVK:
kjer so: FD – vsota zaračunanih
doplačil fiksnih zneskov odjemalcem skladno z 20. členom.
3. Plačilo minimalnih količin
22. člen
Minimalna količina zemeljskega plina
Tarifni odjemalec je dolžan v pogodbenem letu plačati najmanj
minimalno letno količino zemeljskega plina, ki jo mora plačati tudi v primeru,
da je ni prevzel. Minimalna letna količina zemeljskega plina odjemalca ali
kotlovnice iz 12. člena znaša: 
-       
za 1. tarifno skupino 80% letne pogodbene količine in 
-       
za 2. tarifno skupino in kotlovnice iz 12. člena 85% letne pogodbene
količine.
23. člen
Vrednost neprevzete količine zemeljskega plina
Po koncu pogodbenega leta je
prodajalec dolžan za vsakega odjemalca ugotoviti v preteklem letu prevzeto
količino zemeljskega plina. Če je le-ta manjša od minimalne količine
zemeljskega plina, bo tarifni odjemalec razliko med realizirano in minimalno
količino plačal po povprečnem variabilnem delu cene, ki je veljal v pogodbenem
letu, za katerega se ugotavljanje količin nanaša:
kjer so: 
VNK – vrednost neprevzete količine zemeljskega
plina odjemalca, 
QK,MIN – minimalna letna količina zemeljskega
plina odjemalca, 
QK,R – prevzeta letna količina zemeljskega plina
odjemalca, 
vcPOV – povprečni variabilni del cene v pogodbenem
letu, ki se izračuna z upoštevanjem števila dni, v katerih je posamezni
variabilni del cene veljal. 
Za tarifne odjemalce, ki
izkoristijo pravico iz 12. člena se vrednost neprevzetih količin za odjem
vročevodne kotlovnice določi na naslednji način:
kjer so: 
VNK,KOT – vrednost neprevzete količine zemeljskega
plina kotlovnice, 
QKOT,MIN – minimalna letna količina zemeljskega
plina kotlovnice, 
QKOT,R – prevzeta letna količina zemeljskega plina
kotlovnice, 
CPOV – povprečna prodajna cena v pogodbenem letu,
ki se izračuna z upoštevanjem števila dni, v katerih je cena veljala, 
QKOT,NG – količina zemeljskega plina, ki jo
odjemalec zaradi uporabe nadomestnega goriva ni mogel prevzeti.
V. PLAČEVANJE
24. člen
Mesečna plačila za dobavljeni plin
Prodajalec izstavi tarifnemu odjemalcu mesečno račun za prvo
in račun za drugo obračunsko obdobje. Prvo obračunsko obdobje obsega dobavo
zemeljskega plina od vključno 1. do vključno 15. v mesecu. Drugo obračunsko
obdobje obsega dobavo zemeljskega plina od vključno 16. do vključno zadnjega v
mesecu. Nastanek terjatve je zadnji dan obračunskega obdobja. 
Račun zapade v plačilo 30. dan po nastanku terjatve ob
pogoju, da ima na dan nastanka terjatve odjemalec poravnane vse obveznosti.
Kolikor ta pogoj ni izpolnjen, račun zapade v plačilo 15 dan po nastanku
terjatve. 
Z računom za prvo obračunsko
obdobje prodajalec tarifnemu odjemalcu zaračuna 1/24 njegovega letnega fiksnega
zneska, zmnožek variabilnega dela cene plina s količino plina prevzeto v tem
obračunskem obdobju, ustrezne takse in davke:
Z računom za drugo obračunsko obdobje za mesece od januarja do
novembra, prodajalec tarifnemu odjemalcu zaračuna 1/24 njegovega letnega fiksnega
zneska, zmnožek variabilnega dela cene plina s količino plina prevzeto v tem
obračunskem obdobju, morebitno dodatno mesečno plačilo D, ustrezne takse in
davke:
Z računom za drugo obračunsko obdobje meseca decembra
prodajalec tarifnemu odjemalcu zaračuna 1/24 njegovega letnega fiksnega zneska,
zmnožek variabilnega dela cene plina s količino plina prevzeto v tem
obračunskem obdobju, morebitno dodatno mesečno plačilo D, morebitno doplačilo
dodatnega fiksnega zneska iz 20. člena, morebitno vračilo iz 21. člena,
ustrezne takse in davke:
kjer so: M1 – znesek računa za prvo
obračunsko obdobje 
M2 – znesek računa za drugo obračunsko obdobje, 
M2,12 – znesek računa za drugo obračunsko obdobje
v decembru, 
QK,M1 – prevzeta količina plina v prvem
obračunskem obdobju, 
QK,M2 – prevzeta količina plina v drugem
obračunskem obdobju, 
D – dodatno mesečno plačilo prekoračitve pogodbenega dnevnega
odjema, 
FDK – dodatni fiksni znesek za letno nadpogodbeno
količino, 
FVK – vračilo fiksnega zneska odjemalcu po letnem
obračunu, 
VNK – vrednost neprevzetih količin zemeljskega
plina, 
Y – ustrezni davki, takse in njim podobne dajatve. 
V primeru, da tarifni odjemalec ne poravna računa v roku
zapadlosti ima prodajalec pravico zahtevati zavarovanje plačil za nadaljnjo
dobavo zemeljskega plina.
VI. PREKINLJIVI ODJEM ZEMELJSKEGA PLINA
25. člen
Prekinljivi odjem zemeljskega plina
V slučaju, da prodajalec ugotovi, da bi s prekinljivim
odjemom lahko zagotovil oskrbo vseh odjemalcev, prodajalec lahko s tarifnim
odjemalcem sklene pogodbo o prekinljivem odjemu, pri čemer mora tarifni
odjemalec izpolnjevati vsaj naslednja dva pogoja: 
-       
prekinljivi del odjema znaša najmanj 30.000 Sm3/dan in 
-       
skladiščne zmogljivosti za nadomestno gorivo za najmanj 14-dnevno
obratovanje. 
Prekinljivi odjemalec se obveže, da bo v zimskem obdobju v
primeru potrebe na poziv prodajalca najkasneje v roku 24 ur prešel na
nadomestno gorivo. Prodajalec lahko odjemalca pozove na prekinitev večkrat.
Prodajalec se lahko z odjemalcem dogovori, da prekine samo del svojega odjema. 
Kot nadomestilo prekinljivemu odjemalcu bo prodajalec znižal
letni fiksni znesek v višini obresti za vrednost povprečne pogodbene mesečne
količine zemeljskega plina upoštevaje aktivno bančno obrestno mero za kredite
do enega leta za bančne komitente najboljšega razreda. Vrednost povprečne
pogodbene mesečne količine zemeljskega plina se določi kot zmnožek povprečne
pogodbene količine v mesecih januar, februar, november in december pogodbenega
leta ter povprečne prodajne cene zemeljskega plina v decembru pred pogodbenim
letom. 
Navedeno nadomestilo velja pod pogojem, da se odjemalec
zaveže, da bo v pogodbenem letu v obdobju kurilne sezone prešel na prvi poziv
prodajalca na uporabo nadomestnega goriva v skupnem trajanju do 30 dni. V
slučaju ekonomske upravičenosti lahko prodajalec s prekinljivim odjemalcem
dogovori tudi drugačno nadomestilo, vendar največ do višine stroškov, ki bi jih
prodajalec imel, če bi moral odjemalca oskrbovati brez prekinitve.
VII. OLAJŠAVE
26. člen
Olajšave za distributerje v občinah, ki uvajajo zemeljski plin
Za lokalne distributerje v občinah, kjer šele uvajajo
zemeljski plin, velja, da v prvih treh letih, v katerih imajo s prodajalcem
sklenjeno pogodbo za celo leto, naslednje: 
-       
ne upošteva se določilo o plačilu minimalnih količin zemeljskega plina; 
-       
mesečno dodatno plačilo za prekoračitev q(K) se uveljavi po pogodbi. Po
izteku leta se ugotovi, kolikšen bi bil letni fiksni znesek po pogodbi, če bi
distributer prijavil kot pogodbeni dnevni odjem dejanski doseženi največji dnevni
odjem v preteklem letu. V primeru, da je ta fiksni znesek manjši od vsote
letnega fiksnega zneska in dodatnih mesečnih plačil za prekoračitev q(K,)
(FZ(K) + D), se razlika prizna kot dobropis; 
-       
kadar je faktor dinamike odjema manjši od 0,25 se za izračun upošteva
faktor dinamike 0,25 in se pogodbeni dnevni odjem določi na naslednji način:
VIII. PREHODNA IN KONČNA DOLOČBA
27. člen
Prehodna določba
Z dnem pričetka uporabe tega tarifnega sistema preneha
veljati tarifni sistem za dobavo in prodajo zemeljskega plina iz transportnega
omrežja (Uradni list RS, št. 50/97, 54/97 in 60/98).
28. člen
Končna določba
Ta tarifni sistem začne veljati petnajsti dan po objavi v
Uradnem listu RS, uporablja pa se od 1. 1. 2003.
Geoplin d.o.o. Ljubljana 
Uprava 
Albin Rome l. r. 
Janez Možina l. r.
Vlada Republike Slovenije je dala soglasje k tarifnemu
sistemu za dobavo zemeljskega plina tarifnim odjemalcem na prenosnem omrežju
pod št. 382-04/2002-1 z dne 7. novembra 2002.