Opredelitve pojmov oziroma razlage
izrazov
1. člen
Za potrebe tega sklepa pomenijo izrazi:
-      
»ZZavar – UPB2« Zakon o zavarovalništvu (Uradni list RS, št. 109/06 –
uradno prečiščeno besedilo);
-      
»dodatna zavarovanja« obsegajo predvsem zavarovanje invalidnosti zaradi
nezgode ali bolezni, zavarovanje smrti zaradi nezgode ter zavarovanje za primer
poškodbe vključno z zavarovanjem nesposobnosti opravljanja poklica zaradi
poškodbe in se lahko sklepajo samo hkrati z življenjskim zavarovanjem;
-      
»kompozitna zavarovalnica« je zavarovalnica, ki opravlja zavarovalne
posle iz skupine življenjskih in premoženjskih zavarovanj v smislu
354. člena ZZavar – UPB2;
-      
»osebna zavarovalnica« je zavarovalnica, ki hkrati opravlja zavarovanja
iz zavarovalne vrste nezgodnih zavarovanj in/ali zdravstvenih zavarovanj skupaj
z zavarovanji iz zavarovalne skupine življenjskih zavarovanj v smislu tretjega
in četrtega odstavka 14. člena ZZavar – UPB2.
Predmet sklepa
2. člen
Ta sklep v skladu s 110. in 111. členom ZZavar – UPB2 določa podrobnejša pravila za izračun minimalnega kapitala za
zavarovalnice, ločeno za zavarovalne posle iz skupine premoženjskih zavarovanj
in zavarovalne posle iz skupine življenjskih zavarovanj ter za kompozitne
zavarovalnice, osebne zavarovalnice, pozavarovalnice in pokojninske družbe.
Zavarovalni posli iz skupine
premoženjskih zavarovanj
3. člen
(1) Zavarovalnica, ki opravlja
zavarovalne posle iz skupine premoženjskih zavarovanj, v skladu s 1. točko
četrtega odstavka 2. člena ZZavar – UPB2, sestavi in predloži Agenciji za
zavarovalni nadzor pomožna obrazca POM-1 in POM-2 ter obrazca MKP in MK, kot sestavni del letnega poročila v smislu določil 158. člena ZZavar – UPB2 in
v okviru trimesečnih poročil v smislu 139. člena ZZavar – UPB2 v povezavi
s 140. členom ZZavar – UPB2.
(2) V obrazcu MKP postavka »Vsota
obračunanih kosmatih zavarovalnih premij« ne vsebuje premije za zavarovanja, ki
so bila odpovedana, ter ne vsebuje zneskov morebitnih davkov ali prispevkov.
(3) V obrazcu MKP se pri izračunu
vsote zavarovalnih premij, doseženih v zadnjem letu, upošteva 50% povečanje
obračunane kosmate zavarovalne premije oziroma kosmatih prihodkov od premij za
zavarovalne vrste zavarovanje odgovornosti pri uporabi zrakoplovov (11. točka
drugega odstavka 2. člena ZZavar – UPB2), zavarovanje odgovornosti pri uporabi
plovil (12. točka drugega odstavka 2. člena ZZavar – UPB2) in splošno
zavarovanje odgovornosti (13. točka drugega odstavka 2. člena ZZavar –
UPB2).
Pomožni obrazec POM-1
4. člen
(1) Pomožni obrazec POM-1 služi za
ugotovitev lastnega deleža za zavarovanja iz skupine premoženjskih zavarovanj,
lastnega deleža matematičnih rezervacij za zdravstvena zavarovanja, za katera
veljajo določila šestega odstavka 110. člena ZZavar – UPB2, ter za
ugotovitev zahtevanega minimalnega kapitala v skladu z desetim odstavkom
110. člena.
(2) Zavarovalnica, ki sklepa
zavarovanja iz skupine premoženjskih zavarovanj, izračuna lastni delež s
pomočjo »Pomožnega obrazca za izračun lastnega deleža za skupino premoženjskih
zavarovanj«. V vrstico 11 obrazca MKP vnese znesek iz vrstice 13 obrazca POM-1,
če je lastni delež večji od 0,5, sicer vpiše 0,5.
(3) Zavarovalnica v vrstici 16 obrazca
POM-1 izračuna lastni delež matematičnih rezervacij za zdravstvena zavarovanja,
za katera veljajo določila šestega odstavka 110. člena ZZavar – UPB2. V
vrstico 26 obrazca MKP vnese znesek iz vrstice 16 obrazca POM-1, če je lastni
delež večji od 0,85, sicer vpiše 0,85.
(4) Zavarovalnica, ki sklepa
zavarovanja iz skupine premoženjskih zavarovanj, mora primerjati minimalni
kapital za tekoče leto z minimalnim kapitalom za preteklo leto, kar naredi na
»Pomožnem obrazcu za izračun zahtevanega minimalnega kapitala v skladu z
desetim odstavkom 110. člena ZZavar – UPB2«. Vrednost iz vrstice 20 se
vpiše v vrstico 10 obrazca MK, če je minimalni kapital v vrstici 20 obrazca POM-1
večji od izračunanega minimalnega kapitala v vrstici 8 obrazca MK.
Pomožni obrazec POM-2
5. člen
(1) Pomožni obrazec POM-2 služi za
ugotovitev prevladujočega deleža ter za izračun povprečnih kosmatih odhodkov za
škode.
(2) Zavarovalnica sklepa zavarovanja,
ki v prevladujočem deležu krijejo nevarnosti kredita, nevihte, toče ali pozebe,
če je delež premije za ta zavarovanja v obračunskem letu večji od 50% skupne
premije za zavarovanja iz skupine premoženjskih zavarovanj, kar ugotovi z
izračunom na obrazcu POM-2.
(3) Izračun povprečnih kosmatih
odhodkov za škode na obrazcu POM-2 se opravi ločeno za zavarovanja iz skupine
premoženjskih zavarovanj, razen zdravstvenih zavarovanj, za katera veljajo
določila šestega odstavka 110. člena ZZavar – UPB2.
(4) V primeru, če se upošteva obdobje
zadnjih treh let, zavarovalnica vnese v »Pomožni obrazec za izračun povprečnih
kosmatih odhodkov za škode« podatke za zadnja tri leta.
(5) V primeru, če se upošteva obdobje
zadnjih sedmih let, zavarovalnica vnese v »Pomožni obrazec za izračun
povprečnih kosmatih odhodkov za škode« podatke za zadnjih sedem let.
(6) Na obrazcu POM-2 »Skupina
premoženjskih zavarovanj, razen zdravstvenih zavarovanj, za katera veljajo
določila šestega odstavka 110. člena ZZavar – UPB2« so zneski, ki se
upoštevajo za obračun kosmatih zneskov škod, uveljavljenih regresnih terjatev
in kosmatih škodnih rezervacij za zavarovalno vrsto zavarovanje odgovornosti
pri uporabi zrakoplovov (11. točka drugega odstavka 2. člena ZZavar –
UPB2), zavarovanje odgovornosti pri uporabi plovil (12. točka drugega odstavka
2. člena ZZavar – UPB2) in splošno zavarovanje odgovornosti (13. točka
drugega odstavka 2. člena ZZavar – UPB2), povečani za 50%.
(7) Zavarovalnica, ki sklepa
zavarovanja iz skupine premoženjskih zavarovanj, razen zdravstvenih zavarovanj,
za katera veljajo določila šestega odstavka 110. člena ZZavar – UPB2,
prenese z obrazca »Pomožni obrazec za izračun povprečnih kosmatih odhodkov za
škode«:
-      
znesek revaloriziranih obračunanih kosmatih zneskov škod v upoštevanem
obdobju v vrstici 7 stolpec »Skupaj« v vrstico 14 obrazca MKP,
-      
znesek revalorizirane kosmate škodne rezervacije na koncu upoštevanega
obdobja v vrstici 9 stolpec »a« v vrstico 16 obrazca MKP,
-      
znesek revalorizirane kosmate škodne rezervacije na začetku upoštevanega
obdobja v vrstici 9 stolpec »d«, če gre za upoštevano obdobje 3 let, oziroma
stolpec »h«, če gre za upoštevano obdobje sedmih let, v vrstico 15 obrazca MKP,
-      
znesek revaloriziranih uveljavljenih regresnih terjatev v vrstici 11
stolpec »Skupaj« v vrstico 17 obrazca MKP.
(8) Zavarovalnica, ki sklepa
zdravstvena zavarovanja, za katera veljajo določila šestega odstavka
110. člena ZZavar – UPB2, prenese z obrazca »Pomožni obrazec za izračun
povprečnih kosmatih odhodkov za škode«:
-      
znesek revaloriziranih obračunanih kosmatih zneskov škod v upoštevanem
obdobju v vrstici 13 stolpec »Skupaj« v vrstico 14 obrazca MKP,
-      
znesek revalorizirane kosmate škodne rezervacije na koncu upoštevanega
obdobja v vrstici 15 stolpec »a« v vrstico 16 obrazca MKP,
-      
znesek revalorizirane kosmate škodne rezervacije na začetku upoštevanega
obdobja v vrstici 15 stolpec »d«, če gre za upoštevano obdobje 3 let, oziroma
stolpec »h«, če gre za upoštevano obdobje sedmih let, v vrstico 15 obrazca MKP,
-      
znesek revaloriziranih uveljavljenih regresnih terjatev v vrstici 17
stolpec »Skupaj« v vrstico 17 obrazca MKP.
Zavarovalni posli iz skupine
življenjskih zavarovanj
6. člen
Zavarovalnica, ki opravlja zavarovalne
posle iz skupine življenjskih zavarovanj, v skladu z 2. točko četrtega odstavka
2. člena ZZavar – UPB2, sestavi in predloži Agenciji za zavarovalni nadzor
obrazce MKZ-1, MKZ-2 in MKZ-3, kot sestavni del letnega poročila v smislu
določil 158. člena ZZavar – UPB2 in v okviru trimesečnih poročil v smislu
139. člena ZZavar – UPB2 v povezavi s 140. členom ZZavar – UPB2.
7. člen
Višina minimalnega kapitala zavarovalnice,
ki opravlja zavarovalne posle iz skupine življenjskih zavarovanj in/ali
dejavnost upravljanja pokojninskih skladov po zakonu, ki ureja pokojninske
sklade, se ločeno računa za zavarovalne vrste, opredeljene v drugem odstavku
2. člena in osmem odstavku 14. člena ZZavar – UPB2:
I. življenjska zavarovanja, razen
zavarovanj pod točkami od II do VII,
II. zavarovanja za primer poroke oziroma
rojstva,
III. življenjska zavarovanja vezana na enote
investicijskih skladov,
IV. tontine,
V. zavarovanja s kapitalizacijo izplačil,
VI. zavarovanje izpada dohodkov zaradi
nezgode ali bolezni,
VII. upravljanje pokojninskih skladov.
Obrazec MKZ-1
8. člen
(1) Zavarovalnica s pomočjo obrazca
MKZ-1 izračuna zahtevani minimalni kapital za zavarovalne posle iz skupine
življenjskih zavarovanj.
(2) Za posle iz zavarovalne vrste
življenjskih zavarovanj vezanih na enote investicijskih skladov in dejavnost
opravljanja investicijskih skladov se v obrazcu MKZ-1 v vrstici 9 stolpca »e«
seštejejo zneski iz vrstice 9 stolpca »b« in »c« in vrstice 10 stolpca »d«.
Obrazec MKZ-2
9. člen
(1) Zavarovalnica s pomočjo obrazca
MKZ-2 izračuna lastne deleže ločeno za dodatna zavarovanja (trinajsti odstavek
14. člena ZZavar – UPB2) ter za zavarovalno vrsto zavarovanja izpada
dohodkov zaradi nezgode ali bolezni (24. točka drugega odstavka 2. člena
ZZavar – UPB2). Znesek iz vrstice 13 oziroma 26 obrazca MKZ-2 se vpiše v
vrstico 9 obrazca MKZ-3, če je lastni delež večji od 0,5.
(2) Zavarovalnica, ki sklepa dodatna
zavarovanja k zavarovanjem iz skupine življenjskih zavarovanj, prenese z
obrazca MKZ-2:
-      
znesek revaloriziranih obračunanih kosmatih zneskov škod v upoštevanem
obdobju v vrstici 4 stolpca »Skupaj« v vrstico 11 obrazca MKZ-3,
-      
znesek revalorizirane kosmate škodne rezervacije na koncu upoštevanega
obdobja v vrstici 6 stolpca »a« v vrstico 13 obrazca MKZ-3,
-      
znesek revalorizirane kosmate škodne rezervacije na začetku upoštevanega
obdobja v vrstici 6 stolpec »d« v vrstico 12 obrazca MKZ-3,
-      
znesek revaloriziranih uveljavljenih regresnih terjatev v vrstici 15
stolpca »Skupaj« v vrstico 14 obrazca MKZ-3.
(3) Zavarovalnica, ki sklepa
zavarovanja v zavarovalni vrsti zavarovanje izpada dohodka zaradi nezgode ali
bolezni prenese z obrazca MKZ-2:
-      
znesek revaloriziranih obračunanih kosmatih zneskov škod v upoštevanem
obdobju v vrstici 17 stolpca »Skupaj« v vrstico 11 obrazca MKZ-3,
-      
znesek revalorizirane kosmate škodne rezervacije na koncu upoštevanega
obdobja v vrstici 19 stolpca »a« v vrstico 13 obrazca MKZ-3,
-      
znesek revalorizirane kosmate škodne rezervacije na začetku upoštevanega
obdobja v vrstici 19 stolpec »d« v vrstico 12 obrazca MKZ-3,
-      
znesek revaloriziranih uveljavljenih regresnih terjatev v vrstici 28
stolpca »Skupaj« v vrstico 14 obrazca MKZ-3.
Obrazec MKZ-3
10. člen
(1) Zavarovalnica s pomočjo obrazca
MKZ-3 izračuna ločeno za dodatna zavarovanja (trinajsti odstavek 14. člena
ZZavar – UPB2) ter za zavarovalno vrsto zavarovanja izpada dohodkov zaradi
nezgode ali bolezni (24. točka drugega odstavka 2. člena ZZavar – UPB2)
minimalni kapital na osnovi premijskega in škodnega količnika.
(2) V obrazcu MKZ-3 postavka »Vsota
obračunanih kosmatih zavarovalnih premij« ne vsebuje premije za zavarovanja, ki
so bila odpovedana, ter ne vsebuje zneskov morebitnih davkov ali prispevkov.
(3) Znesek minimalnega kapitala na
osnovi premijskega in škodnega količnika za zavarovalno vrsto zavarovanja
izpada dohodkov zaradi nezgode ali bolezni (24. točka drugega odstavka
2. člena ZZavar – UPB2), ki je izkazan v vrstici 20 obrazca MKZ-3, se
sešteje z vrednostjo v vrstici 9 stolpca »g« obrazca MKZ-1 in vpiše v vrstico 21 obrazca MKZ-1.
(4) Minimalni kapital na osnovi
premijskega in škodnega količnika za dodatna zavarovanja (trinajsti odstavek
14. člena ZZavar – UPB2), izkazan v vrstici 20 obrazca MKZ-3, se vpiše v
vrstico 22 obrazca MKZ-1.
Kompozitne in osebne zavarovalnice
11. člen
(1) Zavarovalnica, ki hkrati opravlja
zavarovalne posle iz skupine premoženjskih in življenjskih zavarovanj,
ugotavlja in izkazuje kapitalsko ustreznost ločeno za premoženjska in
življenjska zavarovanja.
(2) Zahtevani minimalni kapital
kompozitne oziroma osebne zavarovalnice je za zavarovanja iz zavarovalne skupine
premoženjskih zavarovanj enak minimalnemu kapitalu za premoženjska zavarovanja,
izračunan v skladu z določili tega sklepa.
(3) Zahtevani minimalni kapital
kompozitne oziroma osebne zavarovalnice za zavarovanja iz skupine življenjskih
zavarovanj je enak minimalnemu kapitalu za življenjska zavarovanja, izračunan v
skladu z določili tega sklepa.
(4) Zajamčeni kapital kompozitne
oziroma osebne zavarovalnice je za zavarovanja iz zavarovalne skupine
premoženjskih zavarovanj enak zajamčenemu kapitalu za premoženjska zavarovanja
v smislu ene tretjine minimalnega kapitala iz 110. člena ZZavar – UPB2
oziroma drugega odstavka 112. člena ZZavar – UPB2.
(5) Zajamčeni kapital kompozitne
oziroma osebne zavarovalnice je za zavarovanja iz zavarovalne skupine življenjskih
zavarovanj enak zajamčenemu kapitalu za življenjska zavarovanja v smislu ene
tretjine minimalnega kapitala iz 111. člena ZZavar – UPB2 oziroma tretjega
odstavka 112. člena ZZavar – UPB2.
(6) Kompozitna oziroma osebna
zavarovalnica predloži Agenciji za zavarovalni nadzor pomožna obrazca POM-1 in POM-2, obrazca MKP in MK za zavarovanja iz zavarovalne skupine premoženjskih zavarovanj ter
obrazce MKZ-1, MKZ-2 in MKZ-3 za zavarovanja iz zavarovalne skupine
življenjskih zavarovanj, kot sestavni del letnega poročila v smislu določil
158. člena ZZavar – UPB2 in v okviru trimesečnih poročil v smislu
139. člena ZZavar – UPB2 v povezavi s 140. členom ZZavar – UPB2.
(7) Pri izpolnjevanju obrazcev
kompozitna oziroma osebna zavarovalnica upošteva za zavarovanja iz zavarovalne
skupine premoženjskih zavarovanj določila tega sklepa, ki veljajo za zavarovalne
posle iz skupine premoženjskih zavarovanj in za zavarovalne posle iz skupine
življenjskih zavarovanj določila tega sklepa, ki veljajo za zavarovalne posle
iz zavarovalne skupine življenjskih zavarovanj.
Pozavarovalnice
12. člen
(1) Kapital pozavarovalnice mora biti
vedno najmanj enak kapitalskim zahtevam, izračunanim z uporabo premijskega
oziroma škodnega količnika, in sicer tistim od obeh, ki da večji rezultat (prvi
odstavek 110. člena ZZavar – UPB2).
(2) Pozavarovalnica pri ugotovitvi
minimalnega kapitala za zavarovalne posle sklepanja pozavarovanj smiselno uporablja
določila tega sklepa, ki se nanašajo na zavarovalne posle iz skupine
premoženjskih zavarovanj.
(3) Ne glede na določilo prvega in
drugega odstavka tega člena mora pozavarovalnica, za zavarovalne posle
sklepanja pozavarovanj iz zavarovalne skupine življenjskih zavarovanj, za
katera oblikuje matematične rezervacije, smiselno uporabljati določila tega
sklepa, ki veljajo za zavarovalne posle iz skupine življenjskih zavarovanj.
Kapital pozavarovalnice mora biti v tem primeru najmanj enak vsoti kapitalskih
zahtev izračunanih v skladu z zahtevami tega sklepa za zavarovalne posle iz
skupine premoženjskih zavarovanj in iz skupine življenjskih zavarovanj.
(4) Pozavarovalnica izkazuje znesek
zahtevanega minimalnega kapitala in zajamčenega kapitala na obrazcu, ki je
predpisan za premoženjska zavarovanja v skladu s sklepom, ki predpisuje
podrobnejši način izračuna kapitala in izpolnjevanja kapitalskih zahtev ter
kapitalske ustreznosti zavarovalnic.
Pokojninske družbe
13. člen
(1) Kapital pokojninske družbe mora
biti vedno najmanj enak kapitalskim zahtevam, izračunanim z uporabo določil
tega sklepa, ki veljajo za zavarovalne posle iz zavarovalne skupine
življenjskih zavarovanj.
(2) Določbe tega sklepa, ki veljajo za
zavarovalnice, se smiselno uporabljajo tudi za pokojninske družbe.
Novonastale zavarovalnice
14. člen
(1) Zavarovalnice, ki so pridobile
dovoljenje za opravljanje zavarovalnih poslov iz skupine premoženjskih
zavarovanj, morajo predložiti prvi (drugi, tretji) izračun minimalnega kapitala
na osnovi premijskega in škodnega količnika po preteku enega (dveh, treh) leta
od začetka opravljanja zavarovalnih poslov.
(2) Prvi (drugi, tretji) izračun
minimalnega kapitala na osnovi premijskega in škodnega količnika naredi
zavarovalnica s podatki, ki se nanašajo na prvo (drugo, tretje) leto poslovanja.
(3) Ne glede na določbo prvega in
drugega odstavka tega člena, se prvi izračun minimalnega kapitala izračuna samo
z uporabo premijskega količnika.
(4) V drugem (tretjem) letu poslovanja
upošteva zavarovalnica pri ugotavljanju in izkazovanju zahtevanega minimalnega
kapitala zneske prvega (drugega) izračuna minimalnega kapitala, v skladu z
drugim odstavkom tega člena.
(5) Izračun škodnega količnika za
drugi in tretji izračun minimalnega kapitala naredi zavarovalnica na osnovi:
-      
podatkov prvega in drugega leta poslovanja za drugi izračun minimalnega
kapitala,
-      
podatkov prvega, drugega in tretjega leta poslovanja za tretji izračun
minimalnega kapitala.
(6) Ne glede na prejšnji odstavek tega
člena, zavarovalnica, ki izključno oziroma v prevladujočem deležu sklepa
zavarovanja, ki krijejo nevarnosti kredita, nevihte, toče ali pozebe, računa
škodni količnik na osnovi triletnega drsečega obdobja, dokler ne preteče
najmanj sedem let od začetka opravljanja zavarovalnih poslov. Prvi izračun
minimalnega kapitala na osnovi škodnega količnika za obdobje sedmih let naredi
zavarovalnica po preteku najmanj sedem let od začetka opravljanja zavarovalnih
poslov.
(7) Novo nastale zavarovalnice v
vrstico 13 obrazca MKP vnesejo ustrezno število let upoštevanega obdobja.
(8) Zavarovalnice, ki pridobijo
dovoljenje za opravljanje poslov iz skupine življenjskih zavarovanj, naredijo
izračun minimalnega kapitala za prvo obračunsko leto v skladu z določbami tega
sklepa, ki veljajo za življenjska zavarovanja. Pri izračunu minimalnega
kapitala za zavarovalno vrsto zavarovanje izpada dohodka zaradi nezgode ali
bolezni (24. točka drugega odstavka 2. člena ZZavar – UPB2) ter za dodatna
zavarovanja (trinajsti odstavek 14. člena ZZavar – UPB2) smiselno
upoštevajo določila prvega, drugega, tretjega in četrtega odstavka tega člena.
Dopolnilna zdravstvena zavarovanja
15. člen
(1) Izračun minimalnega kapitala za
dopolnilno zdravstveno zavarovanje, opredeljeno v sedmem odstavku 2. člena
ZZavar – UPB2 in 1. točki drugega odstavka 61. člena Zakona o zdravstvenem
varstvu in zdravstvenem zavarovanju (Uradni list RS, št. 72/06 – uradno
prečiščeno besedilo; v nadaljevanju ZZVZZ), se v skladu z določbo 62.č člena
ZZVZZ opravi na način, kot to velja za zavarovanja iz šestega odstavka
110. člena ZZavar – UPB2, pri čemer se ne upoštevajo pogoji iz šestega
odstavka 110. člena ZZavar – UPB2.
(2) Zavarovalnica izkaže podatke za
dopolnilno zdravstveno zavarovanje iz prvega odstavka tega člena skupaj s
podatki za zdravstvena zavarovanja, za katera veljajo določila šestega odstavka
110. člena ZZavar – UPB2.
(3) Zavarovalnica, ki sklepa
dopolnilno zdravstveno zavarovanje, mora v postopku izračuna škodnega količnika
v okviru letne vsote terjatev na izplačilo odškodnin upoštevati tudi zneske, ki
izhajajo iz izravnave v okviru izravnalnih shem.
(4) Zneske iz izravnave v okviru
izravnalne sheme upošteva zavarovalnica v postavki »Obračunani kosmati zneski
škod« v vrstici 3 obrazca POM-1 in vrstici 12 obrazca POM-2, ter v postavki
»Obračunani čisti zneski škod« v vrstici 8 obrazca POM-1.
(5) Zneski iz izravnave, na katere se
nanaša prejšnji odstavek, so:
-      
za prva tri obdobja izravnave zadnjega obračunskega leta: zneski, ki jih
je zavarovalnica iz naslova obveznosti oziroma iz naslova terjatev na osnovi
odločbe Ministrstva, pristojnega za zdravje, obračunala do izravnalne sheme,
-      
za zadnje obdobje izravnave zadnjega obračunskega leta: vnaprej
vračunani odhodki oziroma nezaračunani prihodki na osnovi predvidenega
izhodiščnega zneska za izravnavo iz naslova obveznosti oziroma terjatev do
izravnalne sheme za to obdobje,
-      
za obračunska leta pred zadnjim obračunskim letom: zneski, ki jih je
zavarovalnica iz naslova obveznosti oziroma iz naslova terjatev na osnovi
odločbe Ministrstva, pristojnega za zdravje, obračunala do izravnalne sheme.
(6) Zavarovalnica v postavkah iz
četrtega odstavka tega člena upošteva znesek za izravnavo tudi, če Minister,
pristojen za zdravje, v skladu z 62.h členom ZZVZZ ugotovi, da se izravnava ne
opravi.
(7) Za potrebe trimesečnih poročil se
v postavki »Obračunani kosmati zneski škod« smiselno upoštevajo drseči podatki,
ki zajemajo obdobje enega leta, kot to določa peti odstavek tega člena.
Prenos zavarovalnega portfelja
16. člen
(1) Prevzemna zavarovalnica v primeru
prenosa zavarovalnega portfelja izračuna premijski in škodni količnik na osnovi
skupnih podatkov prevzemne zavarovalnice in podatkov, ki se nanašajo na
prenesen zavarovalni portfelj.
(2) Zavarovalnica, ki prenaša zavarovalni
portfelj, mora prevzemni zavarovalnici predložiti podatke za obdobje treh
(sedmih) let, oziroma za obdobje poslovanja, če je to krajše od treh (sedmih)
let, za izračun premijskega in škodnega količnika prenesenega zavarovalnega
portfelja.
Letno poročanje
17. člen
(1) Zavarovalnica mora izpolnjene
obrazce za obračunsko leto predložiti Agenciji za zavarovalni nadzor v roku
treh mesecev po izteku koledarskega leta.
(2) Ne glede na določbo prvega
odstavka tega člena, mora pozavarovalnica izpolnjene obrazce za obračunsko leto
predložiti Agenciji za zavarovalni nadzor v roku štirih mesecev po izteku
koledarskega leta.
Trimesečna poročila
18. člen
(1) V primeru trimesečnih poročil se
upoštevajo drseči podatki, ki zajemajo obdobje enega leta (treh oziroma sedmih
let), in sicer:
-      
za prvo četrtletje se upoštevajo podatki iz obdobja od 1. 4. predhodnega
leta (tekoče leto – 3 oziroma tekoče leto – 7) do 31. 3. tekočega leta,
-      
za drugo četrtletje se upoštevajo podatki iz obdobja od 1. 7.
predhodnega leta (tekoče leto – 3 oziroma tekoče leto – 7) do 30. 6. tekočega
leta,
-      
za tretje četrtletje se upoštevajo podatki iz obdobja od 1.10.
predhodnega leta (tekoče leto – 3 oziroma tekoče leto – 7) do 30. 9. tekočega
leta.
(2) Zneski v obrazcu POM-1 »Pomožni
obrazec za izračun lastnega deleža za skupino premoženjskih zavarovanj«, v
obrazcu POM-2 »Pomožni obrazec za izračun povprečnih kosmatih odhodkov za škode
(peti odstavek 110. člena ZZavar – UPB2)« in v obrazcu MKZ-2 »Izračun
lastnega deleža – dodatna zavarovanja in zavarovanje izpada dohodkov zaradi
nezgode ali bolezni« se za prvo (drugo, tretje) četrtletje izračunajo kot vsota
zneska zadnjih treh (dveh, enega) četrtletji preteklega obračunskega leta in
zneska prvega (drugega, tretjega) četrtletja tekočega obračunskega leta.
(3) Kumulativni koeficienti povprečne
rasti cen življenjskih potrebščin in kumulativni koeficienti rasti cen
življenjskih potrebščin se v obrazcu POM-1 »Pomožni obrazec za izračun lastnega
deleža za skupino premoženjskih zavarovanj«, v obrazcu POM-2 »Pomožni obrazec
za izračun povprečnih kosmatih odhodkov za škode (peti odstavek 110. člena
ZZavar – UPB2)« in v obrazcu MKZ-2 »Izračun lastnega deleža – dodatna
zavarovanja in zavarovanje izpada dohodkov zaradi nezgode ali bolezni«
preračunajo na podlagi uradnih statističnih podatkov za drseča leta definirana
v prvem odstavku tega člena.
(4) Ne glede na določbo prvega
odstavka tega člena se prevladujoč delež za prvo, drugo in tretje četrtletje
tekočega leta na obrazcu POM-2 ugotavlja na podlagi podatkov preteklega
obračunskega leta.
(5) Zavarovalnica mora izpolnjene
obrazce za prvo, drugo in tretje četrtletje predložiti Agenciji za zavarovalni
nadzor v roku dveh mesecev po izteku četrtletja.
(6) Ne glede na določbo prejšnjega
odstavka tega člena, mora pozavarovalnica izpolnjene obrazce za prvo, drugo in
tretje četrtletje predložiti Agenciji za zavarovalni nadzor v roku treh mesecev
po izteku četrtletja.
Kumulativni koeficienti rasti cen
življenjskih potrebščin
19. člen
(1) Kumulativni koeficient rasti cen
življenjskih potrebščin za obdobje »t-1« je enak koeficientu rasti cen,
izračunanem v skladu z naslednjim odstavkom tega člena. Kumulativni koeficient
rasti cen življenjskih potrebščin za obdobje »t-2« se izračuna kot produkt
kumulativnega koeficienta rasti cen življenjskih potrebščin za obdobje »t-1« in
koeficientom rasti cen življenjskih potrebščin za obdobje »t-2«, ki se izračuna
v skladu z naslednjim odstavkom tega člena. Kumulativni koeficienti rasti cen
življenjskih potrebščin za ostala obdobja se smiselno izračunajo v skladu s
prejšnjim stavkom.
(2) Osnova za izračun koeficientov
rasti cen življenjskih potrebščin so letni koeficienti rasti cen življenjskih
potrebščin za vsako posamezno drseče leto. Letni koeficient rasti cen
življenjskih potrebščin za vsako posamezno drseče leto se izračuna kot produkt
mesečnih indeksov v obdobju posameznega drsečega leta, deljenih s 100. Mesečni
indeks, ki kaže spremembo cen v tekočem mesecu glede na pretekli mesec,
izračunava in objavlja Statistični urad RS.
(3) V prvem odstavku tega člena se
izračunane kumulativne koeficiente rasti cen življenjskih potrebščin za posamezno
obdobje zaokroži na tri decimalke in vnese v obrazce POM-1, POM-2 in MKZ-2.
Kumulativni koeficienti povprečne
rasti cen življenjskih potrebščin
20. člen
(1) Kumulativni koeficient povprečne
rasti cen življenjskih potrebščin za obdobje »t-1« je enak povprečnemu letnemu
koeficientu rasti cen življenjskih potrebščin za »t-1« drseče leto, izračunanem
v skladu z naslednjim odstavkom tega člena. Kumulativni koeficient povprečne
rasti cen življenjskih potrebščin za obdobje »t-2« se izračuna kot produkt
kumulativnega koeficienta povprečne rasti cen življenjskih potrebščin za
obdobje »t-1« in povprečnim letnim koeficientom rasti cen življenjskih
potrebščin za »t-2« drseče leto, izračunanem v skladu z naslednjim odstavkom
tega člena. Kumulativni koeficienti povprečne rasti cen življenjskih potrebščin
za ostala obdobja se smiselno izračunajo v skladu s prejšnjim stavkom.
(2) Koeficient povprečne rasti cen
življenjskih potrebščin za posamezno drseče leto se izračuna kot aritmetično povprečje
dvanajstih drsečih letnih koeficientov rasti cen življenjskih potrebščin v tem
obdobju. Letni koeficient rasti cen življenjskih potrebščin za posamezno drseče
leto se izračuna v skladu z drugim odstavkom prejšnjega člena tega sklepa.
(3) V prvem odstavku izračunane
kumulativne koeficiente povprečne rasti cen življenjskih potrebščin za
posamezno obdobje se zaokroži na tri decimalke in vnese v obrazce POM-1, POM-2 in MKZ-2.
Način poročanja
21. člen
(1) Obrazci POM-1, POM-2, MKP, MK,
MKZ-1, MKZ-2 in MKZ-3 so priloga tega sklepa in so njegov sestavni del.
(2) V obrazce iz prvega odstavka tega
člena, se vpisujejo denarni zneski, ki so zaokroženi na en euro.
(3) Zavarovalnica predloži Agenciji za
zavarovalni nadzor s tem sklepom predpisane obrazce v elektronski obliki.

Priloga
1: Izračun minimalnega kapitala (MKP)
Priloga
2: Zahtevani minimalni kapital (MK)
Priloga
3: Pomožni obrazec za izračun lastnega deleža za skupino premoženjskih
zavarovanj (POM-1)
Priloga
4: Pomožni obrazec za izračun prevladujočega deleža (POM-2)
Priloga
5: Zahtevani minimalni kapital (MKZ-1)
Priloga
6: Izračun lastnega deleža – dodatna zavarovanja in zavarovanje izpada dohodkov
zaradi nezgode ali bolezni (MKZ-2)
Priloga
7: Dodatna zavarovanja in zavarovanje izpada dohodkov zaradi nezgode ali
bolezni (MKZ-3)

Sklep o podrobnejših pravilih za izračun
minimalnega kapitala zavarovalnic (Uradni list RS, št. 137/06)
vsebuje naslednje prehodne in končne določbe:
»Prehodne
določbe
22. člen
(1) Zavarovalnica, ki je imela na dan
3. 3. 2000 dovoljenje za opravljanje zavarovalnih poslov, naredi izračun
minimalnega kapitala po škodnem količniku v okviru trimesečnih poročil, glede
na prevladujoči delež, za sedemletno obdobje prvič za obdobje od 1. 7.
2001 do 30. 6. 2008 na dan 30. 6. 2008. Naslednje trimesečno poročilo
na osnovi upoštevanega sedemletnega obdobja zavarovalnica naredi za obdobje od
1. 4. 2002 do 31. 3. 2009 na dan 31. 3. 2009.
(2) Denarne vrednosti, ki izhajajo
oziroma se nanašajo na obdobje do vključno 31. 12. 2006, se preračunajo v
eure po tečaju 239,64 SIT za 1 €.
Uveljavitev
in uporaba sklepa
23. člen
Ta sklep začne veljati 1. 1. 2007.
Zavarovalnice prvič poročajo po določbah tega sklepa po stanju na dan
31. 3. 2007.
24. člen
(1) Z dnem začetka veljavnosti tega
sklepa preneha veljati Sklep o podrobnejših pravilih za izračun minimalnega
kapitala zavarovalnic (Uradni list RS, št. 118/04, 6/05, 47/05 in 89/05; v
nadaljevanju: Sklep št. 118/04).
(2) Ne glede na določbe prvega
odstavka, so zavarovalnice dolžne poročilo na dan 31. 12. 2006 posredovati
v skladu z določbami Sklepa št. 118/04.«.

Sklep o spremembah Sklepa o podrobnejših
pravilih za izračun minimalnega kapitala zavarovalnic (Uradni list RS, št. 25/07) vsebuje naslednjo končno določbo:
»3. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
podrobnejših pravilih za izračun minimalnega kapitala zavarovalnic (Uradni list
RS, št. 50/10) vsebuje naslednji končni določbi:
»2. člen
Ta sklep začne veljati naslednji dan po
objavi v Uradnem listu Republike Slovenije.
3. člen
Z dnem uveljavitve tega sklepa preneha
veljati Sklep o spremembah in dopolnitvah Sklepa o podrobnejših pravilih za
izračun minimalnega kapitala zavarovalnic (Uradni list RS, št. 25/07).«.

Sklep o spremembah in dopolnitvah sklepov, ki
jih je izdala Agencija za zavarovalni nadzor, v delih, ki urejajo način
poročanja (Uradni list RS, št. 62/13) vsebuje naslednjo končno določbo:
»III. del
Končna določba
10. člen
(začetek
veljavnosti)
Ta sklep začne veljati petnajsti dan po
objavi v Uradnem listu Republike Slovenije.«.