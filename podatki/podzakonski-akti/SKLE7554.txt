I. UVODNA DOLOČBA
1. člen
(ustanovitev Zavoda)
S tem sklepom se ustanovi javni zavod Študijski center za
narodno spravo (v nadaljevanju: Zavod) in se ureja njegov status, razmerja med
ustanoviteljem ter Zavodom in temeljna vprašanja glede organizacije, dejavnosti
ter načina financiranja Zavoda.
II. STATUSNE DOLOČBE
2. člen
(pravna osebnost in ustanoviteljstvo)
Ustanovitelj Zavoda je Republika Slovenija. 
Ustanoviteljske pravice in obveznosti izvršuje Vlada
Republike Slovenije (v nadaljevanju: Vlada). 
Zavod je pravna oseba s pravicami in dolžnostmi, ki so določene
z zakonom, tem sklepom in s statutom Zavoda. 
Zavod se vpiše v sodni register.
3. člen
(ime in sedež Zavoda)
Ime Zavoda: Študijski center za narodno spravo.
Ime Zavoda v angleškem jeziku: Study Centre for National Reconciliation.
Sedež Zavoda: Tivolska 42, Ljubljana.
Zavod lahko spremeni ime in sedež le s soglasjem
ustanovitelja.
Zavod je pravna oseba.
4. člen
(žig Zavoda)
Zavod ima žig okrogle oblike premera 35 mm in žig premera 20
mm z grbom Republike Slovenije v njuni sredini. Na obodu je izpisano ime v
slovenskem jeziku in sedež zavoda.
III. NAMEN ZAVODA
5. člen
(namen Zavoda)
Zavod se ustanovi z namenom, da s proučevanjem kršenja temeljnih
človekovih pravic in svoboščin, ki so jih povzročili totalitarni režimi na
Slovenskem v 20. stoletju, omogoča osnovo za popravo krivic ter s tem ustvarja
možnosti za skladen civilizacijski in kulturni razvoj Slovenije. Zavod tudi
zagotavlja pravno pomoč in svetovanje Komisiji Vlade za izvajanje zakona o
popravi krivic pri reševanju in vodenju vlog. Področje delovanja Zavoda zajema
Slovence v matični domovini, narodne manjšine v Republiki Sloveniji, slovenske
zamejce, izseljence in zdomce.
IV. DEJAVNOST ZAVODA
6. člen
(naloge Zavoda)
Zavod uresničuje javni interes na področju znanosti in je ustanovljen
za opravljanje organizacijskih, razvojnih, svetovalnih, koordinacijskih in
izobraževalnih nalog na področju poprave krivic, narodne sprave in proučevanja
totalitarnih režimov na Slovenskem v 20. stoletju.
Glede na namen, zaradi katerega je Zavod ustanovljen, opravlja
naslednje naloge:
-       
evidentira, dokumentira, zbira, raziskuje, inventarizira zgodovinsko
dediščino (arhivski viri, materialni viri, ustni viri) s področja kršenja
človekovih pravic in nasilja totalitarizmov na Slovenskem v 20. stoletju;
-       
zbira podatke ter ustvarja in dopolnjuje podatkovne baze na temo
raziskovanja totalitarizmov;
-       
dokumentira ustne izpovedi političnih zapornikov, izgnancev, disidentov,
žrtev totalitarnih režimov in tistih, ki so trpeli zaradi kršenja človekovih
pravic in svoboščin, ter svojcev zgoraj omenjenih;
-       
išče in posreduje informacije vsem zainteresiranim posameznikom, ki so
bili neposredno ali posredno žrtve totalitarnih režimov v 20. stoletju na
Slovenskem;
-       
zbira tiskano gradivo ter pripravlja video, zvočne in računalniške zapise
z omenjenega raziskovalnega področja;
-       
aktivno sodeluje pri slovenskih, mednarodnih kulturnih in znanstvenih
dejavnostih z drugimi zgodovinsko-raziskovalnimi ustanovami;
-       
daje strokovna mnenja s področja svojega proučevanja;
-       
zbira literaturo s področja raziskovanja, vodi strokovno knjižnico za
področje zgodovine totalitarizmov in opravlja informacijsko- dokumentacijsko
dejavnost;
-       
sodeluje z osnovno- in srednješolskimi izobraževalnimi ustanovami pri
pripravi učnih pripomočkov in ostalega gradiva z omenjenega področja ter
seznanja javnost z izsledki raziskav o kršenju človekovih pravic in svoboščin
na Slovenskem v 20. stoletju (delavnice, seminarji, učne ure zgodovine);
-       
sodeluje z visokošolskimi Zavodi pri organiziranju izvedbe njihovih
študijskih programov;
-       
sodeluje s Komisijo Vlade za reševanje vprašanj prikritih grobišč in
pristojnimi ministrstvi, drugimi državnimi organi ter lokalnimi skupnostmi na
področjih odkrivanja, evidentiranja in urejanja prikritih grobišč;
-       
pripravlja poročila in druga gradiva za Komisijo Vlade za izvajanje
zakona o popravi krivic ter ji zagotavlja pravno pomoč in svetovanje pri
reševanju in vodenju vlog;
-       
organizira in vodi strokovne ekskurzije ogledov prikritih in zamolčanih
grobišč, koncentracijskih, delovnih in begunskih taborišč;
-       
ustanavlja in vodi (pomaga pri urejanju) spominske centre, ki se
nanašajo na narodno spravo;
-       
načrtuje in izvaja raziskovalne dejavnosti v skladu s poslanstvom
Zavoda, pripravlja strokovna in znanstvena srečanja, predavanja, konference,
razstave ter seminarje o zgodovini totalitarizmov v 20. stoletju;
-       
organizira in se udeležuje bi- ali multi-lateralnih srečanj s podobnimi
institucijami doma in v tujini;
-       
organizira in nudi strokovno tehnično podporo ter izdeluje analize in
daje strokovne podlage za potrebe državnih organov (vlada, ministrstva, upravne
enote) ali organov lokalnih skupnosti;
-       
sodeluje v uredništvih, komisijah, odborih in strokovnih društvih;
-       
pripravlja in izdaja zbrane dokumente ter pričevanja, študije, razprave
in druge znanstvene prispevke ter publikacije, ki jih pripravijo delavci Zavoda
ali drugi strokovnjaki po naročilu Zavoda, ter drugo informativno ali
promocijsko gradivo ter periodično publicistiko;
-       
pripravlja projektne predloge za pridobitev sredstev iz programov
domačih in evropskih skladov;
-       
pripravlja tiskovne konference;
-       
opravlja druge naloge, določene s predpisi in letnim programom dela.
7. člen
(dejavnosti Zavoda)
Dejavnosti, ki so namenjene
opravljanju nalog Zavoda, se razvrščajo v skladu z Uredbo o standardni
klasifikaciji dejavnosti (Uradni list RS, št. 69/07 in 17/08) v naslednje
podrazrede:


J/58

Založništvo


J/58.11

Izdajanje knjig


J/58.14

Izdajanje revij in periodike


J/58.19

Drugo založništvo


J/59.20

Snemanje in izdajanje zvočnih zapisov in muzikalij


J/59.11

Produkcija filmov, video filmov, televizijskih oddaj


J/59.13

Distribucija filmov, video filmov, televizijskih oddaj


J/59.14

Kinematografska dejavnost


J/62.01

Računalniško programiranje


J/62.02

Svetovanje o računalniških napravah in programih


J/62.09

Druge z informacijsko tehnologijo in računalniškimi
  storitvami povezane dejavnosti


J/63.11

Obdelava podatkov in s tem povezane dejavnosti


J/63.12

Obratovanje spletnih portalov


J/63.99

Drugo informiranje


M/69.10

Pravne dejavnosti


M/72.2

Raziskovalna in razvojna dejavnost na področju
  družboslovja in humanistike


M/72.20

Raziskovalna in razvojna dejavnost na področju
  družboslovja in humanistike


C/18.20

Razmnoževanje posnetih nosilcev zapisa


L/68.32

Upravljanje nepremičnin za plačilo ali po pogodbi


M/73.20

Raziskovanje trga in javnega mnenja


M/74.10

Oblikovanje, aranžerstvo, dekoraterstvo


M/74.20

Fotografska dejavnost


M/74.30

Prevajanje in tolmačenje


M/74.90

Drugje nerazvrščene strokovne in tehnične dejavnosti


N/77.22

Dajanje videokaset in plošč v najem


N/79.12

Dejavnost organizatorjev potovanj


N/81.30

Urejanje in vzdrževanje zelenih površin in okolice


N/82.19

Fotokopiranje, priprava dokumentov in druge posamične
  pisarniške dejavnosti


N/82.30

Organiziranje razstav, sejmov, srečanj


N/82.99

Drugje nerazvrščene spremljajoče dejavnosti za poslovanje


P/85.59

Drugje nerazvrščeno izobraževanje, izpopolnjevanje in
  usposabljanje


P/85.60

Pomožne dejavnosti za izobraževanje


R/90.03

Umetniško ustvarjanje


R/90.04

Obratovanje objektov za kulturne prireditve


R/91.01

Dejavnost knjižnic in arhivov


R/91.011

Dejavnost knjižnic


R/91.012

Dejavnost arhivov


R/91.02

Dejavnost muzejev


R/91.03

Varstvo kulturne dediščine


S/94.12

Dejavnost strokovnih združenj


S/96.03

Pogrebna dejavnost


S/94.99

Dejavnost drugje nerazvrščenih članskih organizacij


A/02.40

Storitve za gozdarstvo


B/08.12

Pridobivanje gramoza, peska, gline


B/08.99

Drugo pridobivanje rudnin in kamnin


C/23.12

Oblikovanje in obdelava ravnega stekla


F/43.12

Zemeljska pripravljalna dela


F/43.13

Testno vrtanje in sondiranje


F/43.34

Steklarska in pleskarska dela


F/43.341

Steklarska dela


F/43.342

Pleskarska dela


F/43.39

Druga zaključna gradbena dela


Zavod lahko spremeni ali razširi dejavnost le s soglasjem ustanovitelja.
V. ORGANI ZAVODA
8. člen
(organi Zavoda)
Organa Zavoda sta:
-       
Svet Zavoda in
-       
direktor Zavoda.
Organi Zavoda zagotavljajo poslovanje Zavoda v skladu z
veljavnimi predpisi in odgovarjajo za zakonitost poslovanja Zavoda.
9. člen
(sestava sveta Zavoda)
Zavod upravlja Svet Zavoda, ki ga sestavlja 7 članov, in sicer:
-       
dva predstavnika ustanovitelja, ki ju imenuje Vlada;
-       
trije posamezniki z izkazano bibliografijo objav s področja narodne
sprave oziroma trije predstavniki združenj ali institucij, ki se v okviru svoje
dejavnosti ukvarjajo s problematiko narodne sprave in s proučevanjem
totalitarizmov;
-       
dva predstavnika zaposlenih.
Način in postopek imenovanja treh posameznikov oziroma predstavnikov
združenj ali institucij in dveh predstavnikov delavcev Zavoda iz druge oziroma
tretje alinee prejšnjega odstavka se natančneje določi s statutom.
Mandat članov sveta Zavoda je pet let, z možnostjo ponovnega imenovanja.
Svet Zavoda je konstituiran, če je imenovana oziroma izvoljena
več kot polovica njegovih članov. Na prvi seji sveta Zavoda, ki jo skliče
direktor Zavoda, člani sveta izmed sebe z večino vseh glasov izvolijo
predsednika sveta Zavoda in njegovega namestnika.
10. člen
(pristojnosti sveta Zavoda)
Svet Zavoda:
-       
razpisuje volitve sveta ter v skladu z določbami statuta vodi druge
organe Zavoda;
-       
sprejema statut Zavoda, h kateremu da soglasje ustanovitelj;
-       
sprejema splošne akte Zavoda v skladu z zakoni, s tem sklepom in
statutom;
-       
sprejema načrt razvoja Zavoda in spremlja njegovo uresničevanje;
-       
sprejema letni program dela in finančni načrt ter spremlja njuno
uresničevanje;
-       
sprejema letno poročilo, pripravljeno v skladu z zakonom o računovodstvu
in podzakonskimi predpisi, izdanimi na njegovi podlagi;
-       
predlaga ustanovitelju spremembo in razširitev dejavnosti;
-       
predlaga ustanovitelju spremembo imena in sedeža Zavoda;
-       
predlaga ustanovitelju način porabe presežka prihodkov nad odhodki;
-       
predlaga ustanovitelju način poravnave presežka odhodkov nad prihodki;
-       
daje ustanovitelju in direktorju Zavoda predloge ter mnenja o posameznih
vprašanjih;
-       
imenuje in razrešuje direktorja Zavoda;
-       
odloča o presežku delavcev;
-       
opravlja druge naloge v skladu z zakonom in statutom.
Svet Zavoda mora pridobiti soglasje ustanovitelja k letnemu programu
dela in finančnemu načrtu, k letnemu poročilu Zavoda in k imenovanju ter
razrešitvi direktorja.
Podrobnejši način dela sveta Zavoda se določi s statutom Zavoda
oziroma poslovnikom o delu sveta Zavoda.
11. člen
(imenovanje direktorja)
Direktor je poslovodni organ. Imenovan je za pet let in je lahko
ponovno imenovan.
Za direktorja je lahko imenovan kandidat, ki poleg splošnih
pogojev, določenih z zakonom, izpolnjuje naslednje pogoje:
-       
visoka ali univerzitetna izobrazba zgodovinske, pravne ali druge
družboslovne smeri;
-       
znanje enega tujega jezika;
-       
najmanj pet let ustreznih delovnih izkušenj ter strokovne, vodstvene in
organizacijske sposobnosti;
-       
predložena vizija razvoja Zavoda za mandatno obdobje;
-       
poznavanje področja dela Zavoda;
-       
aktivno znanje slovenskega jezika.
Kandidat za direktorja mora k prijavi na razpis predložiti pisno
zamisel razvoja in delovanja Zavoda.
Direktorja Zavoda imenuje svet Zavoda, ob soglasju
ustanovitelja, na podlagi javnega razpisa.
V javnem razpisu se v skladu s statutom določijo splošni in
posebni pogoji, ki jih mora izpolnjevati kandidat, čas, za katerega bo
imenovan, rok, do katerega se sprejemajo prijave kandidatov, in rok, v katerem
bodo prijavljeni kandidati obveščeni o izbiri.
Rok, do katerega se sprejemajo prijave kandidatov, ne sme
biti krajši kot 8 dni, rok, v katerem se kandidati obvestijo o izbiri, pa ne
daljši kot 30 dni od dneva objave razpisa.
Podrobnejši postopek imenovanja direktorja se določi s statutom.
12. člen
(pristojnosti in odgovornosti direktorja)
Direktor zastopa, predstavlja in vodi poslovanje Zavoda ter
odgovarja za zakonitost in strokovnost dela Zavoda.
Direktor mora pri vodenju poslov ravnati z javnimi in drugimi
sredstvi s skrbnostjo vestnega gospodarja.
Poleg nalog iz prvega odstavka tega člena direktor tudi:
-       
načrtuje, organizira in vodi strokovno delo in poslovanje Zavoda;
-       
sprejema načrt razvoja Zavoda;
-       
pripravi predlog letnega programa dela in finančnega načrta v skladu z
zakonom o računovodstvu in podzakonskimi predpisi, izdanimi na njegovi podlagi;
-       
pripravlja predloge splošnih aktov Zavoda, ki jih sprejema svet Zavoda;
-       
pripravlja strokovne podlage za opravljanje nalog sveta Zavoda ter
izvršuje usmeritve in sklepe sveta Zavoda;
-       
pripravi letno poročilo;
-       
organizira in usklajuje delovni postopek;
-       
skrbi za materialno in finančno poslovanje;
-       
predlaga poslovno politiko in ukrepe za njeno izvajanje;
-       
sprejema akt o notranji organizaciji in sistemizaciji delovnih mest;
-       
sprejema kadrovski načrt;
-       
sprejema načrt nabav osnovnih sredstev in investicijskega vzdrževanja;
-       
sprejema splošne akte, za katere je tako določeno s predpisi ali
pravili, in zagotavlja pripravo aktov, ki jih sprejema svet;
-       
poroča ustanovitelju in svetu o zadevah, ki lahko pomembno vplivajo na
delovanje Zavoda;
-       
imenuje vodje organizacijskih enot;
-       
oblikuje predloge novih programov in dodatnih storitev;
-       
skrbi za trženje storitev in določa cene storitev;
-       
skrbi za promocijo Zavoda;
-       
skrbi za sodelovanje z drugimi Zavodi in organizacijami;
-       
zagotavlja obveščanje delavcev v skladu s predpisi;
-       
določa podatke, ki se štejejo za poslovno skrivnost;
-       
izvaja vse pristojnosti s področja delovnih razmerij v skladu z
veljavnimi predpisi;
-       
odloča o disciplinski in odškodninski odgovornosti delavcev;
-       
odloča o razporejanju delovnega časa in odreja delo prek polnega delovnega
časa;
-       
odloča o delovni uspešnosti in o napredovanju delavcev v skladu s
predpisi;
-       
imenuje delovne skupine oziroma druga telesa za izvedbo določenih nalog
ali preučitev posameznih vprašanj iz svoje pristojnosti;
-       
opravlja druge zadeve, ki jih določajo zakon in drugi predpisi, ta sklep
in splošni akti Zavoda.
K aktom iz druge ter desete do trinajste alinee prejšnjega odstavka
daje soglasje svet Zavoda.
Direktor je za svoje delo odgovoren svetu in ustanovitelju Zavoda.
Direktor Zavoda ne more biti predstavnik delavcev Zavoda v
svetu Zavoda.
13. člen
(razrešitev direktorja)
Direktor je lahko razrešen pred potekom časa, za katerega je
imenovan.
Svet Zavoda je dolžan razrešiti direktorja:
-       
če direktor sam zahteva razrešitev;
-       
če nastane kateri od razlogov, ko po predpisih o delovnih razmerjih
preneha delovno razmerje po samem zakonu;
-       
če direktor pri svojem delu ne ravna po predpisih in splošnih aktih
Zavoda ali neutemeljeno ne izvršuje sklepov organov Zavoda ali ravna v
nasprotju z njimi;
-       
če direktor s svojim nevestnim ali nepravilnim delom povzroči Zavodu
večjo škodo ali če zanemarja ali malomarno opravlja svoje dolžnosti, tako da
nastanejo ali bi utegnile nastati hujše motnje pri opravljanju dejavnosti
Zavoda.
Svet Zavoda mora pred sprejemom sklepa o razrešitvi seznaniti
direktorja z razlogi za razrešitev in mu dati možnost, da se o njih izjavi.
14. člen
(prenos pristojnosti)
Direktor lahko prenese pri uresničevanju svojih pooblastil, določenih
z zakonom in s tem sklepom, opravljanje posameznih zadev na posamezne delavce s
posebnimi pooblastili in odgovornostmi.
S pooblastili lahko prenese na te delavce tudi pravico podpisovanja
aktov, pogodb in listin, kakor tudi zastopanje Zavoda pred sodiščem in drugimi
organi.
VI. SPLOŠNI AKTI IN ORGANIZACIJA ZAVODA
15. člen
(splošni akti Zavoda)
Splošni akti Zavoda so statut, pravilniki, poslovniki ter drugi
splošni akti.
Statut ureja:
-       
organizacijo Zavoda,
-       
organe Zavoda ter njihove pristojnosti in način odločanja,
-       
druga vprašanja, pomembna za opravljanje dejavnosti in poslovanje
Zavoda.
Z drugimi splošnimi akti se urejajo vprašanja, pomembna za
delo in poslovanje Zavoda, v skladu s statutom.
16. člen
(struktura Zavoda)
Temeljne naloge s področja dejavnosti Zavoda se opravljajo v
organizacijskih enotah Zavoda. Organizacijske enote Zavoda so: Enota za razvoj
in raziskovanje, Enota za svetovanje ter služba za podporo.
V okviru enot so lahko organizirane strokovne skupine, strokovne
službe, območne enote ter stalne oziroma občasne predmetne, področne in
projektne skupine oziroma druga delovna telesa.
17. člen
(notranja organizacija)
Pristojnosti, odgovornosti, medsebojne povezave in obveznosti
enot, strokovnih skupin, strokovnih služb, območnih enot ter stalnih oziroma
občasnih predmetnih, področnih in projektnih skupin oziroma drugih delovnih
teles se natančno opredelijo v Pravilniku o notranji organizaciji in
sistematizaciji delovnih mest.
18. člen
(vodenje organizacijske enota)
Organizacijsko enoto vodi vodja organizacijske enote.
Vodjo organizacijske enote Zavoda imenuje in razrešuje Svet
Zavoda na predlog direktorja.
Mandat vodje organizacijske enote traja pet let in je lahko ponovno
imenovan.
VII. FINANCIRANJE ZAVODA
19. člen
(viri financiranja)
Prihodki Zavoda so:
-       
sredstva iz proračuna Republike Slovenije;
-       
sredstva iz proračuna Evropske unije in druga sredstva iz tujine;
-       
prihodki od plačil storitev;
-       
prihodki, pridobljeni s prodajo blaga in storitev na trgu;
-       
dotacije in darila;
-       
drugi prihodki, skladno s predpisi.
20. člen
(sredstva za dejavnost)
Zavod pridobiva sredstva iz prve alinee prejšnjega člena na
podlagi potrjenega letnega programa dela in finančnega načrta. Za investicije v
tekočem letu se ustanovitelj in Zavod dogovorita s pogodbo.
Iz proračuna Republike Slovenije se zagotavljajo sredstva za
izvedbo najmanjšega obsega dejavnosti Zavoda, ki zagotavljajo nemoteno
delovanje dejavnosti (kadri, prostori vključno z materialnimi stroški, oprema).
Sredstva, ki jih Zavod pridobiva na podlagi druge do šeste alinee
prejšnjega člena, so prihodki Zavoda in se praviloma namenjajo za razvoj in
širitev dejavnosti Zavoda, predvsem pa za vzdrževanje premoženja, ki ga ima
Zavod v upravljanju v skladu s potrjenim finančnim načrtom Zavoda.
21. člen
(presežek prihodkov nad odhodki)
O porabi presežka prihodkov nad odhodki odloča ustanovitelj na
predlog sveta Zavoda.
22. člen
(presežek odhodkov nad prihodki)
O načinu poravnave presežka odhodkov nad prihodki odloča
ustanovitelj na predlog sveta Zavoda.
VIII. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
23. člen
(pravice in obveznosti Zavoda)
Zavod nastopa v pravnem prometu samostojno, v svojem imenu in
za svoj račun, z vsemi pravicami in obveznostmi ter sklepa pravne posle za
dejavnosti, določene v tem sklepu, do višine sredstev, ki jih pridobiva za
uresničevanje svoje dejavnosti, ne glede na njihov vir.
Zavod je odgovoren za svoje obveznosti do višine denarnih sredstev,
s katerimi lahko razpolaga pri izvajanju svoje dejavnosti, ne glede na njihov
vir. Za obveznosti Zavoda iz lastne dejavnosti jamči Zavod s prihodki iz lastne
dejavnosti.
24. člen
(odgovornost ustanovitelja)
Ustanovitelj je odgovoren za obveznosti Zavoda, ki so povezane
z izvajanjem dejavnosti, do višine sredstev, ki jih zagotavlja Zavodu v skladu
z 20. členom tega sklepa.
Premoženje Zavoda je last ustanovitelja.
IX. JAVNOST DELA IN OBVEŠČANJE
25. člen
(javnost dela)
Delo Zavoda je javno.
Zavod zagotavlja javnost svojega dela z dajanjem informacij o
svojem delu. Natančneje se javnost delovanja določi v statutu.
X. MEDSEBOJNE PRAVICE IN OBVEZNOSTI MED USTANOVITELJEM IN
ZAVODOM
26. člen
(pravice in obveznosti ustanovitelja)
Ustanovitelj ima do Zavoda naslednje pravice in obveznosti:
-       
ugotavlja skladnost načrtov in programov dela Zavoda z načrti in
programi Vlade;
-       
spremlja skladnost porabe sredstev z letnimi programi in finančnimi
načrti;
-       
odloča o statusnih spremembah;
-       
daje soglasje k spremembam ali razširitvam dejavnostim;
-       
daje soglasje k statutu Zavoda;
-       
opravlja druge zadeve v skladu s tem sklepom in drugimi predpisi.
27. člen
(obveznosti Zavoda do ustanovitelja)
Zavod je dolžan ustanovitelju:
-       
vsako leto poročati o izvrševanju letnega programa dela in razvoja
Zavoda;
-       
vsako leto predložiti finančni načrt, letni program dela in poslovno
poročilo;
-       
po potrebi posredovati podatke, potrebne za spremljanje in financiranje
dejavnosti ter statistične namene;
-       
voditi evidenco nepremičnega in premičnega stvarnega premoženja v skladu
z veljavno zakonodajo.
XI. PREHODNE IN KONČNE DOLOČBE
28. člen
(prevzem zaposlenih)
Z dnem ustanovitve Zavoda in prenosa dela nalog Ministrstva za
pravosodje na Zavod prevzame Zavod v skladu s 153. členom Zakona o javnih
uslužbencih (Uradni list RS, št. 63/07 uradno prečiščeno besedilo) javne
uslužbence Ministrstva za pravosodje, ki opravljajo prenešene naloge, vključno
s podpornimi dejavnostmi. Delovno razmerje javnim uslužbencem ne preneha. Javni
uslužbenci se razporedijo na enakovredna delovna mesta.
29. člen
(vršilec dolžnosti direktorja)
Do imenovanja direktorja Zavoda imenuje Vlada vršilca dolžnosti
direktorja. Naloge vršilca dolžnosti direktorja so:
-       
do imenovanja direktorja predstavlja in zastopa Zavod;
-       
ob uveljavitvi tega sklepa nemudoma začne s postopkom vpisa Zavoda v
sodni register in izvede vse postopke, ki so potrebni za vpis v sodni register,
ter opravi druge naloge, potrebne za zagotovitev delovanja Zavoda v skladu s
tem sklepom;
-       
v treh mesecih od imenovanja pripravi predlog statuta Zavoda;
-       
v enem mesecu od imenovanja pripravi program dela in finančni načrt
Zavoda za leto 2008 ter ga pošlje v sprejem svetu Zavoda.
Vršilec dolžnosti direktorja se imenuje najdlje za eno leto.
30. člen
(rok za sprejem statuta in imenovanje direktorja Zavoda)
Svet Zavoda mora najkasneje v treh mesecih po konstituiranju sprejeti
statut Zavoda in v osmih mesecih objaviti javni razpis za imenovanje direktorja
Zavoda.
Predsednik Sveta Zavoda in direktor Zavoda sta dolžna organizacijo
Sveta Zavoda in Zavoda uskladiti s statutom v treh mesecih od sprejema statuta.
Splošni akti morajo biti sprejeti in usklajeni z določili
statuta najkasneje v šestih mesecih od njegove uveljavitve.
Akt o sistemizaciji delovnih mest, strateški in kadrovski načrt
morajo biti sprejeti najkasneje v treh mesecih od sprejema statuta.
31. člen
(rok za objavo poziva za prve posameznike oziroma predstavnike
zainteresiranih združenj ali institucij, ki se v okviru svoje dejavnosti
ukvarjajo s problematiko narodne sprave)
Vršilec dolžnosti direktorja najkasneje v 60 dneh po sprejemu
statuta objavi poziv zainteresiranim posameznikom oziroma slovenskim združenjem
ali institucijam (zavodom), ki se v okviru svoje dejavnosti ukvarjajo s
problematiko narodne sprave, da v roku 15 dni posredujejo predloge prvih treh
posameznikov ali predstavnikov zainteresiranih združenj ali institucij v svetu
Zavoda. Poziv se objavi na spletni strani Zavoda.
32. člen
(prva predstavnika delavcev v svetu Zavoda)
Do volitev predstavnikov delavcev v svetu Zavoda, vendar najdlje
eno leto od ustanovitve Zavoda, opravljata funkcijo predstavnikov delavcev v
svetu Zavoda zaposlena v Zavodu, z najdaljšo delovno dobo.
V.d. direktorja mora razpisati prve volitve za predstavnika delavcev
v svet Zavoda v roku 3 mesecev od ustanovitve Zavoda.
33. člen
(sredstva za ustanovitev in začetek dela)
V letu 2008 se zagotovi 40.000 EUR za ustanovitev in začetek
dela Zavoda, ki se jih prenese s proračunske postavke 2165 Ministrstva za
pravosodje.
34. člen
(uveljavitev sklepa)
Ta sklep začne veljati naslednji dan po objavi v Uradnem listu
Republike Slovenije.
Št. 01403-9/2008/7
Ljubljana, dne 25. aprila 2008
EVA 2008-2011-0036
Vlada Republike Slovenije
Janez Janša l.r.
Predsednik