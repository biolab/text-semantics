1.
FD izdaja naslednje vrste diplom o pridobljeni javno veljavni
izobrazbi:
-       
diplome o zaključenem dodiplomskem študijskem programu prve stopnje;
-       
diplomo o zaključenem magistrskem študijskem programu druge stopnje;
-       
dvojnike diplom.
2.
Diplome za prvo in drugo stopnjo se izdaja na obrazcu,
izdelanem iz posebnega papirja, A4 formata.
Na navedenem posebnem papirju, je v podtisku belo-siva
valovita črtasta grafika.
V skrajnem zgornjem delu se nahaja znak in ime: Fakulteta za dizajn
– Samostojni visokošolski zavod.
V skrajnem spodnjem delu se na levi strani nahaja prostor za
žig, na desni strani pa prostor za podpis dekan-a/-je.
Pisava v celotnem dokumentu je Gamma ITC SC Book, različnih
velikosti. Barva pisave je povsod temno siva.
Pri diplomah o zaključenem dodiplomskem študijskem programu
(prva stopnja) se v prvi tretjini listine nahaja naziv listine: Diploma.
V osrednjem delu je navedeno ime diplomant-a/-ke in rojstni
kraj ter datum rojstva. V nadaljevanju osrednjega dela je naveden datum
opravljenih vseh predpisanih obveznosti. Navedena je tudi smer študija in
prejeti naziv ter pripadajoča okrajšava: Diplomiran-i/-a dizajner/-ka (VS),
dipl. diz. (VS).
V spodnji tretjini se nahaja datum in kraj izdaje listine ter
zaporedna številka listine.
Pri diplomah o zaključenem podiplomskem (magistrskem)
študijskem programu (druga stopnja) se v prvi tretjini listine nahaja ime
magistr-a/-ice in kraj ter datum rojstva.
V osrednjem delu je navedena smer študija in prejeti naziv s
pripadajočo okrajšavo: Magist-er/-rica dizajna, Mag. diz.
V spodnji tretjini se nahaja datum in kraj izdaje listine ter
zaporedna številka listine.
3.
Zaporedna številka diplome dodiplomskega študija se
oštevilčuje na način: FD zap. št./letnica, zaporedna številka diplome
podiplomskega (magistrskega) študija pa na način: FD – M zap. št./letnica.
Zaporedje števil se je pričelo s številom 001.
4.
Vse diplome, ki jih izda fakulteta, so javne listine in so
napisane v slovenskem jeziku.
Sestavni del diplome je priloga k diplomi, katere vsebino
določi minister, pristojen za visoko šolstvo, in je pisana v slovenskem in
angleškem jeziku.
5.
Fakulteta izda dvojnik diplome diplomantu, ki je izgubljeno,
uničeno ali odtujeno listino preklical/-a v Uradnem listu Republike Slovenije,
če je iz evidenc fakultete razvidno, da je bil po zaključenih študijskih
obveznostih izdan izvirnik diplome.
Duplikat diplome se izda na način iz 2. točke, z izjemo
številke diplome, dodatno pa je v gornjem desnem kotu zapisano, da gre za
duplikat.
Namesto lastnoročnega podpisa se pri imenu in priimku
dekana/dekanice fakultete zapiše »l. r.«.
Na hrbtni strani dvojnika trenutna dekan/dekanica fakultete
podpiše klavzulo o skladnosti podatkov dvojnika diplome s podatki evidence, na
temelju katere se dvojnik diplome izdaja. Na hrbtni strani dvojnika diplome se
odtisne pečat fakultete.
V evidenco o izdanih diplomah se vpiše podatek o izdanem
dvojniku diplome, skupaj s podatki o preklicu izvirnika.

Priloga
1: Diploma – Diplomirani/a dizajner/ka (vs) dipl.diz. (vs)
Priloga
2: Diploma – Magister dizajna (mag. diz.)

Pravilnik o vsebini in obliki diplom Fakultete
za dizajn (Uradni list RS, št. 121/20) vsebuje naslednjo končno določbo:
»6.
Ta pravilnik se objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o vsebini in obliki diplom Fakultete za dizajn (Uradni list RS, št. 15/22) določa:
»3.
Ostali členi Pravilnika o vsebini in obliki diplom Fakultete
za dizajn ostanejo nespremenjeni.«;
ter vsebuje naslednjo končno določbo:
»4.
Ta pravilnik se objavi v Uradnem listu Republike Slovenije in
se uporablja za vse diplomske listine izdane od leta 2022 dalje.«.