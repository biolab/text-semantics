1. člen
(Splošne določbe)
(1) Sklep določa obseg, način in roke poročanja bank in
hranilnic (v nadaljevanju bank) o efektivnih obrestnih merah, ki jih
uporabljajo za potrošniške kredite po ZPotK-2.
(2) Določbe tega sklepa se uporabljajo tudi za
podružnice bank držav članic.
(3) Za potrebe tega sklepa se uporablja definicija in
način izračuna efektivne obrestne mere iz ZPotK-2.
(4) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(Opredelitev pojmov)
Pojmi, uporabljeni v tem sklepu, imajo enak pomen kot v
določbah ZPotK-2 oziroma Zakonu o bančništvu (Uradni list RS, št. 25/15,
44/16 – ZRPPB in 77/16 – ZCKR).
3. člen
(Ročnosti in zneski potrošniških kreditov)
Banka poroča o efektivnih obrestnih merah po ročnostih in
zneskih, ki jih uporablja za potrošniške kredite:
-       
do 6 mesecev in do 1.000 eurov (I. razred),
-       
do 12 mesecev in do 2.000 eurov (II. razred),
-       
do 36 mesecev in do 4.000 eurov (III. razred),
-       
do 10 let in do 20.000 eurov (IV. razred).
4. člen
(Poročanje)
(1) Banka poroča o efektivnih obrestnih merah po
razredih iz 3. člena tega sklepa dvakrat letno, in sicer po pogojih
veljavnih na dan 1. junija in 1. decembra, najkasneje do 15. dne
v tekočem mesecu.
(2) Banka predloži efektivne obrestne mere potrošniških
kreditov na obrazcu EOM-PotK, ki je sestavni del tega sklepa, in sicer v elektronski
obliki in na način, ki je natančneje opredeljen s tehničnim navodilom,
objavljenim na spletni strani Banke Slovenije (področje Poročanje BS).
5. člen
(Prenehanje uporabe sklepa)
Z dnem uveljavitve tega sklepa se preneha uporabljati Sklep o
poročanju efektivnih obrestnih mer bank in hranilnic v skladu z Zakonom o
potrošniških kreditih (Uradni list RS, št. 47/15 in 77/16 – ZPotK-2).
6. člen
(Uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije, uporabljati pa se začne 3. marca 2017.
Ljubljana, dne
21. februarja 2017
dr. Primož Dolenc l.r.
namestnik predsednika
Sveta Banke Slovenije

Priloga: Obrazec
EOM-PotK