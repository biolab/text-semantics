1. člen
S tem pravilnikom se sprejme gozdnogospodarski načrt
gozdnogospodarske enote Bohinj (2014–2023) št. 02-11/14 z dne 18. 12. 2014, ki
ga je za obdobje od 1. januarja 2014 do 31. decembra 2023 izdelal Zavod za
gozdove Slovenije, Območna enota Bled, spremenjen s spremembami
gozdnogospodarskega načrta gozdnogospodarske enote Bohinj (2014–2023) št.
02-11/20 z dne 11. decembra 2020, ki jih je izdelal Zavod za gozdove Slovenije,
Območna enota Bled (v nadaljnjem besedilu: spremembe gozdnogospodarskega
načrta).
2. člen
Gozdnogospodarska enota Bohinj, ki meri 16.853,23 ha, se nahaja
v Gozdnogospodarskem območju Bled, v občinah Bohinj in Bled oziroma v
katastrskih občinah Selo pri Bledu, Gorjuše, Bohinjska Češnjica, Bohinjska
Srednja vas, Studor, Savica, Bohinjska Bistrica, Nomenj, Nemški Rovt, Bohinjska
Bela.
3. člen
V gozdnogospodarski enoti Bohinj je s 1. januarjem 2014 ugotovljeno
naslednje stanje gozdov:
a)    
lastništvo: 96,8 % zasebnih gozdov v lasti fizičnih ali pravnih oseb,
2,6 % državnih gozdov in 0,6 % gozdov lokalnih skupnosti;
b)    
površina: 9.764,29 ha, od katere je 2.196,91 ha večnamenskih gozdov,
12,54 ha gozdov s posebnim namenom, v katerih gozdnogospodarski ukrepi niso
dovoljeni, 3.844,97 ha gozdov s posebnim namenom, v katerih so
gozdnogospodarski ukrepi dovoljeni in 3.709,87 ha varovalnih gozdov; 
c)    
lesna zaloga: 289,9 m3/ha, od tega 206,4 m3/ha
iglavcev in 83,5 m3/ha listavcev;
č)    tekoči
letni prirastek: 5,57 m3/ha, od tega 3,99 m3/ha iglavcev in 1,58 m3/ha
listavcev.
4. člen
(1) V gozdnogospodarskem načrtu gozdnogospodarske enote
Bohinj (2014–2023) je ob upoštevanju usmeritev iz gozdnogospodarskega načrta
Gozdnogospodarskega območja Bled, izdelanega za obdobje od 1. januarja 2014 do
31. decembra 2023, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Bohinj določeno, da so najbolj poudarjene
funkcije gozdov, ki določajo način gospodarjenja z gozdom, naslednje:
-       
proizvodne funkcije na površini 6.178,81 ha,
-       
ekološke funkcije na površini 3.349,99 ha ter
-       
socialne funkcije na površini 2.246,23 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Bohinj (2014–2023) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Bohinj, upoštevaje spremembe
gozdnogospodarskega načrta, določeni naslednji ukrepi:
1.     
najvišji možni posek v višini 482 713 m3, od tega 394 502 m3
iglavcev in 88 211 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 185,5 ha;
3.     
nega drogovnjaka na dejanski površini 86,69 ha;
4.     
70 dni varstva pred erozijo;
5.     
zaščita mladja s premazom s ponovitvami na skupni površini 8,36 ha;
6.     
zaščita s 6 540 količki ali tulci;
7.     
vzdrževanje 16,5 ha grmišč in 3,4 ha travinja ter
8.     
0,8 dni vzdrževanja vodnih virov.
(2) V gozdnogospodarskem načrtu gozdnogospodarske enote
Bohinj (2014–2023) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.

Pravilnik o gozdnogospodarskem načrtu gozdnogospodarske
enote Bohinj (2014–2023) (Uradni list RS, št. 21/15) vsebuje naslednjo prehodno in
končni določbi:
»6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Bohinj, v obdobju od uveljavitve tega
pravilnika do 31. decembra 2023, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Bohinj (2014–2023).
7. člen
Po en izvod gozdnogospodarskega načrta gozdnogospodarske enote
Bohinj (2014–2023) je na vpogled na sedežu Zavoda za gozdove Slovenije, Območne
enote Bled, Ljubljanska cesta 19, Bled, na sedežu Zavoda za gozdove Slovenije, Krajevne
enote Bohinj, Grajska cesta 10, Bohinjska Bistrica in na Ministrstvu za
kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Bohinj (2014–2023).
8. člen
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembah Pravilnika o
gozdnogospodarskem načrtu gozdnogospodarske enote Bohinj (2014–2023) (Uradni
list RS, št. 28/21) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.