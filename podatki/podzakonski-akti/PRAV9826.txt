1. člen
(splošna določba)
Ta pravilnik določa merila za določanje
nagrad članom poravnalnega odbora iz 609. člena Zakona o gospodarskih družbah (Uradni
list RS, št. 65/09 – uradno prečiščeno besedilo; v nadaljnjem besedilu: zakon).
2. člen
(merila)
(1) Merilo
za določanje višine nagrad članom poravnalnega odbora je:


Višina osnovnega kapitala prevzete družbe v EUR

Višina nagrade v EUR


nad

do


‑

200.000

1.300


200.000

400.000

1.500


400.000

‑

1.700


(2) Nagrada po tem členu zajema študij
zadeve, udeležbo na sejah in izdelavo mnenja.
(3) Predsedniku poravnalnega odbora za
posamezen primer se višina nagrade, določene v prvem odstavku tega člena, poveča
za 50 odstotkov.
(4) (črtan)
3. člen
(širši odbor)
Članu poravnalnega odbora, ki ima pet
članov, se višina nagrade, določene v prvem odstavku prejšnjega člena, poviša
za 25 odstotkov.
4. člen
(poravnava)
Če udeleženci sklenejo poravnavo pred
poravnalnim odborom in sodišče potrdi sklenjeno poravnavo, se višina nagrade,
določene v prvem odstavku 2. člena tega pravilnika, poviša za 50 odstotkov.
5. člen
(stroškovnik)
Vse nagrade po tem pravilniku in stroški postopka
iz šestega odstavka 609. člena zakona se vpisujejo v stroškovnik, ki ga
poravnalni odbor skupaj s svojim mnenjem pošlje sodišču.

Pravilnik o merilih za določanje nagrade
članom poravnalnega odbora (Uradni list RS, št. 13/10) vsebuje naslednji končni določbi:
»6. člen
(razveljavitev
predpisa)
Z dnem uveljavitve tega pravilnika preneha
veljati Pravilnik o merilih za določanje nagrade članom poravnalnega odbora
izvedencev (Uradni list RS, št. 82/06).
7. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o merilih za
določanje nagrade članom poravnalnega odbora (Uradni list RS, št. 53/11) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.