1. SPLOŠNE IN STATUSNE DOLOČBE
1. člen
S temi splošnimi pogoji delovanja se ureja status,
organizacijo in upravljanje Javne agencije Republike Slovenije za regionalni
razvoj (v nadaljnjem besedilu: javna agencija). 
Angleški naziv javne agencije je: National Agency for
Regional Development.
2. člen
Javna agencija je oseba javnega prava s pravicami,
obveznostmi in odgovornostmi, določenimi z Zakonom o spodbujanju skladnega
regionalnega razvoja (Uradni list RS, št. 56/03) in to uredbo. 
Javna agencija se vpiše v sodni register pri Okrožnem sodišču
v Ljubljani. 
Ustanovitelj javne agencije je Republika Slovenija. 
Pravice in obveznosti ustanovitelja izvršuje Vlada Republike
Slovenije. 
Posamezne odločitve v okviru ustanoviteljskih pravic in
obveznosti vladi predlaga državni organ, pristojen za področje regionalnega
razvoja.
3. člen
Javna agencija pri poslovanju uporablja skrajšano ime
Agencija Republike Slovenije za regionalni razvoj. 
Firma javne agencije je: ARR. 
Firma javne agencije v angleškem jeziku je: NARD. 
Znak javne agencije je sestavljen iz dveh delov. Slikovni del
znaka je v obliki večjega kroga iz katerega izhajajo trije manjši krogi. Znak
je pastelno rdeče, rumene in zelene barve. Tekstovni del znaka je skrajšano ime
javne agencije. 
Sedež javne agencije je: Ljubljana, Kotnikova 28.
4. člen
Javna agencija ima žig okrogle oblike z naslednjim besedilom,
ki sledi v koncentričnih krogih: Republika Slovenija, Agencija RS za regionalni
razvoj. Žig javne agencije je enobarven.
5. člen
O spremembi imena, firme, sedeža in znaka javne agencije
odloča svet javne agencije s soglasjem ustanovitelja.
6. člen
Javna agencija je pravna oseba in v pravnem prometu s
tretjimi osebami samostojno sklepa pravne posle v okviru svoje dejavnosti.
2. DEJAVNOSTI JAVNE AGENCIJE
7. člen
Javna agencija je ustanovljena za posredovanje in spremljanje
regionalnih razvojnih spodbud iz državnega proračuna in drugih virov in za
opravljanje svetovalnih, pospeševalnih in drugih razvojnih ter strokovnih nalog
države pri spodbujanju regionalnega razvoja. 
Pri izvajanju nalog javna agencija uresničuje politiko Vlade
Republike Slovenije na področju spodbujanja skladnega regionalnega razvoja.
Politiko na tem področju oblikuje in tolmači državni organ, pristojen za
področje regionalnega razvoja.
8. člen
Javna agencija lahko posreduje prejemnikom razvojnih spodbud
iz državnega proračuna: 
-       
neposredne regionalne razvojne spodbude, ki so namenjene ciljnim
območjem regionalne politike ter 
-       
posredne regionalne razvojne spodbude različnih ministrstev, ki
predstavljajo sofinanciranje izvedbe regionalnih razvojnih programov. 
Spodbude iz prejšnjega odstavka dodeljuje na podlagi
sprejetega programa dela, mednarodnih pogodb in pogodb z neposrednimi
proračunskimi uporabniki. 
Finančne spodbude in druga sredstva iz prvega odstavka tega
člena dodeljuje v skladu z zakoni in drugimi predpisi ter mednarodnimi
pogodbami (finančnimi memorandumi, programskimi dokumenti pobud skupnosti
idr.). 
Pri dodeljevanju razvojnih spodbud se javna agencija povezuje
z Javnim skladom Republike Slovenije za regionalni razvoj in ohranjanje
poseljenosti slovenskega podeželja z namenom zagotavljanja usklajene in
celovite ponudbe razvojnih spodbud uporabnikom.
9. člen
Javna agencija vodi javno evidenco regionalnih razvojnih
agencij, skladno z določili Pravilnika o organizaciji in pogojih za opravljanje
nalog regionalne razvojne agencije (Uradni list RS, št. 52/00, 111/00 in 44/01)
in z njimi sklepa pogodbe o opravljanju nalog regionalnih razvojnih agencij, ki
so v javnem interesu.
10. člen
Javna agencija opravlja tudi svetovalne, pospeševalne in
druge razvojne ter strokovne naloge države pri spodbujanju regionalnega
razvoja: 
-       
strokovna podpora pri pripravi, spremljanju in vrednotenju Strategije
regionalnega razvoja Slovenije in državnega razvojnega programa Republike
Slovenije, 
-       
sodelovanje pri pripravi raziskovalnih podlag za politiko spodbujanja
skladnega regionalnega razvoja in pri sistematični skrbi za razvoj analitičnih
orodij in metodologij s področja regionalnega razvoja, 
-       
priprava letnih poročil o izvajanju regionalnih razvojnih spodbud in
poročil o stanju v regionalnem razvoju, 
-       
postavitev sistema za izvajanje pobude skupnosti Interreg in sodelovanje
pri postavitvi procesov za izvajanje strukturne politike EU v Sloveniji, 
-       
strokovna podpora pri pripravi izvedbenih programskih dokumentov (npr.:
Enotni programski dokument, Interreg) in sodelovanje pri pripravi programskih
dokumentov Pobud skupnosti Equal in Urban, 
-       
spodbujanje oblikovanja in razvoja regionalnih razvojnih agencij ter
njihovega povezovanja z drugimi razvojnimi institucijami na mednarodni,
regionalni in lokalni ravni, 
-       
spodbujanje in usmerjanje priprave regionalnih razvojnih programov, 
-       
zagotavljanje informacij o celotni ponudbi posrednih in neposrednih
regionalnih razvojnih spodbud, 
-       
svetovalna podpora pri pripravi in prijavi regionalnih razvojnih
projektov na domače in mednarodne javne razpise, 
-       
priprava in vzdrževanje krovnega informacijskega sistema za izvajanje in
spremljanje državnega razvojnega programa, regionalnih razvojnih programov ter
izvedbenih dokumentov strukturnih skladov (Enotni programski dokument, Pobude
skupnosti), skladno s standardi in potrebami, izhajajočimi iz mednarodnih
pogodb z Evropsko unijo, 
-       
svetovanje in organiziranje izobraževanj na področju regionalnega
razvoja v Sloveniji in tujini. 
Javna agencija v postopku priprave državnega proračuna
pripravlja strokovne podlage za usklajevanje sektorskih razvojnih programov in
dodeljevanje regionalnih razvojnih spodbud različnih vladnih resorjev. 
Javna agencija spremlja podatke o regionalnih razvojnih
spodbudah, zlasti o: 
-       
vrstah razvojnih spodbud in načinih njihovega uveljavljanja in
dodeljevanja, 
-       
dodeljenih razvojnih spodbudah po obliki, namenu, višini in lokaciji, 
-       
projektih in zahtevkih ter možnostih vlaganj v razvojne naložbe. 
Javna agencija spremlja podatke o: 
-       
razvojno svetovalnih organizacijah in organiziranosti razvojno
pospeševalnega dela, 
-       
možnostih strokovnega izpopolnjevanja. 
Javna agencija vrednoti učinke regionalnih razvojnih spodbud in
daje mnenja o regionalnih razvojnih programih in v sodelovanju s pristojno
regionalno razvojno agencijo daje mnenja o skupnih razvojnih programih, skladno
z zakonom o spodbujanju skladnega regionalnega razvoja. 
Pri pripravi in vzdrževanju enotnega informacijskega sistema
za izvajanje in spremljanje državnega razvojnega programa, regionalnih
razvojnih programov ter izvedbenih dokumentov strukturnih skladov, skladno s
standardi in potrebami, izhajajočimi iz mednarodnih pogodb z Evropsko unijo, je
javna agencija dolžna upoštevati navodila in zagotavljati standarde zaščite
podatkov, ki veljajo za organe državne uprave. Javni agenciji je omogočen
neposredni dostop do informacijskega sistema Ministrstva za finance MFERAC in
APPrA. Agencija razvija in vzdržuje informacijski sistem v javnem interesu.
Podatki informacijskega sistema so dostopni uporabnikom brez plačila. 
Pri razvoju informacijskega sistema, analitičnih podlag in
metodologij javna agencija sodeluje in usklajuje aktivnosti s Statističnim
uradom Republike Slovenije.
11. člen
Dejavnosti javne agencije se v skladu z uredbo o uvedbi in
uporabi standardne klasifikacije dejavnosti (Uradni list RS, št. 2/02) glasijo:
22.110      izdajanje
knjig,
22.120      izdajanje
časopisov,
22.130      izdajanje
revij in periodike,
22.150      drugo
založništvo,
22.330      razmnoževanje
računalniških zapisov,
72.100      svetovanje
o računalniških napravah,
72.2          oskrba
z računalniškimi programi in svetovanje,
72.300      obdelava
podatkov,
72.400      omrežne
podatkovne storitve,
72.600      druge
računalniške dejavnosti,
73.2          raziskovanje
in eksperimentalni razvoj na področju  družboslovja in humanistike,
74.130      raziskovanje
trga in javnega mnenja,
74.140      podjetniško
in poslovno svetovanje,
74.400      oglaševanje,
74.871      prirejanje
razstav, sejmov in kongresov,
75.130      urejanje
gospodarskih področij za učinkovitejše poslovanje,
75.140      dejavnost
pomožnih služb vlade,
80.422      drugo
izobraževanje, izpopolnjevanje in usposabljanje, d.n.
Javna agencija lahko brez vpisa v sodni register opravlja
tudi druge dejavnosti za katere je običajno, da se opravljajo skupaj z
dejavnostjo, vpisano v sodni register, v manjšem obsegu ali občasno ali, ki
prispevajo k popolnejšemu izkoriščanju zmogljivosti, ki se uporablja za
opravljanje vpisane dejavnosti.
12. člen
O spremembi dejavnosti odloča svet javne agencije s soglasjem
ustanovitelja.
13. člen
Pri odločanju o dodeljevanju regionalnih razvojnih spodbud in
drugih javnopravnih stvareh iz pristojnosti javne agencije odloča direktor
oziroma osebe, ki jih direktor pooblasti v skladu z zakonom o splošnem upravnem
postopku (Uradni list RS, št. 80/99, 70/00 in 52/02). 
Proti sklepu javne agencije pri dodeljevanju regionalnih
razvojnih spodbud ni pritožbe.
3. ORGANI JAVNE AGENCIJE
14. člen
Organa javne agencije sta svet javne agencije in direktor.
15. člen
Svet javne agencije ima devet članov. 
Člane sveta javne agencije imenuje Vlada Republike Slovenije
na predlog ministra, pristojnega za regionalni razvoj, za dobo petih let z
možnostjo ponovnega imenovanja. 
Člani sveta javne agencije so: 
-       
predstavnik državnega organa, pristojnega za področje regionalnega
razvoja, 
-       
predstavnik ministrstva, pristojnega za finance, 
-       
predstavnik ministrstva, pristojnega za gospodarstvo, 
-       
predstavnik ministrstva, pristojnega za delo, 
-       
predstavnik ministrstva, pristojnega za kmetijstvo, 
-       
predstavnik Gospodarske zbornice Slovenije, 
-       
predstavnik Obrtne zbornice Slovenije in 
-       
dva predstavnika regionalnih interesov. 
Kot predstavniki uporabnikov storitev javne agencije po
zakonu o javnih agencijah se štejejo predstavnik Gospodarske zbornice
Slovenije, Obrtne zbornice Slovenije in predstavnika regionalnih interesov. 
Predstavniki uporabnikov se imenujejo na predlog Gospodarske
zbornice Slovenije, Obrtne zbornice Slovenije in Gospodarskega Združenja
regionalnih razvojnih agencij. Kot predstavnika regionalnih interesov se v svet
javne agencije imenujeta osebnosti z javnim ugledom iz regij A ali B ter C ali
D, skladno z Navodilom o prednostnih območjih dodeljevanja spodbud, pomembnih
za skladni regionalni razvoj (Uradni list RS, št. 44/01). 
Predsednika sveta izvoli svet javne agencije izmed svojih
članov na predlog državnega organa, pristojnega za regionalni razvoj. Mesto
predsednika ali podpredsednika sveta javne agencije zasede predstavnik
državnega organa, pristojnega za področje regionalnega razvoja. 
Član sveta javne agencije je lahko predčasno razrešen na
njegovo pisno prošnjo ali, če ne izpolnjuje nalog, določenih v zakonu in tej
uredbi.
16. člen
Za člana sveta javne agencije je lahko imenovana oseba, ki
izpolnjuje pogoje po Zakonu o javnih agencijah (Uradni list RS, št. 52/02, v
nadaljnjem besedilu: zakon) in je strokovnjak z javnim ugledom in izkušnjami s
področja strukturne politike in regionalnega razvoja.
17. člen
Svet javne agencije: 
-       
skrbi za zagotavljanje delovanja javne agencije v javnem interesu, 
-       
s soglasjem ministra, pristojnega za regionalni razvoj sprejema akt o
notranji organizaciji in sistemizaciji delovnih mest ter druge splošne akte
javne agencije, 
-       
daje soglasje direktorju k določitvi organizacije sistema notranje
kontrole, 
-       
imenuje pooblaščenega revizorja, ki pregleda letno poročilo, 
-       
sprejema program dela in finančni načrt ter letno poročilo in druga
poročila javne agencije ter jih predlaga v soglasje ustanovitelju, 
-       
predlaga imenovanje in razrešitev direktorja javne agencije, 
-       
daje soglasje k imenovanju namestnika direktorja javne agencije, vršilca
dolžnosti direktorja javne agencije in vršilca dolžnosti namestnika direktorja
javne agencije, 
-       
daje direktorju javne agencije usmeritve in navodila za delo, 
-       
daje ustanovitelju in direktorju predloge in mnenja o posameznih
vprašanjih, 
-       
odloča o drugih zadevah, za katere je tako določeno z zakonom. 
Svet javne agencije oziroma osebe, ki jih svet pooblasti,
lahko pregledujejo poslovne knjige in poslovno dokumentacijo javne agencije. 
Svet javne agencije lahko zahteva od direktorja predložitev
poročila o posameznih poslih v zvezi s posredovanjem regionalnih razvojnih
spodbud oziroma drugih zadevah, povezanih s poslovanjem javne agencije.
18. člen
Javna agencija mora Vladi Republike Slovenije ali pristojnemu
državnemu organu na njegovo zahtevo predložiti poročilo o posameznih poslih v
zvezi s posredovanjem regionalnih razvojnih spodbud oziroma drugimi zadevami,
povezanimi s poslovanjem javne agencije.
19. člen
Svet javne agencije sprejema odločitve z večino glasov vseh
članov sveta.
20. člen
Svet javne agencije odloča in dela na sejah. Svet je
sklepčen, če je na seji prisotnih večina članov sveta. 
Svet javne agencije zaseda po potrebi, vendar najmanj enkrat
vsako trimesečje. Seje sklicuje predsednik, v njegovi odsotnosti pa
podpredsednik sveta javne agencije. 
Seja sveta javne agencije se skliče tudi na zahtevo državnega
organa, pristojnega za regionalni razvoj ali direktorja javne agencije. 
Seje sveta javne agencije so lahko tudi korespondenčne. 
Če noben član sveta ne nasprotuje, je sprejemanje sklepov
sveta dopustno tudi preko telefona ali z uporabo podobnih tehničnih sredstev.
Na prvi naslednji seji sveta se mora tako glasovanje tudi pismeno potrditi s
sprejemom zapisnika o korespondenčni seji.
21. člen
Na seje sveta javne agencije so poleg članov vabljeni: 
-       
direktor ali namestnik direktorja javne agencije, 
-       
predstavniki ministrstev, kadar se obravnavajo vprašanja iz njihovega
področja dela, 
-       
posamezni strokovnjaki in predstavniki strokovnih institucij ter
socialnih partnerjev (reprezentativnih delojemalcev in delodajalcev) ter drugi,
ki jih povabi svet javne agencije. 
Vabljeni na seje sveta imajo pravico razpravljati in
zastavljati vprašanja na katera je direktor javne agencije dolžan dati odgovor.
22. člen
Vabilu za sejo sveta javne agencije je treba priložiti
predlog dnevnega reda in navesti poročevalce k posameznim točkam predlaganega
dnevnega reda. 
Vabilo z gradivom za sejo je treba poslati članom vsaj pet
dni pred sejo, razen v primeru korespondenčnih sej. 
Za pripravo seje je zadolžen direktor javne agencije. 
O seji sveta javne agencije se vodi zapisnik, ki ga pripravi
direktor in podpiše predsedujoči. V zapisnik se vnesejo predlogi, sklepi in izid
glasovanja o njih. 
Zapisniki se praviloma priložijo vabilu za naslednjo sejo
sveta javne agencije.
23. člen
Predsednik sveta javne agencije: 
-       
vodi seje sveta javne agencije, 
-       
podpisuje pogodbe v zvezi z delovnim razmerjem direktorja, v skladu z
veljavnimi predpisi po predhodnem soglasju državnega organa, pristojnega za
področje regionalnega razvoja. 
Podpredsednik sveta javne agencije sklicuje in vodi seje
sveta javne agencije v primeru odsotnosti predsednika.
24. člen
Člana sveta javne agencije se predčasno razreši z odločbo
ustanovitelja v primerih in pod pogoji, ki jih določa zakon.
25. člen
Javno agencijo zastopa in predstavlja direktor. 
Direktor: 
-       
organizira in vodi delo ter poslovanje javne agencije, 
-       
izdaja pravne akte v posamičnih zadevah iz pristojnosti javne agencije, 
-       
izvaja program dela in poslovno politiko javne agencije, 
-       
zagotavlja, da javna agencija posluje v skladu z zakonom in to uredbo, 
-       
predlaga sklic seje sveta javne agencije, pripravlja seje in predloge
sklepov, 
-       
s soglasjem sveta javne agencije imenuje in razrešuje namestnika
direktorja in vršilca dolžnosti namestnika direktorja, 
-       
odloča o sklenitvi in prenehanju delovnega razmerja zaposlenih v javni
agenciji, 
-       
sklepa pogodbe v zvezi z delovnim razmerjem vodilnih delavcev javne agencije
(namestnik direktorja in vodje sektorjev), v skladu z veljavnimi predpisi, 
-       
odloča o nagrajevanju delavcev javne agencije, 
-       
poroča svetu javne agencije o poslovanju javne agencije, 
-       
opravlja druge naloge na podlagi zakona, te uredbe in drugih predpisov
ter sklepov sveta javne agencije.
26. člen
Direktor javne agencije ima namestnika direktorja. 
V času odsotnosti direktorja ali njegove opravilne
nesposobnosti, opravlja funkcijo direktorja njegov namestnik.
27. člen
Direktorja in namestnika direktorja se imenuje na podlagi
javnega natečaja, v skladu s pogoji in kriteriji, določenimi z zakonom in to
uredbo. Direktor in namestnik direktorja so imenovani za dobo petih let z
možnostjo ponovnega imenovanja.
28. člen
Direktorja imenuje Vlada Republike Slovenije na predlog sveta
javne agencije. 
Namestnika direktorja imenuje direktor na podlagi soglasja
sveta javne agencije. 
Za direktorja in namestnika direktorja je lahko imenovana
oseba, ki izpolnjuje pogoje po zakonu in: 
-       
aktivno obvlada angleški jezik, 
-       
pozna ustroj institucij Evropske unije, 
-       
ima praktične izkušnje s strukturnimi instrumenti Evropske unije.
29. člen
Direktor javne agencije je za svoje delo odgovoren ministru,
pristojnemu za regionalni razvoj, in Vladi Republike Slovenije.
30. člen
Direktorja se predčasno razreši z odločbo ustanovitelja na
lastno pobudo ustanovitelja ali na predlog sveta javne agencije v primerih in
pod pogoji, ki jih določa zakon.
4. RAZMERJA DO USTANOVITELJA IN DRUGIH SUBJEKTOV
31. člen
Ustanovitelj: 
-       
sprejema Splošne pogoje delovanja javne agencije, 
-       
imenuje in razrešuje člane sveta javne agencije, 
-       
na predlog sveta imenuje in razrešuje direktorja javne agencije, 
-       
na predlog sveta imenuje vršilca dolžnosti direktorja, ki opravlja
naloge do imenovanja direktorja, 
-       
daje soglasje k programu dela in finančnem načrtu ter k letnemu poročilu
in drugim poročilom javne agencije.
32. člen
Javna agencija se pri izvajanju nalog delovno povezuje z
Javnim skladom za regionalni razvoj in ohranjanje poseljenosti slovenskega
podeželja, regionalnimi razvojnimi agencijami, javnimi ustanovami in drugimi
institucijami, pomembnimi za skladni regionalni razvoj.
5. FINANCIRANJE JAVNE AGENCIJE
33. člen
Primerne prostore in sredstva, potrebna za ustanovitev in
začetek dela javne agencije, je zagotovil ustanovitelj. Zagotovljeni prostori
in oprema se prenesejo v uporabo in upravljanje javne agencije ter ostanejo v
lasti ustanovitelja.
34. člen
Sredstva za delo pridobiva javna agencija na osnovi letnega
programa dela in finančnega načrta iz državnega proračuna na podlagi posebne
pogodbe z državnim organom, zadolženim za področje regionalnega razvoja. Javna
agencija lahko pridobiva sredstva za delo tudi s plačili za storitve, prodajo
blaga in storitev na trgu, iz donacij in drugih virov. 
Javna agencija mora zagotavljati ločeno evidenco prihodkov in
odhodkov iz naslova opravljanja javne službe od prihodkov in odhodkov iz
naslova izvajanja storitev na trgu. 
Ustanovitelj ne krije presežka odhodkov nad prihodki iz
naslova izvajanja dejavnosti na trgu, presežek odhodkov nad prihodki iz naslova
opravljanja javne službe pa do višine sredstev, ki jih letno nameni javni
agenciji za opravljanje nalog.
35. člen
Sredstva za neposredne in posredne regionalne razvojne
spodbude iz prvega odstavka 7. člena te uredbe lahko javna agencija posreduje
prejemnikom razvojnih spodbud v imenu in za račun neposrednih proračunskih
uporabnikov. Spodbude iz tega člena javna agencija dodeljuje na podlagi
sprejetega programa dela, mednarodnih pogodb in posebnih pogodb z neposrednimi
proračunskimi uporabniki.
36. člen
O programu dela, finančnemu načrtu in obsegu sredstev za delo
odloča svet javne agencije s soglasjem ustanovitelja.
37. člen
V letnem programu dela javne agencije se določijo dolgoročni
in letni cilji in naloge, ki jih bo javna agencija zasledovala in opravljala v
skladu s politiko ustanovitelja na področju spodbujanja skladnega regionalnega
razvoja. V programu dela se določijo tudi načini doseganja ciljev in njihovega
izvrševanja ter ukrepi za zagotavljanje učinkovite porabe javnih sredstev.
38. člen
Javna agencija se sme v skladu z zakonom zadolžiti samo, če
je to določeno v finančnem načrtu, in če so izpolnjeni pogoji iz zakona o
javnih financah.
6. ORGANIZACIJA JAVNE AGENCIJE
39. člen
Naloge javne agencije se opravljajo v okviru dveh področij.
Spremljajoča dela se opravljajo v skupnih službah. Notranja organizacijska
struktura agencije se določi s Pravilnikom o notranji organizaciji in
sistemizaciji delovnih mest.
40. člen
Delo javne agencije se izvaja tudi v regionalnih pisarnah
javne agencije v Mariboru in Štanjelu, v skladu s pravilnikom o organizaciji in
sistemizaciji delovnih mest. V primeru potrebe lahko javna agencija s soglasjem
sveta javne agencije odpre tudi druge regionalne pisarne. Delo javne agencije
se lahko izvaja tudi na drugih lokacijah kolikor narava dela to omogoča.
7. PREHODNE IN KONČNE DOLOČBE
41. člen
Javna agencija je ustanovljena za nedoločen čas. 
Javna agencija preneha v primerih in pod pogoji, ki jih
določa zakon.
42. člen
Ta uredba začne veljati naslednji dan po objavi v Uradnem
listu Republike Slovenije.
Št. 304-09/2003-1
Ljubljana, dne 26. junija 2003.
EVA 2003-211-0078
Vlada Republike Slovenije
dr. Pavel Gantar l. r. 
Minister