I. SPLOŠNE DOLOČBE
1. člen
(vsebina)
(1) S tem aktom se določata:
-       
metodologija za določitev regulativnega okvira in
-       
metodologija za obračunavanje omrežnine, in sicer za prenosni sistem
električne energije (v nadaljnjem besedilu: prenosni sistem), distribucijski
sistem električne energije (v nadaljnjem besedilu: distribucijski sistem),
čezmerno prevzeto jalovo energijo, za priključno moč in za druge storitve.
(2) Metodologiji sta določeni na
način, da spodbujata učinkovitost elektrooperaterjev in učinkovitost uporabe
sistema.
(3) Agencija za energijo (v nadaljnjem
besedilu: agencija) pri uresničevanju ciljev iz tega akta:
-       
upošteva pravila stroke ekonomskega reguliranja in
-       
zahteva, da elektrooperaterji zaradi primerljivosti enotno izkazujejo
stroške izvajanja dejavnosti in druge podatke, ki jih agencija potrebuje za
namene reguliranja.
2. člen
(pomen izrazov)
Izrazi, uporabljeni v tem aktu, imajo enak
pomen kot izrazi, opredeljeni v 4. in 36. členu Energetskega zakona (Uradni
list RS, št. 17/14, v nadaljnjem besedilu: EZ-1), poleg tega pa imajo
posamezni izrazi še naslednji pomen:


-       
  čezmejna izmenjava električne energije:

pomeni uvoz (vnos), izvoz
  (iznos) ali tranzit električne energije čez državno mejo, pri čemer se
  uporabi povezovalni vod, ki omogoča neposredno povezavo z omrežji sosednjih
  držav; tranzit električne energije se obravnava kot sočasni uvoz (vnos) in
  izvoz (iznos) enake količine električne energije;


-       
  distribucijsko podjetje:

je najemodajalec oziroma
  vzdrževalec dela distribucijskega sistema iz prvega in tretjega odstavka 121.
  člena EZ-1;


-       
  elektroenergetska infrastruktura:

so objekti, naprave in
  omrežja vključno s stvarnimi in drugimi pravicami na nepremičninah v skladu z
  EZ-1 in predpisi, ki opredeljujejo vrste objektov, naprav, omrežij in sistemov,
  ki sestavljajo infrastrukturo, ter način vodenja evidence infrastrukture;


-       
  lastni vod:
-       
  hitra polnilnica:

je vod odjemalca do
  razdelilne transformatorske postaje (v nadaljnjem besedilu: RTP) oziroma
  transformatorske postaje (v nadaljnjem besedilu: TP), za katerega odjemalec
  izkaže svojo lastninsko pravico;
pomeni polnilnico za
  električna vozila, znotraj katere vsaj eno polnilno mesto omogoča prenos
  električne energije v električno vozilo z močjo, večjo kot 43 kW;


-       
  minimalni standardi kakovosti oskrbe:

so eden izmed kriterijev
  za ugotavljanje upravičenosti nadzorovanih stroškov delovanja in vzdrževanja
  reguliranih podjetij v regulaciji s kakovostjo oskrbe. Minimalni standardi
  kakovosti oskrbe se izražajo z zajamčenimi standardi ali s sistemskimi standardi
  kakovosti oskrbe;


-       
  nadomestilo:

je finančno nadomestilo
  uporabniku sistema (v nadaljnjem besedilu: uporabnik) v primeru
  neizpolnjevanja zajamčenih standardov kakovosti oskrbe za tiste storitve, ki
  jih je distribucijski operater oziroma distribucijsko podjetje dolžno
  izvajati v okviru svojih reguliranih dejavnosti;


-       
  netransakcijska metoda:

je metoda za določanje
  tarifnih postavk za omrežnino, pri kateri so tarifne postavke za omrežnino
  neodvisne od transakcij;


-       
  nova elektroenergetska infrastruktura:

je elektroenergetska
  infrastruktura, ki jo je prvi lastnik ali elektrooperater predal v uporabo
  (aktiviral) po vključno 1. januarju 2011;


-       
  območje distribucijskega sistema:

pomeni funkcionalni del
  distribucijskega sistema električne energije s svojim nadzornim sistemom, na
  katerem se lahko ločeno izvaja dejavnost distribucijskega operaterja;


-       
  obstoječa elektroenergetska infrastruktura:

je elektroenergetska
  infrastruktura, ki jo je prvi lastnik ali elektrooperater predal v uporabo
  (aktiviral) pred vključno 31. decembrom 2010; 


-       
  odjemna skupina:

je skupina, v katero se
  glede na skupino končnih odjemalcev, mesto priključitve (zbiralke, izvod) in
  režim obratovanja (obratovalne ure) razvrščajo delujoča merilna mesta za
  potrebe obračuna uporabe elektroenergetskega sistema;


-       
  omrežnina:

je znesek, ki ga je za
  uporabo sistema elektrike dolžan plačati uporabnik sistema;


-       
  ostala sredstva:

so sredstva, potrebna za
  izvajanje dejavnosti elektrooperaterja, razen elektroenergetske
  infrastrukture;


-       
  pametna infrastruktura:

je oprema ali naprava na
  ravni prenosa in distribucije za dvosmerno digitalno komunikacijo v realnem
  času ali čim bolj realnem času, interaktivno in inteligentno spremljanje ter
  upravljanje proizvodnje, prenosa, distribucije in porabe električne energije
  v elektroenergetskem sistemu za razvoj omrežja, ki učinkovito povezuje
  ravnanje in dejanja vseh z njim povezanih uporabnikov, to je proizvajalcev,
  odjemalcev in subjektov, ki opravljajo obe nalogi, da se zagotovi ekonomsko
  učinkovit, trajnosten elektroenergetski sistem z majhnimi izgubami ter visoko
  stopnjo kakovosti in zanesljivosti oskrbe in varnosti;


-       
  pametno omrežje:

pomeni elektroenergetsko
  omrežje, ki lahko na stroškovno učinkovit način povezuje ravnanje in dejanja
  vseh z njim povezanih uporabnikov, vključno s proizvajalci, odjemalci in
  subjekti, ki proizvajajo in porabljajo električno energijo, da se zagotovi
  ekonomsko učinkovit in trajnosten sistem z majhnimi izgubami ter visoko
  stopnjo kakovosti in zanesljivosti oskrbe in varnosti. Je sistem, ki
  uporablja informacije, dvosmerne, kibernetsko varne komunikacijske
  tehnologije in procesno inteligenco v smislu integracije proizvodnje,
  prenosa, transformacije, distribucije in porabe s ciljem zagotoviti čist,
  varen, zavarovan, zanesljiv, prožen, učinkovit in trajnosten sistem;


-       
  pilotna kritična konična tarifa:

je poskusna omrežninska
  tarifa za distribucijski sistem s posebno tarifno postavko za preneseno
  delovno energijo, ki odstopa od običajne tarifne postavke in velja v času
  trajanja konične obremenitve omrežja (kritični dogodek). Za izvajanje te
  tarife je vnaprej omejeno število kritičnih dogodkov v določenem časovnem
  obdobju, njihovo trajanje ter časovni pogoji obveščanja odjemalcev o nastopu
  kritičnih dogodkov; 


-       
  postaje:

so RTP, razdelilne postaje
  in TP;


-       
  prezasedenost:

je stanje prenosne poti, v
  katerem vsota moči sklenjenih poslov v določenem obdobju na posamezni
  prenosni poti presega njene tehnične ali obratovalne zmogljivosti;


-       
  prihodki iz upravljanja prezasedenosti:

so prihodki iz upravljanja
  prezasedenosti čezmejnih vodov skladno z Uredbo (ES) št. 714/2009 Evropskega
  parlamenta in Sveta z dne 13. julija 2009 o pogojih za dostop do omrežja za
  čezmejne izmenjave električne energije in razveljavitvi Uredbe (ES) št.
  1228/2003 (UL L št. 211 z dne 14. 8. 2009, str. 15; v nadaljnjem besedilu:
  Uredba (ES) št. 714/2009);


-       
  skupina končnih odjemalcev:

je skupina, v katero se
  glede na napetostni nivo prevzemno-predajnega mesta, način ugotavljanja moči
  in glede na namen uporabe električne energije razvrščajo nova in obstoječa
  spremenjena merilna mesta za potrebe obračuna omrežnine za priključno moč;


-       
  sistemski standard:

določa povprečno raven
  kakovosti oskrbe ali storitev, ki so jo distribucijski operater in
  distribucijska podjetja dolžni zagotavljati v celotnem sistemu ali na
  posameznih območjih distribucijskega sistema v okviru svojih pristojnosti;


-       
  sredstva:

so neopredmetena sredstva,
  predana v uporabo, brez dobrega imena, in opredmetena osnovna sredstva,
  predana v uporabo, ki jih za izvajanje dejavnosti elektrooperaterja potrebuje
  elektrooperater;


-       
  tarifa:

je strukturiran seznam
  tarifnih elementov, ki na podlagi tarifnih postavk omogočajo izračun
  omrežnine za elektroenergetski sistem;


-       
  uporabnik:

je pravna ali fizična
  oseba, ki iz omrežja odjema ali v omrežje oddaja energijo;


-       
  vodi:

so nadzemni in podzemni
  vodi;


-       
  zajamčeni standard:

določa raven kakovosti
  oskrbe ali storitev (obsega tako tehnični kot komercialni vidik izvajanja
  storitev), ki so jo distribucijski operater in distribucijska podjetja dolžni
  zagotavljati vsakemu posameznemu uporabniku v določeni točki sistema, v
  kateri poteka merjenje oziroma raven kakovosti posamezne izvedene storitve.

3. člen
(regulativno obdobje)
Regulativno obdobje je obdobje treh
zaporednih koledarskih let in poteka zvezno.
II. METODOLOGIJA ZA DOLOČITEV REGULATIVNEGA OKVIRA
1. Splošno
4. člen
(vsebina)
S tem aktom se določajo:
-       
trajanje regulativnega obdobja;
-       
elementi regulativnega okvira;
-       
kriteriji za določitev posameznih elementov regulativnega okvira;
-       
način izračunavanja posameznih elementov regulativnega okvira;
-       
vrste upravičenih stroškov, vključno z reguliranim donosom in kriteriji
za njihovo ugotavljanje ter način njihovega določanja;
-       
pravila in način ugotavljanja odstopanj od regulativnega okvira ter
način upoštevanja ugotovljenih odstopanj;
-       
parametri posameznih dimenzij kakovosti, njihove referenčne vrednosti
ter načini in standardi njihovega izračunavanja;
-       
pravila za izračunavanje vpliva kakovosti na upravičene stroške;
-       
minimalni standardi kakovosti različnih storitev elektrooperaterjev in
-       
višina nadomestila ter načini in roki za plačilo nadomestila zaradi
kršitev zajamčenih standardov kakovosti.
2. Regulativni okvir
5. člen
(regulativni okvir)
(1) Regulativni okvir je vrednostna
opredelitev načrtovanih upravičenih stroškov elektrooperaterja po posameznih
letih regulativnega obdobja, načrtovanih omrežnin, načrtovanih drugih prihodkov
iz izvajanja dejavnosti elektrooperaterja, presežkov ali primanjkljajev
omrežnin iz preteklih let.
(2) Za potrebe določanja regulativnega
okvira v skladu s tem aktom so kot stroški in prihodki opredeljene tudi
kategorije, ki v skladu s Slovenskimi računovodskimi standardi niso obravnavane
kot stroški in prihodki.
(3) Regulativni okvir temelji na
obsegu in stanju ter načrtovanem razvoju elektroenergetskega sistema,
načrtovanem obsegu porabe električne energije in načrtovanem številu
uporabnikov za posamezno leto regulativnega obdobja in za celotno regulativno
obdobje.
(4) Z namenom preprečitve medletnega
skokovitega spreminjanja tarifnih postavk za omrežnino po posameznih letih regulativnega
obdobja se izvede izravnava tarifnih postavk, ki zagotavlja enakomerno
spreminjanje tarifnih postavk v posameznem letu regulativnega obdobja glede na
predhodno leto.
(5) Obvezna vsebina regulativnega
okvira za sistemskega operaterja je tudi razkritje prihodkov iz upravljanja
prezasedenosti.
6. člen
(cilji regulativnega okvira)
Cilji določanja regulativnega okvira so:
-       
zagotavljati obratovanje, vzdrževanje ter spodbujanje razvoja
distribucijskega in prenosnega sistema v skladu s pravili stroke in stanjem
tehnike (ali z načelom najboljše dosegljive tehnologije) tako, da se kakovost
prenosa in distribucije električne energije trajno izboljšuje ali ohranja;
-       
spodbujati izvajanje naložb, ki so potrebne za izpolnjevanje okoljskih
ciljev iz akcijskih načrtov;
-       
spodbujati učinkovito uporabo sistema;
-       
trajno izboljševati oziroma ohranjati raven kakovosti oskrbe z
električno energijo (v nadaljnjem besedilu: kakovost oskrbe), ki vsebuje
komercialno kakovost, neprekinjenost napajanja in kakovost napetosti;
-       
izvajati ekonomsko reguliranje omrežnine za elektroenergetski sistem na
način, ki spodbuja stroškovno učinkovitost izvajalcev;
-       
elektrooperaterjem zagotoviti trajno poslovanje z reguliranim donosom na
sredstva in 
-       
zagotoviti stabilne in predvidljive razmere za delovanje
elektrooperaterjev in za uporabnike ter stabilno okolje za vlagatelje oziroma
lastnike.
7. člen
(elementi regulativnega okvira)
(1) Elementi regulativnega okvira so:
-       
upravičeni stroški;
-       
omrežnina;
-       
drugi prihodki;
-       
odstopanje od regulativnega okvira preteklih let (primanjkljaj in
presežek omrežnine) in
-       
izravnava.
(2) Elementi regulativnega okvira so
na podlagi kriterijev za določitev posameznih elementov regulativnega okvira iz
tega akta načrtovani in dejanski. Načrtovani elementi regulativnega okvira so
določeni v regulativnem okviru vnaprej za celotno regulativno obdobje in za
posamezno leto regulativnega obdobja. Dejanski elementi regulativnega okvira so
letno ugotovljeni za nazaj za posamezno leto regulativnega obdobja.
(3) Upravičeni stroški v skladu s tem
aktom so upravičeni stroški iz 16. člena tega akta in izvirajo iz dejavnosti
elektrooperaterja.
(4) Omrežnina se izračuna na podlagi
tarifnih postavk za omrežnino za prenosni sistem, distribucijski sistem,
priključno moč in čezmerno prevzeto jalovo energijo in obsega uporabe
elektroenergetskega sistema v skladu z metodologijo za obračunavanje omrežnine
za prenosni in distribucijski sistem, čezmerno prevzeto jalovo energijo in za
druge storitve ter za priključno moč iz III. poglavja tega akta. Omrežnine so
seštevek omrežnin za posamezno leto regulativnega obdobja.
(5) Zaračunane omrežnine za sistem in
drugi prihodki, ki izvirajo iz dejavnosti elektrooperaterja, so v skladu s tem
aktom reguliran letni prihodek.
(6) Reguliran letni prihodek in
odstopanje od regulativnega okvira preteklih let sta v skladu s tem aktom vira
za pokrivanje upravičenih stroškov.
(7) Izravnava tarifnih postavk med
posameznimi leti regulativnega obdobja se izvede tako, da sta znotraj
regulativnega obdobja ob upoštevanju načrtovane količinske porabe električne energije
vrednosti načrtovanih upravičenih stroškov, ki se pokrivajo iz omrežnine, pred
in po izravnavi enake. Rezultat medletne izravnave je razlika med načrtovanimi
upravičenimi stroški in načrtovanimi viri za pokrivanje upravičenih stroškov
posameznega leta regulativnega obdobja. Razlika se odrazi v načrtovanem
presežku ali primanjkljaju omrežnine.
8. člen
(metoda reguliranja)
(1) Metoda reguliranja temelji na
metodi reguliranega letnega prihodka in reguliranih omrežnin.
(2) Metoda reguliranega letnega
prihodka in reguliranih omrežnin določa vzročno-posledično (namensko) povezavo
upravičenih stroškov in reguliranih letnih prihodkov in na tej podlagi
obveznost elektrooperaterja, da presežek omrežnine prenese in uporabi za
pokrivanje upravičenih stroškov v naslednjih letih oziroma pravico
elektrooperaterja, da se mu pri določitvi načrtovanega zneska omrežnine v
naslednjih letih zagotovi pokritje primanjkljaja omrežnine preteklih let.
(3) Metoda reguliranega letnega
prihodka in reguliranih omrežnin se izvaja tako, da se za regulativno obdobje
elektrooperaterju določi regulativni okvir tako, da omrežnina skupaj z drugimi
prihodki iz opravljanja dejavnosti elektrooperaterja in upoštevaje ugotovljeni
kumulativni presežek oziroma primanjkljaj omrežnin elektrooperaterja iz preteklih
let pokrije načrtovane upravičene stroške elektrooperaterja, ob upoštevanju
vseh predvidenih okoliščin stroškovno učinkovitega poslovanja
elektrooperaterja.
(4) Metoda reguliranega letnega
prihodka in reguliranih omrežnin temelji tudi na spodbudah in doseženi ravni
kakovosti oskrbe.
9. člen
(določitev omrežnine za prenosni sistem in
omrežnine za distribucijski sistem)
Načrtovani znesek omrežnine za prenosni
sistem ali omrežnine za distribucijski sistem brez izravnave iz četrtega
odstavka 5. člena tega akta za posamezno leto regulativnega obdobja se izračuna
na naslednji način:
kjer oznake pomenijo:



načrtovani znesek omrežnine;



načrtovani upravičeni stroški;



načrtovani znesek omrežnine za priključno
  moč;



načrtovani znesek omrežnine za čezmerno
  prevzeto jalovo energijo;



načrtovani drugi prihodki;



odstopanje od regulativnega okvira
  preteklih let;



leto regulativnega obdobja;



trajanje regulativnega obdobja, izraženo s
  številom let.

10. člen
(določitev regulativnega okvira)
Regulativni okvir za posameznega
elektrooperaterja določi agencija z odločbo, v kateri se določijo tudi tarifne
postavke za omrežnine. Za distribucijskega operaterja se regulativni okvir
razdeli na posamezna območja distribucijskega sistema.
11. člen
(sprememba regulativnega okvira)
(1) Agencija spremeni regulativni
okvir zaradi spremembe v obsegu uporabe sistema, če so nastale letne spremembe
količinske porabe električne energije glede na načrtovano porabo v obsegu, ki
ima za posledico več kot 10-odstotno spremembo načrtovane omrežnine za prenosni
sistem ali omrežnine za distribucijski sistem posameznega leta regulativnega obdobja.
(2)   Če agencija ugotovi, da so v
posameznem letu regulativnega obdobja nastale spremembe v obsegu uporabe
sistema, opredeljene v prejšnjem odstavku, ali druge nepričakovane okoliščine,
spremeni regulativni okvir za preostala leta regulativnega obdobja na postavki
načrtovanih prihodkov iz omrežnin tako, da na podlagi načrtovanega količinskega
obsega porabe električne energije, ki upošteva spremenjene okoliščine, spremeni
tarifne postavke za omrežnino za prenosni ali distribucijski sistem v odstotku,
ki bo zagotavljal, da bo do konca regulativnega obdobja načrtovana omrežnina za
prenosni ali distribucijski sistem skupaj z realizirano omrežnino za prenosni
ali distribucijski sistem od začetka regulativnega obdobja do uvedbe spremembe
tarifnih postavk enaka načrtovani omrežnini za prenosni ali distribucijski
sistem v regulativnem obdobju.
12. člen
(nadzor nad poslovanjem
elektrooperaterjev)
(1) Agencija nadzira izvajanje
regulativnega okvira že med regulativnim obdobjem tako, da mesečno spremlja
zaračunano omrežnino. Na podlagi letnih podatkov o poslovanju in kakovosti
oskrbe po zaključku posameznega leta regulativnega obdobja izvaja analize poslovanja
elektrooperaterjev z namenom spremljanja izvajanja regulativnega okvira
tekočega obdobja ter določitve regulativnega okvira za naslednje regulativno obdobje.
(2) Agencija nadzira izvajanje
regulativnega okvira in upoštevanje določb tega akta v postopku ugotavljanja
odstopanj.
3. Kriteriji za določitev in način
izračuna elementov regulativnega okvira
3.1. Splošno
13. člen
(podatki za določitev regulativnega
okvira)
(1) Agencija pri določitvi upravičenih
stroškov in virov za pokrivanje upravičenih stroškov presoja podatke
elektrooperaterjev.
(2) Za preračun upravičenih stroškov
in virov za pokrivanje upravičenih stroškov se upoštevajo tudi podatki o
realiziranih stroških, odhodkih in prihodkih iz poslovnih knjig
elektrooperaterja ob upoštevanju določb tega akta.
(3) Če distribucijski operater ni
lastnik vsega ali pomembnega dela distribucijskega sistema in če naloge
distribucijskega operaterja, vključno s strokovnimi nalogami za izvrševanje
javnih pooblastil, izvaja distribucijsko podjetje, agencija pri določitvi
upravičenih stroškov in virov za pokrivanje upravičenih stroškov presoja
podatke distribucijskih podjetij.
(4) V primeru iz prejšnjega odstavka
se pri distribucijskih podjetjih prihodki iz naslova najemnine za
distribucijski sistem in prihodki iz naslova izvajanja storitev za
distribucijskega operaterja ne upoštevajo pri določitvi omrežnine. Prav tako se
med upravičenimi stroški distribucijskega operaterja ne upoštevajo stroški
najemnine za distribucijski sistem in stroški storitev iz naslova prenesenih
nalog, ker so ti stroški upoštevani v upravičenih stroških, ki so določeni v
skladu s 3.2. podpoglavjem II. poglavja tega akta.
14. člen
(količinski letni načrti porabe električne
energije)
(1) Za določitev upravičenih stroškov,
ki se ugotavljajo tudi na podlagi količinskega obsega porabe električne
energije, je elektrooperater dolžan izdelati količinski načrt porabe električne
energije iz prenosnega oziroma distribucijskega sistema za celotno načrtovano
novo regulativno obdobje po posameznih letih regulativnega obdobja in ga
agenciji posredovati na njeno zahtevo.
(2) Elektrooperater pripravi
načrtovani količinski obseg porabe električne energije po posameznih odjemnih
skupinah iz 119. člena tega akta na podlagi pričakovanega gibanja porabe v
posameznem letu regulativnega obdobja. Distribucijski operater pripravi
načrtovani količinski obseg porabe električne energije tudi po območjih
distribucijskega sistema.
(3) Načrtovani obseg porabe za potrebe
ugotavljanja upravičenih stroškov pripravi in določi agencija po predhodni
uskladitvi z napovedmi elektrooperaterjev in elektroenergetskih bilanc.
(4) Elektrooperater je dolžan izdelati
tudi količinski letni načrt porabe električne energije iz prenosnega oziroma
distribucijskega sistema in ga posredovati agenciji najpozneje v desetih dneh
od dneva sprejetja letne elektroenergetske bilance za prihodnje leto. Če
elektroenergetska bilanca ni sprejeta do 20. oktobra tekočega leta,
sistemski operater posreduje agenciji ocenjen količinski načrt za prihodnje
leto do 31. oktobra tekočega leta.
(5) V skladu z drugim odstavkom
distribucijski operater izdela količinski letni načrt za prihodnje leto po
posameznih mesecih leta za:
-       
količine distribuirane električne energije in moči za končne odjemalce,
priključene na distribucijski sistem po posameznih odjemnih skupinah iz 119.
člena tega akta za posamezna območja distribucijskega sistema in
-       
količine električne energije po posameznem območju distribucijskega
sistema, prevzete od proizvajalcev, priključenih na distribucijski sistem.
(6) V skladu s četrtim odstavkom
sistemski operater izdela količinski letni načrt za prihodnje leto po
posameznih mesecih leta za:
-       
količine prevzete električne energije in moči, ki jo prevzamejo končni
odjemalci, priključeni na prenosni sistem, po posameznih odjemnih skupinah iz
119. člena tega akta in
-       
količine električne energije, predane na prenosnem sistemu
distribucijskemu operaterju po posameznem območju distribucijskega sistema, ki
so usklajene z distribucijskim operaterjem.
15. člen
(faktor načrtovane inflacije)
(1) Pri določitvi stroškov delovanja
in vzdrževanja ter drugih prihodkov za posamezno leto regulativnega obdobja se
upošteva faktor načrtovane inflacije, ki se izračuna na naslednji način:
kjer oznake pomenijo:



faktor načrtovane inflacije;



načrtovana stopnja inflacije za povprečje leta
  iz Pomladanske napovedi gospodarskih gibanj (v nadaljnjem besedilu:
  pomladanska napoved), ki jo objavi Urad RS za makroekonomske analize in
  razvoj (v nadaljnjem besedilu: UMAR) v letu pred začetkom regulativnega
  obdobja (leto t-1);



leto regulativnega obdobja.

(2) Če UMAR v pomladanski napovedi iz
prejšnjega odstavka ne objavi načrtovane stopnje inflacije za vsa posamezna
leta regulativnega obdobja, se za manjkajoča leta upošteva objavljeni podatek o
načrtovani stopnji inflacije za zadnje leto iz napovedi iz prejšnjega odstavka.
3.2. Upravičeni stroški
3.2.1. Določanje upravičenih stroškov
16. člen
(določitev upravičenih stroškov)
(1) Upravičeni stroški regulativnega
obdobja elektrooperaterja se izračunajo kot vsota upravičenih stroškov
posameznih let regulativnega obdobja.
(2) Dodatno se za distribucijskega
operaterja upravičeni stroški za posamezno leto regulativnega obdobja
izračunajo kot vsota upravičenih stroškov posameznih območij distribucijskega sistema.
(3) Upravičeni stroški za posamezno
leto regulativnega obdobja se izračunajo na naslednji način:
kjer oznake pomenijo:



upravičeni stroški;



stroški delovanja in vzdrževanja;


 

stroški električne energije za izgube v
  omrežju;


 

stroški amortizacije;



reguliran donos na sredstva;



stroški sistemskih storitev;



kakovost oskrbe;



spodbude;



leto regulativnega obdobja.

(4) Pri določitvi upravičenih stroškov
se upoštevajo naslednji kriteriji:
-       
namenska raba sredstev;
-       
gospodarna in učinkovita raba sredstev;
-       
zagotavljanje kakovosti oskrbe in
-       
upoštevanje zgolj tistih upravičenih stroškov, ki so neposreden pogoj in
posledica opravljanja dejavnosti elektrooperaterja in nimajo značaja
privatnosti ter so skladni z običajno poslovno prakso.
(5) V upravičenih stroških so tudi
stroški, ki se pokrivajo iz plačila za druge storitve iz 122. člena tega akta.
(6) Kriterija značaj privatnosti in
skladnost z običajno poslovno prakso iz prejšnjega odstavka se presojata po davčni
zakonodaji.
3.2.2. Stroški delovanja in vzdrževanja
3.2.2.1. Splošno
17. člen
(vrste stroškov delovanja in vzdrževanja)
(1) Stroški delovanja in vzdrževanja (SDVt)
so stroški, ki nastajajo v zvezi z delovanjem in vzdrževanjem sistema v skladu s
predpisi, slovenskimi tehničnimi standardi in zahtevami sistemskih obratovalnih
navodil.
(2) Stroški delovanja in vzdrževanja
se obravnavajo ločeno glede na možnost vpliva elektrooperaterja na stroške, in
sicer se delijo na:
-       
nadzorovane stroške delovanja in vzdrževanja in
-       
nenadzorovane stroške delovanja in vzdrževanja.
(3) Stroški delovanja in vzdrževanja
za posamezno leto se izračunajo na naslednji način:
kjer oznake pomenijo:



stroški delovanja in vzdrževanja;



nadzorovani stroški delovanja in
  vzdrževanja;



nenadzorovani stroški delovanja in
  vzdrževanja;



leto regulativnega obdobja.

(4) Stroški delovanja in vzdrževanja
so:
-       
stroški materiala;
-       
stroški storitev;
-       
stroški dela;
-       
drugi poslovni odhodki in
-       
drugi odhodki.
3.2.2.2. Nadzorovani stroški delovanja in vzdrževanja
18. člen
(kriteriji za ugotavljanje nadzorovanih
stroškov delovanja in vzdrževanja)
(1) Nadzorovani stroški delovanja in
vzdrževanja (NSDV) so tisti stroški, na katere lahko elektrooperater
vpliva s svojim delovanjem in so odvisni tudi od naložb v sredstva, ki se
odražajo v spremembi dolžine vodov in števila postaj. Nadzorovani stroški
delovanja in vzdrževanja distribucijskega operaterja so odvisni tudi od števila
uporabnikov (končnih odjemalcev in proizvajalcev iz obnovljivih virov).
(2) Kot upravičeni nadzorovani stroški
delovanja in vzdrževanja se ne upoštevajo:
-       
stroški reklam in sponzorstev;
-       
stroški dodatnega pokojninskega zavarovanja;
-       
stroški, ki se ne priznajo v skladu z davčno zakonodajo;
-       
stroški in odhodki iz četrtega odstavka 17. člena, ki so vkalkulirani v
usredstvene lastne proizvode in storitve v višini izkazanih prihodkov za te
namene;
-       
stroški, ki se nanašajo na plače in druge vrste plačil delavcem na
podlagi uspešnosti poslovanja vključno s pripadajočimi dajatvami;
-       
stroški nagrad članom organov vodenja in nadzora vključno s
pripadajočimi dajatvami;
-       
stroški, ki se nanašajo na plačila organom vodenja in nadzora na podlagi
uspešnosti poslovanja vključno s pripadajočimi dajatvami;
-       
izplačana nadomestila uporabnikom zaradi dokazanih kršitev zajamčenih
standardov kakovosti oskrbe;
-       
stroški in odhodki, ki nastanejo kot posledica vračila brezplačno
prevzetih sredstev vključno z denarnimi sredstvi;
-       
stroški iz naslova pilotnih projektov iz 71. člena tega akta;
-       
stroški najemnin za distribucijski sistem, če distribucijski operater ni
lastnik distribucijskega sistema ali njegovega dela;
-       
stroški storitev iz naslova prenosa nalog distribucijskega operaterja na
distribucijsko podjetje;
-       
prevrednotovalni poslovni odhodki za ostala sredstva;
-       
stroški in odhodki, ki so posledica enkratnih poslovnih dogodkov in
-       
stroški, ki se zaradi spremembe Slovenskih računovodskih standardov ne
priznavajo več med stroški in odhodki.
(3) Stroški, ki se ne upoštevajo v
skladu z davčno zakonodajo, se presojajo po predpisih, ki urejajo davke. Za
potrebe tega akta so stroški iz tretje alinee prejšnjega odstavka:
-       
stroški, ki se nanašajo na privatno življenje;
-       
stroški donacij;
-       
odhodki za stroške prisilne izterjave davkov ali drugih dajatev;
-       
odhodki za kazni, ki jih izreče pristojni organ;
-       
odhodki v višini 50 odstotkov stroškov reprezentance;
-       
odhodki za plače, druga izplačila v zvezi z zaposlitvijo ter nadomestila
plače za čas odsotnosti z dela zaradi izrabe letnega dopusta in zaradi drugih
odsotnosti z dela poslovodnih delavcev, prokuristov in delavcev s posebnimi
pooblastili in odgovornostmi, ki presegajo znesek, obračunan v skladu z zakonom
oziroma pogodbo in 
-       
odhodki za zagotavljanje bonitet in drugih izplačil v zvezi z
zaposlitvijo, če niso obdavčeni po davčni zakonodaji.
(4) Stroški, ki se nanašajo na plače
in druge vrste plačil delavcem iz pete alinee drugega odstavka, se upoštevajo v
višini, ki se obračuna v skladu z zakonom in kolektivno pogodbo, ki velja za
elektrogospodarstvo, razen stroški in odhodki, ki se nanašajo na plače in druge
vrste plačil delavcem na podlagi uspešnosti poslovanja vključno s pripadajočimi
dajatvami. Druge vrste plačil delavcem so vsa plačila, ki jih zraven plače
prejme delavec in so določeni z zakonom in kolektivno pogodbo, ki velja za
elektrogospodarstvo. Plača in druge vrste plačil iz naslova uspešnosti
poslovanja so posledica dogovora med delodajalci in delavci (sindikati), zato
se krijejo iz reguliranega donosa na sredstva.
(5) Nadzorovani stroški delovanja in
vzdrževanja iz drugega odstavka se krijejo iz reguliranega donosa na sredstva.
19. člen
(določitev nadzorovanih stroškov delovanja
in vzdrževanja za sistemskega operaterja)
(1) Nadzorovani stroški delovanja in
vzdrževanja (NDSV) za posamezno leto regulativnega obdobja za
sistemskega operaterja se, če ta akt ne določa drugače, izračunajo na naslednji
način:
kjer oznake pomenijo:



nadzorovani stroški delovanja in
  vzdrževanja;



nadzorovani stroški delovanja in
  vzdrževanja iz naslova vzdrževanja elektroenergetske infrastrukture in
  obratovanja prenosnega sistema;



nadzorovani stroški delovanja in
  vzdrževanja iz naslova mednarodnega delovanja;



leto regulativnega obdobja.

(2) Nadzorovani stroški delovanja in
vzdrževanja iz naslova vzdrževanja elektroenergetske infrastrukture in
obratovanja prenosnega sistema (NSDVvzdt) za posamezno leto
regulativnega obdobja za sistemskega operaterja se izračunajo na naslednji
način:
kjer oznake pomenijo:



nadzorovani stroški delovanja in
  vzdrževanja iz naslova vzdrževanja elektroenergetske infrastrukture in
  obratovanja sistema;



delež nadzorovanih stroškov delovanja in
  vzdrževanja, ki so namenjeni vzdrževanju elektroenergetske infrastrukture in
  obratovanju sistema;



nadzorovani stroški delovanja in
  vzdrževanja predhodnega leta ();



faktor učinkovitosti;



faktor načrtovane letne inflacije;



povečanje ali zmanjšanje  zaradi
  spremembe dolžine vodov; 



povečanje ali zmanjšanje  zaradi
  spremembe števila postaj; 



predhodno leto;



leto regulativnega obdobja.

(3) Za prvo leto regulativnega obdobja
se pri izračunu (dvzd.NSDVpt) iz prejšnjega odstavka za
sistemskega operaterja upošteva sprememba obsega sistema v obdobju od leta t-1
do leta t-5 in se izračuna na naslednji način:
kjer oznake pomenijo:



nadzorovani stroški delovanja in
  vzdrževanja iz naslova vzdrževanja elektroenergetske infrastrukture in
  obratovanja sistema; 



delež nadzorovanih stroškov delovanja in
  vzdrževanja, ki so namenjeni vzdrževanju elektroenergetske infrastrukture in
  obratovanju sistema in se spreminjajo v odvisnosti od dolžine vodov;



delež nadzorovanih stroškov delovanja in
  vzdrževanja, ki so namenjeni vzdrževanju elektroenergetske infrastrukture in
  obratovanju sistema;



nadzorovani stroški delovanja in
  vzdrževanja predhodnega leta ();



odstotek spremembe dolžine vodov na dan 31.
  decembra leta t-1 glede na dan 31. decembra leta t-5 pred
  začetkom regulativnega obdobja;



delež nadzorovanih stroškov delovanja in
  vzdrževanja, ki so namenjeni vzdrževanju elektroenergetske infrastrukture in
  obratovanju sistema in se spreminjajo v odvisnosti od števila postaj;



odstotek spremembe števila postaj na dan
  31. decembra leta t-1 glede na dan 31. decembra leta t-5 pred
  začetkom regulativnega obdobja;



predhodno leto;

(4) Nadzorovani stroški delovanja in
vzdrževanja iz naslova mednarodnega delovanja (NSDVmdt) za
posamezno leto regulativnega obdobja za sistemskega operaterja se izračunajo na
naslednji način:
kjer oznake pomenijo:



nadzorovani stroški delovanja in vzdrževanja
  iz naslova mednarodnega poslovanja;



delež nadzorovanih stroškov delovanja in
  vzdrževanja, ki so vezani na projekte mednarodnega sodelovanja pri čezmejnem
  trgovanju na dolgoročnih in kratkoročnih trgih, na področje varnega in
  zanesljivega obratovanja in na področje izravnave nenamernih odstopanj;



nadzorovani stroški delovanja in
  vzdrževanja predhodnega leta;



faktor učinkovitosti;



faktor načrtovane letne inflacije;



predhodno leto;



leto regulativnega obdobja.

20. člen
(določitev nadzorovanih stroškov delovanja
in vzdrževanja za distribucijskega operaterja)
(1) Nadzorovani stroški delovanja in
vzdrževanja (NSDVt) za posamezno leto regulativnega obdobja
za distribucijskega operaterja se, če ta akt ne določa drugače, izračunajo na
naslednji način:
kjer oznake pomenijo:



nadzorovani stroški delovanja in
  vzdrževanja;



nadzorovani stroški delovanja in
  vzdrževanja iz naslova vzdrževanja elektroenergetske infrastrukture in
  obratovanja distribucijskega sistema;



nadzorovani stroški delovanja in
  vzdrževanja iz naslova storitev za uporabnike;



leto regulativnega obdobja.

(2) Nadzorovani stroški delovanja in
vzdrževanja iz naslova vzdrževanja elektroenergetske infrastrukture in
obratovanja distribucijskega sistema (NSDVvzdt) posameznega
leta regulativnega obdobja se za distribucijskega operaterja izračunajo v
skladu z drugim in tretjim odstavkom 19. člena tega akta. Za prvo leto
regulativnega obdobja se pri izračunu (dvdz·NSDVpt) za distribucijskega operaterja, skladno s tretjim odstavkom 19. člena
tega akta, stroški zmanjšajo še za nadzorovane stroške delovanja in vzdrževanja
zaradi prenosa 110 kV omrežja in se izračunajo skladno z 88., 89. in 90. členom
tega akta.
(3) Nadzorovani stroški delovanja in
vzdrževanja iz naslova storitev za uporabnike (NSDVstrt) za
posamezno leto regulativnega obdobja za distribucijskega operaterja se
izračunajo na naslednji način:
kjer oznake pomenijo:



nadzorovani stroški delovanja in
  vzdrževanja iz naslova storitev za uporabnike;



delež nadzorovanih stroškov delovanja in
  vzdrževanja, ki so namenjeni zagotavljanju storitev za uporabnike;



nadzorovani stroški delovanja in
  vzdrževanja predhodnega leta;



faktor učinkovitosti;



faktor načrtovane letne inflacije;



povečanje ali zmanjšanje zaradi
  spremembe števila končnih odjemalcev in proizvajalcev iz obnovljivih virov; 



predhodno leto;



leto regulativnega obdobja.

21. člen
(osnova za določitev nadzorovanih stroškov
delovanja in vzdrževanja)
(1) Če ta akt ne določa drugače in ob
upoštevanju kriterijev iz tega akta, se pri določitvi nadzorovanih stroškov
delovanja in vzdrževanja za prvo leto regulativnega obdobja za
elektrooperaterja namesto NSDVpt upošteva povprečje
realiziranih nadzorovanih stroškov delovanja in vzdrževanja let t-5, t-4
in t-3 pred začetkom regulativnega obdobja.
(2) Za določitev načrtovanih
nadzorovanih stroškov delovanja in vzdrževanja se deleža nadzorovanih stroškov
delovanja in vzdrževanja (dvzd in dmd) v celotnih nadzorovanih stroških
delovanja in vzdrževanja za sistemskega operaterja izračunata na podlagi
povprečnih realiziranih nadzorovanih stroškov delovanja in vzdrževanja let t-5,
t-4 in t-3 pred začetkom regulativnega obdobja in sta enaka za
vsa leta regulativnega obdobja. Prav tako se na podlagi povprečnih realiziranih
nadzorovanih stroškov delovanja in vzdrževanja let t-5, t-4 in t-3
pred začetkom regulativnega obdobja izračunata deleža dvodi in dpostaje
v celotnih NSDVvzdt in sta enaka za vsa leta regulativnega
obdobja.
(3) Za določitev načrtovanih
nadzorovanih stroškov delovanja in vzdrževanja se za določitev deležev
nadzorovanih stroškov delovanja in vzdrževanja (dvzd in dstr) v
celotnih nadzorovanih stroških delovanja in vzdrževanja za distribucijskega
operaterja upoštevajo podatki distribucijskega operaterja iz poročil o fizični
in finančni realizaciji vzdrževanja elektroenergetske infrastrukture in poročil
o fizični ter finančni realizaciji storitev za uporabnike. Prav tako se na
podlagi podatkov distribucijskega operaterja iz poročil o fizični in finančni
realizaciji vzdrževanja elektroenergetske infrastrukture in poročil o fizični
ter finančni realizaciji storitev za uporabnike izračunata deleža NSDVvzdt,
ki sta namenjena vzdrževanju vodov in postaj (dvodi in dpostaje)
v celotnih NSDVvzdt. Deleži se izračunajo na podlagi
povprečnih podatkov o finančni realizaciji let t-5, t-4 in t-3
pred začetkom regulativnega obdobja in so enaki za vsa leta regulativnega
obdobja.
(4) Razmejitev nadzorovanih stroškov
delovanja in vzdrževanja na vzdrževanje elektroenergetske infrastrukture in na
storitve za uporabnike določi distribucijski operater ob sodelovanju
distribucijskih podjetij.
22. člen
(izračun spremembe nadzorovanih stroškov
delovanja in vzdrževanja med leti regulativnega obdobja)
(1) Povečanje ali zmanjšanje NSDVvzdt
zaradi spremembe dolžine vodov se v posameznem letu regulativnega obdobja
izračuna tako, da se NSDVvzdt korigirani z načrtovano
inflacijo in zahtevano učinkovitostjo, pomnožijo z deležem NSDVvzdt,
ki je namenjen vzdrževanju vodov (dvodi) in odstotkom spremembe dolžine
vodov.
(2) Povečanje ali zmanjšanje NSDVvzdt
zaradi spremembe števila postaj se v posameznem letu regulativnega obdobja
izračuna tako, da se NSDVvzdt korigirani z
načrtovano inflacijo in zahtevano učinkovitostjo. pomnožijo z deležem NSDVvzdt,
ki je namenjen vzdrževanju postaj (dpostaje) in odstotkom spremembe
števila postaj.
(3) Povečanje ali zmanjšanje NSDVstrt
zaradi spremembe števila končnih odjemalcev in proizvajalcev iz obnovljivih
virov se v posameznem letu regulativnega obdobja izračuna tako, da se NSDVstrt
korigirani z načrtovano inflacijo in zahtevano učinkovitostjo, pomnožijo z
odstotkom spremembe števila končnih odjemalcev in proizvajalcev iz obnovljivih
virov.
(4) Odstotek spremembe dolžine vodov
in števila postaj ter števila končnih odjemalcev in proizvajalcev iz
obnovljivih virov se izračuna s primerjavo stanja na dan 31. december
posameznega leta regulativnega obdobja (t) glede na stanje na dan 31. december
predhodnega leta (pt).
23. člen
(opredelitev faktorja učinkovitosti)
(1) Pri določitvi nadzorovanih
stroškov delovanja in vzdrževanja za posamezno leto regulativnega obdobja se
upošteva zahtevano povečevanje učinkovitosti, ki se odraža v faktorju
učinkovitosti za posamezno leto regulativnega obdobja (Ut).
Faktor učinkovitosti odraža zahtevo po potrebnem znižanju nadzorovanih stroškov
delovanja in vzdrževanja elektrooperaterja.
(2) Faktor učinkovitosti za posamezno
leto regulativnega obdobja se izračuna na naslednji način:
kjer oznake pomenijo:



faktor učinkovitosti;



načrtovana splošna produktivnost
  gospodarstva, opredeljena kot stopnja rasti produktivnost dela (BDP na
  zaposlenega) iz pomladanske napovedi, ki jo objavi UMAR v letu pred začetkom
  regulativnega obdobja (leto t-1);



faktor individualne učinkovitosti
  elektrooperaterja;



leto regulativnega obdobja.

(3) Če UMAR v pomladanski napovedi iz
prejšnjega odstavka ne objavi načrtovane produktivnosti dela za vsa posamezna
leta regulativnega obdobja, se za manjkajoča leta upošteva objavljeni podatek o
načrtovani produktivnosti dela za zadnje leto iz napovedi iz prejšnjega
odstavka.
(4) Faktor individualne učinkovitosti
elektrooperaterja se na podlagi rezultatov primerjalnih analiz za vsako
regulativno obdobje določi v 1. poglavju Priloge 1, ki je sestavni del tega
akta. Pri določitvi faktorja individualne učinkovitosti agencija upošteva tudi
premik mejnega področja.
3.2.2.3. Nenadzorovani stroški delovanja in vzdrževanja
24. člen
(nenadzorovani stroški delovanja in
vzdrževanja)
(1) Nenadzorovani stroški delovanja in
vzdrževanja (NNSDV) so tisti stroški, na katere elektrooperater s svojim
delovanjem ne more vplivati.
(2) Nenadzorovani stroški delovanja in
vzdrževanja so:
-       
dajatve, ki so predpisane s strani države;
-       
prevrednotovalni poslovni odhodki v zvezi s terjatvami do kupcev iz
naslova omrežnine;
-       
prevrednotovalni poslovni odhodki v zvezi s sredstvi, ki se nanašajo na
elektroenergetsko infrastrukturo, razen prevrednotovalni poslovni odhodki, ki
so nastali kot posledica odprave škod na sredstvih in uvedbe ter izvajanja
pilotnih projektov;
-       
nadomestila sistemskega operaterja za izvajanje regulativnih nalog
agencije;
-       
rente in odškodnine, ki so posledica umestitve infrastrukture v prostor
in ne povečujejo nabavne vrednosti sredstev elektrooperaterja;
-       
članarine, kjer je obvezno članstvo predpisano z zakonom in uredbami
Evropske unije;
-       
vplačila v mehanizem medsebojnih nadomestil med sistemskimi operaterji
(Inter TSO Compensation; v nadaljnjem besedilu: mehanizem ITC);
-       
stroški, povezani z električno energijo za izravnavo sistema, in stroški
odstopanj iz tega naslova;
-       
stroški škod;
-       
stroški električne energije za zasilno in nujno oskrbo ter neupravičen
odjem električne energije, ki se kupuje skladno s pravili, veljavnimi za nakup
električne energije za izgube v omrežju po tem aktu;
-       
stroški, ki so posledica ukrepov za zagotovitev dejanske
razpoložljivosti dodeljene zmogljivosti (prerazporeditev proizvodnje in drugo)
v skladu s šestim odstavkom 16. člena Uredbe (ES) št. 714/2009 in 
-       
stroški in odhodki, povezani z novimi nalogami elektrooperaterja v
posameznem letu regulativnega obdobja, ki jih mora izvajati na podlagi veljavne
zakonodaje.
25. člen
(določitev nenadzorovanih stroškov
delovanja in vzdrževanja)
Načrtovani nenadzorovani stroški delovanja
in vzdrževanja za posamezno leto regulativnega obdobja se, če ta akt ne določa
drugače, izračunajo na naslednji način:
kjer oznake pomenijo:



nenadzorovani stroški delovanja in
  vzdrževanja za posamezno leto regulativnega obdobja;



nenadzorovani stroški delovanja in
  vzdrževanja predhodnega leta;



faktor načrtovane letne inflacije;



predhodno leto;



leto regulativnega obdobja.

26. člen
(stroški škod)
(1) Upravičeni stroški škod iz devete
alinee drugega odstavka 24. člena tega akta so stroški, ki so posledica nesreč
in nastanejo na nepremičninah in premičninah (v nadaljnjem besedilu:
poškodovano sredstvo). Stroški škod obsegajo stroške popravil in zamenjave
poškodovanih sredstev ali delov sredstev za povrnitev in postavitev
poškodovanih sredstev v stanje, v katerem je bilo pred nastankom nesreče. Za
namene tega akta so stroški škod:
-       
tekoči stroški za popravila, če gre za manjše poškodbe, pri katerih se z
manjšim popravilom odpravi poškodba in pri tem ne gre za zamenjavo dela ali
celega sredstva (v naravi so to stroški materiala, storitev, dela in drugo) in 
-       
prevrednotovalni poslovni odhodki v zvezi z izločitvijo poškodovanega
sredstva, če je poškodba tako velika, da je zaradi poškodbe treba zamenjati del
ali celo sredstvo, da sredstvo ohrani svojo funkcijo.
(2) Med stroški škod se ne upoštevajo
stroški, ki so posledica nadgradnje ali posodobitve sredstva, in stroški škod,
ki so vkalkulirani v usredstvene lastne proizvode in storitve.
(3) Vir za pokrivanje stroškov škod je
odškodnina, ki jo prejme elektrooperater od zavarovalnice ali tretje osebe, in
omrežnina v višini 10 odstotkov stroškov škod, ugotovljenih v skladu z
določbami tega akta.
(4) Morebitna razlika med stroški škod
in viri za pokrivanje le-teh se krije iz reguliranega donosa na sredstva.
27. člen
(nove naloge v regulativnem obdobju)
(1) Nove naloge iz dvanajste alinee
drugega odstavka 24. člena tega akta, ki jih mora elektrooperater začeti
izvajati na podlagi veljavne zakonodaje znotraj regulativnega obdobja, so
dodatne naloge, ki jih elektrooperater še ni izvajal. V nove naloge ne spadata
nadgradnja ali sprememba izvajanja že obstoječe naloge na podlagi veljavne
zakonodaje.
(2) Stroški iz prejšnjega odstavka so
v regulativnem obdobju, v katerem se pojavljajo prvič, (t) in v
naslednjem regulativnem obdobju (t+1) nenadzorovani stroški delovanja in
vzdrževanja, za regulativna obdobja (t+2, t+3, t+4 …) se ti stroški in
odhodki obravnavajo kot stroški delovanja in vzdrževanja ob upoštevanju
kriterijev za določitev stroškov delovanja in vzdrževanja.
(3) Pilotni projekti, ki jih v skladu
z 71. členom tega akta izvaja elektrooperater, v skladu s tem členom niso nove
naloge.
28. člen
(osnova za določitev nenadzorovanih
stroškov delovanja in vzdrževanja)
(1) Če ta akt ne določa drugače in ob
upoštevanju kriterijev iz tega akta, se pri določitvi načrtovanih
nenadzorovanih stroškov delovanja in vzdrževanja za prvo leto regulativnega
obdobja namesto NNSDVpt upošteva povprečje realiziranih
nenadzorovanih stroškov delovanja in vzdrževanja let t-5, t-4 in t-3
pred začetkom regulativnega obdobja.
(2) Nadomestilo sistemskega operaterja
za izvajanje regulativnih nalog agencije se za prvo leto regulativnega obdobja
načrtuje na podlagi načrta agencije, sprejetega skladno z zakonodajo, v
naslednjih letih pa v skladu s 25. členom tega akta.
(3) Stroški škod in stroški električne
energije za zasilno in nujno oskrbo ter neupravičen odjem električne energije
se za posamezno leto regulativnega obdobja ne načrtujejo vnaprej.
(4) Stroški, ki so posledica ukrepov
za zagotovitev dejanske razpoložljivosti dodeljene zmogljivosti
(prerazporeditev proizvodnje in drugo) v skladu s šestim odstavkom 16. člena
Uredbe (ES) št. 714/2009, se za posamezno leto regulativnega obdobja
načrtujejo v skladu z načrtom iz 78. člena tega akta.
(5) Stroški, povezani z novimi
nalogami elektrooperaterja, se za posamezno leto regulativnega obdobja
načrtujejo na podlagi načrta, ki ga v postopku določitve regulativnega okvira
elektrooperater predloži agenciji.
3.2.3. Stroški električne energije
za izgube v omrežju
29. člen
(postopek določitve stroška nakupa
električne energije za izgube v omrežju)
(1) Stroški nakupa električne energije
za izgube v omrežju (SEEI) se določijo na podlagi priznanih količin izgub
električne energije in ob upoštevanju priznane cene električne energije.
(2) Priznane količine izgub v
posameznih letih regulativnega obdobja na območju distribucijskega sistema
distribucijskega operaterja se določijo na podlagi priznanega odstotka
količinskih izgub in ob upoštevanju količinskega letnega načrta porabe
električne energije iz 14. člena tega akta. Agencija določi priznani odstotek
količinskih izgub glede na izmerjene količine na prevzemno-predajnih mestih pri
končnih odjemalcih na distribucijskem sistemu distribucijskega operaterja v
zadnjem štiriletnem obdobju in na podlagi ocenjenega gibanja deleža količinskih
izgub v naslednjem regulativnem obdobju. Količine izgub na distribucijskem
sistemu distribucijskega operaterja se ugotavljajo na podlagi razlik med
količinami električne energije, evidentiranimi na meji med prenosnim in distribucijskim
sistemom, ter količinami električne energije v medsebojni (medsosedski)
izmenjavi (iz tujine) na območju distribucijskega sistema in količinami
električne energije, izmerjenimi na prevzemno-predajnih mestih pri končnih
odjemalcih na distribucijskem sistemu distribucijskega operaterja v posameznih
letih. Pri tem se upoštevajo tudi količine električne energije, ki jo v
distribucijski sistem distribucijskega operaterja oddajajo proizvajalci,
priključeni na ta sistem, in medsebojne izmenjave med območji distribucijskega
sistema distribucijskega operaterja.
kjer oznake pomenijo:



količine izgub električne energije na
  distribucijskem sistemu;



količine evidentirane električne energije
  na meji med prenosnim in distribucijskim sistemom;



oddana količina električne energije
  proizvajalcev na distribucijskem sistemu;



količine medsebojne izmenjave električne
  energije med distribucijskimi sistemi distribucijskega operaterja;



količine medsebojne izmenjave električne
  energije med distribucijskim sistemom distribucijskega operaterja in
  sosednjim distribucijskim sistemom drugega distribucijskega operaterja;



količina izmerjene električne energije pri
  končnih odjemalcih;

(3) Priznane količine izgub v
posameznih letih regulativnega obdobja za prenosni sistem se določijo na
podlagi priznanega odstotka količinskih izgub in ob upoštevanju količinskega
letnega načrta porabe električne energije iz 14. člena tega akta ter priznane
ocene količin izgub kot posledice tranzitnih pretokov električne energije. Agencija
določi priznani odstotek količinskih izgub glede na izmerjene količine na
prevzemno-predajnih mestih pri končnih odjemalcih na prenosnem in
distribucijskem sistemu v zadnjem štiriletnem obdobju in na podlagi ocenjenega
gibanja deleža količinskih izgub v naslednjem regulativnem obdobju. Količine
izgub na prenosnem sistemu se ugotavljajo na podlagi razlik med količinami
električne energije na prevzemno-predajnih mestih med proizvajalci in prenosnim
sistemom ter količinami električne energije na meji med prenosnim in
distribucijskim sistemom oziroma omrežji končnih odjemalcev, priključenih na
prenosni sistem v posameznih letih. Pri tem se upoštevajo tudi količine
električne energije, izmerjene na merilnih napravah, ki so nameščene na
čezmejnih povezovalnih vodih, na točki, kjer se nahaja referenčna meritev med
sosednjima sistemskima operaterjema.
kjer oznake pomenijo:



količine izgub električne energije na
  prenosnem sistemu;



oddana količina električne energije
  proizvajalcev na prenosnem sistemu;



količine evidentirane električne energije
  na meji med prenosnim in distribucijskim sistemom;



količina izmerjene električne energije pri
  končnih odjemalcih;



količine električne energije, izmerjene na
  merilnih napravah, ki so nameščene na čezmejnih povezovalnih vodih.

(4) Za posamezno leto regulativnega
obdobja se priznana cena določi na podlagi povprečja cen električne energije za
produkta pasovne in vršne energije v obdobju prvih štirih mesecev leta pred
regulativnim obdobjem, doseženih na terminskem trgu, ki predstavlja referenčni
trg za Slovenijo. V priznani letni ceni je upoštevan 70-odstotni delež cene za
pasovno energijo in 30-odstotni delež cene za vršno energijo, kar izhaja iz
profila povprečnega dnevnega diagrama porabe električne energije v Sloveniji.
3.2.4. Stroški sistemskih storitev
30. člen
(opredelitev odgovornosti nakupa
sistemskih storitev)
Za zagotavljanje zadostnih pogojev, ki
omogočajo zanesljivo in stabilno delovanje sistema, je odgovoren sistemski
operater, ki za izvajanje sistemskih storitev sklepa ustrezne pogodbe s
ponudniki sistemskih storitev. Ponudniki zagotavljajo izvajanje sistemskih
storitev iz proizvodnih objektov ali od končnih odjemalcev na območju
interkonekcije.
31. člen
(zbiranje ponudb)
(1) Za zagotavljanje potrebnega obsega
sistemskih storitev, učinkovite in pregledne porabe sredstev ter enakopravnosti
med ponudniki mora sistemski operater izvesti postopek zbiranja ponudb po
enotnih kriterijih, ki so navedeni v drugem odstavku. Sistemski operater
pridobi ponudbe za eno ali več let.
(2) V povabilu za zbiranje ponudb mora
sistemski operater določiti kriterije, ki jih predpisujejo sistemska
obratovalna navodila za prenosni sistem, in pogoje zagotavljanja posamezne
sistemske storitve, in sicer najmanj:
a)    
za sekundarno regulacijo frekvence in moči:
- 
obseg ponujene rezerve moči v MW;
- 
gradient spreminjanja moči v MW/min in
- 
mrtvi čas v sekundah;
b)    
za minutno rezervo za terciarno regulacijo:
- 
obseg ponujene rezerve moči v MW;
- 
število zagonov rezerve na leto;
- 
odzivni čas aktiviranja rezerve;
- 
minimalni čas med dvema zagonoma rezerve;
- 
znižanje proizvodnje za pokrivanje izpadov večjih porabniških enot in
- 
možnost uporabe rezerve pri izravnavi odstopanj elektroenergetskega
sistema;
c)    
za regulacijo napetosti in jalove moči:
- 
seznam ponujenih agregatov, ki so v okviru svojih obratovalnih diagramov
tehnično sposobni izvajati storitev;
d)    
za zagon agregatov brez zunanjega napajanja:
- 
seznam tehnično usposobljenih agregatov, ponujenih za izvajanje
storitve.
(3) Ponudniki morajo podati ceno za
vsako sistemsko storitev ločeno, pri čemer se lahko za izbiro najugodnejšega
ponudnika upošteva tudi možnost sklenitve pogodb za obdobje, daljše od enega
leta, če je na ta način zagotovljena nižja cena.
(4) Pri zagotavljanju sistemskih
storitev za terciarno regulacijo lahko sistemski operater med ponudnike uvrsti
vire, ki temeljijo na prilagajanju odjema ter vključevanju razpršenih virov
proizvodnje, pri čemer so manjši viri lahko agregirani v regulacijske enote,
katerih velikost je primerljiva z drugimi viri v sistemu.
32. člen
(ocena in poročilo o zagotavljanju
sistemskih storitev)
(1) Sistemski operater najkasneje do
31. julija izdela oceno potrebnega obsega posameznih sistemskih storitev za
naslednje leto, ki mora vsebovati:
-       
količinski obseg posameznih sistemskih storitev, ki ga letno določi
sistemski operater na podlagi sistemskih obratovalnih navodil za prenosni
sistem;
-       
utemeljitev obsega sistemskih storitev iz prejšnje alinee;
-       
opis načrtovanega postopka izbire ponudnikov sistemskih storitev in
navedbo okvirnih datumov izvedbe postopka.
(2) Najkasneje do 31. marca sistemski
operater izdela poročilo o zagotavljanju sistemskih storitev v tekočem letu, ki
mora vsebovati:
-       
povabilo za zbiranje ponudb v postopku iz prejšnjega odstavka;
-       
prejete ponudbe v postopku iz prejšnjega odstavka;
-       
vse sklenjene pogodbe za zagotavljanje sistemskih storitev, ki so
aktualne v tekočem letu.
(3) Sistemski operater mora oceno in
poročilo iz prvega in drugega odstavka poslati agenciji do navedenih rokov.
33. člen
(določitev stroškov sistemskih storitev)
(1) Pri ugotavljanju upravičenih
stroškov za zagotavljanje sistemskih storitev agencija upošteva pogodbeno ceno
za vsako posamezno sistemsko storitev v skladu z določbami 31. in 32. člena
tega akta in presoja, ali je bila pogodba sklenjena z najugodnejšim ponudnikom
ter upošteva najugodnejšo ceno in kakovost posameznih storitev.
(2) Če sistemski operater pri izbiri
ponudnikov sistemskih storitev ni upošteval kriterijev iz 31. člena tega akta,
agencija prizna upravičene stroške sistemskih storitev na podlagi gibanja cen
sistemskih storitev v preteklih letih in gibanja cene energije.
3.2.5. Strošek amortizacije
34. člen
(določitev stroška amortizacije)
(1) Strošek amortizacije (AM) se za
posamezno leto regulativnega obdobja izračuna na naslednji način:
kjer oznake
pomenijo:



strošek amortizacije;



nabavna vrednost posameznega sredstva;



amortizacijska stopnja za posamezno
  sredstvo, ki upošteva določeno dobo koristnosti;



leto regulativnega obdobja.
 

(2) Strošek amortizacije posameznega leta
regulativnega obdobja se izračuna kot seštevek stroška amortizacije obstoječe
elektroenergetske infrastrukture, nove elektroenergetske infrastrukture in
ostalih sredstev.
35. člen
(kriteriji za ugotavljanje stroška
amortizacije)
(1) Strošek amortizacije se izračuna
po metodi enakomernega časovnega amortiziranja.
(2) Amortizacijske stopnje, ki so
višje od davčno priznanih amortizacijskih stopenj, se ne upoštevajo. Če
elektrooperater za poslovne potrebe obračunava strošek amortizacije po
amortizacijskih stopnjah, ki so višje od davčno priznanih amortizacijskih
stopenj, mora za obračunani strošek amortizacije, ki presega davčno priznano,
voditi posebne računovodske evidence.
(3) Strošek amortizacije sredstev, ki
so uporabljena pri izdelavi usredstvenih lastnih proizvodov in storitev ter je
vkalkuliran v usredstvene lastne proizvode in storitve, se ne upošteva v višini
izkazanih prihodkov za te namene.
(4) Pri določitvi stroška amortizacije
se amortizacija od posameznega sredstva ali dela sredstva obračuna in priznava
le enkrat, dokler sredstvo ni v celoti amortizirano.
(5) V primeru prevrednotenja sredstva
na višjo vrednost ali preprodaje po višji vrednosti med življenjsko dobo
sredstva se pri izračunu stroška amortizacije upošteva nabavna vrednost ob prvi
usposobitvi za uporabo pri prvem elektrooperaterju ali prvem lastniku omrežja
in naknadna vlaganja v sredstvo.
(6) Strošek amortizacije sredstev iz
naslova vlaganj v služnostne pravice se obračunava v dobi koristnosti te
pravice. Strošek amortizacije sredstev iz naslova pridobitve časovno neomejenih
služnostnih pravic na trasah vodov se upošteva glede na amortizacijsko osnovo s
100-letno dobo koristnosti teh sredstev. Za vlaganja v služnostne pravice, ki
niso v uporabi, strošek amortizacije ni upravičeni strošek. Od 1. januarja
2013 se morajo služnostne pravice na trasah daljnovodov voditi po pravilih, ki
veljajo za dele opredmetenih sredstev večjih vrednosti.
(7) Če elektrooperater pripiše stroške
obresti posameznemu sredstvu, ki ga je predal v uporabo po 1. 1. 2013, se
strošek amortizacije iz tega naslova ne priznava. Elektrooperater mora v tem
primeru voditi evidenco tistega dela posameznega sredstva, ki se nanaša na
obresti in pripadajoči del stroška amortizacije.
(8) Pri naknadnih vlaganjih v sredstva
se doba koristnosti teh sredstev zaradi novih vlaganj ustrezno podaljša,
amortizacijska stopnja pa ustrezno preračuna, ali pa se nova vlaganja
obravnavajo kot samostojni del sredstev, za katerega se ločeno določi doba
koristnosti in amortizacijska stopnja.
(9) Strošek amortizacije sredstev, ki
niso neposreden pogoj za opravljanje dejavnosti elektrooperaterja iz prvega
odstavka 39. člena tega akta, in strošek amortizacije sredstev, potrebnih za
izvajanje pilotnih projektov iz 71. člena tega akta, se ne priznavata.
36. člen
(osnove za izračun stroška amortizacije)
(1) Strošek amortizacije se izračuna
na podlagi stanja sredstev in amortizacijskih stopenj v poslovnih knjigah na
dan 31. december leta t-2 pred začetkom regulativnega obdobja,
načrtovanih naložb v sredstva za leto t-1, pred začetkom regulativnega
obdobja, kot je določeno v odločbi o regulativnem okviru za leto t-1 in
načrtovanih naložb v sredstva, ki so določene v skladu s 40. členom tega akta
za posamezno leto regulativnega obdobja.
(2) Za načrtovane naložbe v
elektroenergetsko infrastrukturo se strošek amortizacije izračuna na podlagi
predvidene 35-letne dobe koristnosti sredstev.
(3) Za načrtovane naložbe v ostala
sredstva se strošek amortizacije izračuna na podlagi predvidene 20-letne dobe
koristnosti sredstev.
(4) Za načrtovane naložbe iz drugega
in tretjega odstavka se v prvem letu amortiziranja upošteva 50 odstotkov
vrednosti izračunanega stroška amortizacije.
(5) Strošek amortizacije vključuje
tudi strošek amortizacije brezplačno prevzetih sredstev (tudi evropskih),
sredstev, zgrajenih s sofinanciranjem, drugih nepovratnih sredstev in sredstev,
zgrajenih iz sredstev od prezasedenosti.
3.2.6. Reguliran donos na sredstva
37. člen
(določitev reguliranega donosa na
sredstva)
(1) Reguliran donos na sredstva (RDS)
se za posamezno leto regulativnega obdobja izračuna na naslednji način:
kjer oznake pomenijo:



reguliran donos na sredstva;



povprečna vrednost regulativne baze
  sredstev;



tehtani povprečni strošek kapitala, izražen
  v odstotku 
(WACC – Weighted Average Cost of Capital);



leto regulativnega obdobja.
 

(2) Reguliran donos na sredstva
posameznega leta regulativnega obdobja se izračuna kot seštevek reguliranega
donosa na sredstva obstoječe elektroenergetske infrastrukture, nove
elektroenergetske infrastrukture in ostalih sredstev.
(3) Reguliran donos na sredstva se ne
priznava za del vrednosti sredstev v višini brezplačno prevzetih sredstev,
pridobljenih s plačili nesorazmernih stroškov za priključitev na sistem, na
sredstva v gradnji in izdelavi, sredstva, zgrajena iz sredstev od
prezasedenosti, sredstva, zgrajena s sofinanciranjem, brezplačno prevzeta
evropska sredstva in druga nepovratna sredstva, ter sredstva, ki niso
neposreden pogoj za opravljanje dejavnosti elektrooperaterja iz prvega odstavka
39. člena tega akta in sredstva, potrebna za izvajane pilotnih projektov iz 71.
člena tega akta.
38. člen
(povprečna vrednost regulativne baze
sredstev)
(1) Povprečna vrednost regulativne
baze sredstev za posamezno leto regulativnega obdobja se izračuna ločeno za:
-       
obstoječo elektroenergetsko infrastrukturo;
-       
ostala sredstva in
-       
novo elektroenergetsko infrastrukturo.
(2) Povprečna vrednost regulativne
baze sredstev za posamezno leto regulativnega obdobja se izračuna na naslednji
način:
kjer oznake pomenijo:



povprečna vrednost regulativne baze
  sredstev;



otvoritvena vrednost regulativne baze
  sredstev;



zaključna vrednost regulativne baze
  sredstev;



leto regulativnega obdobja.

39. člen
(določitev otvoritvene in zaključne
vrednosti regulativne baze sredstev)
(1) V regulativno bazo sredstev so
vključena samo tista sredstva, ki predstavljajo neposreden pogoj za opravljanje
dejavnosti elektrooperaterja. Kot sredstva, ki niso neposreden pogoj za
opravljanje dejavnosti elektrooperaterja, se v skladu s tem aktom štejejo
zlasti stanovanjski, počitniški in muzejski objekti s pripadajočo opremo in
zemljišči, polnilnice za električna vozila (razen javne infrastrukture hitrih
polnilnic na avtocestnem križu), umetniška dela in elektrarne za proizvodnjo
električne energije iz obnovljivih virov in v soproizvodnji z visokim
izkoristkom.
(2) V otvoritveni vrednosti
regulativne baze sredstev so upoštevane neodpisane vrednosti sredstev, razen
vrednosti sredstev, na katere se ne priznava reguliran donos na sredstva v skladu
s 37. členom tega akta na prvi dan posameznega leta regulativnega obdobja.
(3) Zaključna vrednost regulativne
baze sredstev za posamezno leto regulativnega obdobja se izračuna na naslednji
način:
kjer oznake pomenijo:



zaključna vrednost regulativne baze
  sredstev za leto t regulativnega obdobja, ki je enaka neodpisani
  vrednosti sredstev na zadnji dan leta t;



otvoritvena vrednost regulativne baze
  sredstev za leto t regulativnega obdobja, ki je enaka neodpisani
  vrednosti sredstev na prvi dan leta t, zmanjšani za vrednost sredstev,
  na katere se ne priznava donos;



vrednost novih naložb v sredstva v letu t,
  potrebnih za izvajanje dejavnosti elektrooperaterja, razen sredstev,
  potrebnih za izvajanje pilotnih projektov;



strošek amortizacije za leto t
  regulativnega obdobja, zmanjšana za strošek amortizacije  ;



neodpisana vrednost izločenih sredstev v
  letu t regulativnega obdobja;



vrednost novih naložb v sredstva v letu t
  regulativnega obdobja, na katera se ne priznava donos v skladu s 37. členom
  tega akta;



leto regulativnega obdobja.

(4) Zaključna vrednost regulativne
baze sredstev za leto t regulativnega obdobja je enaka otvoritveni vrednosti
regulativne baze sredstev leta t+1.
(5) Naknadna vlaganja v obstoječo
elektroenergetsko infrastrukturo, izvedena po 31. decembru 2010, se vključujejo
v novo elektroenergetsko infrastrukturo.
(6) V izračunu regulativne baze
sredstev se upošteva neodpisana vrednost sredstva, ki izhaja iz nabavne
vrednosti ob prvi usposobitvi za uporabo ter naknadna vlaganja v sredstvo pri
prvem elektrooperaterju ali prvem lastniku omrežja.
40. člen
(načrtovane naložbe v sredstva)
(1) Pri določitvi vrednosti
načrtovanih naložb v sredstva, ki so v regulativnem obdobju vključene v izračun
povprečne vrednosti regulativne baze sredstev, agencija presoja potrebna
sredstva za naložbe iz naložbenih načrtov elektrooperaterjev.
(2) Pri oceni vrednosti načrtovanih
naložb v sredstva v letu t-1 pred začetkom regulativnega obdobja, ki so
vključene v izračun povprečne vrednosti regulativne baze sredstev leta t-1,
agencija upošteva vrednosti načrtovanih naložb v sredstva, kot je določeno v
odločbi o regulativnem okviru za leto t-1.
(3) Agencija določa upravičene
stroške, povezane z naložbami v sredstva, potrebna za izvajanje dejavnosti
elektrooperaterja, na podlagi ocene in presoje naložbenega načrta, skladno z
EZ-1 in aktom, ki ureja metodologijo za pripravo in ocenitev naložbenega načrta
elektrooperaterja. Elektrooperater je dolžan na podlagi akta, ki ureja
metodologijo za pripravo in ocenitev naložbenega načrta elektrooperaterja,
izdelati naložbeni načrt za naslednje regulativno obdobje in ga do 31. januarja
v letu, ko agencija odloča o regulativnem okviru, posredovati agenciji.
(4) Če agencija pri oceni naložbenega
načrta ugotovi, da bi upoštevanje vseh naložb iz naložbenega načrta v upravičenih
stroških elektrooperaterja imelo prevelik vpliv na omrežnino, lahko upošteva le
določene naložbe po prioritetnem vrstnem redu.
(5) Načrtovane naložbe v sredstva so v
regulativno bazo sredstev vključene, kot sledi:
-       
70 odstotkov vrednosti načrtovanih naložb je vključenih v letu
načrtovane naložbe in
-       
30 odstotkov vrednosti načrtovanih naložb je vključenih v regulativno
bazo sredstev v naslednjem letu.
(6) Investicije v teku na dan 31.
december leta t-2 pred začetkom regulativnega obdobja so v regulativno
bazo sredstev v celoti vključene v letu t-1 pred začetkom regulativnega
obdobja.
41. člen
(določitev tehtanega povprečnega stroška
kapitala)
(1) Tehtani povprečni strošek kapitala
pred obdavčitvijo izračuna agencija na naslednji način:
kjer oznake pomenijo:



tehtani povprečni strošek kapitala, izražen
  v odstotku;



delež lastniškega kapitala, ki je enak
  razmerju: vrednost lastniškega kapitala/vrednost lastniškega kapitala +
  vrednost dolžniškega kapitala, izražen v odstotku;



strošek lastniškega kapitala, izražen v
  odstotku;



efektivna davčna stopnja v višini, ki
  izhaja iz ekonomsko upravičenega oziroma davčno optimalnega poslovanja
  podjetja, izražena v deležu;



delež dolžniškega kapitala, ki je enak
  razmerju vrednost dolžniškega kapitala/vrednost lastniškega kapitala +
  vrednost dolžniškega kapitala, izražen v odstotku;



strošek dolžniškega kapitala, izražen v
  odstotku.

(2) Pri izračunu tehtanega povprečnega
stroška kapitala se kot ciljno optimalno razmerje med lastniškim in dolžniškim
kapitalom upošteva 40-odstotni delež lastniškega kapitala (DLK) in 60-odstotni
delež dolžniškega kapitala (DDK).
(3) Strošek lastniškega kapitala (SLK)
odraža tveganje opravljanja regulirane dejavnosti. Za določanje stopnje
donosnosti lastniškega kapitala je uporabljen model določanja cen dolgoročnih
naložb CAPM (Capital Asset Pricing Model). Strošek lastniškega kapitala se
prilagodi z upoštevanjem efektivne davčne stopnje v višini, ki izhaja iz
ekonomsko upravičenega oziroma davčno optimalnega poslovanja.
(4) Strošek dolžniškega kapitala (SDK)
se določi z upoštevanjem ocenjene dolgoročne ravnotežne obrestne mere. Ocena je
narejena na podlagi netvegane stopnje donosa za slovenski trg, povečan za
premijo za tveganje, ki je v normalnih pogojih ustrezna za podjetja bonitetne
ocene AAA.
(5) Višino tehtanega povprečnega
stroška kapitala (TPSK) za potrebe izračuna reguliranega donosa na
sredstva določa 2. poglavje Priloge 1.
3.2.7. Kakovost oskrbe
3.2.7.1. Splošno
42. člen
(namen reguliranja s kakovostjo oskrbe)
Nameni reguliranja s kakovostjo oskrbe so:
-       
doseči tako neprekinjenost napajanja, da bodo prekinitve napajanja čim
manj pogoste in čim krajše oziroma da bodo doseženi minimalni standardi
kakovosti oskrbe;
-       
pri udeležencih na trgu električne energije vzpostaviti takšne razmere,
ki bodo spodbujale izboljšanje neprekinjenosti napajanja uporabnikov;
-       
uvesti ukrepe in postopke v skladu s stanjem tehnike za optimalno raven
neprekinjenosti napajanja glede na trenutna in načrtovana obratovalna stanja;
-       
zajamčiti ustrezno raven netehnične oziroma komercialne kakovosti, ki se
odraža pri izvajanju posameznih storitev;
-       
zagotavljati raven kakovosti napetosti, kot jo opredeljuje standard SIST
EN 50160 in
-       
spodbuditi vlaganje v infrastrukturo ter ustrezno podpreti procese
delovanja in vzdrževanja, da bodo trajno doseženi cilji, opisani v prejšnjih
alineah.
43. člen
(reguliranje s kakovostjo oskrbe)
(1) V regulativnem obdobju se
reguliranje s kakovostjo oskrbe izvaja po posameznih območjih distribucijskega
sistema glede na vrednost parametra povprečnega trajanja prekinitev napajanja v
sistemu (v nadaljnjem besedilu: SAIDI) in parametra povprečne frekvence
prekinitev napajanja v sistemu (v nadaljnjem besedilu: SAIFI), ki odražata
nenačrtovane dolgotrajne prekinitve in so posledica lastnih vzrokov.
(2) Vrednosti parametrov se izračunajo
za posamezno območje distribucijskega sistema, in sicer posebej za njegovo
urbano območje (mestni in mešani SN-izvodi) in ruralno območje (podeželski
SN-izvodi).
(3) Agencija z reguliranjem s
kakovostjo oskrbe spodbuja vlaganja v razvoj sistema, ki prinašajo največje
koristi, in zagotavlja racionalno vodenje, obratovanje in vzdrževanje sistema.
Reguliranje s kakovostjo oskrbe je povratnozančno vodenje procesa, pri katerem
agencija vpliva na proces tako, da se raven kakovosti oskrbe, ki jo regulira,
čim bolj ujema z želenimi (referenčnimi) veličinami, ne glede na motnje, ki jim
je sistem izpostavljen.
(4) Temelj ekonomskega reguliranja s
kakovostjo oskrbe so informacije, ki jih agencija pridobiva iz procesa nadzora
kakovosti oskrbe pri elektrooperaterju in distribucijskih podjetjih in obsega
merjenje in spremljanje veličin za izračun parametrov kakovosti oskrbe, zajem
in obdelavo podatkov ter poročanje.
44. člen
(nadzor kakovosti oskrbe)
(1) Nadzor kakovosti oskrbe pri elektrooperaterju
in distribucijskih podjetjih obsega:
-       
zajem in obdelavo podatkov o kakovosti oskrbe, ki obsega zajem in
shranjevanje podatkov ter izračun parametrov neprekinjenosti napajanja,
komercialne kakovosti in kakovosti napetosti;
-       
merjenje in spremljanje veličin, potrebnih za izračun parametrov
kakovosti napetosti, ki obsegajo stalni in občasni monitoring kakovosti
napetosti ter beleženje časa nastanka dogodkov v omrežju in beleženje stanj
poslovnih procesov pri izvajanju storitev;
-       
poročanje o kakovosti oskrbe in izdajanje potrdil, ki obsegata pripravo
poročil in posredovanje le-teh upravi, ministrstvu, pristojnemu za energijo,
agenciji in uporabnikom ter pripravo izjav o skladnosti oziroma neskladnosti
kakovosti napetosti.
(2) Elektrooperater in distribucijska
podjetja lahko v skladu z določbami 121. člena EZ-1 prenesejo izvajanje nalog,
povezanih z nadzorom kakovosti oskrbe, na tretjo osebo. V tem primeru morajo v
pogodbi, s katero prenesejo izvajanje teh nalog, zagotoviti, da bo ta oseba na
območju distribucijskega sistema, na katerem izvaja te naloge, izvajala nadzor
in omogočila presoje kakovosti oskrbe v skladu z določbami akta, ki ureja
pravila monitoringa kakovosti oskrbe z električno energijo.
45. člen
(posredovanje podatkov)
Elektrooperater in distribucijska podjetja
so dolžni agenciji posredovati vse podatke, ki so potrebni za izvajanje
reguliranja s kakovostjo oskrbe. Nabor podatkov, ki jih potrebuje agencija,
način zbiranja in obdelave podatkov (spremljanja parametrov) o kakovosti oskrbe
ter način in dinamika poročanja so določeni v aktu, ki ureja pravila
monitoringa kakovosti oskrbe z električno energijo.
46. člen
(spremljanje dimenzij kakovosti oskrbe)
Agencija spremlja za izvajanje reguliranja
s kakovostjo oskrbe naslednje dimenzije:
-       
neprekinjenost napajanja;
-       
komercialno kakovost in
-       
kakovost napetosti.
47. člen
(neprekinjenost napajanja)
(1) Neprekinjenost napajanja se
spremlja s parametri na podlagi števila in trajanja prekinitev ter s količinami
nedobavljene energije zaradi prekinitev napajanja. Elektrooperater in
distribucijska podjetja vodijo register podatkov o prekinitvah napajanja za
celoten sistem in za vsa prevzemno-predajna mesta.
(2) Za neprekinjenost napajanja se
uporabljajo parametri, določeni v aktu, ki ureja pravila monitoringa kakovosti
oskrbe z električno energijo.
48. člen
(komercialna kakovost)
(1) Komercialna kakovost označuje
vidike kakovosti storitev, ki izhajajo iz odnosov med distribucijskim
operaterjem ali distribucijskimi podjetji in uporabniki sistema.
(2) Za komercialno kakovost se
uporabljajo parametri, določeni v aktu, ki ureja pravila monitoringa kakovosti
oskrbe z električno energijo.
49. člen
(kakovost napetosti)
(1) Kakovost napetosti zajema tehnične
karakteristike napetosti na prevzemno-predajnem mestu uporabnika, ki so
predpisane v tehničnih standardih. Elektrooperater in distribucijska podjetja
so dolžni uporabnikom zagotavljati kakovost napetosti na prevzemno-predajnem
mestu v skladu z veljavno zakonodajo in stanjem tehnike.
(2) Elektrooperater in distribucijska
podjetja so dolžni zagotavljati stalno spremljanje in periodično preverjanje
stanja kakovosti napetosti, in sicer na zbiralkah VN/VN in VN/SN RTP, na meji
med prenosnim in distribucijskim sistemom in na točkah povezav prenosnega
sistema s sosednjimi sistemi. Na zahtevo uporabnika oziroma po potrebi
elektrooperater in distribucijska podjetja preverjajo kakovost napetosti na
prevzemno-predajnem mestu uporabnika.
(3) Za preverjanje kakovosti napetosti
iz prejšnjega odstavka elektrooperater in distribucijska podjetja spremljajo
vse parametre po standardu SIST EN 50160 (odkloni napajalne napetosti,
harmonske in medharmonske napetosti, hitre spremembe napetosti, neravnotežje
napajalne napetosti, signalne napetosti, odstopanje omrežne frekvence, upadi in
porasti napetosti, kratkotrajne in dolgotrajne prekinitve napetosti). Za
ocenjevanje ustreznosti kakovosti napetosti uporabljajo elektrooperater in
distribucijska podjetja standard SIST EN 50160.
50. člen
(načini reguliranja s kakovostjo oskrbe)
(1) Načini reguliranja s kakovostjo
oskrbe, ki jih agencija uporablja za posamezno dimenzijo kakovosti oskrbe, so:
-       
javna objava podatkov o vrednostih posameznih parametrov kakovosti
oskrbe;
-       
funkcijska povezava med neprekinjenostjo napajanja in upravičenimi
stroški distribucijskega operaterja in
-       
določitev minimalnih standardov kakovosti oskrbe.
(2) Pri javni objavi rezultatov analiz
stanja kakovosti napetosti iz prve alinee prejšnjega odstavka agencija upošteva
minimalne standarde kakovosti napetosti, ki so določeni z veljavnimi tehničnimi
standardi iz 42. člena tega akta.
(3) Reguliranje s kakovostjo oskrbe na
območju sistemskega operaterja se izvaja le na način iz prve alinee prvega
odstavka.
51. člen
(javna objava podatkov o kakovosti oskrbe)
Agencija javno objavi podatke o vrednostih
parametrov kakovosti oskrbe glede na koristnost in učinke objave podatkov ter
upoštevaje pravila poslovne etike. Za javno objavo se šteje objava na spletnih
straneh agencije, v letnih poročilih agencije ali v okviru elektronskih in
tiskanih publikacij.
52. člen
(presoja podatkov o kakovosti oskrbe)
(1) Agencija lahko pred določitvijo
načrtovanih upravičenih stroškov novega regulativnega obdobja presodi podatke o
kakovosti oskrbe let t-4, t-3 in t-2, ki so jih posredovali elektrooperater ali
distribucijska podjetja. Presoja se izvede v tekočem letu regulativnega obdobja
za izbrano preteklo leto.
(2) Presoja podatkov o kakovosti
oskrbe se izvede po postopku, ki je določen v aktu, ki ureja pravila
monitoringa s kakovostjo oskrbe z električno energijo.
3.2.7.2. Minimalni standardi kakovosti oskrbe
53. člen
(minimalni standardi kakovosti oskrbe)
(1) Minimalni standardi kakovosti
oskrbe se izražajo z zajamčenimi standardi ali s sistemskimi standardi
kakovosti oskrbe.
(2) Minimalne standarde kakovosti
oskrbe za izbrane dimenzije kakovosti oskrbe in raven opazovanja posameznih
parametrov kakovosti oskrbe določajo 1.2. in 1.6. točki 1. poglavja, 2.1., 2.2.
in 2.3. točke 2. poglavja Priloge 2, ki je sestavni del tega akta.
54. člen
(zajamčeni standardi neprekinjenosti
napajanja)
(1) Zajamčeni standardi
neprekinjenosti napajanja, ki jih mora zagotavljati elektrooperater ali
distribucijsko podjetje, so določeni z:
-       
maksimalnim dopustnim skupnim trajanjem in številom dolgotrajnih
prekinitev (prekinitve napajanja, ki so daljše od treh minut) in so posledica
lastnih vzrokov elektrooperaterja ali distribucijskega podjetja za vsako
prevzemno-predajno mesto;
-       
maksimalnim dopustnim skupnim številom kratkotrajnih prekinitev
(prekinitve napajanja, ki so krajše ali enake trem minutam) za vsako
prevzemno-predajno mesto;
-       
maksimalnim trajanjem posamezne nenačrtovane dolgotrajne prekinitve
zaradi lastnih vzrokov;
-       
maksimalnim trajanjem posamezne načrtovane dolgotrajne prekinitve.
(2) Ob dokazanem kršenju zajamčenih
standardov neprekinjenosti napajanja so uporabniki upravičeni do izplačila
nadomestila.
(3) Zajamčene standarde
neprekinjenosti napajanja določa 1.6. točka 1. poglavja Priloge 2.
55. člen
(nadomestilo ob kršitvah zajamčenih
standardov neprekinjenosti napajanja)
(1) Uporabnik na SN-izvodu je zaradi
kršitve zajamčenih standardov neprekinjenosti napajanja s strani
distribucijskega operaterja upravičen do izplačila nadomestila na podlagi
utemeljene zahteve, ki jo uporabnik lahko poda do konca tekočega leta za
preteklo koledarsko leto. Pogoj za zahtevo je, da uporabnik z vzdrževanjem
svojega notranjega omrežja in napeljav ter s svojim delovanjem zagotavlja
skladnost napetosti s tehničnimi standardi na svojem prevzemno-predajnem mestu
v obdobju opazovanja (koledarsko leto) in da ima vgrajeno merilno napravo, ki
zagotavlja registracijo in prenos podatkov o prekinitvah v informacijski sistem
distribucijskega operaterja. Prizadeti uporabnik prejme nadomestilo od
distribucijskega operaterja na pisno zahtevo.
(2) Distribucijski operater je dolžan
utemeljenost zahteve uporabnika o kršenju zajamčenih standardov neprekinjenosti
napajanja presoditi v tridesetih dneh od prejema zahtevka, v nasprotnem primeru
je uporabnik upravičen do nadomestila.
(3) Če distribucijski operater
ugotovi, da je zahteva uporabnika utemeljena, mu je nadomestilo dolžan plačati
najkasneje v naslednjem mesecu po potrditvi zahteve uporabnika oziroma po
preteku roka iz prejšnjega odstavka.
(4) Nadomestila iz prejšnjega odstavka
niso upravičeni stroški distribucijskega operaterja. Distribucijski operater je
dolžan voditi podrobno (vrednostno in količinsko) evidenco potrjenih zahtev
zaradi kršitve zajamčenih standardov, ki jih je potrdil, in podrobno
(vrednostno in količinsko) evidenco izplačanih nadomestil. Višino nadomestila
določa 1.7. točka 1. poglavja Priloge 2.
56. člen
(posamezne dolgotrajne prekinitve)
(1) Najdaljše dopustno trajanje
posamezne dolgotrajne prekinitve napajanja, je časovno omejeno, kot sledi:
-       
normalna situacija (brez izrednih dogodkov): devet ur za nenačrtovane
prekinitve zaradi lastnih vzrokov in za načrtovane prekinitve;
-       
izredni dogodki: 18 ur za nenačrtovane prekinitve zaradi lastnih
vzrokov.
(2) Izredni dogodek iz prejšnje točke
je dogodek, ki je posledica lastnega vzroka ali pri katerem je za vzpostavitev
napajanja potrebno daljše časovno obdobje iz drugih upravičenih razlogov, pri
čemer se izvzamejo dogodki, ki so posledica prekinitev napajanja zaradi
delovanja višje sile.
(3) Uporabnik ima pravico do
nadomestila, če trajanje posamezne prekinitve preseže mejne vrednosti osnovne
omejitve trajanja dolgotrajne prekinitve napajanja. Pogoj za zahtevo je
vgrajena merilna naprava pri uporabniku, ki zagotavlja registracijo in
hranjenje podatkov o prekinitvah.
(4) Nadomestila iz prejšnjega odstavka
niso upravičeni stroški distribucijskega operaterja. Distribucijski operater je
dolžan voditi podrobno (vrednostno in količinsko) evidenco potrjenih zahtev
zaradi kršitve zajamčenih standardov, ki jih je potrdil, in podrobno
(vrednostno in količinsko) evidenco izplačanih nadomestil.
(5) Višina nadomestila se poveča za
100 odstotkov vrednosti osnovne višine nadomestila za vsako dodatno
100-odstotno prekoračitev osnovne omejitve trajanja dolgotrajne prekinitve
napajanja. Nadomestilo je navzgor omejeno s trikratnikom njegove osnovne
višine. Višino nadomestila določa 1.8. točka 1. poglavja Priloge 2.
57. člen
(sistemski standardi neprekinjenosti
napajanja)
(1) Parametra neprekinjenosti
napajanja, ki se uporabljata za sistemske standarde neprekinjenosti napajanja,
sta:
-       
SAIDI in
-       
SAIFI.
(2) Obdobje, v katerem se zahteva
zagotavljanje sistemskih standardov, ne more biti krajše od enega koledarskega
leta, obenem pa ne sme biti daljše od regulativnega obdobja, skrajšanega za eno
koledarsko leto.
(3) Sistemski standardi
neprekinjenosti napajanja določajo:
-       
referenčno raven kakovosti oskrbe, ki jo mora elektrooperater ali
distribucijsko podjetje zagotoviti v vnaprej določenem obdobju v
distribucijskem sistemu, posameznih območjih distribucijskega sistema ali v
prenosnem sistemu s ciljem postopnega približevanja dosežene ravni
neprekinjenosti napajanja k ciljni vrednosti ali
-       
referenčno območje ravni kakovosti oskrbe, v okviru katere mora
elektrooperater ali distribucijsko podjetje v vnaprej določenem obdobju
zagotavljati raven kakovosti oskrbe v distribucijskem sistemu, posameznih
območjih distribucijskega sistema ali v prenosnem sistemu za ohranitev ravni
neprekinjenosti napajanja v okviru referenčnega območja.
(4) Sistemski standardi
neprekinjenosti napajanja se kot referenčna vrednost oziroma območje določijo:
-       
z zahtevanim relativnim izboljšanjem ravni neprekinjenosti napajanja
glede na izhodiščno vrednost kazalnikov neprekinjenosti napajanja ali 
-       
z zahtevano absolutno ravnijo neprekinjenosti napajanja, določeno glede
na izhodiščno vrednost kazalnikov neprekinjenosti napajanja, ali
-       
z zahtevo po ohranitvi ravni neprekinjenosti napajanja znotraj
referenčnega območja, določenega z vrednostmi parametrov neprekinjenosti
napajanja.
(5) Sistemski standardi
neprekinjenosti napajanja so določeni s stopnjami izboljšanja kakovosti oskrbe
glede na izhodiščno raven neprekinjenosti napajanja za posamezno območje
distribucijskega sistema za vsako posamezno leto regulativnega obdobja.
(6) Izhodiščna raven kakovosti oskrbe
je enaka doseženi ravni neprekinjenosti napajanja v preteklem obdobju.
(7) Zahtevano izboljšanje ravni
neprekinjenosti napajanja v obliki sistemskih standardov neprekinjenosti
napajanja določa referenčno gibanje ravni kakovosti oskrbe proti ciljni ravni.
Ko elektrooperater ali distribucijsko podjetje z ukrepi doseže predpisane
ciljne ravni kakovosti oskrbe, se zahteva le še ohranitev ravni kakovosti
oskrbe. Obdobje, v katerem agencija od elektrooperaterja ali distribucijskega
podjetja pričakuje dosego ciljnih ravni kakovosti oskrbe, je posredno odvisno
od sheme zahtevanega izboljšanja posameznih parametrov neprekinjenosti
napajanja. Če sistemski standardi kakovosti oskrbe določajo referenčno območje
ravni kakovosti oskrbe, je le-to konstantno za čas trajanja regulativnega
obdobja.
(8) Pri oblikovanju sheme zahtevanega
izboljšanja agencija upošteva tudi značilnosti omrežja in okoljske, geografske
ter demografske značilnosti posameznega območja distribucijskega sistema.
(9) Sistemske standarde
neprekinjenosti napajanja v distribucijskem sistemu, posameznih območjih
distribucijskega sistema in v prenosnem sistemu določa 1.2. točka 1. poglavja
Priloge 2.
58. člen
(zajamčeni standardi komercialne
kakovosti)
(1) Zajamčeni standardi komercialne
kakovosti se nanašajo na minimalne ravni kakovosti storitev, ki jih je
distribucijski operater ali distribucijsko podjetje dolžan zagotavljati vsem
uporabnikom.
(2) Uporabnik ima pravico do izplačila
nadomestila, če distribucijski operater ali distribucijsko podjetje ob izvajanju storitve dokazano krši določeni zajamčeni standard
komercialne kakovosti.
(3) Distribucijski operater je dolžan
utemeljenost zahteve uporabnika o kršenju zajamčenih standardov komercialne
kakovosti presoditi v osmih delovnih dneh od prejema pisnega zahtevka, v
nasprotnem primeru je uporabnik upravičen do izplačila nadomestila.
(4) Distribucijski operater je dolžan
uporabniku plačati nadomestilo v naslednjem mesecu po potrditvi zahtevka
uporabnika oziroma po preteku roka iz prejšnjega odstavka.
(5) Nadomestila iz prejšnjega odstavka
niso upravičeni stroški distribucijskega operaterja. Distribucijski operater je
dolžan voditi evidenco potrjenih zahtev zaradi kršitve zajamčenih standardov
komercialne kakovosti, ki jih je potrdil, in evidenco izplačanih nadomestil.
(6) Višina nadomestila se poveča za
100 odstotkov vrednosti osnovne višine nadomestila za vsako dodatno 100
odstotkov prekoračitev osnovne omejitve zajamčenega standarda. Distribucijski
operater je dolžan uporabniku plačati nadomestilo v naslednjem mesecu po
potrditvi zahtevka uporabnika. Če distribucijski operater tega ne stori, se
višina nadomestila poveča za 100 odstotkov. Nadomestilo je navzgor omejeno s
trikratnikom osnovne višine. Višino nadomestila določa 2.3. točka 2. poglavja
Priloge 2.
59. člen
(nadomestilo ob kršitvah zajamčenega
standarda pri odpravi neskladja odklonov napajalne napetosti)
(1) Uporabnik je zaradi kršitve zajamčenega
standarda komercialne kakovosti, ki opredeljuje maksimalni čas trajanja do
odprave neskladja odklonov napajalne napetosti s strani distribucijskega
operaterja ali distribucijskega podjetja, upravičen do izplačila nadomestila na
podlagi upravičene zahteve. 
(2) Ne glede na določbe prejšnjega člena
tega akta je distribucijski operater dolžan utemeljenost zahteve uporabnika o
kršenju zajamčenega standarda komercialne kakovosti, ki opredeljuje maksimalni
čas trajanja do odprave neskladja odklonov napajalne napetosti, presoditi v
roku 30 dni od prejema pisne zahteve uporabnika. V ta čas se štejejo aktivnosti
distribucijskega operaterja iz tretjega, četrtega in petega odstavka tega člena.
V nasprotnem primeru je uporabnik upravičen do nadomestila v naslednjem mesecu
po preteku tega roka. 
(3) Distribucijski operater na podlagi
prejete pisne zahteve glede neustrezne kakovosti napetosti izvede meritve
kakovosti napetosti v skladu s stanjem tehnike, ki morajo biti izvedene v času
normalnega obratovalnega stanja. 
(4) Če rezultati meritev ne pokažejo
odstopanj odklonov napajalne napetosti s standardom SIST EN 50160, distribucijski
operater pisno zahtevo zavrne, pri tem pa stroške izvedenih meritev krije
uporabnik, ki je vložil pisno zahtevo. 
(5) Če rezultati meritev potrdijo
odstopanja odklonov napajalne napetosti s standardom SIST EN 50160,
distribucijski operater te ugotovitve opredeli v pisni izjavi o skladnosti
kakovosti napetosti. Distribucijski operater v pisni zavezi, ki jo poda
uporabniku, opredeli tudi vrsto posega glede na zahtevnost izvedbe ukrepa in
določi rok za odpravo tega neskladja, ki pa ne sme presegati zajamčenega
standarda iz zaporedne številke 11 v tabeli iz 2.2. točke 2. poglavja Priloge
2. 
(6) Distribucijski operater je dolžan
uporabniku plačati nadomestilo v naslednjem mesecu po preteku roka za odpravo
neskladja iz zajamčenega standarda pod zaporedno številko 11 v tabeli iz 2.2.
točke 2. poglavja Priloge 2 glede na zahtevnost ukrepa iz prejšnjega odstavka. 
(7) Višina nadomestila je navzgor omejena s
50 odstotki uporabnikove mesečne omrežnine za distribucijski sistem. Višino
nadomestila določa 2.3. točka 2. poglavja Priloge 2. 
(8) Pravica do nadomestila preneha, ko
distribucijski operater s ponovnimi meritvami dokaže, da je neskladje odpravil.
60. člen
(sistemski standardi komercialne
kakovosti)
(1) Sistemski standardi komercialne
kakovosti se nanašajo na vnaprej določeno minimalno raven kakovosti izvajanja
storitev, ki jo uporabniki lahko pričakujejo od distribucijskega operaterja ali
distribucijskega podjetja z določenim deležem odstopanja.
(2) Sistemske standarde določa 2.1.
točka 2. poglavja Priloge 2.
3.2.7.3. Funkcijska povezava med doseženo ravnijo
neprekinjenosti napajanja in dejanskimi upravičenimi stroški distribucijskega
operaterja
61. člen
(ciljna raven neprekinjenosti napajanja)
(1) Ciljna raven neprekinjenosti
napajanja določa optimalno raven neprekinjenosti napajanja za vrsto oziroma
obseg sistema, na katerega se nanaša. Ciljna raven neprekinjenosti napajanja je
sistemska raven kakovosti oskrbe distribucijskega sistema, posameznega območja
distribucijskega sistema ali prenosnega sistema, ki ga elektrooperater ali
distribucijsko podjetje z ustreznimi ukrepi postopoma doseže v predvidenem
obdobju, ki lahko presega časovni okvir regulativnega obdobja.
(2) Ciljna raven neprekinjenosti
napajanja se izraža s parametri neprekinjenosti napajanja SAIDI in SAIFI, ki
odražata nenačrtovane dolgotrajne prekinitve in so posledica lastnih vzrokov
ter za določeno vrsto ali območje sistema (mestno, mešano, podeželsko, urbano
ali ruralno območje ali območje distribucijskega sistema oziroma celotni
sistem).
(3) Agencija za posamezno regulativno
obdobje postavi ciljne ravni neprekinjenosti napajanja na podlagi izsledkov
analiz dosežene ravni neprekinjenosti napajanja, načrtov razvoja sistema,
učinkov realiziranih investicij ter drugih ukrepov. Ciljna raven neprekinjenosti
napajanja je opredeljena v 1.1. točki 1. poglavja Priloge 2.
62. člen
(vpliv kakovosti oskrbe na upravičene
stroške distribucijskega operaterja)
(1) Kakovost oskrbe ∆Ѕ(Q)t iz 16. člena tega akta
se za posamezno leto regulativnega obdobja t izračuna na podlagi
sistemskih parametrov neprekinjenosti napajanja, dejanskih nadzorovanih
stroškov delovanja in vzdrževanja ter vrednosti NSDV(Q)t v
tem letu predane opreme in nadomestnih delov elektroenergetske infrastrukture v
uporabo NS(Q)t.
(2) Vpliv ∆Ѕ(Q)t se v obliki spodbude za
boljšo kakovost oziroma sankcije za slabšo kakovost za posamezno leto
regulativnega obdobja t ugotavlja na podlagi faktorjev upravičenosti qt,
NSDV(Q)t in NS(Q)t za distribucijskega
operaterja za distribucijski sistem oziroma za območje distribucijskega sistema
i ter se določi na naslednji način:
kjer oznake pomenijo:



kakovost oskrbe;



faktor
  upravičenosti  in  distribucijskega operaterja za distribucijski sistem
  oziroma za območje distribucijskega sistema  za posamezno leto regulativnega obdobja ;



dejanski
  nadzorovani stroški delovanja in vzdrževanja distribucijskega operaterja v
  posameznem letu regulativnega obdobja  za distribucijski sistem oziroma za območje distribucijskega
  sistema ;



vrednost v tem
  letu predane opreme in nadomestnih delov infrastrukture v uporabo;



distribucijski
  sistem oziroma območje distribucijskega sistema;



posamezno leto
  regulativnega obdobja, za katerega se ugotavlja vpliv neprekinjenosti
  napajanja na  in .

(3) Distribucijski operater določi
faktorje upravičenosti qt za distribucijski sistem oziroma območje
distribucijskega sistema i na podlagi določb 1.5. točke 1. poglavja Priloge 2.
(4) Nabor sistemskih parametrov
neprekinjenosti napajanja iz prvega odstavka je določen v 43. členu tega akta.
63. člen
(faktor upravičenosti)
(1) Faktor upravičenosti qt
je odvisen od faktorja qK, ki je določen kot funkcija
odstopanj izbranega parametra neprekinjenosti napajanja K od referenčne
vrednosti. Faktor upravičenosti qt je lahko pozitiven ali negativen.
Na podlagi sheme upravičenosti se za distribucijski sistem oziroma posamezno
območje distribucijskega sistema i in za posamezno leto regulativnega obdobja t
faktor upravičenosti qt določi na naslednji način:
kjer oznake pomenijo:



faktor
  upravičenosti;



ponder vpliva
  parametra neprekinjenosti napajanja ;



faktor , izračunan za posamezni parameter neprekinjenosti
  napajanja ;



vrsta območja, po
  katerem potekajo SN-izvodi distribucijskega sistema in za katerega je
  opredeljena shema upravičenosti.

(2) Ponderja pK za
posamezni parameter K in vrsto območja VO sta določena v 1.5.
točki 1. poglavja Priloge 2.
(3) Faktor qK se
izračuna glede na odstopanje dosežene ravni kakovosti oskrbe , ki je izraženo z
odstopanjem dosežene vrednosti posameznega parametra neprekinjenosti napajanja
Kdos od referenčne vrednosti posameznega parametra neprekinjenosti napajanja
Kref in se izračunava za vsak reguliran parameter neprekinjenosti napajanja
posebej. Določi se na naslednji način:
kjer oznake pomenijo:



faktor ;



funkcijska
  odvisnost faktorja  od odstopanja dosežene ravni kakovosti oskrbe;



odstopanje
  dosežene ravni kakovosti oskrbe;



referenčna
  vrednost posameznega parametra neprekinjenosti napajanja, določena na podlagi
  sistemskih standardov neprekinjenosti napajanja;



dosežena vrednost
  posameznega parametra neprekinjenosti napajanja v obdobju opazovanja.

(4) Faktor qK se
izračunava za distribucijski sistem oziroma območje distribucijskega sistema i
za posamezni parameter neprekinjenosti napajanja K na koncu vsakega leta
t regulativnega obdobja za nazaj s pomočjo sheme upravičenosti iz 64. člena
tega akta.
64. člen
(shema upravičenosti)
(1) Shema upravičenosti (qK(∆Κ))
je matematično določena s kosoma linearno funkcijo, ki je izražena z
matematičnim modelom »metode razredov kakovosti z interpolacijo na robu« in je
navzgor in navzdol omejena ter se določi na naslednji način:
kjer oznake pomenijo:

Parametri 

določajo stopnje upravičenosti oziroma
  neupravičenosti 
 in  in so
  izraženi z njihovim deležem;


Parametri 

določajo meje posameznih razredov
  neprekinjenosti napajanja. Izražajo se z relativnim odstopanjem od zahtevane
  referenčne ravni neprekinjenosti napajanja;


Parameter 

določa odzivnost sheme upravičenosti na
  spremembe ravni neprekinjenosti napajanja v območju med dvema razredoma
  oziroma širino robov kakovostnega razreda. Na robu predvidene debeline se
  vrednost funkcije linearno interpolira.

(2) Parametri qs in ks
za s={1, 2, 3, 4} ter parameter d so določeni v 1.5. točki 1. poglavja
Priloge 2.
3.2.8. Spodbude
65. člen
(učinkovitost poslovanja
elektrooperaterja)
(1) Če elektrooperater realizira nižje
stroške, kot so dejanski upravičeni stroški, razliko stroškov zadrži.
(2) Če elektrooperater realizira višje
stroške, kot so dejanski upravičeni stroški, razliko pokriva iz reguliranega
donosa na sredstva.
(3) Če sistemski operater zagotovi eno
ali več sistemskih storitev na brezplačen način, ki ni posledica zakonodajne
zahteve, se mu prizna spodbuda v višini 10 odstotkov vrednosti prihranka,
ki je enak vrednosti, ki bi jo sistemski operater plačal za nakup te sistemske
storitve.
66. člen
(brezplačno prevzeta evropska sredstva)
(1) Če elektrooperater pridobi
brezplačno prevzeta evropska sredstva vključno z denarnimi sredstvi, se mu v
upravičenih stroških prizna stimulacija v enkratni višini 0,5 odstotka od
neodpisane vrednosti sredstva na dan 31. december v letu, ko je bilo sredstvo
predano v uporabo.
(2) Če mora elektrooperater iz
kakršnega koli razloga vrniti brezplačno prevzeta evropska sredstva, prejeta
stimulacija na podlagi prejšnjega odstavka zmanjšuje upravičene stroške pri
ugotavljanju odstopanj od regulativnega okvira za tisto leto regulativnega
obdobja, ko je izvedeno vračilo teh sredstev. Vsi stroški in odhodki, nastali
iz naslova vračila brezplačno prevzetih evropskih sredstev, niso upravičeni
stroški elektrooperaterja.
67. člen
(spodbude za prihranke pri nabavi
sistemskih števcev električne energije s komunikacijskim modulom)
V primeru doseganja nižje letne povprečne
dejanske nabavne cene od zamejene cene iz 82. člena tega akta agencija prizna
enkratno spodbudo v višini 10 odstotkov od realiziranega letnega prihranka
pri nabavi sistemskih števcev. Letni prihranek je razlika med vrednostjo
nabavljenih sistemskih števcev po povprečni dejanski nabavni ceni in vrednostjo
nabavljenih sistemskih števcev po zamejeni ceni iz 82. člena tega akta.
68. člen
(spodbujanje naložb v pametna omrežja)
(1) Za dosego cilja iz druge in tretje
alinee 6. člena tega akta agencija spodbuja naložbe elektrooperaterja v pametna
omrežja s ciljem omogočiti uvajanje sprejetih tehnologij pametnih omrežij v
Evropski uniji za učinkovito združevanje ravnanja in ukrepov vseh uporabnikov,
priključenih na elektroenergetski sistem, zlasti proizvajanje električne
energije iz obnovljivih ali distribuiranih virov energije ter odziv na
povpraševanje uporabnikov.
(2) Shema spodbud obsega finančne
spodbude za investicijske projekte in izvedbene spodbude v smislu odprave
regulativnih ovir za pilotne projekte. V shemo spodbud se lahko uvrščajo
naslednji projekti:
-       
investicijski projekti na področju pametnih omrežij s ciljem spodbujati
najbolj učinkovit razvoj omrežij, katerih skupna investicijska vrednost presega
200.000 EUR;
-       
pilotni projekti na področju pametnih omrežij s ciljem odgovoriti na
ključna razvojna vprašanja uporabnosti uvajanja novih tehnologij in storitev na
področju pametnih omrežij in z njimi povezanih tržnih mehanizmov.
(3) Za uvrstitev posameznega projekta
v shemo spodbud morajo biti izpolnjeni kriteriji, ki so določeni s tem aktom.
69. člen
(osnovni kriteriji sheme spodbud)
(1) Projekti in oprema, ki je vgrajena
za nadgradnjo obstoječega omrežja s komunikacijsko, merilno, nadzorno,
regulacijsko tehnologijo in tehnologijo za avtomatizacijo ter ustreznimi
rešitvami na področju informacijskih tehnologij, morajo biti skladni z
definicijo pametnih omrežij oziroma pametne infrastrukture.
(2) Projekti iz 68. člena tega akta morajo biti usmerjeni v reševanje problematike na
vsaj enem izmed naslednjih področij:
-       
integracija proizvodnje iz obnovljivih virov ter soproizvodnje elektrike
in toplote z visokim izkoristkom v omrežje, zagotavljanje otočnega obratovanja
in drugo;
-       
spodbujanje energetske učinkovitosti v smislu zmanjšanja porabe
elektrike, izgub v omrežju, povečanje deleža rabe elektrike (vključevanje
pametne polnilne infrastrukture v sistem upravljanja s porabo) in drugo;
-       
razvoj trga z električno energijo oziroma uvajanje naprednih tržnih
mehanizmov v smislu aktivnega vključevanja uporabnikov v ukrepe
elektrooperaterja kot na primer prilagajanje odjema, postavitev zahtev
proizvodnim enotam, omejevanje delovanja proizvodnih enot in drugo;
-       
neprekinjenost napajanja in kakovost napetosti v smislu obvladovanja
problematike neskladnosti kakovosti napetosti in drugo;
-       
zagotavljanje prenosne zmogljivosti v smislu obvladovanja lokalnih
preobremenitev.
(3) Komponente za izvajanje tržnih
mehanizmov, ki se uvajajo v okviru projektov iz 67. člena in ne služijo
omrežju, niso predmet upravičenih stroškov in te sheme spodbud.
70. člen
(spodbude za investicijske projekte)
(1) Investicijskim projektom iz prve
alinee drugega odstavka 68. člena tega akta, ki
izpolnjujejo osnovne kriterije iz 69. člena tega akta, se v primeru
izpolnjevanja zahtevanih pogojev prizna enkratna spodbuda v višini treh
odstotkov od neodpisane vrednosti sredstva na dan 31. decembra leta, v katerem
je bilo sredstvo aktivirano. Vsota spodbud je obenem navzgor zamejena z
vrednostjo desetih odstotkov izkazanih neto koristi celotnega projekta.
Spodbuda ne zajame brezplačno prevzeta sredstva oziroma sredstva, ki so bila
pridobljena z nepovratnimi sredstvi. Projekti skupnega interesa na področju
pametnih omrežij (PCI Smart Grids), ki jih je dokončno potrdila Evropska
Komisija, so do spodbude upravičeni brez presoje iz četrtega odstavka tega
člena.
(2) Elektrooperater mora z
dokumentacijo dokazati, da bo določena naložba v razvoj pametnih omrežij
namenjena reševanju problematike omrežja na področjih iz drugega odstavka 69.
člena tega akta. Za vsako tako naložbo mora vlagatelj izvesti analizo stroškov
in koristi po priporočilih Evropske komisije (»Guidelines for conducting a
cost-benefit analysis of Smart Grid projects«, Report EUR 25246 EN), s
katero dokazuje upravičenost posamezne naložbe glede na zgoraj naštete
kriterije. Prav tako mora prikazati učinek oziroma uspešnost projekta na
podlagi standardiziranih kazalnikov uspešnosti iz tretje alinee četrtega
odstavka.
(3) Elektrooperater mora zagotoviti
korelacijo identifikatorja vsakega posameznega osnovnega sredstva iz projektne
dokumentacije z identifikatorjem istega osnovnega sredstva v registru osnovnih
sredstev, ki ga elektrooperater uporablja za namene računovodenja. Če agencija
iz predložene dokumentacije ne more učinkovito preveriti vrste osnovnega
sredstva ter povezanosti osnovnega sredstva z naložbo, za katero elektrooperater
uveljavlja spodbudo, se spodbuda ne prizna.
(4) Agencija bo v okviru ugotavljanja
odstopanj na podlagi posredovanih podatkov in dokumentacije pri odločitvi, ali
je posamezen projekt upravičen do spodbude, presojala:
-       
izpolnjevanje osnovnih kriterijev;
-       
analizo stroškov in koristi po priporočilih Evropske komisije;
-       
kazalnike uspešnosti (uporabijo se izbrani kazalniki uspešnosti, ki so
določeni v stališču ERGEG (»Position Paper on Smart Grids«, An ERGEG
Conclusions Paper, Ref: E10-EQS-38-05, 10 June 2010) na vsaj šestih izmed osmih
področjih uspešnosti);
-       
časovno izvedbo projekta in
-       
dejansko izvedbo projekta.
(5) Predložena dokumentacija mora
poleg vsebin iz drugega odstavka vsebovati tudi:
-       
tehnično poročilo oziroma izvleček iz tehničnega poročila (raven PGD,
PZI);
-       
dokument, iz katerega je razviden začetek in konec dejanskega izvajanja
projekta;
-       
tehnično poročilo oziroma izvleček iz tehničnega poročila, iz katerega
je razvidna dejanska izvedba (raven PID);
-       
evidenco aktiviranih osnovnih sredstev.
(6) Agencija po opravljenem
ugotavljanju odstopanj od regulativnega okvira na spletnih straneh objavi
seznam investicijskih projektov, za katere so elektrooperaterji pridobili
spodbudo iz tega člena.
71. člen
(spodbude za pilotne projekte)
(1) Agencija v okviru spodbud iz druge
alinee drugega odstavka 68. člena tega akta omogoča
pilotnim projektom uporabo pilotne tarife iz 123. člena tega akta, če so
skladni z osnovnimi kriteriji iz 69. člena tega akta ter izpolnjujejo naslednje
kriterije:
-       
projekti na področju distribucijskega sistema;
-       
projekti upoštevajo stanje tehnike;
-       
projekti imajo naravo pilotnih oziroma demonstracijskih projektov, ki
temeljijo na že znani tehnologiji;
-       
pilotni projekti se morajo začeti in zaključiti v obdobju trajanja
regulativnega obdobja.
(2) Izvedbena spodbuda za projekte iz
prvega odstavka se omogoči za projekte na področju uvajanja tarif za
spodbujanje programov prilagajanja odjema in upravljanja s porabo električne
energije, v okviru katerih elektrooperater preskuša mehanizme za zmanjšanje ali
časovni zamik porabe, ki prinašajo prihranek energije pri končni porabi, ter z
učinkovitejšo rabo omrežij in proizvodnih zmogljivosti povečujejo učinkovitost
proizvodnje, prenosa in distribucije energije.
(3) Projekti iz prejšnjega odstavka
lahko vključujejo tudi druge ukrepe elektrooperaterja, ki jih le-ta izvaja za
zagotavljanje ali izboljševanje ravni kakovosti oskrbe, doseganje energetske
učinkovitosti oziroma uravnavanja odjema ali porazdeljene proizvodnje, s
katerimi nadgradnja ali nadomeščanje elektroenergetskih zmogljivosti ne bi bila
potrebna ali se lahko časovno zamakne.
(4) Število prostovoljno vključenih
uporabnikov v vse kvalificirane pilotne projekte na področju prilagajanja
odjema in upravljanja s porabo je omejeno na 10000 odjemalcev z obračunsko
močjo do vključno 43 kW. Število vključenih odjemalcev v posameznem projektu ne
sme biti manjše od 10 odstotkov vseh odjemalcev, ki so priključeni na
sistem za točkami v omrežju, v katerih se ugotavlja učinek teh ukrepov.
Vključevanje uporabnikov v projekt mora biti izvedeno na podlagi preglednega in
nediskriminatornega načina izbire.
(5) Elektrooperaterju je v okviru
vsakega kvalificiranega pilotnega projekta omogočena uporaba in obračun
omrežnine ob predhodnem soglasju uporabnika na podlagi pilotne tarife iz 123.
člena tega akta.
(6) V shemo spodbud se kvalificira
največ šest najbolje ocenjenih projektov. Agencija določi nabor kvalificiranih
pilotnih projektov v regulativnem obdobju na podlagi ocene vseh prijavljenih
projektov. Projekti se klasificirajo na podlagi indeksa prioritete:
kjer oznake pomenijo:
    indeks
prioritete projekta i;
          načrtovani
stroški projekta i v 1 000 EUR, ki upoštevajo tudi brezplačno prevzeta
sredstva;
       ocena
projekta i (število točk) na področju ocenjevanja j;
i              identifikator projekta;
j              identifikator področja
ocenjevanja;
N            število področij ocenjevanja.
(7) Področja ocenjevanja so:
-       
prepoznavnost projekta;
-       
dimenzija projekta;
-       
raven inovacije;
-       
izvedljivost projekta;
-       
ponovljivost projekta.
(8) Sistem ocenjevanja je opredeljen v
Prilogi 3, ki je sestavni del tega akta.
(9) Elektrooperater mora najkasneje do
30. junija prvega leta regulativnega obdobja agenciji prijaviti pilotni projekt
in ji predložiti dokazila za vsako področje ocenjevanja. Agencija izvede
ocenjevanje vseh prispelih vlog in objavi rezultate najkasneje do 30. septembra
prvega leta regulativnega obdobja. Če na podlagi predložene dokumentacije ni
mogoče opraviti ocene projekta, projekt ne bo uvrščen v shemo spodbud.
(10) Elektrooperater mora agenciji
najkasneje do 31. marca koledarskega leta po letu, v katerem se začne pilotni
projekt, predložiti poročilo o izvajanju projekta. Če je projekt končan, mora
elektrooperater agenciji posredovati končno poročilo o izvedbi projekta.
Vsebino obeh poročil določi agencija v pozivu za posredovanje podatkov, ki ga
elektrooperaterju posreduje najkasneje 1. februarja tekočega leta.
(11) Manjko omrežnine, ki nastane
zaradi uporabe pilotne tarife iz 123. člena tega akta za storitve, ki jih
izvaja v okviru te sheme posamezen elektrooperater, mora le-ta kriti iz
reguliranega donosa na sredstva in se za posamezno leto regulativnega obdobja
izračuna na naslednji način:
kjer oznake pomenijo:



manjko omrežnine;



omrežnina za distribucijski sistem,
  izračunana z upoštevanjem 119. člena tega akta;



omrežnina za distribucijski sistem,
  izračunana z upoštevanjem tarife iz 123. člena tega akta;



leto regulativnega obdobja.

72. člen
(nadzor nad izvajanjem pilotnih projektov)
(1) Agencija izvaja nadzor nad
izvajanjem pilotnih projektov v okviru te sheme spodbud na letni ravni z
uporabo naslednjih instrumentov:
-       
analiza vmesnega letnega poročila in končnega poročila o izvedbi
projekta;
-       
pridobivanje informacij o projektu na zahtevo.
(2) Če agencija ugotovi bistvena
odstopanja od lastnosti, na podlagi katerih je potrdila projekt v postopku
izbire, naloži elektrooperaterju korektivne ukrepe ter rok za njihovo izvedbo.
Če elektrooperater v roku ne zagotovi skladnosti, lahko agencija projekt izloči
iz podporne sheme.
3.3. Viri za pokrivanje upravičenih
stroškov
3.3.1. Splošno
73. člen
(viri za pokrivanje upravičenih stroškov)
(1) Viri za pokrivanje upravičenih
stroškov regulativnega obdobja se izračunajo kot vsota virov za pokrivanje
upravičenih stroškov posameznih let regulativnega obdobja.
(2) Dodatno se za distribucijskega
operaterja viri za pokrivanje upravičenih stroškov za posamezno leto
regulativnega obdobja izračunajo kot vsota virov za pokrivanje upravičenih
stroškov posameznih območij distribucijskega sistema.
(3) Viri za pokrivanje upravičenih
stroškov za posamezno leto regulativnega obdobja se izračunajo na naslednji
način:
kjer oznake pomenijo:



viri za pokrivanje upravičenih stroškov;



reguliran prihodek, ki se v skladu s petim
  odstavkom 7. člena tega akta izračuna kot seštevek zneska zaračunanih
  omrežnin in drugih prihodkov;


 

odstopanje od regulativnega okvira (primanjkljaj
  ali presežek omrežnine) preteklih let;

3.3.2. Reguliran letni prihodek
74. člen
(omrežnina in način določitve omrežnine)
(1)   Omrežnina za prenosni sistem,
omrežnina za distribucijski sistem, omrežnina za priključno moč in omrežnina za
čezmerno prevzeto jalovo energijo so viri za pokrivanje upravičenih stroškov
elektrooperaterjev.
(2) Omrežnina se izračuna v skladu s
četrtim odstavkom 7. člena tega akta.
(3) Načrtovana omrežnina za prenosni
sistem in načrtovana omrežnina za distribucijski sistem se izračunata na način,
kot je določeno v 9. členu tega akta.
75. člen
(določitev drugih prihodkov)
Načrtovani drugi prihodki za posamezno leto
regulativnega obdobja se, če ta akt ne določa drugače, izračunajo na naslednji
način:
kjer oznake pomenijo:



drugi prihodki posameznega leta
  regulativnega obdobja;



drugi prihodki predhodnega leta;



faktor načrtovane letne inflacije;



predhodno leto;



leto regulativnega obdobja.

76. člen
(vrste drugih prihodkov)
(1) Drugi prihodki (DP) , ki
izvirajo iz opravljanja dejavnosti elektrooperaterja in so namenjeni pokrivanju
upravičenih stroškov elektrooperaterja, so:
-       
prihodki od prodaje električne energije v okviru dejavnosti elektrooperaterja
(zasilna oskrba, neupravičen odjem električne energije in drugo);
-       
prihodki od prodaje drugih storitev iz 121. člena tega akta;
-       
prihodki iz upravljanja prezasedenosti v skladu s predpisi, ki urejajo
zadevno področje;
-       
prihodki iz naslova medsebojnih nadomestil med sistemskimi operaterji
(mehanizem ITC);
-       
prihodki, povezani z električno energijo za izravnavo sistema, in
prihodki odstopanj iz tega naslova;
-       
prihodki, povezani s povprečnimi stroški priključevanja in omrežnino za
priključno moč, ki je bila končnim odjemalcem zaračunana do 31. decembra 2015;
-       
prihodki, povezani z brezplačno prevzetimi sredstvi, sredstvi,
pridobljenimi s plačili nesorazmernih stroškov za priključitev na sistem,
brezplačno prevzetimi evropskimi sredstvi in drugimi nepovratnimi sredstvi ter
sredstvi, ki so zgrajena s sofinanciranjem;
-       
prevrednotovalni poslovni prihodki;
-       
odškodnine od zavarovalnic ali tretjih oseb ter druga nepovratna sredstva
za pokrivanje stroškov škod;
-       
ostali prihodki od prodaje;
-       
ostali poslovni prihodki in
-       
ostali drugi prihodki.
(2) Kot drugi prihodki se ne
upoštevajo finančni prihodki in prihodki od usredstvenih lastnih proizvodov in
storitev ter prihodki, ki so posledica predhodno nepriznanih stroškov delovanja
in vzdrževanja, vendar največ do višine teh predhodno nepriznanih stroškov.
77. člen
(osnova za določitev drugih prihodkov)
(1)   Če ta akt ne določa drugače in
ob upoštevanju kriterijev iz tega akta, se pri določitvi načrtovanih drugih
prihodkov za prvo leto regulativnega obdobja namesto (DPpt)
upošteva povprečje realiziranih drugih prihodkov let t-5, t-4 in t-3
pred začetkom regulativnega obdobja.
(2) Prihodki iz upravljanja
prezasedenosti se za posamezna leta regulativnega obdobja načrtujejo v skladu z
načrtom, ki ga predloži sistemski operater in ga agencija v postopku določitve
regulativnega okvira presodi.
(3) Odškodnine od zavarovalnic ali
tretjih oseb ter druga nepovratna sredstva za pokrivanje stroškov škod se ne
načrtujejo vnaprej. Prav tako se vnaprej ne načrtujejo prihodki od prodaje
električne energije v okviru dejavnosti elektrooperaterja (zasilna oskrba,
neupravičen odjem električne energije in drugo).
(4) Prihodki od prodaje drugih
storitev iz 120. člena tega akta se za posamezno leto regulativnega obdobja
načrtujejo v višini realiziranih prihodkov leta t-2 pred začetkom regulativnega
obdobja.
78. člen
(prihodki iz upravljanja prezasedenosti)
(1) Sistemski operater v postopku
priprave novega regulativnega okvira agenciji predloži načrt prihodkov iz
upravljanja prezasedenosti po posameznih letih regulativnega obdobja in načrt
porabe prihodkov za namene iz šestega odstavka 16. člena Uredbe (ES)
št. 714/2009 po posameznih letih regulativnega obdobja, ki ju agencija
prouči z vidika skladnosti s pogoji iz Uredbe (ES) št. 714/2009.
(2) Agencija v regulativnem okviru za
sistemskega operaterja po posameznih letih regulativnega obdobja ločeno
razkrije:
-       
načrtovane prihodke iz upravljanja prezasedenosti tekočega leta;
-       
načrtovano porabo prihodkov iz upravljanja prezasedenosti po posameznih
ukrepih za zagotovitev dejanske razpoložljivosti dodeljene zmogljivosti
(prerazporeditev proizvodnje in drugo) z ločenim prikazom načrtovane porabe iz
naslova prihodkov iz upravljanja prezasedenosti tekočega leta in iz naslova
načrtovane porabe prihodkov iz upravljanja prezasedenosti preteklih let iz
internega računa;
-       
načrtovano porabo prihodkov iz upravljanja prezasedenosti po posameznih
naložbah za vzdrževanje ali povečevanje povezovalne zmogljivosti za namene
naložb v omrežje z ločenim prikazom načrtovane porabe iz naslova prihodkov iz
upravljanja prezasedenosti tekočega leta in iz naslova načrtovane porabe
prihodkov iz upravljanja prezasedenosti preteklih let iz internega računa;
-       
načrtovano porabo prihodkov iz upravljanja prezasedenosti tekočega leta
za namene znižanja omrežnine;
-       
načrtovan prenos prihodkov iz upravljanja prezasedenosti tekočega leta
na ločen interni račun (povečanje sredstev na internem računu), ločeno za ukrepe
za zagotovitev dejanske razpoložljivosti dodeljene zmogljivosti
(prerazporeditev proizvodnje in drugo) in ločeno za načrtovane naložbe v
omrežje za vzdrževanje ali povečevanje povezovalne zmogljivosti;
-       
načrtovano porabo prihodkov iz upravljanja prezasedenosti preteklih let
na ločenem internem računu (zmanjšanje sredstev na internem računu), ločeno za
ukrepe za zagotovitev dejanske razpoložljivosti dodeljene zmogljivosti
(prerazporeditev proizvodnje in drugo) in ločeno za načrtovane naložbe v
omrežje za vzdrževanje ali povečevanje povezovalne zmogljivosti;
-       
načrtovano začetno in končno stanje načrtovanih prihodkov iz upravljanja
prezasedenosti na ločenem internem računu.
3.3.3. Odstopanje od regulativnega
okvira
79. člen
(odstopanje od regulativnega okvira)
(1) Odstopanje od regulativnega okvira
za posamezno leto regulativnega obdobja se odraža v presežku ali primanjkljaju omrežnine
(∆roi).
(2) Presežek omrežnin se ugotovi kot
presežek celotnega letnega zneska zaračunanih omrežnin (zmanjšanega za
primanjkljaj omrežnin iz preteklih let ali povečanega za presežek omrežnin iz
preteklih let) in drugih letnih prihodkov iz dejavnosti elektrooperaterja nad
dejanskimi letnimi upravičenimi stroški. Presežek omrežnine agencija upošteva
pri določitvi omrežnin v naslednjem regulativnem obdobju kot že zaračunano
omrežnino preteklih obdobij in se tako namensko uporabi za izvajanje dejavnosti
elektrooperaterja.
(3) Primanjkljaj omrežnin se ugotovi
kot presežek dejanskih letnih upravičenih stroškov nad celotnim letnim zneskom
omrežnin (povečanim za primanjkljaj omrežnin iz preteklih let ali zmanjšanim za
presežek omrežnin iz preteklih let) in drugimi letnimi prihodki iz dejavnosti
elektrooperaterja. Agencija znesek primanjkljaja omrežnin upošteva pri
določitvi omrežnin v naslednjem regulativnem obdobju.
(4) Odstopanje od regulativnega okvira
za posamezno leto regulativnega obdobja, ki se odraža v presežku ali
primanjkljaju omrežnine, je dolžan ugotavljati elektrooperater.
80. člen
(izračun odstopanja od regulativnega
okvira)
(1) Odstopanje od regulativnega okvira
za posamezno leto regulativnega obdobja se izračuna na naslednji način:
kjer oznake pomenijo:



odstopanje od regulativnega okvira, pri
  čemer negativna vrednost pomeni presežek omrežnine, pozitivna vrednost pa
  primanjkljaj omrežnine; 



dejanski upravičeni stroški;



dejanski reguliran prihodek;



odstopanje od regulativnega okvira
  preteklih let ugotovljeno v skladu s 86. členom tega akta;



trajanje regulativnega obdobja, izraženo s
  številom let;



posamezno leto regulativnega obdobja, za
  katerega se ugotavljajo odstopanja od regulativnega okvira.

(2) Agencija za pregleden in enoten
pristop ugotavljanja odstopanj od regulativnega okvira elektrooperaterju
posreduje računalniški model za izračun odstopanj od regulativnega okvira.
81. člen
(pravila za določitev dejanskih
upravičenih stroškov)
(1) Elektrooperater po zaključku
posameznega leta regulativnega obdobja izračuna dejanske upravičene stroške
tako, da upošteva kriterije za določitev elementov regulativnega okvira iz II.
poglavja tega akta in pravila iz tega člena.
(2) Pravila za določitev dejanskih
upravičenih stroškov po posameznih vrstah upravičenih stroškov, če ta akt ne
določa drugače, so:
-       
dejanski nadzorovani stroški delovanja in vzdrževanja elektrooperaterja
iz naslova vzdrževanja elektroenergetske infrastrukture ter obratovanja sistema
(NSDVvzdt) se izračunajo na podlagi načrtovanih nadzorovanih
stroškov delovanja in vzdrževanja ter ob upoštevanju vpliva spremembe stanja
dolžine vodov in števila postaj na dan 31. december glede na predhodno leto;
-       
dejanski nadzorovani stroški delovanja in vzdrževanja distribucijskega
operaterja iz naslova storitev za uporabnike (NSDVstrt) se izračunajo na podlagi
načrtovanih nadzorovanih stroškov delovanja in vzdrževanja ter ob upoštevanju
vpliva spremembe števila končnih odjemalcev in proizvajalcev iz obnovljivih virov
na dan 31. december glede na predhodno leto;
-       
dejanski nadzorovani stroški delovanja in vzdrževanja sistemskega
operaterja iz naslova mednarodnega delovanja (NSDVmdt) so
enaki načrtovanim nadzorovanim stroškom delovanja in vzdrževanja;
-       
pri izračunu dejanskih nadzorovanih stroškov delovanja in vzdrževanja se
na podlagi realiziranih podatkov preračuna tudi delež nadzorovanih stroškov
delovanja in vzdrževanja, ki so namenjeni vzdrževanju elektroenergetske
infrastrukture in obratovanju sistema (dvzd), in delež nadzorovanih
stroškov delovanja in vzdrževanja, ki so namenjeni zagotavljanju storitev za
uporabnike (dstr);
-       
pri izračunu dejanskih nadzorovanih stroškov delovanja in vzdrževanja
elektrooperaterja iz naslova vzdrževanja elektroenergetske infrastrukture ter
obratovanja sistema (NSDVvzdt) se na podlagi realiziranih
podatkov preračuna delež teh stroškov, ki je namenjen vzdrževanju vodov (dvodi)
in delež teh stroškov, ki je namenjen vzdrževanju postaj (dpostaje);
dejanski prevrednotovalni poslovni odhodki v zvezi s terjatvami do kupcev iz
naslova omrežnin za distribucijskega operaterja se ugotovijo na podlagi
realiziranih odhodkov iz poslovnih knjig distribucijskega operaterja, vendar se
v izračunu upoštevajo največ v višini 0,2 odstotka od zaračunanih omrežnin za
distribucijski sistem na posameznem območju distribucijskega sistema;
-       
dejanski prevrednotovalni poslovni odhodki v zvezi s terjatvami do
kupcev iz naslova omrežnin za sistemskega operaterja se ugotovijo na podlagi
realiziranih odhodkov iz poslovnih knjig sistemskega operaterja, vendar se v
izračunu upoštevajo največ v višini 0,2 odstotka od zaračunanih omrežnin za
prenosni sistem;
-       
dejanski stroški, ki so povezani z novimi nalogami, se presojajo na
podlagi poročila elektrooperaterja o realizaciji novih nalog iz 27. člena tega
akta;
-       
preostali dejanski nenadzorovani stroški delovanja in vzdrževanja iz 24.
člena tega akta se ugotovijo na podlagi realiziranih stroškov in odhodkov iz
poslovnih knjig elektrooperaterja;
-       
dejanski stroški električne energije za izgube v omrežju za
distribucijskega operaterja se izračunajo na podlagi dejanskih količin
električne energije, zaračunane končnim odjemalcem, in priznanega odstotka
količinskih izgub električne energije v omrežju iz odločbe o regulativnem
okviru in tržnih cen dolgoročnih in kratkoročnih nakupov električne energije za
regulativno obdobje, ki jih je distribucijski operater izvedel na pregleden
način na trgu z električno energijo, ter cen odstopanj, ki jih izračuna in
objavi operater trga z elektriko;
-       
dejanski stroški električne energije za izgube v omrežju za sistemskega
operaterja se izračunajo na podlagi izmerjenih količin izgub električne
energije na prenosnem sistemu, evidentiranih v uradni evidenci Informacijskega
portala Direktorata za energijo - EPOS, v katere so vključene količine
električne energije za izgube, ki se sistemskemu operaterju priznajo v
mehanizmu ITC, in tržnih cen dolgoročnih in kratkoročnih nakupov električne
energije za regulativno obdobje, ki jih je sistemski operater izvedel na
pregled način na trgu z električno energijo, ter cen odstopanj, ki jih izračuna
in objavi operater trga z elektriko;
-       
pri ugotavljanju dejanskih stroškov električne energije za izgube v
omrežju agencija presoja, ali so nakupne cene, ki jih je dosegel
elektrooperater na tržen način, najugodnejše;
-       
dejanski strošek amortizacije se izračuna na podlagi realiziranih
stroškov amortizacije, razen v primeru iz 82. člena tega akta;
-       
dejanska povprečna vrednost regulativne baze sredstev se izračuna na
podlagi stanja sredstev v poslovnih knjigah na dan 31. december ob upoštevanju
82. člena tega akta;
-       
dejanski reguliran donos na sredstva se izračuna na podlagi tehtanega
povprečnega stroška kapitala, ki je bil upoštevan pri določitvi reguliranega
donosa na sredstva za posamezno leto regulativnega obdobja, in dejanske
povprečne vrednosti regulativne baze sredstev;
-       
dejanski stroški sistemskih storitev se izračunajo na podlagi količinskega
obsega posameznih sistemskih storitev in cen iz pogodb;
-       
kakovost oskrbe se ugotovi v skladu s 3.2.7. podpoglavjem II. poglavja
tega akta in
-       
spodbude se ugotovijo v skladu s 3.2.8 podpoglavjem II. poglavja tega
akta.
82. člen
(uvajanje naprednih sistemov merjenja)
(1) Pri izračunu dejanske regulativne
baze sredstev in dejanskega stroška amortizacije posameznega leta regulativnega
okvira se za sistemske števce električne energije s komunikacijskim modulom za
odjemno skupino gospodinjskega odjema in ostalega odjema brez merjenja moči
priznajo nabavne cene največ do višine cene enofaznih oziroma trifaznih števcev
s komunikacijskim modulom, ki je bila uporabljena pri izračunu skupne neto
koristi za scenarije uvedbe naprednih sistemov merjenja iz ekonomske ocene
agencije iz drugega odstavka 49. člena EZ-1, ki prinašajo največje neto koristi
(zamejena cena). Pojasnilo izračuna zamejene cene je v Prilogi 4.
(2) Povprečna dejanska nabavna cena za
posamezno vrsto sistemskih števcev (enofazni, trifazni) v posameznem letu
regulativnega obdobja se izračuna ob upoštevanju skupne letne nabavne vrednosti
ter števila posamezne vrste sistemskih števcev električne energije s
komunikacijskim modulom.
(3) Distribucijski operater mora
zagotoviti korelacijo sistemskih števcev iz prvega odstavka z registrom
sredstev, ki jih uporablja za namene računovodenja.
(4) Sistemski števci iz prvega
odstavka niso upravičeni do spodbude iz 68. člena tega akta.
83. člen
(pravila za določitev dejanskih virov za
pokrivanje upravičenih stroškov)
(1) Elektrooperater po zaključku
posameznega leta regulativnega obdobja izračuna dejanske vire za pokrivanje
upravičenih stroškov tako, da upošteva kriterije za določitev elementov
regulativnega okvira iz II. poglavja tega akta in pravila iz tega člena.
(2) Pravila za določitev dejanskih
virov za pokrivanje upravičenih stroškov po posameznih vrstah virov so:
-       
dejanske omrežnine, ki so zaračunani zneski omrežnine za distribucijski
sistem, omrežnine za prenosni sistem in omrežnine za priključno moč ter
omrežnine za čezmerno prevzeto jalovo energijo;
-       
dejanski prihodki iz upravljanja prezasedenosti v skladu s 84. členom
tega akta;
-       
dejanski prihodki, povezani s povprečnimi stroški priključevanja in
omrežnino za priključno moč, ki je bila končnim odjemalcem zaračunana do 31.
decembra 2015, ki se izračunajo na podlagi realizirane amortizacije teh
sredstev iz poslovnih knjig elektrooperaterja;
-       
dejanski prihodki, povezani z brezplačno prevzetimi sredstvi, sredstvi,
pridobljenimi s plačili nesorazmernih stroškov za priključitev na sistem,
brezplačno prevzetimi evropskimi sredstvi in drugimi nepovratnimi sredstvi ter
sredstvi, ki so zgrajena s sofinanciranjem, ki se izračunajo na podlagi
realizirane amortizacije teh sredstev iz poslovnih knjig elektrooperaterja;
-       
dejanski prihodki iz naslova odškodnin od zavarovalnic in tretjih oseb
ter druga nepovratna sredstva za pokrivanje škod, ki se izračunajo na podlagi
realiziranih prihodkov ob upoštevanju 26. člena tega akta;
-       
preostali dejanski regulirani drugi prihodki iz 76. člena tega akta, ki
se izračunajo na podlagi realiziranih prihodkov iz poslovnih knjig
elektrooperaterja in
-       
odstopanje od regulativnega okvira preteklih let iz 86. člena tega akta,
ki je bilo upoštevano v regulativnem okviru tistega leta, za katerega se
ugotavlja odstopanje od regulativnega okvira.
84. člen
(prihodki iz upravljanja prezasedenosti)
(1) Sistemski operater je za potrebe
ugotavljanja odstopanj od regulativnega okvira v zvezi s prihodki iz
upravljanja prezasedenosti dolžan za posamezno leto regulativnega obdobja zagotoviti
naslednje evidence in podatke o:
-       
realiziranih prihodkih iz upravljanja prezasedenosti tekočega leta;
-       
realizirani porabi prihodkov iz upravljanja prezasedenosti tekočega leta
po posameznih ukrepih za zagotovitev dejanske razpoložljivosti dodeljene
zmogljivosti (prerazporeditev proizvodnje in drugo);
-       
realizirani porabi prihodkov iz upravljanja prezasedenosti tekočega leta
po posameznih naložbah za vzdrževanje ali povečevanje povezovalne zmogljivosti
za izvedene naložbe v omrežje;
-       
realiziranem prenosu prihodkov iz upravljanja prezasedenosti tekočega
leta, ki se prenesejo na ločen interni račun (povečanje sredstev na internem
računu), ločeno za ukrepe za zagotovitev dejanske razpoložljivosti dodeljene
zmogljivosti (prerazporeditev proizvodnje in drugo) in ločeno za načrtovane
naložbe v omrežje za vzdrževanje ali povečevanje povezovalne zmogljivosti;
-       
realizirani porabi prihodkov iz upravljanja prezasedenosti preteklih let
na ločenem internem računu (zmanjšanje sredstev na internem računu), ločeno za
ukrepe za zagotovitev dejanske razpoložljivosti dodeljene zmogljivosti
(prerazporeditev proizvodnje in drugo) in ločeno za načrtovane naložbe v
omrežje za vzdrževanje ali povečevanje povezovalne zmogljivosti;
-       
realizirani porabi prihodkov iz upravljanja prezasedenosti tekočega leta
za namene znižanja omrežnine in
-       
sredstvih, ki so bila financirana z namenskimi sredstvi iz upravljanja
prezasedenosti in so bila predana v uporabo (nabavna vrednost, amortizacija,
sedanja vrednost).
(2) Agencija ugotavlja upravičenost
porabe prihodkov iz upravljanja prezasedenosti za namene iz druge do pete
alinee prejšnjega odstavka na podlagi dokumentacije, ki mora biti skladna z
nameni porabe, ki jih predpisuje Uredba (ES) št. 714/2009 in jo posreduje
sistemski operater.
(3) Sistemski operater prihodke od
prezasedenosti iz četrte alinee prvega odstavka prenese na ločen interni račun,
če pričakuje, da v prihodnjih obdobjih ne bo mogoče zagotoviti teh sredstev iz
naslova bodočih prihodkov iz upravljanja prezasedenosti in če upravičeno
pričakuje, da bodo sredstva na ločenem internem računu porabljena v razumnem
času.
(4) Realizirana poraba prihodkov iz
upravljanja prezasedenosti tekočega leta za namene znižanja omrežnine (šesta
alinea prvega odstavka) se izračuna tako, da se od realiziranih prihodkov iz
upravljanja prezasedenosti tekočega leta (prva alinea prvega odstavka) odšteje:
-       
realizirana poraba prihodkov iz upravljanja prezasedenosti tekočega leta
za zagotovitev dejanske razpoložljivosti dodeljene zmogljivosti (prerazporeditev
proizvodnje in drugo – druga alinea prvega odstavka);
-       
realizirana poraba prihodkov iz upravljanja prezasedenosti tekočega leta
za vzdrževanje ali povečevanje povezovalne zmogljivosti za izvedene naložbe v
omrežje (tretja alinea prvega odstavka) in
-       
realizirana poraba prihodkov iz upravljanja prezasedenosti tekočega
leta, ki se prenese na ločen interni račun (četrta alinea prvega odstavka).
(5) Dejanski prihodki iz upravljanja
prezasedenosti so:
-       
realizirana poraba prihodkov iz upravljanja prezasedenosti za ukrepe za
zagotovitev dejanske razpoložljivosti dodeljene zmogljivosti (prerazporeditev
proizvodnje in drugo);
-       
amortizacija sredstev, ki so bila financirana z namenskimi sredstvi iz
upravljanja prezasedenosti in predana v uporabo;
-       
realizirana poraba prihodkov iz upravljanja prezasedenosti za namene
znižanja omrežnine, ki so izračunani v skladu s prejšnjim odstavkom.
85. člen
(obrestovanje)
(1) Odstopanje od regulativnega
okvira, ki se odraža v presežku ali primanjkljaju omrežnine za posamezno leto
regulativnega obdobja, in sredstva na ločenem internem računu iz 84. člena tega
akta se letno obrestujejo.
(2) Odstopanje od regulativnega
okvira, ki se odraža v presežku ali primanjkljaju omrežnine za posamezno leto
regulativnega obdobja, se letno obrestuje z upoštevanjem povprečne letne
vrednosti odstopanj in letne obrestne mere, ki je za posamezno regulativno
obdobje določena v poglavju Priloge 1.
(3) Povprečna letna vrednost odstopanj
od regulativnega okvira za posamezno leto regulativnega obdobja se izračuna kot
povprečna vrednost stanja odstopanja na začetku posameznega leta in stanja
odstopanja na koncu posameznega leta regulativnega obdobja.
(4) Sredstva na ločenem internem
računu iz 84. člena tega akta se obravnavajo kot presežek omrežnine in se letno
obrestujejo z upoštevanjem povprečne letne vrednosti sredstev na ločenem
internem računu in letne obrestne mere, ki je za posamezno regulativno obdobje
določena v 3. poglavju Priloge 1.
(5) Povprečna letna vrednost sredstev
na ločenem internem računu za posamezno leto regulativnega obdobja se izračuna kot
povprečna vrednost stanja na začetku posameznega leta in stanja sredstev na
ločenem internem računu na koncu posameznega leta regulativnega obdobja.
(6) Obresti za posamezno leto
regulativnega obdobja se izračunajo na naslednji način:
kjer oznake pomenijo:



obresti;



obresti od primanjkljaja ali presežka
  omrežnine;



obresti od sredstev na internem računu iz
  84. člena tega akta;



leto regulativnega obdobja.

(7) Vrednost izračunanih obresti v
skladu z določbami tega člena letno povečuje oziroma zmanjšuje ugotovljena
odstopanja od regulativnega okvira, ki se pri določitvi načrtovanega zneska
omrežnine za naslednje regulativno obdobje upošteva v skladu s 86. členom tega
akta.
86. člen
(način upoštevanja ugotovljenih odstopanj
od regulativnega okvira)
Pri določitvi načrtovane omrežnine za
prenosni sistem in omrežnine za distribucijski sistem se kumulativni presežek
oziroma primanjkljaj omrežnin preteklih let izračuna na naslednji način:
kjer oznake pomenijo:



odstopanje od regulativnega okvira
  preteklih let, ki se upošteva v regulativnem okviru;



odstopanje od regulativnega okvira
  posameznega leta regulativnega obdobja; 



obresti posameznega leta regulativnega
  obdobja;



časovno obdobje, opredeljeno z leti t-4,
  t-3 in t-2 pred začetkom regulativnega obdobja;


 

leto, za katerega se ugotavljajo odstopanja
  od regulativnega okvira.

4. Regulativni okvir, če
distribucijski operater ni lastnik pomembnega dela distribucijskega sistema ali
če bistvene naloge distribucijskega operaterja izvaja druga oseba
87. člen
(pravila za določitev najemnine in plačila
za izvajanje nalog)
(1) Če distribucijski operater najame
distribucijski sistem, se najemnina za posameznega najemodajalca izračuna na
naslednji način:
kjer oznake pomenijo:



najemnina za najeti distribucijski sistem;



strošek amortizacije obstoječe in nove
  elektroenergetske infrastrukture najetega distribucijskega sistema;



reguliran donos na sredstva od obstoječe in
  nove elektroenergetske infrastrukture najetega distribucijskega sistema;



leto regulativnega obdobja.

(2) Če distribucijski operater prenese
izvajanje svojih nalog na distribucijsko podjetje, se na podlagi odločbe o
regulativnem okviru plačilo za izvajanje nalog za posamezno distribucijsko
podjetje izračuna na naslednji način:
kjer oznake pomenijo:



plačilo za izvajanje nalog distribucijskega
  podjetja;



stroški delovanja in vzdrževanja območja
  distribucijskega sistema;



strošek amortizacije ostalih sredstev
  območja distribucijskega sistema;



reguliran donos na ostala sredstva območja
  distribucijskega sistema;



stroški delovanja in vzdrževanja, strošek
  amortizacije ostalih sredstev in reguliran donos na ostala sredstva
  distribucijskega operaterja;



stroški delovanja in vzdrževanja, strošek
  amortizacije ostalih sredstev in reguliran donos na ostala sredstva za
  prenesene naloge iz distribucijskega podjetja na distribucijskega operaterja;



leto regulativnega obdobja.

(3) Distribucijski operater mora
najkasneje do začetka postopka za določitev regulativnega okvira v pogodbi z
distribucijskim podjetjem določiti vrste in obseg posameznih nalog, ki jih bo v
posameznem letu regulativnega obdobja izvajal sam, in vrste in obseg posameznih
nalog, ki jih bo prenesel v izvajanje distribucijskemu podjetju. Obseg nalog se
določi na podlagi deleža posamezne naloge v finančni realizaciji iz poročil o
fizični in finančni realizaciji vzdrževanja elektroenergetske infrastrukture in
poročil o fizični ter finančni realizaciji storitev za uporabnike za leta t-5,
t-4 in t-3 pred začetkom regulativnega obdobja.
(4) PNstrt se določi
upoštevaje vsoto deležev prenesenih nalog iz distribucijskega podjetja na
distribucijskega operaterja in vsoto stroškov delovanja in vzdrževanja,
stroškov amortizacije ostalih sredstev in reguliranega donosa na ostala
sredstva.
(5) Distribucijski operater in
distribucijsko podjetje pogodbeno uredita vire financiranja najemnine in
plačila za izvajanje nalog, način financiranja, medletno zaračunavanje
najemnine in plačila za izvajanje nalog ter roke plačil.
5. Prenos 110 kV omrežja
88. člen
(odplačen prenos 110 kV omrežja)
(1) Če je sistemski operater na
podlagi zakona ali drugega predpisa prevzel 110 kV omrežje od gospodarskih
družb, ki imajo v lasti visokonapetostno 110 kV prenosno omrežje, je v postopku
določitve regulativnega okvira dolžan agenciji posredovati naslednje podatke:
-       
normativ (kalkulacijo stroškov) za vzdrževanje elementov prevzetega 110
kV omrežja, ki mora biti usklajen z distribucijskim operaterjem. Normativ se
določi na podlagi nadzorovanih stroškov delovanja in vzdrževanja, ki so
določeni v skladu s tem aktom glede na vrsto prevzetega omrežja (na primer
daljnovod, daljnovodno polje in drugo);
-       
evidenco prevzetega 110 kV omrežja za posamezno leto regulativnega
obdobja in
-       
razdelitev sredstev, ločeno na obstoječo in novo elektroenergetsko infrastrukturo
ter na ostala sredstva na podlagi datumov predaje v uporabo pri gospodarski
družbi, ki prenaša 110 kV omrežje.
(2) Če normativ stroškov vzdrževanja prevzetega
110 kV omrežja iz prve alinee prejšnjega odstavka med elektrooperaterjema ni
usklajen, posredujeta vsak svoj normativ. Za potrebe določitve nadzorovanih
stroškov delovanja in vzdrževanja se upošteva povprečje posredovanih normativov
elektrooperaterjev.
89. člen
(določitev načrtovanih upravičenih
stroškov)
(1) Če sistemski operater prevzame 110
kV omrežje, se načrtovani upravičeni stroški sistemskega operaterja povečajo na
naslednji način:
-       
nadzorovani stroški delovanja in vzdrževanja se določijo na podlagi 50‑odstotne vrednosti normativa
stroškov vzdrževanja iz prve alinee 88. člena tega akta in obsega prevzetega
110 kV omrežja;
-       
strošek amortizacije se obračuna na podlagi dobe koristnosti sredstev iz
36. člena tega akta in ocenjene vrednosti sredstev iz obrazložitve uredbe iz
četrtega odstavka 35. člena EZ-1 in
-       
reguliran donos na sredstva se izračuna na podlagi razdelitve sredstev
iz tretje alinee 88. člena tega akta, vrednosti sredstev, določenih v prejšnji
alinei, in določbami 3.2.6 podpoglavja II. poglavja tega akta.
(2) Če distribucijski operater prenese
110 kV omrežje, se načrtovani upravičeni stroški distribucijskega operaterja
zmanjšajo po enakih kriterijih, kot so se povečali sistemskemu operaterju.
90. člen
(določitev dejanskih upravičenih stroškov)
(1) Če sistemski operater prevzame 110
kV omrežje, se dejanski upravičeni stroški sistemskega operaterja povečajo na
naslednji način:
-       
nadzorovani stroški delovanja in vzdrževanja se določijo na podlagi
normativa stroškov vzdrževanja iz 88. člena tega akta, ki je bil določen v
postopku določitve regulativnega okvira, in dejansko prevzetega obsega 110 kV
omrežja sorazmerno glede na mesece prevzema tega omrežja in
-       
strošek amortizacije in reguliran donos na sredstva se izračunata na
podlagi pravil za določitev teh stroškov iz 81. člena tega akta.
(2) Če distribucijski operater prenese
110 kV omrežje, se dejanski upravičeni stroški distribucijskega operaterja
zmanjšajo po enakih kriterijih, kot so se povečali sistemskemu operaterju.
6. Nepomemben del distribucijskega
sistema
91. člen
(določanje upravičenih stroškov za
nepomemben del distribucijskega sistema)
(1) Če ima distribucijski operater v
najemu del distribucijskega sistema, ki ni v lasti distribucijskih podjetij, se
pri določitvi upravičenih stroškov za ta del sistema določi strošek
amortizacije in reguliran donos na sredstva v skladu z določbami tega akta. Pri
določitvi stroškov delovanja in vzdrževanja za distribucijskega operaterja se
stroški najemnine ne upoštevajo, ker so vključeni v strošek amortizacije in
reguliran donos na sredstva.
(2) Za določitev načrtovanih stroškov
amortizacije in reguliranega donosa na sredstva je distribucijski operater
dolžan posredovati podatke, ki jih agencija potrebuje za določitev navedenih stroškov
v skladu z določbami tega akta. Distribucijski operater je dolžan zagotoviti te
podatke v okviru pogodbenega razmerja z najemodajalcem.
(3) Če distribucijski operater ne
zagotovi podatkov v skladu s prejšnjim odstavkom, mora za določitev stroška
amortizacije in reguliranega donosa na sredstva posredovati podatke za
primerljivo sredstvo, ki ga ima v lasti ali najemu od distribucijskega podjetja.
(4) Dejanski strošek amortizacije in
dejanski reguliran donos na sredstva se izračunata na podlagi določb tega akta
in podatkov, potrebnih za izračun stroška amortizacije in donosa na sredstva.
Če je vsota dejanskih stroškov amortizacije in dejanskega reguliranega donosa
na sredstva višja, kot znaša višina najemnine iz pogodbe z najemodajalcem, se v
izračunu odstopanj od regulativnega okvira upošteva najemnina.
7. Zaprti distribucijski sistemi
92. člen
(način določanja omrežnine)
(1) Če operater zaprtega
distribucijskega sistema pridobi izjemo v skladu s 93. členom EZ-1, omrežnino
določi operater zaprtega distribucijskega sistema v skladu z določbami tega
akta.
(2) Če operater zaprtega
distribucijskega sistema ne pridobi izjeme v skladu s 93. členom EZ-1 ali če
uporabnik zaprtega distribucijskega sistema zahteva, da omrežnino določi
agencija, omrežnino določi agencija v skladu z določbami tega akta.
III. METODOLOGIJA ZA OBRAČUNAVANJE OMREŽNINE
1. Splošno
93. člen
(načela metode obračunavanja omrežnine)
(1) Agencija kot osnovo metodologije
za obračunavanje omrežnine uporablja netransakcijsko metodo poštne znamke. Ta
izhaja iz sistema enotnih tarifnih postavk, ki jih glede na merilno mesto
pristojni elektrooperater obračuna končnim odjemalcem.
(2) Tarifne postavke za omrežnino za
prenosni in distribucijski sistem se izračunajo na podlagi omrežnine, določene
v skladu z metodologijo za določitev omrežnine.
(3) Agencija določa metodologijo za
obračunavanje omrežnine s cilji:
-       
zagotoviti preglednost tarifnih postavk;
-       
uporabe netransakcijske metode določanja tarifnih postavk, po kateri so
tarifne postavke za omrežnino na celotnem območju Republike Slovenije enotne;
-       
spodbujati uporabnike k optimalni uporabi omrežij.
(4) Metodologija za obračunavanje
omrežnine v povezavi z metodologijo za določitev omrežnine zagotavlja
porazdelitev upravičenih stroškov, ki se pokrivajo iz omrežnine, na posamezne odjemne
skupine v odvisnosti od stroškov, ki jih posamezna skupina povzroča v omrežju.
94. člen
(metoda za obračun omrežnine)
(1) Porazdelitev stroškov na posamezne
odjemne skupine temelji na upoštevanju:
-       
metode poštne znamke, ki proporcionalno razdeli skupne stroške na
posamezne odjemalce v sorazmerju z velikostjo njihove porabe (obračunana moč
ali električna energija), predstavlja geografsko neodvisno tarifo ter je za
posamezno odjemno skupino in napetostni nivo na celotnem območju Slovenije
enotna;
-       
bruto načina upoštevanja stroškov omrežja, pri čemer se pri odjemalcih
na distribucijskem sistemu upoštevajo celotni stroški VN-omrežja v sorazmerju
odjema posameznih odjemnih skupin in
-       
metode delitve stroškov omrežja za vse napetostne nivoje in vse končne
odjemalce, razvrščene v isto odjemno skupino oziroma skupine končnih
odjemalcev.
(2) Za izračun tarifnih postavk
omrežnine se načrtovani znesek omrežnine za prenosni sistem in načrtovani
znesek omrežnine za distribucijski sistem obravnavata kot strošek sistema, ki
se razdeli po napetostnih nivojih, na katere so priključeni odjemalci.
Načrtovani znesek omrežnine za prenosni sistem se v celoti pripiše VN-nivoju
prenosnega sistema. Načrtovani znesek omrežnine za distribucijski sistem se
razporedi po napetostnih nivojih distribucijskega sistema v skladu z nabavno
vrednostjo naprav.
(3) Za določitev tarifnih postavk
omrežnine za prenosni oziroma distribucijski sistem se uporabljajo naslednja
merila in kriteriji razdelitve stroškov omrežja:
-       
z bruto metodo porazdelitve stroškov omrežja odjemna skupina posameznega
napetostnega nivoja krije sorazmeren delež stroškov pripadajočega napetostnega
nivoja in višjih napetostnih nivojev omrežja;
-       
stroški uporabe omrežja za posamezno odjemno skupino na določenem
napetostnem nivoju se določijo na podlagi razmerja med letno konično močjo
odjemne skupine in vsoto letnih koničnih moči tistih odjemnih skupin, ki so
neposredno ali posredno na nižjih nivojih priključeni na ta nivo;
-       
letna konična moč posamezne odjemne skupine se določi iz povprečne
mesečne obračunane moči odjemne skupine in faktorja istočasnosti te odjemne
skupine, ki se izračuna iz letne obračunane moči in letne obračunane energije
odjemne skupine. Vsota letnih koničnih moči odjemnih skupin se ujema s konično
močjo sistema, ki je maksimalna letna prevzeta urna energija sistema;
-       
odjemalci na istem napetostnem nivoju, ki sem jim meri maksimalna
dosežena moč, so razdeljeni na odjemne skupine glede na letne obratovalne ure
pod in nad 2500 ur ter na VN še nad 6000 ur. Meja 2500 ur predstavlja ločnico
med enoizmenskim in večizmenskim statističnim delovnikom, kar se kaže v dnevnem
profilu porabe električne energije. Meja 6000 ur na VN predstavlja način
uporabe omrežja, kjer se šteje, da odjemalec trajno obremenjuje omrežje s
svojih odjemom električne energije;
-       
za zagotovitev učinkovite in racionalne rabe omrežja se uporablja
binomen način obračuna omrežnine, to je na doseženo obračunsko moč in prevzeto
električno energijo.
(4) Razmerja med tarifnimi postavkami
omrežnine za prenosni oziroma distribucijski sistem za posamezno odjemno
skupino so določena v odvisnosti od nabavne vrednosti naprav po napetostnih
nivojih in načrtovanega odjema električne energije.
95. člen
(tarifne postavke za omrežnino)
Za pokrivanje upravičenih stroškov sistemskega
in distribucijskega operaterja, ki se pokrivajo iz omrežnine, so določene tarifne
postavke za posamezne odjemne skupine iz 119. člena tega akta in to ločeno za:
-       
omrežnino za prenosni sistem;
-       
omrežnino za distribucijski sistem;
-       
omrežnino za čezmerno prevzeto jalovo energijo in
-       
omrežnino za priključno moč.
2. Obračunavanje omrežnine
96. člen
(obračunavanje omrežnine za prenosni in
distribucijski sistem)
(1) Pri obračunavanju omrežnine
elektrooperater upošteva uvrstitev končnega odjemalca v odjemno skupino, ločeno
za vsako prevzemno-predajno mesto.
(2) Elektrooperater uvrsti končnega
odjemalca v odjemno skupino upoštevaje njegovo uvrstitev glede na napetostni
nivo (VN, SN, NN), način priključitve (zbiralke, izvod), režim obratovanja (obratovalne
ure) in vrsto odjema, in sicer:
-       
VN (visoka napetost) nazivne napetosti 400, 220 in 110 kV;
-       
SN na zbiralki SN v RTP VN/SN;
-       
SN (srednja napetost) nazivne napetosti 35, 20, 10 kV;
-       
NN na zbiralki NN v TP SN/NN;
-       
NN (nizka napetost) nazivne napetosti 400/230 V.
(3) Hitre polnilnice elektrooperater
razvrsti v odjemno skupino »polnjenje EV na AC«, če so na distribucijski sistem
priključene preko odjemnih mest, razvrščenih v odjemno skupino NN z merjenjem
moči.
(4) Elektrooperater
obračuna omrežnino na podlagi obračunskih elementov:
-       
obračunske moči,
-       
prevzete električne (delovne) energije in
-       
čezmerno prevzete jalove energije.
97. člen
(opredelitev sezonskih obdobij pri
obračunavanju omrežnine)
Pri končnih
odjemalcih, ki so razvrščeni po napetostnih nivojih prevzemno-predajnega mesta
v odjemne skupine na VN, SN in NN in se jim moč meri, se tarifne postavke za
del omrežnine za prenosni in distribucijski sistem delijo po sezonah.


VS – višja sezona:

januar, februar, marec, oktober, november, december


NS – nižja sezona:

april, maj, junij, julij, avgust, september


98. člen
(opredelitev dnevnih obdobij pri
obračunavanju omrežnine)
(1) Po dnevnem času se tarifne
postavke za omrežnino za prenosni in distribucijski sistem delijo na:
-       
konične dnevne tarifne postavke v času KT (za končne odjemalce na VN in
SN, ki uporabljajo merilne naprave za evidentiranje 15-minutne konične
obremenitve);
-       
višje dnevne tarifne postavke v času VT in
-       
nižje dnevne tarifne postavke v času MT.
(2) Višje dnevne tarifne postavke (VT)
se obračunavajo od ponedeljka do petka od 6.00 do 22.00. V obdobju, ko velja
poletni čas, se za končnega odjemalca, ki nima krmilne naprave z možnostjo
programske nastavitve prilagajanja na poletni čas, višje dnevne tarifne
postavke obračunavajo od 7.00 do 23.00.
(3) Nižje dnevne tarifne postavke (MT)
se obračunavajo v preostalem času in ob sobotah, nedeljah in dela prostih
dnevih od 00.00 do 24.00. Če končni odjemalec nima ustrezne krmilne naprave, ki
bi evidentirala porabo električne energije v času MT ob sobotah, nedeljah in
dela prostih dnevih, se upošteva čas MT glede na sposobnost prilagoditve
naprave registraciji odjema ob sobotah, nedeljah in dela prostih dnevih.
(4) Če se končni odjemalec odjemne
skupine na NN ne odloči za dvotarifni način obračuna omrežnine, se mu omrežnina
obračunava po enotarifnem načinu (ET).
(5) Krmilne stikalne ure za preklop
dvotarifnih oziroma tritarifnih števcev, ki jih ni mogoče daljinsko nastaviti,
so stalno nastavljene po srednjeevropskem času in se ob prehodu na poletno
računanje časa ne pomaknejo za uro naprej.
(6) Ure konične dnevne tarifne
postavke (KT) določa sistemski operater vsako leto do 15. oktobra za leto
vnaprej in jih objavi na svojih spletnih straneh.
(7) Za končne odjemalce na VN in
končne odjemalce na SN, ki uporabljajo merilne naprave za evidentiranje
15-minutne obremenitve, veljajo ure KT za čas, ko veljajo konične dnevne
tarifne postavke za uporabo elektroenergetskega sistema. Ure KT veljajo le ob
delavnikih, od ponedeljka do petka, in trajajo:
-       
v času VS tri ure na dan in
-       
v času NS dve uri na dan.
99. člen
(določanje letnih obratovalnih ur za
končne odjemalce, ki se jim meri moč)
(1) Letne obratovalne ure (T)
se uporabljajo za razvrstitev končnega odjemalca v odjemno skupino in se
določijo iz razmerja med prevzeto energijo v preteklem letu (Wletni)
in med največjo 15-minutno izmerjeno močjo v istem obdobju (Pmax),
doseženo na prevzemno-predajnem mestu. Določijo se na podlagi enačbe:
kjer oznake pomenijo:



količina letno prevzete električne energije
  (v kWh);



največja 15-minutna izmerjena moč (v kW).

(2) Če končni odjemalec ni priključen
na sistem vse leto, se desna stran enačbe iz prejšnjega odstavka pomnoži s
količnikom števila dni v letu in številom dni, ko je končni odjemalec
priključen.
(3) Končnemu odjemalcu, ki se
priključi na omrežje na novo, se letne obratovalne ure določijo iz pogodbe o
uporabi sistema.
100. člen
(pogoji pri določanju odjemne skupine)
(1) Elektrooperater tistega končnega
odjemalca, ki se mu moč meri, najkasneje v roku 15 dni po zaključku
koledarskega leta pisno obvesti o ugotovljenih letnih obratovalnih urah (T)
preteklega leta ter o njegovi uvrstitvi v eno od odjemnih skupin iz 119. člena
tega akta. Odjemno skupino končnega odjemalca elektrooperater izkazuje tudi na
vsakokratnem računu za omrežnino.
(2) Odjemalec, ki pogodbo o uporabi
sistema sklepa za čas veljavnosti soglasja za priključitev, lahko pri
elektrooperaterju na podlagi utemeljenih dokazov vloži predlog razvrstitve v
odjemno skupino glede na pričakovane letne obratovalne ure.
(3) Elektrooperater za odjemalca iz
prejšnjega odstavka po preteku koledarskega leta na podlagi obračunskih
podatkov preveri dosežene letne obratovalne ure iz 99. člena tega akta in
izvede poračun omrežnin ob prvem naslednjem obračunu omrežnine.
101. člen
(pogoji pri določanju odjemne skupine v
primeru lastništva omrežja)
Elektrooperater uvrsti končnega odjemalca v
odjemno skupino na podlagi njegove pisne zahteve naslednji mesec po prejemu
zahteve »priključitev na zbiralke RTP oziroma TP, če je:
a)     priključen z vodom, ki je v odjemalčevi lasti, na zbiralke SN v RTP
oziroma zbiralke NN v TP elektrooperaterja;
b)     izvedena ustrezna meritev na prevzemno-predajnem mestu;
c)     izpolnjen kriterij minimalne priključne moči (P):
- 
P ≥ 8 MW (na nivoju SN – zbiralke SN) in
- 
P ≥ 130 kW (na nivoju NN – zbiralke NN).
102. člen
(izjema pri obračunavanju obračunske moči
za končne odjemalce, ki obratujejo na prevzemno-predajnem mestu s proizvodnimi
napravi)
Za proizvodne naprave iz obnovljivih virov
in proizvodne naprave s soproizvodnjo toplote in električne energije z visokim izkoristkom,
ki imajo nazivno moč manjšo od 50 kW in so priključene na prevzemno-predajnih
mestih, elektrooperater pri obračunu omrežnine ne obračuna obračunske moči.
103. člen
(izjema pri obračunavanju obračunske moči
za namene delovanja siren za obveščanje in alarmiranje prebivalstva)
Na prevzemno-predajnih mestih, ki so
namenjena izključno delovanju siren za obveščanje in alarmiranje prebivalstva,
elektrooperater pri obračunu omrežnine ne obračuna obračunske moči.
104. člen
(zaokroževanje obračunskih količin)
Pri določanju priključne moči, ugotavljanju
mesečne obračunske moči ter prevzete električne energije se kilovati (kW), kilovatne
ure (kWh) in prekomerno prevzete jalova energija (kvarh) zaokrožujejo na cela
števila.
105. člen
(kriterij določitev obračunskih količin v
primeru medmesečnih sprememb tarifnih postavk)
Pri spremembi vrednosti tarifnih postavk za
omrežnino med mesecem se pri končnem odjemalcu, ki nima daljinskega merjenja
električne energije, obračunski elementi iz drugega odstavka 96. člena tega
akta za koledarski mesec obračunajo sorazmerno s številom dni veljavnosti
posamezne tarifne postavke.
106. člen
(kriterij določitev obračunske moči v
primeru posebnih okoliščin)
(1) Če se končni odjemalec odjavi ali
priključi na sistem sistemskega operaterja v koledarskem mesecu,
elektrooperater obračuna obračunsko moč sorazmerno številu dni uporabe sistema
v tem mesecu.
(2) Pri priključitvah merilnih mest za
določen čas elektrooperater obračuna obračunsko moč sorazmerno številu dni
uporabe sistema.
107. člen
(določitev obračunskih količin za
proizvajalce, ko le-ti prevzemajo električno energijo iz sistema)
(1) Proizvajalec električne energije
za posamezno prevzemno-predajno mesto plača omrežnino za prevzem električne
energije iz sistema glede na določbe tega akta, razen za prevzeto električno
energijo izključno namenjeno shranjevanju energije v hranilnik energije za
namene kasnejše pretvorbe shranjene energije v električno energijo, ki se preko
prevzemno-predajnega mesta iz drugega odstavka odda v prenosno omrežje.
(2) Proizvajalcu električne energije,
ki ima več kot 10 MW inštalirane moči in je priključen na prenosni sistem, se
omrežnina obračuna od urnega salda prevzete in oddane električne energije na
prevzemno-predajnem mestu, pri čemer se kot prevzemno-predajno mesto šteje
mesto, kjer se vršita prevzem in oddaja električne energije in za katerega se
organizatorju trga z električno energijo prijavlja obratovalna napoved.
(3) Za določitev obračunske moči
proizvajalca električne energije se upošteva mesečno povprečje urnih moči iz
prejšnjega odstavka.
108. člen
(upoštevanje faktorja izgub
transformacije)
Končnemu
odjemalcu, ki je uvrščen v odjemno skupino na SN in ima merjenje električne
energije izvedeno na sekundarni strani transformacije SN/NN, elektrooperater
pri obračunu omrežnine upošteva faktor izgube transformacije, ki je odvisen od
letnih obratovalnih ur:


Vrsta odjema

Faktor izgub
  transformacije


T ≥ 6 000 ur

1,01


6 000 > T ≥ 2 500
  ur

1,03


T < 2 500 ur

1,05


109. člen
(določanje obračunske moči končnemu
odjemalcu)
(1) Obračunska moč se pri končnem
odjemalcu z merilno napravo, ki evidentira 15-minutne meritve in omogoča
lokalni prikaz obračunskih vrednosti ločeno po tarifnih časih, ugotavlja kot
povprečje treh največjih 15-minutnih povprečnih moči v obračunskem mesecu v
urah KT oziroma v urah VT, kjer se KT ne meri. Če končni odjemalec na VN ali SN
doseže v času KT oziroma VT, kjer se KT ne meri, obračunsko moč, ki je manjša
od 25 odstotkov treh največjih 15-minutnih povprečnih moči, doseženih v času
zunaj KT oziroma VT, kjer se KT ne meri, se mu za obračunsko moč obračuna 25
odstotkov treh največjih 15-minutnih povprečnih moči, doseženih v času zunaj KT
oziroma VT.
(2) Pri končnem odjemalcu na NN, ki se
mu moč ugotavlja s pripravo za preprečevanje prekoračitev dogovorjene
obremenitve, se obračunska moč določa na podlagi naslednje tabele:
Gospodinjski
odjem


Nazivna jakost
  omejevalca toka

Enofazni priključek

Trifazni priključek


(A)

Obračunska moč (kW)

Obračunska moč (kW)


16

3

7


20

3

7


25

6

10


32

7

22


35

7

24


40

-

28


50

-

35


63

-

43


Odjem na NN brez merjene moči


Nazivna jakost
  omejevalca toka

Enofazni priključek

Trifazni priključek


(A)

Obračunska moč (kW)

Obračunska moč (kW)


16

3

11


20

5

14


25

6

17


32

7

22


35

8

24


40

-

28


50

-

35


63

-

43


(3) Pri
priključevanju novih odjemalcev gospodinjskega odjema in odjema na NN brez
merjenja moči se uporabljajo standardne vrednosti omejevalca toka.
110. člen
(določanje obračunske moči končnemu
odjemalcu z več priključnimi mesti)
Končnemu odjemalcu, ki se na eni lokaciji
napaja po več priključkih in ima več merilnih mest ter se mu sumarno merita
električna energija in konična obremenitev, se pri obračunu omrežnine upošteva
hkratna sumarna konična obremenitev na vseh merilnih mestih znotraj posameznega
napetostnega nivoja.
111. člen
(obračunavanje omrežnine za čezmerni
prevzem jalove energije)
(1) Elektrooperater ugotavlja čezmerni
prevzem jalove ali oddane energije na osnovi 15-minutnih meritev jalove in
delovne energije na posameznih prevzemno-predajnih mestih uporabnika.
(2) Čezmerna prevzeta jalova energija
je razlika med dejansko izmerjeno jalovo energijo in dovoljeno prevzeto ali
oddano jalovo energijo v 15-minutnem merilnem intervalu, ki ustreza faktorju tg
φind=+0,32868 ali tg φkap=‑0,32868.
kjer oznake pomenijo:



čezmerno prevzeta
  jalova energija v kvarh;



jalova energija,
  izmerjena v 15-minutnem intervalu i v kvarh;



delovna energija,
  izmerjena v 15-minutnem intervalu i v kWh;



število
  15-minutnih intervalov v mesecu.

(3) Čezmerna prevzeta jalova energija
se obračuna mesečno in je vsota vseh 15-minutnih absolutnih vrednosti čezmerno
prevzete in čezmerno oddane jalove energije v obračunskem mesecu.
Elektrooperater ne obračuna čezmerno prevzete in čezmerno oddane jalove
energije uporabniku, ki se mu moč ugotavlja s pripravo za preprečevanje
prekoračitev dogovorjene obremenitve oziroma uporabniku, čigar priključna moč
je enaka ali manjša od 43 kW.
(4) Glede na lokalne razmere v sistemu
v določenih časovnih intervalih se lahko elektrooperater pogodbeno dogovori z
uporabnikom o prevzemu ali oddaji jalove energije izven meja tg φ, določenega v
drugem odstavku.
(5) Sistemski operater ne zaračunava
čezmerne jalove energije uporabniku, ki na podlagi pogodbe s sistemskim
operaterjem zagotavlja sistemsko storitev regulacije napetosti in jalove moči.
(6)   Proizvajalcem električne
energije, ki so priključeni v distribucijsko omrežje in sodelujejo pri
regulaciji napetosti in uravnavanju pretokov jalove energije skladno z
zahtevami iz Sistemskih obratovalnih navodil distribucijskega omrežja
električne energije, se prekomerno prevzeta ali oddana jalova energija ne
obračunava, za kar ni treba sklepati pogodbe.
112. člen
(obračunavanje omrežnine za priključno
moč)
Ob sklenitvi pogodbe o priključitvi za
povečanje priključne moči plača obstoječi končni odjemalec za dodatno
priključno moč iz soglasja za priključitev omrežnino za priključno moč v
enkratnem znesku. Vsak novi končni odjemalec plača omrežnino za priključno moč
v enkratnem znesku za priključno moč iz soglasja za priključitev.
113. člen
(določitev zneska za omrežnino za
priključno moč)
Znesek omrežnine za priključno moč, ki ga
plača končni odjemalec za priključitev na sistem, je odvisen priključne moči in
tarifne postavke za omrežnino za priključno moč ob upoštevanju uvrstitve
končnega odjemalca v skupino končnih odjemalcev, pri čemer se upošteva
pripadajoč faktor.
114. člen
(skupine končnih odjemalcev pri
obračunavanju omrežnine za priključno moč)
Za posamezno
skupino končnih odjemalcev so določeni faktorji, ki določajo razmerje stroškov,
potrebnih za ojačitev elektroenergetskega sistema za posamezno skupino končnih
odjemalcev na različnih napetostnih nivojih zaradi priključitev novih končnih
odjemalcev ali povečanja moči obstoječih končnih odjemalcev:


Skupina končnih odjemalcev

Faktor


Odjem na VN 

1,10


Odjem na SN 

2,13


Odjem na NN z merjenjem moči

2,54


Odjem na NN brez merjenja moči 

1,78


Gospodinjski odjem

1,00


115. člen
(določanje priključne moči za končne
odjemalce na NN brez merjenja moči)
Priključna moč
pri končnem odjemalcu se za gospodinjski odjem in odjem na NN brez merjenja
moči določi na podlagi naslednje tabele:


Nazivna jakost omejevalca
  toka

Enofazni priključek

Trifazni priključek


(A)

Priključna moč (kW)

Priključna moč (kW)


16

3

11


20

5

14


25

6

17


32

7

22


35

8

24


40

-

28


50

-

35


63

-

43


80*

-

55


100*

-

69


125*

-

86


160*

-

110


200*

-

138


* - Uporablja se za obstoječe končne
odjemalce.
116. člen
(pogoji za določanje omrežnine za
priključno moč)
(1) Če končni odjemalec:
-       
poveča obstoječo priključno moč v isti odjemni skupini končnih
odjemalcev ali
-       
spremeni svojo uvrstitev iz skupine gospodinjski odjem v skupino odjem
NN brez merjenja moči ali
-       
spremeni svojo uvrstitev iz skupine odjem NN brez merjenja moči v
skupino odjem NN z merjenjem moči ali
-       
spremeni svojo uvrstitev iz skupine odjem na SN v skupino odjem NN z
merjenjem moči ali
-       
spremeni svojo uvrstitev iz skupine odjem na VN v skupine odjem na SN
ali odjem NN z merjenjem moči ali odjem NN brez merjenja moči ali 
-       
razdeli prevzemno-predajno mesto na več prevzemno-predajnih mest z
manjšo priključno močjo se omrežnina za priključno moč izračuna kot razlika med
omrežnino za priključno moč iz novega soglasja za priključitev in omrežnine za
priključno moč iz predhodnega soglasja za priključitev.
(2) Omrežnina za priključno moč se po
izvedbi priključitve ne vrača.
117. člen
(minimalni pogoji za določanje omrežnine
za priključno moč)
Za novega končnega odjemalca, priključenega
na NN, ki se mu moč ugotavlja s pripravo za preprečevanje prekoračitev
dogovorjene obremenitve, elektrooperater pri izdaji soglasja za priključitev
upošteva najnižjo priključno moč 6 kW za enofazni priključek in 14 kW
za trifazni priključek. Če uporabnik priključuje na sistem enostavne ali
nezahtevne objekte, lahko elektrooperater na zahtevo uporabnika obračuna nižjo
priključno moč, vendar ne manj kot 3 kW za enofazni priključek in 11 kW za
trifazni priključek.
118. člen
(pogoji za določanje omrežnine za
priključno moč za namene odjema električne energije proizvajalca)
Proizvajalec električne energije, ki se
priključi na prevzemno-predajnem mestu, plača za prevzem električne energije iz
elektroenergetskega sistema omrežnino za priključno moč. Elektrooperater uvrsti
odjem proizvajalca glede na skupino končnih odjemalcev, določeno v 119. člena
tega akta.
119. člen
(tarife za obračunavanje omrežnin)
(1) Omrežnine za posameznega končnega
odjemalca oziroma uporabnika elektrooperater obračuna na podlagi naslednjih tarif:
-       
tarifa za obračunavanje omrežnine za prenosni in distribucijski sistem:





 

-       
tarifa za obračunavanje omrežnine za čezmerno prevzeto jalovo energijo:
-       
tarifa za obračunavanje omrežnine za priključno moč:
kjer oznake pomenijo:

ET

enotna dnevna tarifna postavka


KT

konična dnevna tarifna postavka


MT

nižja dnevna tarifna postavka


NN

nizka napetost


NS 

nižja sezona


SN

srednja napetost


T

letne obratovalne ure


VN

visoka napetost


VS

višja sezona


VT

višja dnevna tarifna postavka


Polnjenje EV na AC

odjemna mesta za polnjenje električnih
  avtomobilov na javni infrastrukturi hitrih polnilnic na avtocestnem križu in
  drugih hitrih polnilnic

(2) Pri obračunu omrežnine za
distribucijski sistem se odjemalcem, ki so uvrščeni v odjemno skupino brez
merjenja moči, oziroma gospodinjstvom, ki se samooskrbujejo z električno
energijo, poleg tarifnih postavk iz prejšnjega odstavka mesečno obračuna še
dodatna tarifna postavka za obračunsko moč:


Odjemna
  skupina

Obračunska
  moč (EUR/kW)


brez
  merjenja moči

 


gospodinjstva

 


(3) Tarifne
postavke iz odločbe agencije elektrooperater objavi na svoji spletni strani.
120. člen
(obračun omrežnine za čezmejni prenos)
(1) Uporabnik, ki ima na podlagi
odločbe agencije odobreno izvzetje za novo infrastrukturo – nov povezovalni
vod, oziroma dobavitelji, ki po distribucijskem vodu, ki prečka državno mejo,
oskrbujejo z električno energijo odjemalce zunaj Republike Slovenije, so dolžni
plačati omrežnino iz 95. člena tega akta, razen omrežnine za priključno moč.
(2) Elektrooperater za določitev
odjemne skupine uporabnika iz prejšnjega odstavka upošteva določbe 96., 97.,
98., 100., 109. in 111. člena tega akta.
121. člen
(obračunavanje drugih storitev
elektrooperaterja)
Cene za druge storitve zajemajo stroške, ki
niso vsebovani v omrežnini in nastajajo ob izvajanju storitev elektrooperaterja
na zahtevo uporabnikov. Elektrooperater lahko izvaja za posameznega uporabnika
druge storitve, kot so:
-       
podatkovne storitve (posredovanje podatkov odjemalcem in dobaviteljem,
in drugo);
-       
storitve na sistemu (prevzem, priklop, meritve, in drugo) in
-       
ostale storitve.
122. člen
(določitev cene drugih storitev
elektrooperaterja)
(1) Cena posameznih storitev iz prvega
odstavka 121. člena je določena ob upoštevanju stroška dela, materiala in
prevoza, pri čemer agencija na podlagi predloga elektrooperaterja potrdi za
posamezen strošek normativne količine stroškovnih elementov.
(2) Cenik in nabor drugih storitev
elektrooperater javno objavlja na svoji spletnih strani.
123. člen
(pilotna kritična konična tarifa)
(1) Za
potrebe celovitega izvajanja pilotnih projektov iz petega odstavka 71. člena se
omogoči obračun omrežnine za distribucijski sistem na podlagi modela kritične
konične tarife, kot sledi:
kjer dodatna oznaka k tarifi pomeni:
KKT            tarifna postavka v času
kritične konične tarife, ki lahko nastopi v času VT ali MT
Kritična konična tarifa je namenjena
dinamični preusmeritvi končnih odjemalcev iz obremenitve sistema v času konic
na obremenitev zunaj konic ob upoštevanju razpoložljivosti energije iz
obnovljivih virov energije, energije, pridobljene v soproizvodnji električne
energije in toplote z visokim izkoristkom, in porazdeljenega pridobivanja
električne energije.
(2) Distribucijski operater mora o
nastopu ter času trajanja KKT obvestiti končnega odjemalca najmanj 24 ur
vnaprej. Isto informacijo mora istočasno objaviti na svojih spletnih straneh.
Število ur KKT v koledarskem letu je 50.
(3) Tarifne postavke za omrežnino za
distribucijski sistem na prevzeto električno energijo, ki so vključene v
pilotni projekt, so določene na način, da se ob neodzivnosti odjema končnega odjemalca
v obdobju KKT obračuna v obdobju enega leta enaka omrežnina, kot v primeru, če
bi distribucijski operater končnemu odjemalcu obračunal omrežnino za
distribucijski sistem na podlagi tarifnih postavk iz 119. člena.
(4) Elektrooperater mora končnega
odjemalca, ki je na podlagi soglasja vključen v projekt, obvestiti o pričetku
in trajanju obračuna omrežnine po pilotni tarifi in mu v tem obdobju
zagotavljati razčlenjen obračun omrežnine po vseh tarifnih postavkah. Minimalno
obdobje obračuna omrežnine po pilotni tarifi je eno leto.
3. Zaračunavanje in plačevanje
omrežnine 
124. člen
(način zaračunavanja omrežnin)
(1) Končnim odjemalcem, ki imajo
dostop do sistema preko prevzemno-predajnega mesta na prenosnem sistemu,
zaračuna omrežnino (omrežnino za prenosni sistem in omrežnino za čezmerno
prevzeto jalovo energijo) neposredno sistemski operater ali tretja oseba za
račun sistemskega operaterja.
(2) Končnim odjemalcem, ki imajo
dostop do sistema preko prevzemno-predajnega mesta na distribucijskem sistemu,
zaračuna omrežnino distribucijski operater ali tretja oseba za račun
distribucijskega operaterja, pri čemer se omrežnina za prenosni sistem zaračunava
za račun sistemskega operaterja, omrežnina za distribucijski sistem in
omrežnina za čezmerno prevzeto jalovo energijo pa se zaračunava za račun
distribucijskega operaterja.
(3) Na računu, ki ga izda
distribucijski operater ali tretja oseba za račun distribucijskega operaterja,
se omrežnina prikaže kot seštevek tarifnih postavk omrežnine za prenosni sistem
in omrežnine za distribucijski sistem.
(4) Distribucijski operater mora na
svoji spletni strani prikazati ločeno tarifne postavke omrežnine za prenosni
sistem in omrežnine za distribucijski sistem.
125. člen
(roki in obveznosti plačevanja omrežnine)
(1) Končni odjemalec iz prvega
odstavka 124. člena tega akta ali dobavitelj s sklenjeno pogodbo, na podlagi
katere plačuje omrežnino za končnega odjemalca, plača omrežnino (omrežnino za
prenosni sistem in omrežnino za čezmerno prevzeto jalovo energijo) sistemskemu
operaterju v 15 dneh od datuma izstavitve računa sistemskega operaterja.
(2) Končni odjemalec iz drugega
odstavka 124. člena tega akta ali dobavitelj s sklenjeno pogodbo, na podlagi
katere plačuje omrežnino za končnega odjemalca, plača omrežnino (omrežnino za
prenosni sistem, omrežnino za distribucijski sistem in omrežnino za čezmerno
prevzeto jalovo energijo) distribucijskemu operaterju v 15 dneh od datuma
izstavitve računa distribucijskega operaterja. Distribucijski operater prenese
zaračunane zneske omrežnine za prenosni sistem sistemskemu operaterju v skladu
z določbo 128. člena tega akta.
126. člen
(obveznost posredovanja podatkov o
zaračunanih količinah)
(1) Distribucijski operater mesečno
posreduje sistemskemu operaterju in agenciji izvirne podatke o močeh in
količinah električne energije, zaračunane končnim odjemalcem, in sicer do
osmega delovnega dne v tekočem mesecu za pretekli mesec. Distribucijski
operater mora mesečne podatke o količinah, ki se nanašajo na pretekla obdobja
in so bile v mesecu, za katerega poroča, zaračunane končnim odjemalcem,
prikazati ločeno po posameznih obdobjih, za katera so veljale različne tarifne
postavke.
(2) Sistemski operater mesečno, do
desetega delovnega dne v tekočem mesecu za pretekli mesec, posreduje agenciji
izvirne podatke o obračunanih in zaračunanih močeh in količinah električne
energije končnim odjemalcem.
127. člen
(nadzor nad obračunom omrežnine)
Agencija lahko kadar koli preveri
resničnost in točnost posredovanih izvirnih podatkov o količini in obračunski
moči zaračunane uporabe elektroenergetskega sistema končnim odjemalcem.
128. člen
(roki za izvedbo obračuna omrežnine)
(1) Mesečni obračun uporabe prenosnega
sistema za pretekli mesec opravi sistemski operater do desetega delovnega dne v
tekočem mesecu na podlagi končnih podatkov.
(2) Distribucijski operater poravna
obveznosti za omrežnino najpozneje v 18 dneh od datuma izstavitve računa.
(3) Sistemski operater poravna
obveznost za nadomestilo za izvajanje regulativnih nalog agencije najpozneje v
18 dneh od datuma izstavitve računa agencije.

Priloga
1: Parametri za določitev omrežnine za regulativno obdobje od 1. januarja 2016
do 31. decembra 2018
Priloga
2: Minimalni standardi kakovosti oskrbe za izbrane dimenzije kakovosti oskrbe
in raven opazovanja posameznih parametrov kakovosti oskrbe
Priloga
3: Ocenjevanje pilotnih projektov na področju spodbud za uvajanje pametnih
omrežij
Priloga
4: Pojasnilo izračuna zamejene cene za enofazne in trifazne sistemske števce za
gospodinjski in ostali odjem na NN brez merjenja moči

Akt o metodologiji za določitev regulativnega
okvira in metodologiji za obračunavanje omrežnine za elektrooperaterje
(Uradni list RS, št. 66/15) vsebuje naslednje prehodne in
končne določbe:
»IV. PREHODNE IN KONČNE DOLOČBE
129. člen
(začetek prvega
regulativnega obdobja)
Prvo regulativno obdobje po tem aktu za
elektrooperaterje se začne 1. januarja 2016.
130. člen
(prenehanje
uporabe predpisa)
Z dnem uveljavitve tega akta se preneha
uporabljati Akt o metodologiji za določitev omrežnine in kriterijih za
ugotavljanje upravičenih stroškov za elektroenergetska omrežja in metodologiji za
obračunavanje omrežnine (Uradni list RS, št. 81/12, 47/13, 112/13, 7/14 in
17/14 – EZ-1), ki pa se uporablja za ugotavljanje odstopanj od regulativnega
okvira 2013–2015.
131. člen
(uveljavitev
akta)
Ta akt začne veljati naslednji dan po
objavi v Uradnem listu Republike Slovenije.«.

Akt o spremembah in dopolnitvah Akta o
metodologiji za določitev regulativnega okvira in metodologiji za obračunavanje
omrežnine za elektrooperaterje (Uradni list RS, št. 105/15) vsebuje naslednjo končno določbo:
»KONČNA DOLOČBA
3. člen
Ta akt začne veljati naslednji dan po
objavi v Uradnem listu Republike Slovenije.«.

Akt o spremembah in dopolnitvah Akta o
metodologiji za določitev regulativnega okvira in metodologiji za obračunavanje
omrežnine za elektrooperaterje (Uradni list RS, št. 61/16) vsebuje naslednjo prehodno in
končno določbo:
»PREHODNA IN KONČNA DOLOČBA
12. člen
Ure konične dnevne tarifne postavke (KT) za
posamezne mesece leta 2016 določi sistemski operater v roku 15 dni od
uveljavitve tega akta in jih objavi na svojih spletnih straneh. 
13. člen
Ta akt začne veljati naslednji dan po
objavi v Uradnem listu Republike Slovenije.«.