1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12) dne 19. decembra 2014 objavil Smernice o opredelitvi ukrepov za
zmanjšanje ali odpravo ovir za rešljivost in okoliščinah, v katerih se lahko
posamezen ukrep uporablja v skladu z Direktivo 2014/59/EU (v nadaljevanju:
smernice), ki so objavljene na njegovi spletni strani.
(2) Smernice iz prvega odstavka tega člena določajo
dodatne podrobnosti o ukrepih iz petega odstavka 17. člena Direktive
2014/59/EU in okoliščinah, v katerih se lahko posamezen ukrep uporablja.
(3) Smernice se uporabljajo za organe za reševanje iz
točke (iv) drugega odstavka 4. člena Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za Banko Slovenije, kadar v skladu z ZRPPB izvaja naloge in pristojnosti organa
za reševanje.
(2) Banka Slovenije bo pri opravljanju nalog in
pristojnosti organa za reševanje v skladu z ZRPPB, v celoti upoštevala določbe
smernic v delu, v katerem se nanašajo na izvajanje nalog in pooblastil organov
za reševanje.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne
29. avgusta 2017
Boštjan Jazbec l.r.
Predsednik
Sveta Banke Slovenije