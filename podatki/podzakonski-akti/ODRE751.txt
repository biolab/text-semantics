1. člen
Ta pravilnik v skladu z Direktivo
Evropskega parlamenta in Sveta 96/73/ES z dne 16. decembra 1996 o nekaterih
metodah za kvantitativno analizo dvokomponentnih mešanic tekstilnih vlaken (UL
L št. 32 z dne 3. 2. 1997, str. 1), zadnjič spremenjeno z Direktivo Komisije
2009/122/ES z dne 14. septembra 2009 o spremembi Priloge II k Direktivi
96/73/ES Evropskega parlamenta in Sveta o nekaterih metodah za kvantitativno
analizo dvokomponentnih mešanic tekstilnih vlaken zaradi prilagoditve
tehničnemu napredku (UL L št. 242 z dne 15. 9. 2009, str. 14), določa metode za
kvantitativno analizo določenih dvokomponentnih mešanic tekstilnih vlaken
vključno s pripravo preizkusnih vzorcev in preizkusnih primerkov.
2. člen
Preskusni vzorec je vzorec ustrezne
velikosti za analizo, vzet iz laboratorijskih vzorcev; slednji so dobljenih iz
osnovnih vzorcev, kateri so vzeti iz skupine izdelkov predvidenih za analizo.
Preskusni primerek je del preskusnega
vzorca, ki se analizira na podlagi katerega se pridobi posamezen rezultat
analize.
3. člen
V skladu s pravilnikom o navajanju
surovinske sestave in o tekstilnih imenih (Uradni list RS, št. 109/99) se
metode za kvantitativno analizo določenih dvokomponentnih tekstilnih mešanic
vlaken vključno s pripravo preskusnih vzorcev in preskusnih primerkov v
Prilogah I in II tega pravilnika uporabljajo pri vseh preskusih za določitev
surovinske sestave tekstilnih izdelkov, ki so dani v promet.
4. člen
Če za analizo določene dvokomponentne
tekstilne mešanice ne obstaja veljavna metoda opisana v tem pravilniku, potem
se lahko uporabi katerakoli veljavna metoda, ki je na voljo; v Poročilu o
preskusu se navedejo rezultati te izvedene metode, ter stopnja natančnosti
uporabljene metode, če je le-ta znana.

Priloga
I: Priprava preskusnih vzorcev in preskusnih primerkov za določanje surovinske
sestave tekstilnih izdelkov
Priloga
II: Metode kvantitativne analize določenih dvokomponentnih mešanic vlaken

Odredba o metodah kvantitativne analize
dvokomponentnih mešanic tekstilnih vlaken (Uradni list RS, št. 7/00)
vsebuje naslednjo končno določbo:
»5. člen
Ta odredba začne veljati osmi dan po objavi
v Uradnem listu Republike Slovenije.«.

Pravilnik o spremembi odredbe o metodah
kvantitativne analize dvokomponentnih mešanic tekstilnih vlaken (Uradni list
RS, št. 42/04) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Odredbe
o metodah kvantitativne analize dvokomponentnih mešanic tekstilnih vlaken
(Uradni list RS, št. 138/06) spreminja 5. člen odredbe tako,
da se glasi:
»5. člen
Ta pravilnik začne veljati osmi dan po
objavi v Uradnem listu Republike Slovenije.«;
ter vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o metodah kvantitativne analize dvokomponentnih mešanic tekstilnih
vlaken (Uradni list RS, št. 12/08) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o metodah kvantitativne analize dvokomponentnih mešanic tekstilnih
vlaken (Uradni list RS, št. 76/10) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.