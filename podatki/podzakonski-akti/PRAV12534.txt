1. člen
(vsebina)
Ta pravilnik določa izpitne centre za
opravljanje teoretičnega in praktičnega dela vozniškega izpita za voznike
motornih vozil (v nadaljnjem besedilu: izpitni center), kraje, kjer se
opravljajo vozniški izpiti ter kategorije motornih vozil, za katere se v
posameznem izpitnem centru opravljajo vozniški izpiti.
2. člen
(izpitni centri)
Izpitni centri se organizirajo kot
teritorialne izpostave Javne agencije Republike Slovenije za varnost prometa,
in sicer:
-       
Izpitni center Celje – Trbovlje s sedežem v Celju,
-       
Izpitni center Koper s sedežem v Kopru,
-       
Izpitni center Kranj – Jesenice s sedežem v Kranju,
-       
Izpitni center Krško – Brežice s sedežem v Krškem,
-       
Izpitni center Murska Sobota s sedežem v Murski Soboti,
-       
Izpitni center Novo mesto s sedežem v Novem mestu,
-       
Izpitni center Nova Gorica s sedežem v Novi Gorici,
-       
Izpitni center Postojna s sedežem v Postojni,
-       
Izpitni center Ljubljana – Domžale s sedežem v Ljubljani,
-       
Izpitni center Maribor – Ptuj s sedežem v Mariboru in
-       
Izpitni center Slovenj Gradec – Velenje s sedežem v Slovenj Gradcu.
3. člen
(kraji in kategorije motornih vozil za
opravljanje teoretičnega dela vozniškega izpita)
(1) Teoretični del vozniškega izpita
za vse kategorije motornih vozil opravljajo kandidati za voznike motornih vozil
v Celju, Trbovljah, Kopru, Kranju, Krškem, Ljubljani, Domžalah, Mariboru,
Murski Soboti, Novem mestu, Novi Gorici, Postojni, Slovenj Gradcu, Velenju,
Kočevju, Sežani, Črnomlju, na Jesenicah in Ptuju.
(2) Ne glede na določbo prejšnjega
odstavka se teoretični del vozniškega izpita lahko opravlja tudi v Brežicah,
Ajdovščini, Tolminu, Idriji, Ilirski Bistrici, Ormožu, Litiji in na Ravnah na
Koroškem, če je elektronsko opravljanje teoretičnega dela vozniškega izpita
omogočeno pod pogoji, določenimi v pravilniku, ki ureja opravljanje vozniških
izpitov.
4. člen
(kraji in kategorije motornih vozil za
opravljanje praktičnega dela vozniškega izpita)
(1) Praktični del vozniškega izpita
opravljajo kandidati za voznike motornih vozil:
1.     
V Izpitnem centru Celje – Trbovlje v krajih:
- 
Celje: kategorija AM, A1, A2, A, B1, B, BE, C1, C1E, C, CE, D1, D1E, D,
DE in F;
- 
Trbovlje: kategorija AM, A1, A2, A, B1, B, BE in F.
2.     
V Izpitnem centru Koper v kraju:
- 
Koper: kategorija AM, A1, A2, A, B1, B, BE, C1, C1E, C, CE, D1, D1E, D,
DE in F.
3.     
V Izpitnem centru Kranj – Jesenice v krajih:
- 
Kranj: kategorija AM, A1, A2, A, B1, B, BE, C1, C1E, C, CE, D1, D1E, D,
DE in F;
- 
Jesenice: kategorija AM, A1, A2, A, B1, B, BE, C1, C1E, C, CE, D1, D1E,
D, DE in F.
4.     
V Izpitnem centru Krško – Brežice v kraju:
- 
Krško: kategorija AM, A1, A2, A, B1, B, BE, C1, C1E, C, CE, D1, D1E, D,
DE in F;
- 
Brežice: kategorija AM, A1, A2, A, B1, B, BE, C1, C1E, C, CE, D1, D1E,
D, DE in F.
5.     
V Izpitnem centru Ljubljana – Domžale v krajih:
- 
Ljubljana: kategorija AM, A1, A2, A, B1, B, BE, C1, C1E, C, CE, D1, D1E,
D, DE in F;
- 
Domžale: kategorija AM, A1, A2, A, B1, B, BE, C1, C1E, C, CE in F;
- 
Litija: kategorija AM, A1, A2, A in B.
6.     
V Izpitnem centru Maribor – Ptuj v krajih:
- 
Maribor: kategorija AM, A1, A2, A, B1, B, BE, C1, C1E, C, CE, D1, D1E,
D, DE in F;
- 
Ptuj: kategorija AM, A1, A2, A, B1, B, BE, C1, C1E, C, CE in F.
7.     
V Izpitnem centru Murska Sobota v kraju:
- 
Murska Sobota: kategorija AM, A1, A2, A, B1, B, BE, C1, C1E, C, CE, D1,
D1E, D, DE in F.
8.     
V Izpitnem centru Novo mesto v krajih:
- 
Novo mesto: kategorija AM, A1, A2, A, B1, B, BE, C1, C1E, C, CE, D1,
D1E, D, DE in F;
- 
Črnomelj: kategorija AM, A1, A2, A, B1, B, BE in F.
9.     
V Izpitnem centru Nova Gorica v kraju:
- 
Nova Gorica: kategorija AM, A1, A2, A, B1, B, BE, C1, C1E, C, CE, D1,
D1E, D, DE in F;
- 
Ajdovščina: kategorija B;
- 
Tolmin: kategorija A1, A2, A in B.
10.  
V Izpitnem centru Postojna v krajih:
- 
Postojna: kategorija AM, A1, A2, A, B1, B, BE, C1, C1E, C, CE, D1, D1E,
D, DE in F;
- 
Sežana: kategorija AM, A1, A2, A, B1, B, BE ter F;
- 
Kočevje: kategorija AM, A1, A2, A, B1, B, C1, C, BE, C1E, CE in F;
- 
Idrija: kategorija B;
- 
Ilirska Bistrica: kategorija B.
11.  
V Izpitnem centru Slovenj Gradec – Velenje v krajih:
- 
Velenje: kategorija AM, A1, A2, A, B1, B, BE, C1, C1E, C, CE, D1, D1E,
D, DE in F;
- 
Slovenj Gradec: kategorija AM, A1, B1, B, BE in F.
(2) Kandidati za voznike motornih
vozil kategorije AM in F lahko praktični del vozniškega izpita opravljajo tudi
zunaj krajev, določenih v prejšnjem odstavku, če je opravljanje praktičnega
dela vozniškega izpita omogočeno pod pogoji, določenimi v pravilniku, ki ureja
opravljanje vozniških izpitov. V teh primerih zagotovi neprometno površino za
preizkus spretnosti z vozilom, ki ustreza pogojem, določenim v pravilniku, ki
ureja opravljanje vozniških izpitov, šola vožnje, v kateri se je kandidat
usposobil za vozniški izpit.
(3) V krajih Ajdovščina, Tolmin, Litija,
Idrija in Ilirska Bistrica se lahko opravlja praktični del vozniškega izpita
pod pogojem, če je omogočeno preverjanje kandidatov skladno z zahtevami
pravilnika, ki ureja opravljanje vozniškega izpita.
5. člen
(prenehanje veljavnosti)
Z dnem uveljavitve tega pravilnika preneha
veljati Pravilnik o izpitnih centrih za opravljanje vozniškega izpita za
voznike motornih vozil (Uradni list RS, št. 64/14), uporablja pa se do
začetka uporabe tega pravilnika.
6. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne trideseti
dan po uveljavitvi tega pravilnika.
Št. 007-300/2015
Ljubljana, dne 7. avgusta 2015
EVA 2015-2430-0072
dr. Peter Gašperšič l.r.
Minister za infrastrukturo