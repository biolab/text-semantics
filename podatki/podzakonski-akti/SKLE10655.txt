I. SPLOŠNE DOLOČBE
1. člen
(vsebina sklepa)
Ta sklep določa:
1.     
podrobnejšo vsebino dokumentacije, ki mora biti priložena zahtevi za
izdajo dovoljenj, potrebnih za opravljanje dejavnosti družbe za upravljanje, in
sicer:
a)   
zahtevi za izdajo dovoljenja za opravljanje storitev upravljanja
investicijskih skladov iz 104. člena Zakona o investicijskih skladih in družbah
za upravljanje (Uradni list RS, št. 31/15, 81/15, 77/16 in 77/18; v nadaljnjem
besedilu: ZISDU-3);
b)   
zahtevi za izdajo dovoljenja za opravljanje storitev upravljanja
investicijskih skladov iz 104. člena ZISDU-3, kadar se ta nanaša na izdajo
dovoljenja za opravljanje storitev upravljanja kompleksnih investicijskih
skladov iz drugega odstavka 14. člena Sklepa o ključnih elementih
investicijskega sklada ter tipih in vrstah investicijskih skladov (Uradni list
RS, št. 100/15 in 16/17; v nadaljnjem besedilu: Sklep o ključnih elementih IS
ter tipih in vrstah IS) v zvezi z dodatnimi pogoji iz prvega odstavka 12. člena
ZISDU-3;
c)   
zahtevi za izdajo dovoljenja za opravljanje storitev upravljanja
investicijskih skladov iz 104. člena ZISDU-3, kadar se ta nanaša na izdajo
dovoljenja za opravljanje storitev upravljanja nepremičninskih investicijskih
skladov iz tretjega odstavka 14. člena Sklepa o ključnih elementih IS ter tipih
in vrstah IS v zvezi z dodatnimi pogoji iz prvega odstavka 12. člena ZISDU-3;
d)   
zahtevi za izdajo dovoljenja za opravljanje storitev gospodarjenja s
finančnimi instrumenti iz 153. člena ZISDU-3;
e)   
zahtevi za izdajo dovoljenja za opravljanje pomožnih storitev iz 155.
člena ZISDU-3;
2.     
podrobnejšo vsebino dokumentacije, ki mora biti priložena zahtevi za
izdajo dovoljenj za statusna preoblikovanja družbe za upravljanje iz 108. člena
ZISDU-3;
3.     
podrobnejšo vsebino dokumentacije, ki mora biti priložena zahtevi za
izdajo dovoljenj v zvezi z investicijskimi skladi družbe za upravljanje, in
sicer:
a)   
zahtevi za izdajo soglasja k spremembi pravil upravljanja vzajemnega
sklada iz tretjega odstavka 253. člena ZISDU-3;
b)   
zahtevi za izdajo dovoljenja za oblikovanje krovnega sklada iz
obstoječih vzajemnih skladov iz 317. člena ZISDU‑3;
c)   
zahtevi za izdajo dovoljenja za vključitev podskladov v drug krovni
sklad iz 320. člena ZISDU-3;
d)   
zahtevi za izdajo dovoljenja za združitev oziroma delitev investicijskih
družb iz 433. člena ZISDU-3;
4.     
podrobnejšo vsebino dokumentacije, ki mora biti priložena obvestilu o
nameri ustanovitve podružnice družbe za upravljanje v državi članici
gostiteljici iz drugega odstavka 110. člena ZISDU-3.
2. člen
(pojmi)
(1) Pojmi, uporabljeni v prilogi 1 in prilogi 4 k temu
sklepu, imajo enak pomen kot v sklepu, ki ureja poslovanje družbe za
upravljanje oziroma zakonu, ki ureja trg finančnih instrumentov in na njegovi
podlagi izdanih aktov.
(2) Pojmi uporabljeni v prilogi 2 in prilogi 3 k temu
sklepu, imajo enak pomen kot v sklepu, ki določa ključne elemente
investicijskega sklada ter tipe in vrste investicijskih skladov.
II. DOKUMENTACIJA ZA IZDAJO DOVOLJENJ OZIROMA SOGLASIJ
DRUŽBI ZA UPRAVLJANJE
1. Dokumentacija za izdajo dovoljenj, potrebnih za
opravljanje dejavnosti družbe za upravljanje
3. člen
(splošno o dokumentaciji za izdajo dovoljenj za opravljanje
storitev)
(1) Zahtevi za izdajo dovoljenja za opravljanje storitev
upravljanja investicijskih skladov družba za upravljanje poleg dokumentov iz
1., 2. in 4. točke drugega odstavka 104. člena ZISDU-3 predloži tudi izpolnjen
vprašalnik iz priloge 1 k temu sklepu in osnutek notranjega akta družbe za
upravljanje, ki ureja postopke za preprečevanje pranja denarja in financiranja
terorizma.
(2) Skupaj z zahtevo za izdajo dovoljenja za opravljanje
storitev upravljanja investicijskih skladov, ki jo vloži družba za upravljanje,
se vložita tudi zahteva za izdajo dovoljenja za pridobitev kvalificiranega
deleža iz 38. člena ZISDU-3 in zahteva za izdajo dovoljenja za opravljanje
funkcije člana uprave družbe za upravljanje iz 56. člena ZISDU-3.
(3) Kadar se zahteva za izdajo dovoljenja za opravljanje
storitev upravljanja investicijskih skladov iz 104. člena ZISDU-3 nanaša na
izdajo dovoljenja za opravljanje storitev upravljanja kompleksnih
investicijskih skladov, družba za upravljanje predloži izpolnjen vprašalnik iz
priloge 2 k temu sklepu in dokumentacijo iz 2. točke drugega odstavka 104.
člena ZISDU-3, ki se nanaša na dejavnost, na katero se nanaša zahteva. Če
družba za upravljanje zahtevo iz tega odstavka vlaga samostojno, zahtevi priloži
tudi izpolnjen vprašalnik iz priloge 1 k temu sklepu z označenimi spremembami
in dopolnitvami.
(4) Kadar se zahteva za izdajo dovoljenja za opravljanje
storitev upravljanja investicijskih skladov iz 104. člena nanaša na izdajo
dovoljenja za opravljanje storitev upravljanja nepremičninskih investicijskih
skladov, družba za upravljanje predloži izpolnjen vprašalnik iz priloge 3 k
temu sklepu in dokumentacijo iz 2. točke drugega odstavka 104. člena ZISDU-3,
ki se nanaša na dejavnost, na katero se nanaša zahteva. Če družba za
upravljanje zahtevo iz tega odstavka vlaga samostojno, zahtevi priloži tudi
izpolnjen vprašalnik iz priloge 1 k temu sklepu z označenimi spremembami in
dopolnitvami.
(5) Zahtevi za izdajo dovoljenja za opravljanje storitev
gospodarjenja s finančnimi instrumenti iz 153. člena ZISDU-3 oziroma pomožnih
storitev iz 155. člena ZISDU-3 družba za upravljanje predloži izpolnjen
vprašalnik iz priloge 4 k temu sklepu in dokumentacijo iz 2. točke drugega
odstavka 104. člena ZISDU-3, ki se nanaša na dejavnost, na katero se
nanaša zahteva. Če družba za upravljanje zahtevo iz tega odstavka vlaga
samostojno, zahtevi priloži tudi izpolnjen vprašalnik iz priloge 1 k temu
sklepu z označenimi spremembami in dopolnitvami.
(6) Priloge k zahtevi iz tega člena pregledajo in
podpišejo ustanovitelji ali vsi člani nadzornega sveta ali vsi člani uprave
oziroma vsi izvršni direktorji upravnega odbora vložnika. S podpisom
odgovarjajo za resničnost navedb iz prilog.
(7) Agencija za trg vrednostnih papirjev (v nadaljnjem
besedilu: Agencija) lahko v postopku odločanja o zahtevi za izdajo dovoljenja
od družbe za upravljanje zahteva, da ji v roku, ki ne sme biti krajši od osem
dni, predloži tudi osnutek notranjega akta oziroma notranjih aktov, ki urejajo
posamezna področja poslovanja družbe za upravljanje.
2. DOKUMENTACIJA ZA IZDAJO DOVOLJENJ ZA STATUSNA
PREOBLIKOVANJA DRUŽBE ZA UPRAVLJANJE
4. člen
(dokumentacija za izdajo dovoljenja za združitev –
pripojitev)
(1) Družba za upravljanje, ki je udeležena pri
pripojitvi kot prevzemna družba, zahtevi za izdajo dovoljenja za združitev
priloži izpolnjen vprašalnik iz priloge 1 k temu sklepu in glede na obseg
dejavnosti, ki jo opravlja tudi vprašalnika iz priloge 2 oziroma priloge 3
oziroma priloge 4 k temu sklepu.
(2) Če v primeru pripojitve prevzemna družba nima
dovoljenja za opravljanje storitev upravljanja investicijskih skladov in ne
želi prevzeti dejavnosti prevzete družbe za upravljanje, prevzeta družba za
upravljanje zahtevi za izdajo dovoljenja za združitev priloži dokumentacijo iz
katere izhaja, da je prenesla upravljanje vseh svojih investicijskih skladov na
drugo družbo za upravljanje oziroma če opravlja tudi storitve gospodarjenja s
finančnimi instrumenti tudi dokumentacijo, iz katere izhaja, da so bila
opravljena vsa dejanja iz tretjega odstavka 187. člena Zakona o trgu finančnih
instrumentov (Uradni list RS, št. 77/18, 17/19 – popr. in 66/19; v nadaljnjem
besedilu: ZTFI-1), z vsebino določeno v četrtem odstavku 187. člena ZTFI-1.
(3) Če v primeru pripojitve prevzemna družba nima
dovoljenja za opravljanje storitev upravljanja investicijskih skladov in želi
prevzeti dejavnost prevzete družbe za upravljanje, najkasneje hkrati z zahtevo
prevzete družbe za upravljanje za izdajo dovoljenja za združitev vloži zahtevo
za izdajo dovoljenja za opravljanje storitev upravljanja investicijskih
skladov.
5. člen
(dokumentacija za izdajo dovoljenja za združitev – spojitev)
(1) Če v primeru spojitve prevzemna družba ne bo
opravljala dejavnosti družbe za upravljanje, prevzeta družba za upravljanje
zahtevi za izdajo dovoljenja za združitev priloži dokumentacijo, iz katere
izhaja, da je prenesla upravljanje vseh svojih investicijskih skladov na družbo
za upravljanje, ki ni udeležena v postopku spojitve, oziroma če opravlja tudi
storitve gospodarjenja s finančnimi instrumenti tudi dokumentacijo, iz katere
izhaja, da so bila opravljena vsa dejanja iz tretjega odstavka 187. člena
ZTFI-1, z vsebino določeno v četrtem odstavku 187. člena ZTFI-1.
(2) Če želi prevzemna družba zaradi spojitve prevzeti
dejavnost prevzetih družb za upravljanje, družbe za upravljanje, ki so
udeležene pri spojitvi, hkrati z zahtevo za izdajo dovoljenja za združitev v
imenu in za račun prevzemne družbe najkasneje hkrati z zahtevami prevzetih
družb za upravljanje za izdajo dovoljenja za združitev vložijo zahtevo za
izdajo dovoljenja za opravljanje storitev upravljanja investicijskih skladov.
6. člen
(dokumentacija za izdajo dovoljenja za delitev)
(1) Družba za upravljanje, ki je udeležena pri delitvi,
zahtevi za izdajo dovoljenja za delitev priloži izpolnjen vprašalnik iz priloge
1 k temu sklepu in glede na obseg dejavnosti, ki jih opravlja tudi vprašalnika
iz priloge 2 oziroma priloge 3 oziroma priloge 4 k temu sklepu.
(2) Če zaradi izvedbe delitve iz prvega odstavka tega
člena nastane nova družba za upravljanje, ki bo opravljala storitve upravljanja
investicijskih skladov, družba za upravljanje, ki je udeležena pri delitvi,
poleg dokumentov iz prvega odstavka tega člena hkrati z zahtevo za izdajo
dovoljenja za delitev v imenu in za račun nove družbe za upravljanje vloži
zahtevo za izdajo dovoljenja za opravljanje storitev upravljanja investicijskih
skladov.
7. člen
(dokumentacija glede zajamčenih vlog)
(1) Če družba za upravljanje, ki je udeležena pri
pripojitvi kot prevzemna družba, opravlja storitve gospodarjenja s finančnimi
instrumenti oziroma pomožne storitve zahtevi za izdajo dovoljenja za združitev
poleg dokumentacije iz 4. člena tega sklepa priloži tudi dokumentacijo, iz
katere izhaja, da bodo vlagatelji ustrezno obveščeni o njihovih pravicah v
primeru prekoračitve zajamčene terjatve zaradi združitve, kot to določa
predpis, izdan na podlagi 452. člena ZTFI-1.
(2) Če družbi za upravljanje, ki sta udeleženi pri
spojitvi opravljata storitve gospodarjenja s finančnimi instrumenti oziroma
pomožne storitve, se zahtevi za izdajo dovoljenja za združitev poleg
dokumentacije iz 4. člena tega sklepa priložiti tudi dokumentacijo, iz katere
izhaja, da bodo vlagatelji ustrezno obveščeni o njihovih pravicah v primeru
prekoračitve zajamčene terjatve zaradi združitve, kot to določa predpis, izdan
na podlagi 452. člena ZTFI-1.
3. DOKUMENTACIJA ZA IZDAJO DOVOLJENJ V ZVEZI Z
INVESTICIJSKIMI SKLADI
8. člen
(dokumentacija na podlagi katere Agencija lahko oceni vpliv
spremenjene naložbene politike za obstoječe vlagatelje vzajemnega sklada)
Zahtevi za izdajo soglasja za spremembo pravil upravljanja vzajemnega
sklada družba za upravljanje zaradi ugotovitve izpolnjevanja pogojev iz sedmega
odstavka 253. člena ZISDU-3 poleg listin iz 1. do 5. točke tretjega odstavka
253. člena ZISDU-3 priloži tudi izpolnjen vprašalnik iz priloge 5 k temu
sklepu.
9. člen
(dokumentacija za izdajo dovoljenja za oblikovanje krovnega
sklada iz obstoječih vzajemnih skladov)
Zahtevi za izdajo dovoljenja za oblikovanje krovnega sklada iz
obstoječih vzajemnih skladov družba za upravljanje zaradi ugotovitve
izpolnjevanja pogojev iz prvega odstavka 317. člena ZISDU-3 priloži:
1.     
sklep uprave družbe za upravljanje o preoblikovanju obstoječih vzajemnih
skladov v podsklade in združitvi v krovni sklad;
2.     
prospekt krovnega sklada z vključenimi pravili upravljanja;
3.     
dokumente s ključnimi podatki za vlagatelje;
4.     
pogodbo s skrbnikom premoženja o opravljanju skrbniških storitev za
krovni sklad;
5.     
morebitno pogodbo s klirinško-depotno družbo za krovni sklad oziroma
njegove podsklade;
6.     
mnenje aktivnega preizkušenega revizorja informacijskih sistemov, da je
računalniška programska oprema, namenjena podpori vodenja poslovnih knjig in
sestavljanju poslovnih poročil krovnega sklada, vključno z vodenjem evidence
imetnikov, usklajena z določbami ZISDU-3 ter na njegovi podlagi izdanimi
splošnimi akti Agencije;
7.     
besedilo objave informacije o oblikovanju krovnega sklada iz obstoječih
vzajemnih skladov iz 14. člena Sklepa o objavah in neposrednem obveščanju
imetnikov enot (Uradni list RS, št. 100/15 in 31/17; v nadaljnjem besedilu:
Sklep o objavah in neposrednem obveščanju imetnikov enot).
10. člen
(dokumentacija za izdajo dovoljenja za vključitev podskladov
v drug krovni sklad iste družbe za upravljanje)
(1) Zahtevi za izdajo dovoljenja za vključitev
podskladov v drug krovni sklad družba za upravljanje zaradi ugotovitve
izpolnjevanja pogojev iz prvega odstavka 320. člena ZISDU-3 priloži:
1.     
sklep uprave družbe za upravljanje o izločitvi podskladov iz krovnega
sklada in vključitvi le-teh v drugi krovni sklad;
2.     
prospekta z vključenimi pravili upravljanja obeh krovnih skladov;
3.     
dokumente s ključnimi podatki za vlagatelje podskladov, ki so predmet
izločitve oziroma vključitve;
4.     
pogodbi s skrbnikom premoženja o opravljanju skrbniških storitev za
krovna sklada;
5.     
morebitno pogodbo s klirinško-depotno družbo za krovna sklada oziroma
njune podsklade;
6.     
besedilo objave informacije o vključitvi podskladov krovnega sklada v
drugi krovni sklad iz 17. člena Sklepa o objavah in neposrednem obveščanju
imetnikov enot.
(2) Če se vsi podskladi posameznega krovnega sklada
vključijo v drug krovni sklad, se dokumenti iz 2., 4. in 5. točke prejšnjega
odstavka predložijo samo za slednjega.
11. člen
(dokumentacija za izdajo dovoljenja za združitev
investicijskih družb)
(1) Družbe za upravljanje, ki upravljajo oziroma bodo
upravljale investicijske družbe, udeležene pri združitvi, zahtevi za izdajo
dovoljenja za združitev investicijskih družb zaradi ugotovitve izpolnjevanja
pogojev iz tretjega odstavka 433. člena ZISDU-3 priložijo:
1.     
pogodbo o pripojitvi investicijskih družb, ki se združujejo, v skladu s
581. in 587. členom Zakona o gospodarskih družbah (Uradni list RS, št. 65/09 –
ZGD-1-UPB3, 33/11, 91/11, 32/12, 57/12, 44/13 – odločba US, 82/13, 55/15, 15/17
in 22/19 – ZPosS; v nadaljnjem besedilu: ZGD-1);
2.     
izjavo drugih oseb v primeru iz tretjega odstavka v zvezi z drugo alinejo
4. točke drugega odstavka 581. člena ZGD-1;
3.     
poročila ali skupno poročilo družb za upravljanje, ki upravljajo
investicijske družbe, udeležene pri pripojitvi, o pripojitvi v skladu s 582.
členom ZGD-1;
4.     
dokazila o imenovanju pripojitvenih revizorjev ali skupnega pripojitvenega
revizorja iz drugega oziroma tretjega odstavka 583. člena ZGD-1;
5.     
poročila oziroma skupno poročilo o reviziji pripojitve iz četrtega
odstavka 583. člena ZGD-1;
6.     
poročila nadzornih svetov vseh investicijskih družb, udeleženih pri pripojitvi,
o pregledu pripojitve v skladu s 584. členom ZGD-1;
7.     
zapisnik ali zapisnike zasedanj skupščin vseh investicijskih družb,
udeleženih pri pripojitvi, na katerih so odločale o soglasju k pripojitvi, iz
585. člena ZGD-1;
8.     
dokaz, da je bila nameravana pripojitev objavljena v skladu s prvim
odstavkom 586. člena ZGD-1;
9.     
izjavo oziroma izjave družbe oziroma družb za upravljanje iz 1. točke
drugega odstavka 590. člena ZGD-1;
10.  
izjavo družbe za upravljanje, ki upravlja prevzemno investicijsko
družbo, v primeru iz 599. člena ZGD-1;
11.  
zaključna poročila prevzete oziroma prevzetih investicijskih družb iz
68. člena ZGD-1,
12.  
mnenje skrbnika oziroma skrbnikov premoženja investicijskih družb,
udeleženih pri pripojitvi, k preoblikovanju;
13.  
analizo združenih naložb investicijskih družb, udeleženih pri
pripojitvi, po stanju na dan obračuna pripojitve in na zadnji dan meseca pred
vložitvijo zahteve za izdajo dovoljenja za združitev investicijskih družb z
vidika izpolnjevanja določb ZISDU-3 o naložbah investicijskih skladov;
14.  
čistopis pogodbe o upravljanju prevzemne investicijske družbe, skupaj z
vidnimi spremembami besedila obstoječe pogodbe, če je zaradi pripojitve
investicijske družbe prišlo do spremembe pogodbe, ali novo pogodbo o
upravljanju ali aneks k obstoječi pogodbi, če sta bila sklenjena zaradi
pripojitve;
15.  
prečiščeno besedilo obstoječe pogodbe o opravljanju skrbniških storitev
za prevzemno investicijsko družbo, skupaj z vidnimi spremembami besedila
obstoječe pogodbe, če naj bi zaradi pripojitve prišlo do spremembe pogodbe, ali
besedilo nove pogodbe o opravljanju skrbniških storitev ali aneks k obstoječi pogodbi,
če naj bi bila sklenjena zaradi pripojitve;
16.  
čistopis statuta prevzemne investicijske družbe;
17.  
prospekt prevzemne investicijske družbe v skladu z 2. poglavjem ZTFI-1
in Uredbo (EU) 2017/1129 Evropskega parlamenta in Sveta z dne 14. junija 2017 o
prospektu, ki se objavi ob ponudbi vrednostnih papirjev javnosti ali njihovi
uvrstitvi v trgovanje na reguliranem trgu, v zvezi s 1. točko prvega odstavka
194. člena ZISDU-3 skupaj z vidnimi spremembami besedila obstoječega prospekta;
18.  
čistopis načrta upravljanja tveganj prevzemne investicijske družbe,
skupaj z vidnimi spremembami besedila obstoječega načrta, če je zaradi
pripojitve prišlo do spremembe načrta, ali nov načrt upravljanja tveganj.
(2) V primeru združitve dveh ali več investicijskih
družb s spojitvijo se za dokumentacijo, ki jo je treba priložiti zahtevi za
izdajo dovoljenja za združitev investicijskih družb, smiselno uporabljajo 1. do
9. in 11. do 13. točka prejšnjega odstavka. Poleg te dokumentacije se zahtevi
za izdajo dovoljenja za združitev priloži tudi:
1.     
pogodbo o upravljanju novoustanovljene investicijske družbe;
2.     
besedilo pogodbe o opravljanju skrbniških storitev za novoustanovljeno
investicijsko družbo;
3.     
statut novoustanovljene investicijske družbe;
4.     
prospekt novoustanovljene investicijske družbe v skladu z 2. poglavjem ZTFI-1
in Uredbo (EU) 2017/1129 Evropskega parlamenta in Sveta z dne 14. junija 2017 o
prospektu, ki se objavi ob ponudbi vrednostnih papirjev javnosti ali njihovi
uvrstitvi v trgovanje na reguliranem trgu, v zvezi s 1. točko prvega odstavka
194. člena ZISDU-3;
5.     
načrt upravljanja tveganj novoustanovljene investicijske družbe.
12. člen
(dokumentacija za izdajo dovoljenja za delitev investicijske
družbe)
(1) Družbe za upravljanje, ki upravljajo oziroma bodo
upravljaje investicijske družbe, udeležene pri delitvi, zahtevi za izdajo
dovoljenja za delitev investicijske družbe zaradi ugotovitve izpolnjevanja
pogojev iz tretjega odstavka 433. člena ZISDU-3 priložijo:
1.     
delitveni načrt v skladu s 624. členom ZGD-1;
2.     
izjavo drugih oseb v primeru iz tretjega odstavka v zvezi z drugo
alinejo 5. točke drugega odstavka 624. člena ZGD-1;
3.     
poročilo družbe za upravljanje o delitvi v skladu s 626. členom ZGD-1;
4.     
dokazilo o imenovanju delitvenega revizorja v skladu s 627. členom
ZGD-1;
5.     
poročilo o reviziji delitve v skladu s 627. členom ZGD-1;
6.     
poročilo nadzornega sveta prenosne investicijske družbe v skladu s 628.
členom ZGD‑1, dokaz, da
je bila nameravana delitev objavljena v skladu s prvim odstavkom 629. člena
ZGD-1;
7.     
zapisnik zasedanja skupščine prenosne investicijske družbe, na katerem
je odločala o soglasju k delitvi, v skladu s 630. členom ZGD-1;
8.     
izjavo družbe za upravljanje iz 1. točke drugega odstavka 590. člena
ZGD-1 v zvezi z drugim odstavkom 634. člena ZGD-1;
9.     
mnenje skrbnika oziroma skrbnikov premoženja investicijskih družb,
udeleženih pri razdelitvi oziroma oddelitvi, k preoblikovanju;
10.  
analizo neprenesenega dela naložb prenosne investicijske družbe v
primeru oddelitve z ustanovitvijo nove oziroma novih investicijskih družb po
stanju na dan obračuna oddelitve in na zadnji dan meseca pred vložitvijo
zahteve za izdajo dovoljenja za delitev investicijske družbe z vidika
izpolnjevanja določb ZISDU-3 o naložbah investicijskih skladov;
11.  
analizo naložb novoustanovljenih investicijskih družb na dan obračuna
razdelitve oziroma oddelitve z ustanovitvijo nove oziroma novih investicijskih
družb in na zadnji dan meseca pred vložitvijo zahteve za izdajo dovoljenja za
delitev investicijske družbe z vidika izpolnjevanja določb ZISDU-3 o naložbah
investicijskih skladov;
12.  
čistopis pogodbe o upravljanju prenosne investicijske družbe, skupaj z
vidnimi spremembami besedila obstoječe pogodbe, če je zaradi oddelitve prišlo
do spremembe pogodbe, ali novo pogodbo o upravljanju ali aneks k obstoječi
pogodbi, če sta bila sklenjena zaradi oddelitve;
13.  
prečiščeno besedilo obstoječe pogodbe o opravljanju skrbniških storitev
za prenosno investicijsko družbo, skupaj z vidnimi spremembami besedila
obstoječe pogodbe, če naj bi zaradi oddelitve prišlo do spremembe pogodbe, ali
besedilo nove pogodbe o opravljanju skrbniških storitev ali aneks k obstoječi
pogodbi, če naj bi bila sklenjena zaradi oddelitve;
14.  
čistopis statuta prenosne investicijske družbe;
15.  
prospekt prenosne investicijske družbe v skladu z 2. poglavjem ZTFI-1
in Uredbo (EU) 2017/1129 Evropskega parlamenta in Sveta z dne 14. junija 2017 o
prospektu, ki se objavi ob ponudbi vrednostnih papirjev javnosti ali njihovi
uvrstitvi v trgovanje na reguliranem trgu, v zvezi s 1. točko prvega odstavka
194. člena ZISDU-3, skupaj z vidnimi spremembami besedila obstoječega
prospekta;
16.  
čistopis načrta upravljanja tveganj prenosne investicijske družbe,
skupaj z vidnimi spremembami besedila obstoječega načrta, če je zaradi oddelitve
prišlo do spremembe načrta, ali nov načrt upravljanja tveganj;
17.  
pogodbo oziroma pogodbe o upravljanju novoustanovljene oziroma
novoustanovljenih investicijskih družb;
18.  
statut novoustanovljene oziroma statute novoustanovljenih investicijskih
družb;
19.  
prospekt novoustanovljene oziroma prospekte novoustanovljenih investicijskih
družb, sestavljene v skladu z 2. poglavjem ZTFI-1 in Uredbo (EU) 2017/1129
Evropskega parlamenta in Sveta z dne 14. junija 2017 o prospektu, ki se objavi
ob ponudbi vrednostnih papirjev javnosti ali njihovi uvrstitvi v trgovanje na
reguliranem trgu, v zvezi s 1. točko prvega odstavka 194. člena ZISDU-3;
20.  
načrt upravljanja tveganj novoustanovljene ali novoustanovljenih investicijskih
družb;
21.  
pogodbo o opravljanju skrbniških storitev za novoustanovljeno ali
novoustanovljene investicijske družbe.
(2) Družba za upravljanje oziroma družbe za upravljanje,
ki upravljajo investicijske družbe, udeležene pri razdelitvi s prevzemom,
zahtevi za izdajo dovoljenja za delitev investicijske družbe priložijo
naslednjo dokumentacijo:
1.     
pogodbo o delitvi in prevzemu investicijskih družb, udeleženih pri
razdelitvi s prevzemom, iz 1. točke prvega odstavka 638. člena ZGD-1;
2.     
izjavo drugih oseb v primeru iz tretjega odstavka v zvezi z drugo
alinejo 5. točke drugega odstavka 624. člena in prvega odstavka 638. člena
ZGD-1;
3.     
poročila ali skupno poročilo družb za upravljanje, ki upravljajo
investicijske družbe, udeležene pri razdelitvi s prevzemom, o delitvi in
prevzemu v skladu s 626. členom v zvezi s prvim in tretjim odstavkom 638. člena
ZGD-1;
4.     
dokazilo o imenovanju delitvenih ali skupnega revizorja v skladu s 627.
členom v zvezi s prvim odstavkom 638. člena ZGD-1;
5.     
poročila oziroma skupno poročilo o reviziji delitve v skladu s 627.
členom v zvezi s prvim odstavkom 638. člena ZGD-1;
6.     
poročila nadzornih svetov investicijskih družb, udeleženih pri
razdelitvi s prevzemom, v skladu s 628. členom ZGD-1 v zvezi s prvim in tretjim
odstavkom 638. člena ZGD‑1;
7.     
dokaz, da je bila nameravana delitev objavljena v skladu s prvim odstavkom
629. člena v zvezi s prvim odstavkom 638. člena ZGD-1;
8.     
zapisnike zasedanj skupščin vseh investicijskih družb, udeleženih pri
razdelitvi s prevzemom, na katerih so odločale o soglasju k delitvi in
prevzemu, v skladu s 630. v zvezi s 638. členom ZGD-1;
9.     
izjavo oziroma izjave družbe oziroma družb za upravljanje iz 1. točke
drugega odstavka 590. člena ZGD-1 v zvezi z drugim odstavkom 634. člena in
prvim odstavkom 638. člena ZGD-1;
10.  
mnenje skrbnika oziroma skrbnikov premoženja investicijskih družb,
udeleženih pri razdelitvi s prevzemom, k preoblikovanju;
11.  
analizo združenih naložb investicijskih družb, udeleženih pri razdelitvi
s prevzemom, na dan obračuna razdelitve s prevzemom in na zadnji dan meseca
pred vložitvijo zahteve za izdajo dovoljenja za delitev investicijske družbe z
vidika izpolnjevanja določb ZISDU-3 o naložbah investicijskih skladov;
12.  
čistopise pogodb o upravljanju prevzemnih investicijskih družb, skupaj z
vidnimi spremembami besedil obstoječih pogodb, če je zaradi razdelitve s
prevzemom prišlo do spremembe pogodb, ali nove pogodbe o upravljanju ali anekse
k obstoječim pogodbam, če so bili sklenjeni zaradi delitve s prevzemom;
13.  
prečiščena besedila obstoječih pogodb o opravljanju skrbniških storitev
za prevzemne investicijske družbe, skupaj z vidnimi spremembami besedil
obstoječih pogodb, če naj bi zaradi razdelitve s prevzemom prišlo do sprememb
pogodb, ali besedila novih pogodb o opravljanju skrbniških storitev ali anekse
k obstoječim pogodbam, če naj bi bili sklenjeni zaradi razdelitve s prevzemom;
14.  
čistopise statutov prevzemnih investicijskih družb;
15.  
prospekte prevzemnih investicijskih družb v skladu z 2. poglavjem ZTFI-1
in Uredbo (EU) 2017/1129 Evropskega parlamenta in Sveta z dne 14. junija 2017 o
prospektu, ki se objavi ob ponudbi vrednostnih papirjev javnosti ali njihovi
uvrstitvi v trgovanje na reguliranem trgu, v zvezi s 1. točko prvega odstavka
194. člena ZISDU-3, skupaj z vidnimi spremembami besedil obstoječih prospektov;
16.  
čistopise načrtov upravljanja tveganj prevzemnih investicijskih družb, skupaj
z vidnimi spremembami besedil obstoječih načrtov, če je zaradi razdelitve s
prevzemom prišlo do spremembe načrtov, ali nove načrte upravljanja tveganj.
(3) V primeru oddelitve investicijske družbe s prevzemom
se za dokumentacijo, ki jo je treba priložiti zahtevi za izdajo dovoljenja za
delitev investicijske družbe, smiselno uporabljajo 12. in 14. do 18. točka
prvega odstavka ter drugi odstavek tega člena.
4. DOKUMENTACIJA K OBVESTILU O NAMERI USTANOVITVE
PODRUŽNICE DRUŽBE ZA UPRAVLJANJE V DRŽAVI ČLANICI GOSTITELJICI
13. člen
(dokumentacija k obvestilu o nameri ustanovitve podružnice
družbe za upravljanje v državi članici gostiteljici)
(1) Dokumentacija iz drugega odstavka 110. člena ZISDU-3
mora poleg listin iz 1. do 4. točke drugega odstavka 110. člena ZISDU-3
vključevati tudi izpolnjen vprašalnik iz priloge 1 k temu sklepu s podatki, ki
se nanašajo na podružnico, razen 10. poglavja.
(2) Družba za upravljanje dokumentacijo iz drugega
odstavka 110. člena ZISDU-3 predloži tudi v angleškem jeziku.
(3) Prvi in drugi odstavek tega člena se smiselno
uporabljata tudi za dokumentacijo v zvezi z obvestilom o spremembah glede
podružnice v državi članici gostiteljici iz 113. člena ZISDU‑3.

Priloga
1: Vprašalnik k zahtevi za izdajo dovoljenja za opravljanje dejavnosti družbe
za upravljanje
Priloga
2: Vprašalnik k zahtevi za izdajo dovoljenja za opravljanje storitev
upravljanja kompleksnih investicijskih skladov 
Priloga
3: Vprašalnik k zahtevi za izdajo dovoljenja za opravljanje storitev
upravljanja nepremičninskih investicijskih skladov 
Priloga
4: Vprašalnik k zahtevi za izdajo dovoljenja za opravljanje storitve
gospodarjenja s finančnimi instrumenti in pomožnih storitev
Priloga
5: Vprašalnik v zvezi z oceno vpliva spremenjene naložbene politike za
obstoječe vlagatelje vzajemnega sklada

Sklep o dokumentaciji za izdajo dovoljenj
oziroma soglasij družbi za upravljanje in družbi za upravljanje države članice
(Uradni list RS, št. 11/16) vsebuje naslednji končni določbi:
»III. KONČNI DOLOČBI
14. člen
(prenehanje uporabe sklepa)
Z dnem uveljavitve tega sklepa se preneha uporabljati Sklep o
dokumentaciji za izdajo dovoljenj oziroma soglasij družbi za upravljanje,
družbi za upravljanje države članice in družbi za upravljanje tretje države
(Uradni list RS, št. 33/12 in 31/15 – ZISDU-3).
15. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.«.

Sklep o spremembah in dopolnitvah Sklepa o
dokumentaciji za izdajo dovoljenj oziroma soglasij družbi za upravljanje in
družbi za upravljanje države članice (Uradni list RS, št. 85/20) vsebuje naslednjo končno določbo:
»KONČNA DOLOČBA
13. člen
Ta sklep začne veljati naslednji dan po objavi v Uradnem
listu Republike Slovenije.«.