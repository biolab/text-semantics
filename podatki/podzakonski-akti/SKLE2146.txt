1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Vurberg-Duplek, izdelanega za obdobje od 1. 1.
2000 do 31. 12. 2009.
2. člen
Gradivo iz prejšnjega člena se razgrne za 14 dni v prostorih
Zavoda za gozdove Slovenije, Krajevne enote Lenart, Kraigherjeva 19, Lenart v
Slovenskih Goricah. Javna razgrnitev se začne osmi dan po objavi tega sklepa v
Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Lenart.
4. člen
V času javne razgrnitve bo v prostorih občine Duplek, Cesta
4. julija 106, Spodnji Duplek, organizirana javna obravnava. Datum javne
obravnave bo objavljen naknadno v prostorih javne razgrnitve.
5. člen
Ta sklep se objavi v Uradnem listu Republike Slovenije.
Št. 322-01-12-6/00
Ljubljana, dne 11. aprila 2001.
Minister
za kmetijstvo,
gozdarstvo in prehrano
mag. Franc But l. r.