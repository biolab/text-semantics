1.
S tem sklepom se določajo skupni izvajalci neprekinjene nujne
medicinske pomoči (v nadaljnjem besedilu: NNMP) in delovna mesta, na katerih se
opravlja dežurstvo, po posameznih območjih in strokovnih področjih.
2.
Izvajalci NNMP, ki na območju, za katerega so ustanovljeni, izvajajo
NNMP, strokovna področja na posamezni ravni zdravstvene dejavnosti, na katerih
izvajajo NNMP, in število delovnih mest, na katerih se izvaja NNMP v obliki
dežurstva, so določeni v Prilogi 1, ki je sestavni del tega sklepa.
3.
Delovna mesta pri posameznih izvajalcih NNMP, na katerih se
izvaja NNMP v obliki dežurstva, so določena v Prilogi 2, ki je sestavni del
tega sklepa.
4.
(1) Izvajalci NNMP začnejo skupno izvajanje NNMP iz 8. člena
Pravilnika o organizaciji neprekinjenega zdravstvenega varstva (Uradni list RS,
št. 94/10) na območjih, za katera so ustanovljeni, najpozneje 1. januarja 2012.
(2) Do začetka skupnega izvajanja NNMP iz prejšnjega odstavka
izvajalci NNMP izvajajo NNMP v skladu z 2. in 3. točko tega sklepa.
5.
Ta sklep začne veljati 1. aprila 2011.
Št. 0070-42/2011
Ljubljana, dne 18. marca 2011
EVA 2011-2711-0016
Dorijan Marušič l.r.
Minister
za zdravje 

Priloga
1: Izvajalci NNMP 
Priloga
2: Delovna mesta, na katerih se lahko izvaja NNMP v obliki dežurstva