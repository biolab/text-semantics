1. člen
(1) Ustanovi se Svet Vlade Republike Slovenije za Slovence v
zamejstvu (v nadaljnjem besedilu: svet).
(2) Svet je posebno posvetovalno telo Vlade Republike
Slovenije za področje razvoja odnosov in sodelovanja Republike Slovenije s Slovenci
v zamejstvu.
2. člen
(1) Svet opravlja naloge na podlagi 21. člena Zakona o
odnosih Republike Slovenije s Slovenci zunaj njenih meja (Uradni list RS, št.
43/06).
(2) Svet sprejema letni program dela in letno poročilo o delu
sveta.
3. člen
(1) Svet ima predsednika, podpredsednika in 19 članov.
(2) Slovenci v zamejstvu so zastopani s 14 člani, in sicer:
-       
s štirimi predstavniki avtohtone slovenske narodne skupnosti iz
Avtonomne dežele Furlanije-Julijske krajine (Republika Italija);
-       
s štirimi predstavniki avtohtone slovenske narodne skupnosti Zvezne
dežele Koroške (Republika Avstrija);
-       
z dvema predstavnikoma avtohtone slovenske narodne skupnosti iz Zvezne
dežele Štajerske (Republika Avstrija);
-       
z dvema predstavnikoma avtohtone slovenske narodne skupnosti Železne
županije (Republika Madžarska) in
-       
z dvema predstavnikoma avtohtone slovenske narodne skupnosti na
Hrvaškem, katere pripadniki prebivajo v sedmih županijah Republike Hrvaške, ki
mejijo na Republiko Slovenijo, in na območju mesta Zagreb.
(3) Sestava sveta v delu, ki se nanaša na člane sveta iz
Republike Slovenije, se določi s poslovnikom.
(4) Člani sveta delujejo nepoklicno.
4. člen
(1) Svet deluje na sejah sveta.
(2) Podrobnejša organizacija in način delovanja sveta ter
povračilo stroškov članom, ki niso predstavniki iz Republike Slovenije, se
določi s poslovnikom.
5. člen
Administrativno tehnična opravila za svet opravlja Urad Vlade
Republike Slovenije za Slovence v zamejstvu in po svetu.
6. člen
Ta sklep začne veljati naslednji dan po objavi v Uradnem
listu Republike Slovenije.
Št. 00405-3/2006/7
Ljubljana, dne 13. julija 2006
EVA 2006-1812-0004
Vlada Republike Slovenije
Janez Janša l.r.
Predsednik