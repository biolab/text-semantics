1. člen
(področje uporabe in vsebina smernic)
(1) Evropski nadzorni
organ (Evropski bančni organ; v nadaljevanju EBA) je v skladu s 16. členom Uredbe (EU) 1093/20101 dne 22. novembra 2022 objavil Smernice o uporabi
rešitev za sklepanje poslovnega razmerja s stranko na daljavo v skladu s členom
13(1) Direktive (EU) 2015/849.
(2) Smernice so
namenjene:
1.     
pristojnim organom, kot so opredeljeni v členu 4(2) Uredbe (EU) št. 1093/2010 in
2.     
kreditnim in finančnim institucijam, kot so opredeljene v členu 3(1) in
3(2) Direktive (EU) 2015/8492.
(3) Smernice določajo:
-       
korake, ki jih morajo sprejeti kreditne in finančne institucije, ko
sprejemajo ali pregledujejo rešitve za izpolnjevanje svojih obveznosti v skladu
s točkami (a), (b) in (c) člena 13(1) Direktive (EU) 2015/849 za sklepanje
poslovnega razmerja z novimi strankami na daljavo,
-       
korake, ki jih morajo sprejeti kreditne in finančne institucije v
primeru, da se zanašajo na tretje osebe v skladu z oddelkom 4 poglavja II
Direktive (EU) 2015/849 ter
-       
politike nadzora in postopke, ki bi jih morale kreditne in finančne
institucije vzpostaviti v zvezi s skrbnim preverjanjem stranke, kot je navedeno
v členu 8(3) in (4)(a) Direktive (EU) 2015/849, kadar se ukrepi za skrbno
preverjanje strank izvajajo na daljavo.
Pristojni organi morajo upoštevati te smernice, ko ocenjujejo,
ali so ukrepi, ki jih kreditne in finančne institucije sprejmejo za
izpolnjevanje svojih obveznosti v skladu z Direktivo (EU) 2015/849 v okviru
sklepanja poslovnega razmerja s stranko na daljavo, ustrezni in učinkoviti.
2. člen
(uporaba smernic v Republiki Sloveniji)
(1) S tem sklepom
Agencija za trg vrednostnih papirjev (v nadaljevanju Agencija) določa uporabo
smernic za:
-       
subjekte, za nadzor nad katerimi je Agencija pristojna na podlagi
drugega odstavka 164. člena ZPPDFT-2 in
-       
Agencijo, pri čemer Agencija opravlja nadzor pri zavezancih iz 1., 2. in
3. točke prvega odstavka 4. člena
ZPPDFT-2 samo v delu, ki se nanaša na storitve in dejavnost investicijskega
bančništva zavezanca in za katerega se uporabljajo določbe zakona, ki ureja trg
finančnih instrumentov. Nadzor lahko opravlja samostojno ali v sodelovanju z
Banko Slovenije.
3. člen
(uveljavitev in začetek uporabe sklepa)
Ta sklep začne veljati petnajsti dan po njegovi objavi v
Uradnem listu Republike Slovenije, uporabljati pa se začne 2. oktobra 2023.
Št. 00700-9/2023-2
Ljubljana, dne 25. maja 2023
EVA 2023-1611-0052
Predsednica Sveta
Agencije za trg vrednostnih papirjev
Anka Čadež
_____________
1  Uredba
(EU) št. 1093/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski bančni organ) in o
spremembi Sklepa št. 716/2009/ES ter razveljavitvi Sklepa Komisije
2009/78/ES 
2  Direktiva (EU)
2015/849 Evropskega parlamenta in Sveta z dne 20. maja 2015 o preprečevanju
uporabe finančnega sistema za pranje denarja ali financiranje terorizma,
spremembi Uredbe (EU) št. 648/2012 Evropskega parlamenta in Sveta ter
razveljavitvi Direktive 2005/60/ES Evropskega parlamenta in Sveta in Direktive
Komisije 2006/70/ES