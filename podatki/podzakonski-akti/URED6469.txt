1. člen
(vsebina)
Ta uredba določa indekse vrednosti
nepremičnin, ki so evidentirane v registru nepremičnin.
2. člen
(obdobje indeksiranja)
Indeksi vrednosti nepremičnin so izračunani
kot kumulativni indeksi vrednosti nepremičnin za obdobje od 1. julija 2010
do 1. januarja 2013.
3. člen
(indeksi vrednosti nepremičnin)
(1) Indeksi vrednosti nepremičnin so
določeni v prilogi 1, ki je sestavni del te uredbe, po vrstah nepremičnin, kot
so določene z modeli vrednotenja nepremičnin za vrednostne cone.
(2) Indeksi vrednosti nepremičnin iz
prejšnjega odstavka so določeni glede na ponudbo in povpraševanje na trgu
nepremičnin na dan 1. januar 2013, na katerega se opravi izračun indeksov
vrednosti nepremičnin.
4. člen
(pripis novih vrednosti nepremičnin v
registru nepremičnin)
Izračun vrednosti za posamezno nepremičnino
na podlagi te uredbe in vpis nove vrednosti te nepremičnine v register
nepremičnin se opravi najpozneje v 15 dneh od uveljavitve te uredbe.
5. člen
(začetek veljavnosti)
Ta uredba začne veljati petnajsti dan po objavi
v Uradnem listu Republike Slovenije.
Št. 00729‑51/2013
Ljubljana, dne 19. septembra
2013
EVA 2013‑2430‑0059
Vlada Republike Slovenije
mag. Alenka Bratušek l.r.
Predsednica

Priloga 1: Indeksi
vrednosti nepremičnin