1. člen
Ladja, ki ji je pomorski inšpektor prepovedal izplutje iz
pristanišča zaradi neizpolnjevanja pogojev, predpisanih v 184., 185. in 193.
členu pomorskega zakonika, mora za vsak naslednji pregled, da se ugotovi, ali
so bile pomanjkljivosti in okoliščine, zaradi katerih je bilo ladji prepovedano
izplutje iz pristanišča, odpravljene, plačati stroške pregleda v višini 120.000
SIT. 
Pomorski inšpektor izda račun poveljniku ladje po odreditvi
prepovedi izplutja z obvestilom, da zadržanje ladje ne bo odpravljeno, dokler
ne bo v celoti plačan predpisani strošek pregleda ali dana ustrezna garancija
za plačilo stroškov.
2. člen
Ta odredba začne veljati petnajsti dan po objavi v Uradnem
listu Republike Slovenije.
Št. 2620-7/2001-5
Ljubljana, dne 7. decembra 2001.
Jakob Presečnik l. r. 
Minister za promet