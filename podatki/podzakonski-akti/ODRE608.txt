1. člen
Sprejme se splošni del gozdnogospodarskega načrta
gozdnogospodarske enote Velika gora, št. 06-17/97 z dne 30. 1. 2002, ki ga je
izdelal Zavod za gozdove Slovenije, Območna enota Kočevje, za obdobje od 1. 1.
1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Velika gora na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Velika gora je izdelan v treh izvodih za 3250,62 hektarjev gozdov, ki
ležijo v gozdnogospodarskem območju Kočevje, v Občini Ribnica, oziroma v
katastrskih občinah Zamostec, Jurjevica, Ribnica, Prigorica, Dane, Dolenja vas
in Rakitnica.
3. člen
Po en izvod splošnega dela gozdnogospodarskega načrta
gozdnogospodarske enote Velika gora je na vpogled na sedežu Zavoda za gozdove
Slovenije, Območne enote Kočevje, Rožna ul. 39, Kočevje, na sedežu Zavoda za
gozdove Slovenije, Krajevne enote Ribnica, Šeškova 14, Ribnica, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Velika gora.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-6/18-98
Ljubljana, dne 19. marca 2002.
Minister 
za kmetijstvo, 
gozdarstvo in prehrano 
mag. Franc But l. r.
 