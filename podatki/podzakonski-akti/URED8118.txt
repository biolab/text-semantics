I. SPLOŠNE DOLOČBE
1. člen
(vsebina)
Ta uredba ureja pravila za financiranje ukrepov za odpravo
motenj na trgu v vinskem sektorju zaradi pandemije COVID-19 za izvajanje:
-       
Uredbe (EU) št. 1308/2013
Evropskega parlamenta in Sveta z dne 17. decembra
2013 o vzpostavitvi skupne ureditve trgov kmetijskih proizvodov in
razveljavitvi uredb Sveta (EGS) št. 922/72,
(EGS) št. 234/79, (ES) št. 1037/2001 in (ES) št. 1234/2007
(UL L št. 347 z dne 20. 12. 2013,
str. 671), zadnjič spremenjene z Uredbo
(EU) 2020/2220 Evropskega parlamenta in Sveta z dne 23. decembra
2020 o določitvi nekaterih prehodnih določb za podporo iz Evropskega
kmetijskega sklada za razvoj podeželja (EKSRP) in Evropskega kmetijskega
jamstvenega sklada (EKJS) v letih 2021 in 2022 ter o spremembi uredb (EU) št.
1305/2013, (EU) št. 1306/2013 in (EU) št. 1307/2013 glede sredstev in uporabe v
letih 2021 in 2022 ter Uredbe (EU) št. 1308/2013 glede sredstev in razdelitve
take podpore v letih 2021 in 2022 (UL L št. 437
z dne 28. 12. 2020,
str. 1), (v nadaljnjem besedilu: Uredba 1308/2013/EU);
-       
Izvedbene uredbe Komisije (EU) 2020/532 z dne 16. aprila 2020 o
odstopanju glede leta 2020 od izvedbenih uredb (EU) št. 809/2014, (EU) št.
180/2014, (EU) št. 181/2014, (EU) 2017/892, (EU) 2016/1150, (EU) 2018/274, (EU)
2017/39, (EU) 2015/1368 in (EU) 2016/1240 v zvezi z nekaterimi upravnimi
pregledi in pregledi na kraju samem, ki se uporabljajo na področju skupne
kmetijske politike (UL L št. 119 z dne
17. 4. 2020, str. 3), zadnjič spremenjene z Izvedbeno uredbo Komisije
(EU) 2021/238 z dne 16. februarja 2021 o
spremembi Izvedbene uredbe (EU) 2020/532 glede odstopanja od izvedbenih uredb
(EU) št. 180/2014 in (EU) št. 181/2014 za
preglede posebnih ukrepov za kmetijstvo v najbolj oddaljenih regijah Unije in
na manjših egejskih otokih (UL L št. 56 z
dne 17. 2. 2021,
str. 10), (v nadaljnjem besedilu:
Izvedbena uredba 2020/532/EU);
-       
Delegirane uredbe Komisije (EU) 2020/592 z dne 30. aprila 2020 o
začasnih izjemnih ukrepih, ki odstopajo od nekaterih določb Uredbe (EU) št.
1308/2013 Evropskega parlamenta in Sveta, za odpravo motenj na trgu v sektorju
sadja in zelenjave ter vinskem sektorju zaradi pandemije COVID-19 in ukrepov v
zvezi z njo (UL L št. 140 z dne 4. 5. 2020,
str. 6), zadnjič spremenjene z Delegirano uredbo Komisije (EU) 2021/95 z dne
28. januarja 2021 o spremembi Delegirane
uredbe (EU) 2020/592 o začasnih izjemnih ukrepih, ki odstopajo od nekaterih
določb Uredbe (EU) št. 1308/2013
Evropskega parlamenta in Sveta, za odpravo motenj na trgu v sektorju sadja in
zelenjave ter vinskem sektorju zaradi pandemije COVID-19 in ukrepov v zvezi z
njo (UL L št. 31
z dne 29. 1. 2021,
str. 198), (v nadaljnjem besedilu: Delegirana uredba 2020/592/EU);
-       
Izvedbene uredbe Komisije (EU) 2020/600 z dne 30. aprila 2020 o
odstopanju od Izvedbene uredbe (EU) 2017/892, Izvedbene uredbe (EU) 2016/1150,
Izvedbene uredbe (EU) št. 615/2014, Izvedbene uredbe (EU) 2015/1368 in
Izvedbene uredbe (EU) 2017/39 glede nekaterih ukrepov proti krizi zaradi pandemije
COVID-19 (UL L št. 140 z dne 4. 5. 2020, str. 40), zadnjič
spremenjene z Izvedbeno uredbo Komisije (EU) 2021/78 z dne 27. januarja 2021 o spremembi Izvedbene uredbe
(EU) 2020/600 o odstopanju od Izvedbene uredbe (EU) 2017/892, Izvedbene uredbe
(EU) 2016/1150, Izvedbene uredbe (EU) št. 615/2014, Izvedbene uredbe (EU)
2015/1368 in Izvedbene uredbe (EU) 2017/39 glede nekaterih ukrepov proti krizi
zaradi pandemije COVID-19 (UL L št. 29 z dne 28. 1. 2021, str. 5), (v nadaljnjem besedilu:
Izvedbena uredba 2020/600/EU) in
-       
Izvedbene uredbe Komisije (EU) 2020/601 z dne 30. aprila 2020 o
nujnih ukrepih, ki odstopajo od členov 62 in 66 Uredbe (EU) št. 1308/2013
Evropskega parlamenta in Sveta glede veljavnosti dovoljenj za zasaditev vinske
trte in izkrčitve pri predvideni ponovni zasaditvi (UL L št. 140 z dne
4. 5. 2020, str. 46; v nadaljnjem besedilu: Izvedbena uredba
2020/601/EU).
2. člen
(pomen izrazov)
Izraz višja sila pomeni višjo silo ali izjemne okoliščine,
kot jih določa 2. člen Uredbe (EU) št. 1306/2013 Evropskega parlamenta in Sveta
z dne 17. decembra 2013 o financiranju, upravljanju in spremljanju skupne
kmetijske politike in razveljavitvi uredb Sveta (EGS) št. 352/78, (ES) št.
165/94, (ES) št. 2799/98, (EC) No 814/2000, (ES) št. 1290/2005 in (ES) št.
485/2008 ((UL L št. 347 z dne 20. 12. 2013, str. 549), zadnjič spremenjene z
Izvedbeno uredbo Komisije (EU) 2020/531 z dne 16. aprila 2020 o odstopanju
glede leta 2020 od tretjega pododstavka člena 75(1) Uredbe (EU) št. 1306/2013
Evropskega parlamenta in Sveta v zvezi s stopnjo predplačil za neposredna
plačila in ukrepi za razvoj podeželja, povezanimi s površinami in živalmi, ter
od prvega pododstavka člena 75(2) navedene uredbe v zvezi z neposrednimi
plačili (UL L št. 119 z dne 17. 4. 2020, str. 1).
3. člen
(splošne določbe)
(1) Za izvajanje te uredbe se uporabljajo podatki, ki se
vodijo v registru pridelovalcev grozdja in vina v skladu z zakonom, ki ureja
vino (v nadaljnjem besedilu: register), in registru kmetijskih gospodarstev v
skladu z zakonom, ki ureja kmetijstvo.
(2) Ne glede na predpis, ki ureja izvedbo ukrepov kmetijske
politike, ni treba vložiti zbirne vloge za pridobitev sredstev po tej uredbi.
4. člen
(financiranje ukrepov)
(1) Ukrepi iz te uredbe se financirajo iz sredstev Evropskega
kmetijskega jamstvenega sklada, dodeljenih Republiki Sloveniji v skladu s
prilogo VI Uredbe 1308/2013/EU, in sredstev splošne proračunske rezervacije.
Sredstva za ukrepe po tej uredbi se dodelijo na podlagi te uredbe in se
izplačajo do 15. oktobra 2020.
(2) Višina sredstev, ki je na voljo za posamezni ukrep iz te
uredbe, je določena v podpornem programu, ki ga ministrstvo, pristojno za
kmetijstvo, predloži Evropski komisiji v skladu z 2. členom Izvedbene uredbe
2020/600/EU.
(3) Ne glede na prvi odstavek tega člena se sredstva za
ukrepe po tej uredbi, ki se izvedejo v letu 2021, izplačajo do 15. oktobra
2021.
II. KRIZNA DESTILACIJA VINA V LETU 2020
5. člen
(upravičenci)
(1) Podporo za krizno destilacijo vina v skladu s 3. členom
Delegirane uredbe 2020/592/EU lahko uveljavlja pridelovalec vina, vpisan v register,
ki je imel 13. marca 2020 v registru prijavljenih vsaj 30 000 litrov vina
letnika 2019.
(2) Upravičenec iz prejšnjega odstavka, ki je v letu 2019
pridelal vino iz grozdja, odkupljenega od pridelovalcev grozdja, je upravičen
do podpore za krizno destilacijo, če v letu 2020 odkupa grozdja bistveno ne
zmanjša, razen zaradi višje sile.
(3) Za namen prejšnjega odstavka se šteje, da odkup ni
bistveno zmanjšan, če upravičenec v letu 2020 odkupi grozdje v količini, ki ni
manjša od 70 % odkupljene količine v letu 2019.
(4) Izpolnjevanje pogoja iz drugega odstavka tega člena
ugotavlja Agencija Republike Slovenije za kmetijske trge in razvoj podeželja (v
nadaljnjem besedilu: agencija) po roku za prijavo pridelka grozdja, pri čemer
podatek o odkupu grozdja preverja iz registra ali na kraju samem.
6. člen
(pogoji za pridobitev podpore)
(1) Upravičenec iz prejšnjega člena lahko pridobi podporo,
če:
-       
destilira ali odda v destilacijo najmanj 25 000 litrov vina in
-       
je vino za destilacijo pridelano iz grozdja, pridelanega v Republiki
Sloveniji v letu 2018 ali 2019.
(2) Upravičenec lahko pridobi podporo za količino vina, ki ne
presega 30 % količine prijavljenih zalog vina s slovenskim poreklom za leto
2019.
(3) Ne glede na določbo prve alineje prvega odstavka tega
člena lahko upravičenec, ki je imel 13. marca 2020 v register prijavljenih manj
kot 100 000 litrov vina letnika 2019, destilira ali odda v destilacijo najmanj
5 000 litrov vina.
7. člen
(višina podpore)
(1) Podpora za krizno destilacijo vina znaša 0,80 eura na liter
vina za destilacijo.
(2) Če vsota odkupne cene vina s strani destilarne in podpore
iz prejšnjega odstavka presega stroške pridelave vina za vinsko leto 2020/2021,
pripravljene v okviru strokovnih nalog v rastlinski proizvodnji, se podpora
sorazmerno zniža.
8. člen
(postopek za pridobitev sredstev)
(1) Upravičenec do 5. avgusta 2020 pošlje zahtevek za
dodelitev podpore za krizno destilacijo vina po pošti priporočeno na naslov:
Agencija Republike Slovenije za kmetijske trge in razvoj podeželja, Dunajska cesta
160, 1000 Ljubljana, s pripisom »krizna destilacija vina«, ga odda v sprejemni
pisarni agencije ali pošlje elektronsko na elektronski poštni naslov aktrp@gov.si s skeniranim podpisom.
(2) Zahtevek iz prejšnjega odstavka mora vsebovati naslednje
podatke:
-       
podatke o pridelovalcu vina (osebno ime ali firma, naslov ali sedež in
KMG-MID);
-       
podatke o vinu, destiliranem ali oddanem v destilacijo (šifra pridelka
vina iz registra in količina vina).
(3) Sestavni del zahtevka iz prejšnjega odstavka so tudi
naslednje priloge:
-       
dokazilo o oddaji vina destilarni (račun) ali dokazilo o destilaciji
vina;
-       
izjava destilarne, da bo alkohol, proizveden z destilacijo tega vina,
uporabljen izključno v industrijske namene, vključno z razkužili in
farmacevtsko uporabo, ali za pridobivanje energije;
-       
izjava destilarne, da za to vino ni in ne bo uveljavljala pomoči za
destilacijo vina iz sredstev Evropske unije ali katere koli države članice;
-       
soglasje upravičenca, da agencija od Finančne uprave Republike Slovenije
pridobi podatke, ki jih potrebuje za vodenje upravnega postopka;
-       
za upravičence iz drugega odstavka 5. člena te uredbe tudi izjava
upravičenca, da v letu 2020 ne bo bistveno zmanjšal odkupa grozdja.
(4) Če upravičenec ob oddaji zahtevka za dodelitev podpore še
nima na voljo prilog iz prve in druge alineje prejšnjega odstavka, jih predloži
agenciji najpozneje do 14. septembra 2020.
(5) Za količino vina, ki do roka iz prejšnjega odstavka še ne
bo destilirana, upravičenec vloži ločeni zahtevek za dodelitev podpore v obliki
predplačila v skladu z odstavkom 7a 3. člena Delegirane uredbe 2020/592/EU.
(6) Upravičenec iz prejšnjega odstavka najpozneje do 14.
septembra 2020 položi varščino v višini 110% pričakovane podpore z veljavnostjo
najmanj tri mesece po nameravani destilaciji, ki je pogoj za dodelitev podpore
v obliki predplačila. Varščina se vrne upravičencu po destilaciji in
predložitvi prilog iz prve in druge alineje tretjega odstavka tega člena. Del
varščine, ki se nanaša na neizvedeni ukrep, agencija zaseže.
(7) O izpolnjevanju pogojev se odloči najpozneje do 5.
oktobra 2020.
(8) Če agencija ob preveritvi iz četrtega odstavka 5. člena
te uredbe ugotovi, da upravičenec ne izpolnjuje pogoja iz drugega odstavka 5.
člena te uredbe, odloči o vračilu sredstev v skladu z zakonom, ki ureja
kmetijstvo.
9. člen
(finančne določbe)
(1) Za zahtevke upravičencev, ki so imeli 13. marca 2020 v
register prijavljenih vsaj 100 000 litrov vina letnika 2019, se nameni 93 %
razpoložljivih sredstev za ukrep krizna destilacija vina, za upravičence z manjšo
količino prijavljenega vina pa preostalih 7 % razpoložljivih sredstev.
(2) Če sredstva, namenjena eni skupini upravičencev iz
prejšnjega odstavka, niso porabljena, se lahko namenijo za izplačilo zahtevkov
druge skupine upravičencev, če vsota zahtevkov za drugo skupino upravičencev
presega razpoložljiva sredstva iz prejšnjega odstavka.
(3) Če vsota upravičenih
zahtevkov iz prejšnjega člena presega razpoložljiva sredstva za ukrep krizna
destilacija vina, se zahtevki odobrijo do porabe razpoložljivih sredstev v
skladu z naslednjimi prednostnimi merili:


Prednostno merilo

Vrednost


I. Pridelava vina letnika 2019 iz grozdja, ki ga je
  upravičenec odkupil od pridelovalcev grozdja:


-       
  odkupljena količina grozdja predstavlja več kot 70 % v register
  prijavljene količine grozdja letnika 2019,

10


-       
  odkupljena količina grozdja predstavlja 50 do 70 % v register
  prijavljene količine grozdja letnika 2019,

8


-       
  odkupljena količina grozdja predstavlja 30 do 49 % v register
  prijavljene količine grozdja letnika 2019,

5


-       
  grozdja ni odkupil ali pa odkupljena količina grozdja predstavlja manj
  kot 30 % v register prijavljene količine grozdja letnika 2019;

0


II. Prijava pridelka vina letnika 2019 v registru:


-       
  upravičenec ima prijavljenih več kot 1 milijon litrov vina,

10


-       
  upravičenec ima prijavljenih 500 000 do 1 milijon litrov
  vina,

8


-       
  upravičenec ima prijavljenih 200 000 do 499 000 litrov vina,

6


-       
  upravičenec ima prijavljenih 100 000 do 199 000 litrov vina,

4


-       
  upravičenec ima prijavljenih manj kot 100 000 litrov vina.

2


(4) Ne glede na določbo drugega odstavka 6. člena te uredbe
se upravičencu lahko dodeli podpora tudi za količino vina, ki presega 30 %
količine prijave zalog vina s slovenskim poreklom za leto 2019, če je vsota
upravičenih zahtevkov iz prejšnjega člena manjša od razpoložljivih sredstev za
ukrep krizna destilacija vina. V tem primeru se višina podpore določi tako, da
se višina preostalih razpoložljivih sredstev deli s količino vina iz zahtevkov,
ki presega pogoj iz drugega odstavka 6. člena te uredbe. Tako določena višina
podpore ne sme presegati 0,80 eura na liter vina.
II.a KRIZNA DESTILACIJA VINA V LETU 2021
9.a člen
(upravičenci)
(1) Podporo za krizno
destilacijo vina v skladu s 3. členom Delegirane uredbe 2020/592/EU lahko v
letu 2021 uveljavlja pridelovalec vina, vpisan v register, ki je imel 1. marca 2021 v registru prijavljenih vsaj 15 000
litrov vina letnika 2020.
(2) Upravičenec iz
prejšnjega odstavka, ki je v letu 2020 pridelal vino iz grozdja, odkupljenega
od pridelovalcev grozdja, je upravičen do podpore za krizno destilacijo, če v
letu 2021 odkupa grozdja bistveno ne zmanjša, razen zaradi višje sile.
(3) Za namen prejšnjega
odstavka se šteje, da odkup ni bistveno zmanjšan, če upravičenec v letu 2021
odkupi grozdje v količini, ki ni manjša od 70% odkupljene količine v letu 2019.
(4) Izpolnjevanje
pogoja iz drugega odstavka tega člena ugotavlja agencija po roku za prijavo
pridelka grozdja, pri čemer podatek o odkupu grozdja preverja iz registra ali
na kraju samem.
9.b člen
(pogoji za pridobitev podpore)
(1) Upravičenec iz
prejšnjega člena lahko pridobi podporo, če:
-       
destilira ali odda v destilacijo najmanj 25 000 litrov vina, če je imel
1. marca 2021 v registru prijavljenih
vsaj 100 000 litrov vina letnika 2020;
-       
destilira ali odda v destilacijo najmanj 5 000 litrov vina, če je imel
1. marca 2021 v registru prijavljenih
manj kot 100 000 litrov vina letnika 2020;
-       
je vino za destilacijo pridelano iz grozdja, pridelanega v Republiki
Sloveniji v letu 2019 ali 2020;
-       
je imel 1. marca 2021 v registru
prijavljene zaloge vina za leto 2020 in količina vina, ki je predmet podpore,
ne presega 30% količine prijavljenih zalog vina s slovenskim geografskim
poreklom za leto 2020.
(2) Ne glede na določbo
tretje alineje prejšnjega odstavka je lahko vino za destilacijo delno pridelano
tudi iz grozdja starejših letnikov, če:
-       
vino izpolnjuje pogoj za oznako letnika 2019 ali 2020 v skladu s
predpisi, ki urejajo označevanje vina, in
-       
je bilo vino prijavljeno v register pred 1. marcem 2021.
9.c člen
(postopek za pridobitev sredstev)
(1) Upravičenec do 20. julija 2021 pošlje zahtevek za dodelitev
podpore za krizno destilacijo vina po pošti priporočeno na naslov: Agencija
Republike Slovenije za kmetijske trge in razvoj podeželja, Dunajska cesta 160,
1000 Ljubljana, s pripisom »krizna destilacija vina«, ga odda v sprejemni
pisarni agencije ali pošlje elektronsko na elektronski poštni predal
aktrp@gov.si s kvalificiranim elektronskim podpisom.
(2) Zahtevek iz
prejšnjega odstavka mora vsebovati naslednje podatke:
-       
podatke o pridelovalcu vina (osebno ime ali firma, naslov ali sedež in
KMG-MID);
-       
podatke o vinu, destiliranem ali oddanem v destilacijo (šifra pridelka
vina iz registra in količina vina).
(3) Sestavni del
zahtevka iz prejšnjega odstavka so tudi naslednje priloge:
-       
dokazilo o oddaji vina destilarni (račun) ali dokazilo o destilaciji
vina;
-       
izjava destilarne, da bo alkohol, proizveden z destilacijo tega vina,
uporabljen izključno v industrijske namene, vključno z razkužili in
farmacevtsko uporabo, ali za pridobivanje energije;
-       
izjava destilarne, da za to vino ni in ne bo uveljavljala pomoči za
destilacijo vina iz sredstev Evropske unije ali katere koli države članice;
-       
soglasje upravičenca, da agencija od Finančne uprave Republike Slovenije
pridobi podatke, ki jih potrebuje za vodenje upravnega postopka;
-       
za upravičence iz drugega odstavka 9.a člena te uredbe tudi izjava
upravičenca, da v letu 2021 ne bo bistveno zmanjšal odkupa grozdja.
(4) Za količino vina,
ki do roka iz prvega odstavka tega člena še ne bo destilirana, upravičenec
vloži ločeni zahtevek za dodelitev podpore v obliki predplačila v skladu z
odstavkom 7a 3. člena Delegirane uredbe 2020/592/EU in do tega roka položi
varščino v višini 110% pričakovane podpore z veljavnostjo najmanj tri mesece po
nameravani destilaciji, ki je pogoj za dodelitev podpore v obliki predplačila.
Varščina se vrne upravičencu po destilaciji in predložitvi prilog iz prejšnjega
odstavka. Del varščine, ki se nanaša na neizvedeni ukrep, agencija zaseže.
(5) O izpolnjevanju
pogojev se odloči najpozneje do 30. septembra 2021.
(6) Če agencija ob
preveritvi iz četrtega odstavka 9.a člena
te uredbe ugotovi, da upravičenec ne izpolnjuje pogoja iz drugega odstavka 9.a
člena te uredbe, odloči o vračilu sredstev v skladu z zakonom, ki ureja
kmetijstvo.
9.č člen
(višina podpore in finančne določbe)
(1) Podpora za krizno
destilacijo vina znaša 0,80 eura na liter vina za destilacijo.
(2) Če vsota odkupne
cene vina s strani destilarne in podpore iz prejšnjega odstavka presega stroške
pridelave vina za vinsko leto 2020/2021, pripravljene v okviru strokovnih nalog
v rastlinski proizvodnji, se podpora sorazmerno zniža.
(3) Če vsota
upravičenih zahtevkov v letu 2021 presega razpoložljiva sredstva za ukrep
krizna destilacija vina, se zahtevki odobrijo do porabe razpoložljivih sredstev
v skladu s prednostnimi merili iz tretjega odstavka 9. člena te uredbe, pri
čemer se upošteva prijava pridelka letnika 2020.
(4) Ne glede na določbo
četrte alineje prvega odstavka 9.b člena te uredbe se upravičencu lahko dodeli
podpora tudi za količino vina, ki presega 30% količine prijave zalog vina s
slovenskim poreklom za leto 2020, če je vsota upravičenih zahtevkov iz
prejšnjega člena manjša od razpoložljivih sredstev za ukrep krizna destilacija
vina. V tem primeru se višina podpore določi tako, da se višina preostalih
razpoložljivih sredstev deli s količino vina iz zahtevkov, ki presega pogoj iz
četrte alineje prvega odstavka 9.b člena. Tako določena višina podpore ne sme
presegati 0,80 eura na liter vina.
III. KRIZNO SKLADIŠČENJE VINA V LETU 2020
10. člen
(upravičenci)
Podporo za krizno skladiščenje vina v skladu s 4. členom
Uredbe 592/2020/EU lahko uveljavlja pridelovalec vina, vpisan v register, ki je
imel 13. marca 2020:
-       
v register prijavljenih vsaj 30 000 litrov vina letnika 2019 in
-       
za leto 2019 v register prijavljene zaloge vina v količini vsaj 50 %
povprečnega v register prijavljenega pridelka vina pridelovalca zadnjih treh
let.
11. člen
(pogoji za pridobitev podpore)
(1) Upravičenec iz prejšnjega člena lahko pridobi podporo za
krizno skladiščenje vina letnika 2018 oziroma 2019, pridelanega iz grozdja,
pridelanega v Republiki Sloveniji, za čas od šestih mesecev do enega leta za
količino vina, ki ne presega 20 % količine prijavljenega pridelka vina za leto
2019.
(2) Vino, ki je predmet podpore za krizno skladiščenje, se
mora skladiščiti najmanj v času od 1. oktobra 2020 do 31. marca 2021.
12. člen
(višina podpore)
(1) Podpora za krizno skladiščenje vina za eno leto znaša 10
eurov na hektoliter vina. Za krajši čas skladiščenja se višina podpore sorazmerno
zniža.
(2) Podpora se dodeli v obliki predplačila pod pogoji iz odstavka
6a 4. člena Delegirane uredbe 2020/592/EU.
13. člen
(postopek za pridobitev sredstev)
(1) Upravičenec do 5. avgusta 2020 pošlje zahtevek za
dodelitev podpore za krizno skladiščenje vina po pošti priporočeno na naslov:
Agencija Republike Slovenije za kmetijske trge in razvoj podeželja, Dunajska
cesta 160, 1000 Ljubljana, s pripisom »krizno skladiščenje vina«, ga odda v
sprejemni pisarni agencije ali pošlje elektronsko na elektronski poštni naslov aktrp@gov.si s skeniranim podpisom.
(2) Zahtevek iz prejšnjega odstavka mora vsebovati naslednje
podatke:
-       
podatke o pridelovalcu vina (osebno ime ali podjetje, naslov ali sedež
in KMG-MID);
-       
podatke o vinu, ki bo krizno skladiščeno (šifra pridelka vina iz
registra in količina vina, ki se bo skladiščila);
-       
podatke o času kriznega skladiščenja vina;
-       
izjavo upravičenca, da za količino vina iz zahtevka ni uveljavljal
podpore za krizno destilacijo vina;
-       
soglasje upravičenca, da agencija od Finančne uprave Republike Slovenije
pridobi podatke, ki jih potrebuje za vodenje upravnega postopka.
(3) Agencija pred odločitvijo o zahtevkih pozove k pologu
varščine upravičence, ki izpolnjujejo pogoje za dodelitev podpore. V pozivu
določi znesek in rok za plačilo varščine, ki je pogoj za dodelitev podpore v
obliki predplačila. Agencija dodeli podporo v skladu z odstavkom 6a 4. člena
Delegirane uredbe 2020/592/EU, upravičenec pa položi varščino v višini 110% podpore,
z veljavnostjo najmanj tri mesece po izteku časa skladiščenja vina.
(4) O izpolnjevanju pogojev se odloči najpozneje do 30.
septembra 2020.
(5) Varščina iz tretjega odstavka tega člena se vrne
upravičencu po končanem skladiščenju vina in preveritvi podatkov o vinu v registru
ali na kraju samem. Del varščine, ki se nanaša na neizvedeni ukrep, agencija
zaseže.
14. člen
(finančne določbe)
Če vsota upravičenih zahtevkov iz prejšnjega člena presega
razpoložljiva sredstva za ukrep krizno skladiščenje vina, se višina podpore iz 12.
člena te uredbe sorazmerno zniža.
III.a KRIZNO SKLADIŠČENJE VINA V LETU 2021
14.a člen
(upravičenci)
Podporo za krizno skladiščenje vina v skladu s 4. členom
Uredbe 592/2020/EU v letu 2021 lahko uveljavlja pridelovalec vina, vpisan v
register, ki je imel 1. marca 2021:
-       
v registru prijavljenih vsaj 30 000 litrov vina letnika 2020 in
-       
za leto 2020 v registru prijavljene zaloge vina v količini vsaj 50%
povprečnega v registru prijavljenega pridelka vina pridelovalca zadnjih treh
let.
14.b člen
(pogoji za pridobitev podpore)
(1) Upravičenec iz
prejšnjega člena lahko pridobi podporo, če:
-       
skladišči vino letnika 2019 oziroma 2020, pridelanega iz grozdja,
pridelanega v Republiki Sloveniji, za čas od šestih mesecev do enega leta za
količino vina, ki ne presega 20% količine prijavljenega pridelka vina za leto
2020;
-       
skladišči vino najmanj v času od 1. junija
do 30. novembra 2021.
(2) Za namen prve
alineje prejšnjega odstavka se za vino letnika 2019 oziroma 2020 šteje vino,
ki:
-       
izpolnjuje pogoj za oznako letnika 2019 ali 2020 v skladu s predpisi, ki
urejajo označevanje vina, in
-       
je bilo prijavljeno v register pred 1. marcem 2021.
(3) Do podpore ni
upravičeno vino, za katero je bila pridobljena podpora na podlagi III. poglavja
te uredbe.
14.c člen
(postopek za pridobitev)
(1) Upravičenec do 31. maja 2021 pošlje zahtevek za dodelitev podpore
za krizno skladiščenje vina po pošti priporočeno na naslov: Agencija Republike
Slovenije za kmetijske trge in razvoj podeželja, Dunajska cesta 160, 1000
Ljubljana, s pripisom »krizno skladiščenje vina«, ga odda v sprejemni pisarni
agencije ali pošlje elektronsko na elektronski poštni predal aktrp@gov.si s
kvalificiranim elektronskim podpisom.
(2) Zahtevek iz
prejšnjega odstavka mora vsebovati naslednje podatke:
-       
podatke o pridelovalcu vina (osebno ime ali podjetje, naslov ali sedež
in KMG-MID);
-       
podatke o vinu, ki bo krizno skladiščeno (šifra pridelka vina iz
registra in količina vina, ki se bo skladiščila);
-       
podatke o času kriznega skladiščenja vina;
-       
izjavo upravičenca, da za količino vina iz zahtevka ni uveljavljal
podpore za krizno destilacijo vina;
-       
soglasje upravičenca, da agencija od Finančne uprave Republike Slovenije
pridobi podatke, ki jih potrebuje za vodenje upravnega postopka.
(3) Agencija pred
odločitvijo o zahtevkih pozove k pologu varščine upravičence, ki izpolnjujejo
pogoje za dodelitev podpore. V pozivu določi znesek in rok za plačilo varščine,
ki je pogoj za dodelitev podpore v obliki predplačila. Agencija dodeli podporo
v skladu z odstavkom 6a 4. člena Delegirane uredbe 2020/592/EU, upravičenec pa
položi varščino v višini 110% podpore, z veljavnostjo najmanj tri mesece po
izteku časa skladiščenja vina.
(4) O izpolnjevanju
pogojev se odloči najpozneje do 30. septembra 2021.
(5) Varščina iz
tretjega odstavka tega člena se vrne upravičencu po končanem skladiščenju vina
in preveritvi podatkov o vinu v registru ali na kraju samem. Del varščine, ki
se nanaša na neizvedeni ukrep, agencija zaseže.
14.č člen
(višina podpore in finančne določbe)
(1) Podpora za krizno
skladiščenje vina za eno leto znaša 10 eurov na hektoliter vina. Za krajši čas
skladiščenja se višina podpore sorazmerno zniža.
(2) Podpora se dodeli v
obliki predplačila pod pogoji iz odstavka 6a 4. člena Delegirane uredbe
2020/592/EU.
(3) Če vsota
upravičenih zahtevkov iz prejšnjega člena presega razpoložljiva sredstva za
ukrep krizno skladiščenje vina, se višina podpore iz prvega odstavka sorazmerno
zniža.
IV. SKUPNE DOLOČBE
15. člen
(upravičenci)
Sredstva po tej uredbi lahko uveljavlja upravičenec, ki
izpolnjuje naslednje pogoje:
-       
ni izključen iz prejemanja podpore po zakonu, ki ureja kmetijstvo;
-       
na dan oddaje zahtevka za dodelitev podpore ne sme biti v osebnem
stečaju, stečaju ali likvidaciji;
-       
na dan oddaje zahtevka ima lahko neporavnane zapadle obvezne dajatve v
skladu z zakonom, ki ureja finančno upravo, v višini, ki ne presega 50 eurov;
-       
za nakazilo dodeljenih sredstev ima odprt transakcijski račun v skladu z
zakonom, ki ureja kmetijstvo.
16. člen
(nadzor in dokumentacija)
(1) Nadzor nad izvajanjem ukrepov iz te uredbe opravlja
agencija v skladu z 29. do 35. členom Uredbe 1150/2016/EU. Nadzor lahko
agencija opravi tudi na kraju samem.
(2) Upravičenci, ki pridobijo sredstva po tej uredbi, morajo
dokumentacijo, ki je bila podlaga za izplačilo sredstev, hraniti še najmanj pet
let od datuma izplačila podpore.
17. člen
(predloge za vlaganje zahtevkov)
Agencija na osrednjem spletnem mestu državne uprave objavi
predloge obrazcev, ki jih upravičenci lahko uporabijo za vlaganje zahtevkov za
uveljavljanje podpor po tej uredbi.
18. člen
(pridobitev sredstev)
(1) Upravičenec, pri katerem se ugotovi, da je podporo iz te
uredbe pridobil nezakonito oziroma jo je uporabil nenamensko, da ni upošteval
določb iz te uredbe oziroma je dal lažno izjavo oziroma lažna dokazila ali je
ravnal v nasprotju z dano izjavo, mora v proračun Republike Slovenije vrniti
vsa nezakonito oziroma nenamensko pridobljena sredstva skupaj z zakonitimi
zamudnimi obrestmi, ki tečejo od dneva izplačila pomoči.
(2) O vračilu sredstev iz prejšnjega odstavka odloči
agencija.
V. DOVOLJENJA ZA ZASADITEV VINSKE TRTE
19. člen
(podaljšanje roka za izkrčitev)
Za izvajanje 2. člena Izvedbene uredbe 2020/601/EU nosilec
kmetijskega gospodarstva vloži vlogo za podaljšanje roka za izkrčitev vinograda
pri upravni enoti, ki je izdala dovoljenje za ponovno zasaditev vinske trte,
najmanj 15 dni pred rokom za izkrčitev vinograda.

Uredba o ukrepih za odpravo motenj na trgu v
vinskem sektorju zaradi pandemije COVID-19 (Uradni list RS, št. 103/20) vsebuje naslednjo končno določbo:
»VI. KONČNA DOLOČBA
20. člen
(končna določba)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
ukrepih za odpravo motenj na trgu v vinskem sektorju zaradi pandemije COVID-19
(Uradni list RS, št. 124/20) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
(zahtevki za podporo)
Zahtevki za podporo za krizno destilacijo vina in za krizno
skladiščenje vina, vloženi v skladu z Uredbo o ukrepih za odpravo motenj na
trgu v vinskem sektorju zaradi pandemije COVID-19 (Uradni list RS, št. 103/20),
se obravnavajo v skladu s to uredbo.
7. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba
o spremembah in dopolnitvah Uredbe o ukrepih za odpravo motenj na trgu v
vinskem sektorju zaradi pandemije COVID-19 (Uradni list RS, št. 69/21)
vsebuje naslednjo končno določbo:
»KONČNA DOLOČBA
8. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.