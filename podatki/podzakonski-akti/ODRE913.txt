1. člen
Z namenom ohranitve ostankov fosilnih
vretenčarjev se začasno zavaruje območje nahajališča teh fosilnih vretenčarjev
in iz narave že odvzetih vzorcev kamnin z ostanki fosilnih vretenčarjev.
2. člen
Ta odredba določa obseg zavarovanega
območja, obvezna pravila ravnanja na zavarovanem območju ter pri varstvu iz
narave že odvzetih vzorcev kamnin z ostanki fosilnih vretenčarjev.
3. člen
(1) Zavarovano območje se nahaja v
katastrski občini Hrpelje na parceli številka 2657/3, ter obsega usek med
profiloma P387 in P382 trase Avtocesta Kozina-Klanec.
(2) Meja zavarovanega območja je določena
na preglednem katastrskem načrtu v merilu 1:2880 ter na temeljnem topografskem
načrtu v merilu 1:5000.
(3) Načrta iz prejšnjega odstavka, na katerih je zarisana meja
zavarovanega območja, sta kot priloga 1 in 2 sestavni del te odredbe.
(4) Izvirnika načrtov iz drugega odstavka
tega člena sta na vpogled na Upravi za varstvo narave Republike Slovenije.
4. člen
(1) Na zavarovanem območju se v obstoječem
stanju varuje profil.
(2) Na zavarovanem območju je prepovedano:
1.    
odkopavati, odnašati ali gospodarsko
izkoriščati kamnine, minerale ali fosile,
2.    
odkopavati ali zasipavati teren ali kako drugače
spreminjati relief,
3.    
graditi ali postavljati objekte ali naprave,
4.    
minirati ali povzročati vibracije in
5.    
odmetavati ali odlagati odpadke.
(3) Minister, pristojen za ohranjanje
narave, lahko dovoli izvajanje posegov iz 1., 2. in 3. točke prejšnjega odstavka
z namenom učno-vzgojnega in znanstvenoraziskovalnega dela. V dovoljenju se
določijo podrobnejši pogoji ter pravila ravnanja pri takih posegih.
(4) Na zavarovanem območju se lahko izvede
fizična zaščita nahajališča ob upoštevanju predpisov, ki urejajo posege v
prostor ter pogojev, določenih v naravovarstvenem soglasju.
5. člen
Vzorci kamnin z ostanki fosilnih
vretenčarjev, ki so bili odnešeni iz narave, se nahajajo na Paleontološkemu
inštitutu ZRC-SAZU, ki mora zagotoviti njihovo strokovno varstvo in hrambo ter
omogočiti njihovo uporabo v učno-vzgojno, muzejski in znanstvenoraziskovalni
dejavnosti.
6. člen
Nadzor nad izvajanjem določb te odredbe
opravljajo inšpektorji, pristojni za ohranjanje narave in naravovarstveni
nadzorniki.

Priloga: Meja zavarovanega območja
Priloga 1: Načrt
meje zavarovanega območja
Priloga 2: Načrt
meje zavarovanega območja

Odredba o začasnem zavarovanju fosilnih
vretenčarjev pri Kozini (Uradni list RS, št. 26/00)
vsebuje naslednjo končno določbo:
»7. člen
Ta odredba začne veljati naslednji dan po
objavi v Uradnem listu Republike Slovenije in velja dve leti.«.

Odredba o spremembi odredbe o začasnem
zavarovanju fosilnih vretenčarjev pri Kozini (Uradni list RS, št. 62/00) vsebuje naslednjo končno določbo:
»2. člen
Ta odredba začne veljati naslednji dan po
objavi v Uradnem listu Republike Slovenije.«.