1. člen
S tem pravilnikom se sprejme
gozdnogospodarski načrt gozdnogospodarske enote Kolpska dolina (2014–2023),
št. 06-13/14 z dne 4. 11. 2014, ki ga je za obdobje od
1. januarja 2014 do 31. decembra 2023 izdelal Zavod za gozdove
Slovenije, Območna enota Kočevje.
2. člen
Gozdnogospodarska enota Kolpska dolina, ki
meri 8.319,13 ha, se nahaja v Gozdnogospodarskem območju Kočevje, v občinah
Kostel, Osilnica, Loški potok in Kočevje, oziroma v katastrskih občinah Briga,
Žurge, Osilnica, Bosljiva Loka, Suhor, Banjaloka, Vrh, Fara, Pirče in Kuželj.
3. člen
V gozdnogospodarski enoti Kolpska dolina je
s 1. januarjem 2014 ugotovljeno naslednje stanje gozdov:
a)     lastništvo: 80,30 % zasebnih gozdov v lasti fizičnih ali pravnih
oseb, 14,20 % državnih gozdov in 5,50 % gozdov lokalnih skupnosti;
b)     površina: 6.933,14 ha, od katere je 4.470,71 ha večnamenskih
gozdov, 21,58 ha gozdov s posebnim namenom, v katerih gozdnogospodarski ukrepi
niso dovoljeni in 2.440,85 ha varovalnih gozdov;
c)     lesna zaloga: 274,3 m³/ha, od tega 86,3 m³/ha iglavcev in 187,9 m³/ha
listavcev;
č)    tekoči letni
prirastek: 6,41 m³/ha, od tega 2,09 m³/ha iglavcev in 4,32 m³/ha listavcev.
4. člen
(1) V gozdnogospodarskem načrtu
gozdnogospodarske enote Kolpska dolina (2014–2023) je ob upoštevanju usmeritev
iz gozdnogospodarskega načrta Gozdnogospodarskega območja Kočevje, izdelanega
za obdobje od 1. januarja 2014 do 31. decembra 2023, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Kolpska dolina določeno, da so najbolj poudarjene funkcije gozdov, ki določajo
način gospodarjenja z gozdom, naslednje:
-       
proizvodne funkcije na površini 1.073,76 ha,
-       
ekološke funkcije na površini 633,16 ha ter
-       
socialne funkcije na površini 223,10 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Kolpska dolina (2014–2023) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Kolpska dolina
za obdobje od 1. januarja 2014 do 31. decembra 2023 določeni
naslednji ukrepi:
-       
najvišji možni posek v višini 337.000 m³, od tega 116.700 m³ iglavcev in
220.300 m³ listavcev,
-       
gojitvena dela, potrebna za ohranitev in razvoj gozdov, na površini
476,34 ha,
-       
nega drogovnjaka na površini 126,91 ha,
-       
varstvena dela, potrebna za zaščito pred divjadjo, in sicer zaščita 150
sadik gozdnega drevja s tulci ter zaščita s 1.600 m ograje,
-       
varstvena dela, potrebna za zaščito pred boleznimi in žuželkami ter
vzpostavitev gozdne higiene, v obsegu 172 delovnih dni,
-       
nega habitatov prosto živečih živali, in sicer vzdrževanje travinj na
površini 280,80 ha, vzdrževanje vodnih površin v obsegu 78 delovnih dni, sadnja
plodonosnega drevja v obsegu 48,75 delovnih dni, podstavitev in vzdrževanje valilnic
v obsegu 6 delovnih dni ter puščanje 275 m³ stoječe biomase v gozdu.
(2) V gozdnogospodarskem načrtu
gozdnogospodarske enote Kolpska dolina (2014–2023) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Kolpska dolina,
v obdobju od uveljavitve tega pravilnika do 31. decembra 2023, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Kolpska dolina (2014–2023).
7. člen
Po en izvod gozdnogospodarskega načrta
gozdnogospodarske enote Kolpska dolina (2014–2023) je na vpogled na sedežu
Zavoda za gozdove Slovenije, Območne enote Kočevje, Rožna ulica 39, Kočevje, na
sedežu Zavoda za gozdove Slovenije, Krajevne enote Kočevska reka, Kočevska reka
40, Kočevska reka in na Ministrstvu za kmetijstvo, gozdarstvo in prehrano,
Dunajska 22, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Kolpska dolina (2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-563/2014
Ljubljana, dne 5. januarja 2015
EVA 2014-2330-0047
Mag. Dejan Židan l.r.
minister
za kmetijstvo,
gozdarstvo in prehrano