1. člen
S tem pravilnikom se sprejmeta letna gozdnogospodarska načrta
dela gozdnogospodarske enote Šentvid, z dne 14. februarja 2003, ki ju je
izdelal Zavod za gozdove Slovenije, Območna enota Ljubljana, in sicer:
-       
št. 04-54/2003 za obdobje od 1. 1. 2003 do 31. 12. 2003,
-       
št. 04-54/2004 za obdobje od 1. 1. 2004 do 31. 12. 2004.
2. člen
Letna gozdnogospodarska načrta dela gozdnogospodarske enote
Šentvid iz tega pravilnika sta izdelana v treh izvodih za 465,08 hektarjev
gozdov, ki ležijo v gozdnogospodarskem območju Ljubljana, v Občini Ljubljana,
oziroma v katastrskih občinah Gameljne in Rašica.
3. člen
Na podlagi gozdnogospodarskega načrta gozdnogospodarske enote
Šentvid, z obdobjem veljavnosti od 1. 1. 1991 do 31. 12. 2000, potrjenega z
odločbo št. 322-01-4/2-92-II/AZB z dne 6. 1. 1993, so z letnima
gozdnogospodarskima načrtoma iz tega pravilnika določeni naslednji ukrepi:
-       
najvišji možni posek v višini 1.064,2 m3 letno, od tega 476,0
m3 iglavcev in 588,2 m3 listavcev,
-       
gojitvena dela, potrebna za ohranitev in razvoj gozdov:
-       
v letu 2003 na površini 1,5 ha,
-       
v letu 2004 na površini 2,0 ha.
4. člen
V letnih gozdnogospodarskih načrtih dela gozdnogospodarske enote
Šentvid iz tega pravilnika so določeni ukrepi in načini njihove izvedbe tudi na
ravneh gospodarskih razredov in odsekov.
5. člen
Po en izvod letnih gozdnogospodarskih načrtov dela gozdnogospodarske
enote Šentvid iz tega pravilnika je na vpogled na sedežu Zavoda za gozdove
Slovenije, Območne enote Ljubljana, Tržaška 2, Ljubljana, na sedežu Zavoda za gozdove
Slovenije, Krajevne enote Ljubljana, Tržaška 2, Ljubljana, in na Ministrstvu za
kmetijstvo, gozdarstvo in prehrano, Dunajska 56-58, Ljubljana, kjer se hrani
tudi dokumentacija v zvezi s postopkom sprejemanja letnih gozdnogospodarskih načrtov
dela gozdnogospodarske enote Šentvid.
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-2/01/4
Ljubljana, dne 12. avgusta 2003.
EVA 2003-2311-0144
Minister
za kmetijstvo, gozdarstvo
in prehrano
mag. Franc But l. r.