1. člen
Ta pravilnik določa podrobnejšo vsebino in način vodenja
registra nevladnih organizacij, ki so pridobile status nevladne organizacije,
ki na področju varstva okolja deluje v javnem interesu (v nadaljnjem besedilu:
register).
2. člen
(1) Register vsebuje podatke o nevladnih organizacijah, ki
imajo status delovanja v javnem interesu (v nadaljnjem besedilu: status). 
(2) Vpis in izbris iz registra se opravita na podlagi
pravnomočne odločbe o podelitvi ali odvzemu statusa.
3. člen
(1) Ministrstvo, pristojno za okolje, vzpostavi in vodi
register nevladnih organizacij, ki so pridobile status. 
(2) Register sestavljata registrska knjiga in zbirka
dokumentov. Registrska knjiga se vodi v elektronski obliki. 
(3) Vsi podatki, ki so vpisani v register, so javni. 
(4) Podatke iz prejšnjega odstavka sme pregledovati vsakdo,
razen če zakon, ki ureja dostop do informacij javnega značaja, ne določa
drugače.
4. člen
V register se vpisujejo naslednji podatki: 
1.     
zaporedna številka vpisa v register, 
2.     
ime nevladne organizacije, 
3.     
matična številka nevladne organizacije, 
4.     
dejavnost nevladne organizacije, 
5.     
datum in številka odločbe o podelitvi statusa, 
6.     
datum in številka odločbe o odvzemu statusa, 
7.     
druge opombe.
5. člen
Do vzpostavitve v elektronski obliki, se registrska knjiga
vodi v pisni obliki.
6. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0071-94/2009/5
Ljubljana, dne 21. maja 2009
EVA 2009-2511-0089
Karl Erjavec l.r.
Minister
za okolje in prostor