1. člen
S to uredbo, s katero se v pravni red
Republike Slovenije prenašajo Priloge I, II, III, IV, V, VI, VII, VIII, IX, X,
XI, XII, XIII, XIV, XV, XVI, XVII, XVIII, XIX, XX, XXI, XXIII in XXIV Direktive
2004/17/ES Evropskega parlamenta in Sveta z dne 31. marca 2004 o
usklajevanju postopkov za oddajo javnih naročil naročnikov v vodnem,
energetskem in transportnem sektorju ter sektorju poštnih storitev (UL L št.
134 z dne 30. aprila 2004, str. 1), zadnjič spremenjene z Direktivo
2014/25/EU Evropskega parlamenta in Sveta z dne 26. februarja 2014 o
javnem naročanju naročnikov, ki opravljajo dejavnosti v vodnem, energetskem in
prometnem sektorju ter sektorju poštnih storitev ter o razveljavitvi Direktive
2004/17/ES (UL L št. 94 z dne 28. marca 2014, str. 243), in 3.a člen
Direktive Sveta 92/13/EGS z dne 25. februarja 1992 o uskladitvi zakonov in
drugih predpisov o uporabi pravil Skupnosti za oddajo javnih naročil podjetij
na vodnem, energetskem, transportnem in telekomunikacijskem področju (UL L
št. 76 z dne 23. marca 1992, str. 14), spremenjene z Direktivo 2007/66/ES
Evropskega parlamenta in Sveta z dne 11. decembra 2007 o spremembi
direktiv Sveta 89/665/EGS in 92/13/EGS glede izboljšanja učinkovitosti
revizijskih postopkov oddaje javnih naročil (UL L št. 335 z dne
20. decembra 2007, str. 31), se določa:
-       
seznam naročnikov v sektorju transporta in distribucije plina ali
toplote, ki je Priloga 1,
-       
seznam naročnikov v sektorju proizvodnje, transporta ali distribucije
električne energije, ki je Priloga 2,
-       
seznam naročnikov v sektorju proizvodnje, transporta ali distribucije
pitne vode, ki je Priloga 3,
-       
seznam naročnikov s področja železniškega prometa, ki je Priloga 4,
-       
seznam naročnikov s področja mestnega železniškega, tramvajskega,
trolejbusnega ali avtobusnega prometa, ki je Priloga 5,
-       
seznam naročnikov v sektorju poštnih storitev, ki je Priloga 6,
-       
seznam naročnikov v sektorjih iskanja in črpanja nafte ali plina, ki je
Priloga 7,
-       
seznam naročnikov v sektorju iskanja in izkopavanja premoga in drugih
trdnih goriv, ki je Priloga 8,
-       
seznam naročnikov s področja infrastrukture v obmorskih pristaniščih ali
pristaniščih na celinskih plovnih poteh ali infrastrukture v drugih terminalih,
ki je Priloga 9,
-       
seznam naročnikov s področja letališke infrastrukture, ki je Priloga 10,
-       
seznam zakonodaje Evropske unije iz drugega odstavka 31. člena Zakona o
javnem naročanju na vodnem, energetskem, transportnem področju in področju
poštnih storitev (Uradni list RS, št. št. 72/11 – uradno prečiščeno besedilo,
43/12 – odl. US, 90/12 in 19/14), ki je Priloga 11,
-       
seznam dejavnosti na področju gradenj, ki je Priloga 12,
-       
informacije, ki morajo biti navedene v obvestilu o javnem naročilu in
obvestilu o naročilu male vrednosti, ki so Priloga 13,
-       
informacije, ki morajo biti navedene v obvestilu o obstoju sistema
ugotavljanja sposobnosti, ki so Priloga 14,
-       
informacije, ki morajo biti navedene v periodičnem informativnem
obvestilu, ki so Priloga 15,
-       
informacije, ki morajo biti navedene v obvestilu o oddaji naročila in
obvestilu o oddaji naročila male vrednosti, ki so Priloga 16,
-       
seznam storitev, ki je Priloga 17,
-       
informacije, ki morajo biti navedene v obvestilu o natečaju, ki so
Priloga 18,
-       
informacije, ki morajo biti navedene v obvestilu o izidu natečaja, ki so
Priloga 19,
-       
informacije, povezane z objavljanjem, ki so Priloga 20,
-       
opis določenih tehničnih specifikacij, ki je Priloga 21,
-       
določbe mednarodnega delovnega prava, ki so Priloga 22,
-       
zahteve v zvezi z opremo za elektronsko sprejemanje ponudb, prijav za
sodelovanje ter načrtov in projektov v natečajih, ki so Priloga 23,
-       
informacije, ki morajo biti navedene v poenostavljenem obvestilu o
naročilu po dinamičnem nabavnem sistemu, ki so Priloga 24,
-       
informacije, ki morajo biti navedene v prostovoljnem obvestilu za
predhodno transparentnost, ki so Priloga 25,
-       
informacije, ki morajo biti navedene v obvestilu o oddaji posameznih
naročil na podlagi okvirnega sporazuma, ki so Priloga 26,
-       
informacije, ki morajo biti navedene v obvestilu o dodatnih
informacijah, informacijah o nedokončanem postopku ali popravku, ki so Priloga
27.
2. člen
Priloge od 1 do 27
so sestavni del te uredbe.

Priloga
1: Seznam naročnikov v sektorju transporta in distribucije plina ali toplote
Priloga
2: Seznam naročnikov v sektorju proizvodnje, transporta ali distribucije
električne energije
Priloga
3: Seznam naročnikov v sektorju proizvodnje, transporta ali distribucije pitne
vode
Priloga
4: Seznam naročnikov s področja železniškega prometa
Priloga
5: Seznam naročnikov s področja mestnega železniškega, tramvajskega,
trolejbusnega ali avtobusnega prometa
Priloga
6: Seznam naročnikov v sektorju poštnih storitev
Priloga
7: Seznam naročnikov v sektorjih iskanja in črpanja nafte ali plina
Priloga
8: Seznam naročnikov v sektorju iskanja in izkopavanja premoga in drugih trdnih
goriv
Priloga
9: Seznam naročnikov s področja infrastrukture v obmorskih pristaniščih ali
pristaniščih na celinskih plovnih poteh ali infrastrukture v drugih terminalih
Priloga
10: Seznam naročnikov s področja letališke infrastrukture
Priloga 11:  Seznam zakonodaje Evropske unije iz drugega odstavka 31. člena Zakona o javnem naročanju na vodnem,
energetskem, transportnem področju in področju poštnih storitev 
Priloga
12: Seznam dejavnosti na področju gradenj
Priloga
13: Informacije, ki morajo biti navedene v
obvestilu o javnem naročilu
in obvestilu o naročilu
male vrednosti 
Priloga
14: Informacije, ki morajo biti navedene v obvestilu o obstoju sistema
ugotavljanja sposobnosti
Priloga
15: Informacije, ki morajo biti navedene v periodičnem informativnem obvestilu
Priloga
16: Informacije, ki morajo biti navedene v
obvestilu o oddaji naročila
in obvestilu o oddaji naročila
male vrednosti 
Priloga
17: Seznam storitev A in B
Priloga
18: Informacije, ki morajo biti navedene v obvestilu o natečaju
Priloga
19: Informacije, ki morajo biti navedene v obvestilu o izidu natečaja
Priloga
20: Informacije, povezane z objavljanjem
Priloga
21: Opis določenih tehničnih specifikacij
Priloga
22: Določbe mednarodnega delovnega prava
Priloga
23: Zahteve v zvezi z opremo za elektronsko sprejemanje ponudb, prijav za
sodelovanje ter načrtov in projektov v natečajih
Priloga
24 – Informacije, ki morajo biti navedene v poenostavljenem obvestilu o
naročilu po dinamičnem nabavnem sistemu 
Priloga
25 – Informacije, ki morajo biti navedene v prostovoljnem obvestilu za
predhodno transparentnost 
Priloga
26 – Informacije, ki morajo biti navedene v obvestilu o oddaji posameznih
naročil na podlagi okvirnega sporazuma 
Priloga
27 – Informacije, ki morajo biti navedene v obvestilu o dodatnih informacijah,
informacijah o nedokončanem postopku ali popravku 

Uredba o seznamih naročnikov, področni
zakonodaji skupnosti, seznamih gradenj in storitev, obveznih informacijah v
objavah, opisih tehničnih specifikacij in zahtevah, ki jih mora izpolnjevati
oprema za elektronsko naročanje (Uradni list RS, št. 18/07) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o seznamih
naročnikov, področni zakonodaji skupnosti, seznamih gradenj in storitev,
obveznih informacijah v objavah, opisih tehničnih specifikacij in zahtevah, ki
jih mora izpolnjevati oprema za elektronsko naročanje (Uradni list RS, št. 12/13) vsebuje naslednjo končno določbo:
»10. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
seznamih naročnikov, področni zakonodaji skupnosti, seznamih gradenj in
storitev, obveznih informacijah v objavah, opisih tehničnih specifikacij in
zahtevah, ki jih mora izpolnjevati oprema za elektronsko naročanje (Uradni list
RS, št. 83/14) vsebuje naslednjo končno določbo:
»11. člen
Ta uredba začne veljati petnajsti dan po
objavi v Uradnem listu Republike Slovenije.«.