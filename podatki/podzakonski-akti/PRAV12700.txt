1. člen
Ta pravilnik določa vrste in način zbiranja podatkov za letno
statistično poročilo o oddanih javnih naročilih, ki ga Ministrstvo za javno
upravo pripravi v skladu s tretjim odstavkom 107. člena Zakona o javnem
naročanju (Uradni list RS, št. 91/15; v nadaljnjem besedilu: ZJN-3).
2. člen
(1) Za pripravo statističnega poročila iz tretjega odstavka
107. člena ZJN-3 se iz obvestil iz 5. točke prvega odstavka 52. člena ZJN-3,
objavljenih na portalu javnih naročil, zajamejo:
1.     
vrste podatkov, ki jih:
a)   
za javno naročanje na splošnem področju, razen za postopek naročila male
vrednosti in naročila iz drugega odstavka 21. člena ZJN-3, določajo deli D, F,
G in J Priloge V Direktive 2014/24/EU Evropskega parlamenta in Sveta z dne 26.
februarja 2014 o javnem naročanju in razveljavitvi Direktive 2004/18/ES (UL L
št. 94 z dne 28. 3. 2014, str. 65), nazadnje spremenjene z Delegirano uredbo
Komisije (EU) 2015/2170 z dne 24. novembra 2015 o spremembi Direktive
2014/24/EU Evropskega parlamenta in Sveta glede mejnih vrednosti za uporabo v
postopkih za oddajo naročil (UL L št. 307 z dne 25. 11. 2015, str. 5),
b)   
za javno naročanje na infrastrukturnem področju, razen za postopek
naročila male vrednosti in naročila iz drugega odstavka 21. člena ZJN-3,
določajo Priloga XII, Priloga XVI, del D Priloge XVIII in Priloga XX
Direktive 2014/25/EU Evropskega parlamenta in Sveta z dne 26. februarja 2014 o
javnem naročanju naročnikov, ki opravljajo dejavnosti v vodnem, energetskem in
prometnem sektorju ter sektorju poštnih storitev ter o razveljavitvi Direktive
2004/17/ES (UL L št. 94 z dne 28. 3. 2014, str. 243), nazadnje spremenjene z
Delegirano uredbo Komisije (EU) 2015/2171 z dne 24. novembra 2015 o spremembi
Direktive 2014/25/EU Evropskega parlamenta in Sveta glede mejnih vrednosti za
uporabo v postopkih za oddajo naročil (UL L št. 307 z dne 25. 11. 2015,
str. 7), in
c)   
za javno naročanje na splošnem ali infrastrukturnem področju za postopek
naročila male vrednosti določa Priloga 2 Uredbe o informativnem seznamu
naročnikov in obveznih informacijah v obvestilih za postopek naročila male
vrednosti (Uradni list RS, št. 37/16) ter
2.     
naslednje vrste podatkov:
a)   
ocenjena vrednost naročila oziroma njegovega sklopa brez DDV,
b)   
ali so v okvirnem sporazumu opredeljeni vsi pogodbeni pogoji, zaradi
česar se bodo posamezna naročila oddajala brez ponovnega odpiranja konkurence
med strankami okvirnega sporazuma, če se obvestilo nanaša na sklenitev
okvirnega sporazuma,
c)   
ali je bilo javno naročilo oziroma njegov sklop oddan na način, ki v
kakršni koli meri upošteva kateri koli okoljski vidik (opredelitev predmeta
javnega naročila, tehnične specifikacije, merila za izbor, pogoji za
ugotavljanje sposobnosti ponudnika, pogodbena določila iz obligacijskega
razmerja, drugo),
č)   ali je bila
pri oddaji javnega naročila oziroma njegovega sklopa upoštevana uredba, ki
ureja zeleno javno naročanje,
d)    ali je bilo
javno naročilo oziroma njegov sklop oddan na način, ki v kakršni koli meri
upošteva kateri koli socialni vidik (opredelitev predmeta javnega naročila,
tehnične specifikacije, merila za izbor, pogoji za ugotavljanje sposobnosti
ponudnika, pogodbena določila iz obligacijskega razmerja, drugo),
e)   
število ponudnikov, ki so bili glede na javno naročilo oziroma njegov
sklop izločeni iz postopka javnega naročanja zaradi pravnomočne obsodbe za
kaznivo dejanje, in
f)    
informacije in razlogi za morebitno neoddajo javnega naročila oziroma
njegovega sklopa.
(2) Glede oddanih javnih naročil, katerih vrednost je nižja
od vrednosti iz prvega odstavka 21. člena ZJN-3, sporoči naročnik, na način,
določen v drugem odstavku 106. člena ZJN-3, in ločeno za blago, storitve in
gradnje, naslednje vrste podatkov:
-       
skupno pogodbeno vrednost brez DDV in
-       
skupno število naročil.
PREHODNE IN KONČNA DOLOČBA
3. člen
(1) Statistični podatki o javnih naročilih na splošnem
področju, za katera je naročnik objavil obvestilo o naročilu pred 31. 3. 2016,
se zajamejo v skladu s Pravilnikom o vrstah podatkov o oddanih javnih naročilih
v preteklem letu na podlagi Zakona o javnem naročanju in načinu njihovega zbiranja
(Uradni list RS, št. 8/09, 3/13, 3/15 in 91/15 – ZJN-3), če je bilo do tega dne
zanje objavljeno tudi obvestilo o njihovi oddaji, sicer se statistični podatki
zajamejo v skladu s tem pravilnikom.
(2) Statistični podatki o javnih naročilih na infrastrukturnem
področju, za katera je naročnik objavil obvestilo o naročilu pred 31. 3. 2016,
se zajamejo v skladu s Pravilnikom o vrstah podatkov o oddanih javnih naročilih
v preteklem letu na podlagi Zakona o javnem naročanju na vodnem, energetskem,
transportnem področju in področju poštnih storitev in načinu njihovega zbiranja
(Uradni list RS, št. 8/09, 3/13, 3/15 in 91/15 – ZJN-3), če je bilo do tega dne
zanje objavljeno tudi obvestilo o njihovi oddaji, sicer se statistični podatki
zajamejo v skladu s tem pravilnikom.
(3) Statistični podatki o posameznih naročilih, ki so bila na
splošnem področju oddana na podlagi sklenjenega okvirnega sporazuma, se
zajamejo v skladu s Pravilnikom o vrstah podatkov o oddanih javnih naročilih v
preteklem letu na podlagi Zakona o javnem naročanju in načinu njihovega
zbiranja (Uradni list RS, št. 8/09, 3/13, 3/15 in 91/15 – ZJN-3), če je bilo do
31. 3. 2016 zanje objavljeno obvestilo o oddaji posameznih naročil na podlagi
okvirnega sporazuma, sicer se statistični podatki zajamejo iz obvestila iz 5.
točke prvega odstavka 52. člena Zakona o javnem naročanju (Uradni list RS, št.
91/15) in v skladu s tem pravilnikom.
(4) Statistični podatki o posameznih naročilih, ki so bila na
infrastrukturnem področju oddana na podlagi sklenjenega okvirnega sporazuma, se
zajamejo v skladu s Pravilnikom o vrstah podatkov o oddanih javnih naročilih v
preteklem letu na podlagi Zakona o javnem naročanju na vodnem, energetskem,
transportnem področju in področju poštnih storitev in načinu njihovega zbiranja
(Uradni list RS, št. 8/09, 3/13, 3/15 in 91/15 – ZJN-3), če je bilo do 31. 3.
2016 zanje objavljeno obvestilo o oddaji posameznih naročil na podlagi
okvirnega sporazuma, sicer se statistični podatki zajamejo iz obvestila iz 5.
točke prvega odstavka 52. člena Zakona o javnem naročanju (Uradni list RS, št.
91/15) in v skladu s tem pravilnikom.
(5) Statistični podatki o javnih naročilih na splošnem
področju, katerih vrednost je nižja od vrednosti iz drugega odstavka 12. člena
Zakona o javnem naročanju (Uradni list RS, št. 12/13 – uradno prečiščeno
besedilo, 19/14, 90/14 – ZDU-1I in 91/15 – ZJN-3) in ki so bila v skladu s tem
zakonom oddana v letu 2016, se zajamejo v skladu z drugim odstavkom 106. člena
Zakona o javnem naročanju (Uradni list RS, št. 91/15) in tem pravilnikom.
(6) Statistični podatki o javnih naročilih na
infrastrukturnem področju, katerih vrednost je nižja od vrednosti iz drugega
odstavka 17. člena tega Zakona o javnem naročanju na vodnem, energetskem
transportnem področju in področju poštnih storitev (Uradni list RS, št. 72/11 –
uradno prečiščeno besedilo, 43/12 – odl. US, 90/12, 19/14, 90/14 – ZDU-1I in
91/15 – ZJN-3) in ki so bila v skladu s tem zakonom oddana v letu 2016, se
zajamejo v skladu z drugim odstavkom 106. člena Zakona o javnem naročanju
(Uradni list RS, št. 91/15) in tem pravilnikom.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-1004/2015/23
Ljubljana, dne 30. maja 2016
EVA 2016-3130-0002
Boris Koprivnikar l.r.
Minister
za javno upravo