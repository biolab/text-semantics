1.     
1. Banka Slovenije bo izročila preko enot Službe družbenega
knjigovodstva v Republiki Sloveniji dne 4. januarja 1993 v obtok kovance za 5
tolarjev, 2 tolarja in 1 tolar ter 50 stotinov z znamenji, ki so določena z Odlokom
o glavnih znamenjih kovancev za 5 tolarjev, 2 tolarja in 1 tolar ter za 50, 20
in 10 stotinov (Uradni list RS, št. 59/92). 
2.     
Vrednostni boni za 5 tolarjev, 2 tolarja in 1 tolar, izdani na podlagi
Sklepa o izdaji, apoenih in glavnih znamenjih vrednostnih bonov Republike
Slovenije (Uradni list RS, št. 17/91-I) ostanejo še naprej zakonito plačilno
sredstvo. Vrednostni boni se v. obtoku uporabljajo v menjalnem razmerju, ki ob
izročitvi kovancev v obtok znaša 1:1. 
3.     
Podrobnejša navodila o načinu in rokih zamenjave vrednostnih bonov, ki
so v obtoku, za tolarske bankovce in kovance oziroma o njihovem jemanju iz
obtoka, predpiše guverner Banke Slovenije. 
4.     
Ta sklep začne veljati z dnem objave v Uradnem listu Republike
Slovenije.
Št. GP-12
Ljubljana, dne 15. decembra 1992.
Predsednik 
Sveta Banke Slovenije 
Guverner 
dr. France Arhar l. r.