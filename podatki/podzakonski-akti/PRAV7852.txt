1. člen
Ta pravilnik določa merila, ki se upoštevajo pri določanju
števila in vrst delovnih mest sodnega osebja za posamezna sodišča, ter način
usklajevanja teh meril.
2. člen
Temeljna merila so: 
-    
povprečna obremenitev za posamezno vrsto delovnih mest, 
-    
pričakovana storilnost za posamezno vrsto delovnih mest. 
Vrhovno sodišče Republike Slovenije pri določanju števil in
vrst delovnih mest sodnega osebja za posamezna sodišča poleg meril iz
prejšnjega odstavka glede na sprejet skupni kadrovski načrt za vsa sodišča,
upošteva tudi: 
-    
število sodnikov posameznih sodišč, 
-    
število zadev pri posameznem sodišču v zadnjih treh letih pred letom, v
katerem se določa število in vrste mest sodnega osebja, in sicer: 
-   
število nerešenih zadev, zlasti nerešenih pomembnejših zadev, 
-   
število rešenih zadev, zlasti rešenih pomembnejših zadev, 
o čemer pridobi podatke od ministrstva,
pristojnega za pravosodje, 
-    
dejansko število in vrste delovnih mest sodnega osebja za posamezna
sodišča. 
Vrhovno sodišče Republike Slovenije pri določanju števila in
vrst mest sodnega osebja za posamezna sodišča glede na sprejet skupni kadrovski
načrt zagotovi primerljivost števila in vrst sodnega osebja posameznih sodišč,
glede na merila iz prvega in drugega odstavka tega člena.
3. člen
Minister, pristojen za pravosodje, usklajuje temeljna merila
in merila iz drugega odstavka prejšnjega člena na podlagi podatkov, ki jih od
pristojnih organov pridobiva skladno z zakonom o sodiščih in zakonom o sodniški
službi.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-207/2006
Ljubljana, dne 12. septembra 2006
EVA 2006-2011-0085
dr. Lovro Šturm l.r. 
Minister 
za pravosodje