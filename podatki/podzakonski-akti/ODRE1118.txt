1. člen
Ta odredba določa način uskladitve zneska najnižje in
najvišje premije prostovoljnega dodatnega zavarovanja iz prvega in drugega
odstavka 301. člena zakona o pokojninskem in invalidskem zavarovanju (Uradni
list RS, št. 106/99), z rastjo povprečnih plač v Republiki Sloveniji.
2. člen
Zneski premije iz prejšnjega člena se usklajujejo enkrat
letno z letnim indeksom rasti povprečne mesečne bruto plače izračunanim na
podlagi letnih povprečij za preteklo in predpreteklo leto, ki ga Statistični
urad Republike Slovenije objavi v Statističnih informacijah.
3. člen
Znesek najnižje in najvišje premije usklajen z letnim
indeksom iz prejšnjega člena se začne uporabljati naslednji mesec po prvi
objavi letnega indeksa v publikaciji iz prejšnjega člena.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 193-12/2000
Ljubljana, dne 23. junija 2000.
Zvonko Ivanušič l. r. 
Minister 
za finance