1. člen
S tem pravilnikom se sprejme gozdnogospodarski načrt gozdnogospodarske
enote Sevnica, št. 08-09/03 z dne20. januarja 2004, ki ga je za obdobje od 1.
januarja 2003 do 31. decembra 2012 izdelal Zavod za gozdove Slovenije, Območna
enota Brežice.
2. člen
Gozdnogospodarska enota Sevnica, ki meri 10.608 ha, se nahaja
v Gozdnogospodarskem območju Brežice, v občini Sevnica oziroma v katastrskih
občinah Podgorje, Okroglice, Radež, Loka pri Zidanem Mostu, Breg, Ledina,
Zabukovje, Poklek, Trnovec, Podvrh, Metni Vrh, Žurkov Dol, Žigrski Vrh, Krajna
Brda, Selce, Kladje, Blanca, Brezovo, Sevnica in Šmarje.
3. člen
V gozdnogospodarski enoti Sevnica je z dnem 1. januarja 2003
ugotovljeno naslednje stanje gozdov:
A)    
površina: 5.777,71 ha, od katere je:
- 
5.754,11 ha večnamenskih gozdov, 23,60 ha gozdov s posebnim namenom, v
katerih so gozdnogospodarski ukrepi dovoljeni;
- 
377,63 ha državnih gozdov, 13,51 ha občinskih gozdov, 5.375,58 ha
zasebnih gozdov v lasti fizičnih oseb in 10,99 ha zasebnih gozdov v lasti
pravnih oseb;
B)    
lesna zaloga: 278,1 m3/ha, od tega 46,5 m3/ha iglavcev
in 231,6 m3/ha listavcev,
C)   
tekoči letni prirastek: 7,3 m3/ha, od tega 1,5 m3/ha
iglavcev in 5,9 m3/ha listavcev.
4. člen
V gozdnogospodarskem načrtu gozdnogospodarske enote Sevnica
je ob upoštevanju usmeritev iz gozdnogospodarskega načrta Gozdnogospodarskega
območja Brežice, izdelanega za obdobje od 1. januarja 2001 do 31. decembra 2010,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Sevnica določeno, da so najbolj poudarjene funkcije gozdov,
ki določajo način gospodarjenja z gozdom,
-       
proizvodne funkcije na površini 4.500,47 ha,
-       
ekološke funkcije na površini 538,18 ha ter
-       
socialne funkcije na površini 153,24 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Sevnica določeni cilji
gospodarjenja z gozdom in gozdnim prostorom ter usmeritve za njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Sevnica za obdobje od 1. januarja 2003 do
31. decembra 2012 določeni naslednji ukrepi:
-       
najvišji možni posek v višini 247.654 m3, od tega 47.816 m3
iglavcev in 199.838 m3 listavcev,
-       
gojitvena dela, potrebna za ohranitev in razvoj gozdov, na površini
921,45 ha,
-       
nega mlajšega drogovnjaka na površini 205,38 ha,
-       
varstvena dela, potrebna za zaščito pred divjadjo, in sicer zaščita z
ograjo v dolžini 1.810 m ter s količenjem ali tulci v obsegu 13.990 kosov,
-       
varstvena dela, potrebna za zaščito pred boleznimi in žuželkami, v
obsegu 575 delovnih dni,
-       
nega habitatov prosto živečih živali, in sicer vzdrževanje travinj in
grmišč na površini 49,5 ha ter druga podobna dela v obsegu 17 delovnih dni,
-       
gradnja gozdnih cest v dolžini 2 km,
-       
gradnja gozdnih vlak v dolžini 15,0 km ter rekonstrukcija gozdnih vlak v
dolžini 3,0 km.
V gozdnogospodarskem načrtu gozdnogospodarske enote Sevnica
so določeni ukrepi in načini njihove izvedbe tudi na ravneh gospodarskih
razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Sevnica v obdobju od uveljavitve tega
pravilnika do 31. decembra 2012 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Sevnica.
7. člen
Po en izvod gozdnogospodarskega načrta gozdnogospodarske enote
Sevnica je na vpogled na sedežu Zavoda za gozdove Slovenije, Območne enote Brežice,
Cesta bratov Milavcev 61, Brežice, na sedežu Zavoda za gozdove Slovenije,
Krajevne enote Sevnica, Savska cesta 24, Sevnica, in na Ministrstvu za
kmetijstvo, gozdarstvo in prehrano, Dunajska 56-58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta gozdnogospodarske
enote Sevnica.
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-08-3/01/6
Ljubljana, dne 7. julija 2004.
EVA 2003-2311-0134
Minister
za kmetijstvo, gozdarstvo
in prehrano
dr. Milan Pogačnik l. r.