1. člen
Ta pravilnik določa programsko
klasifikacijo izdatkov občinskih proračunov (v nadaljnjem besedilu: programska
klasifikacija).
2. člen
Izdatki občinskih proračunov in finančnih
načrtov neposrednih uporabnikov občinskih proračunov (v nadaljnjem besedilu:
neposredni uporabnik) se v skladu s programsko klasifikacijo razvrščajo v:
1.    
področja proračunske porabe,
2.    
glavne programe in
3.    
podprograme.
Področja proračunske porabe, glavni
programi in podprogrami so določeni s šifro in nazivom v prilogi tega
pravilnika, ki je njegov sestavni del. Šifre podprogramov so osemmestne
(AABB90CC), pri čemer pomeni:
AA – šifra področja proračunske porabe,
BB – šifra glavnega programa,
90 – šifra za podprograme občin in
CC – zaporedna številka podprograma.
Novi podprogrami se na predlog občin in v
soglasju z ministrstvom, pristojnim za finance, uvedejo najkasneje do
30. junija tekočega leta za naslednje proračunsko leto.
3. člen
Programska klasifikacija se uporablja pri
pripravi predlogov občinskih proračunov in finančnih načrtov neposrednih uporabnikov
ter pri njihovem izvrševanju.
Programska klasifikacija se prvič uporabi
pri pripravi občinskih proračunov in finančnih načrtov neposrednih uporabnikov
za leto 2006.

Priloga:
Programska klasifikacija izdatkov občinskih proračunov

Pravilnik o programski klasifikaciji izdatkov občinskih
proračunov (Uradni list RS, št. 57/05)
vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o programski
klasifikaciji izdatkov občinskih proračunov (Uradni list RS, št. 138/06) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o programski
klasifikaciji izdatkov občinskih proračunov (Uradni list RS, št. 108/08) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.