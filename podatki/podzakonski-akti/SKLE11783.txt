1. člen
(Namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES (UL L št. 331 z dne 15. decembra 2010, str. 12), zadnjič spremenjena
z Uredbo (EU) 2018/1717 Evropskega parlamenta in Sveta z dne 14. novembra 2018
o spremembi Uredbe (EU) št. 1093/2010, kar zadeva lokacijo sedeža Evropskega
bančnega organa (UL L št. 291 z dne 16. novembra 2018, str. 1) dne 12. decembra
2018 na svoji spletni strani objavil Smernice o merilih STS za listinjenje ABCP
(EBA/GL/2018/08, v nadaljevanju smernice).
(2) Smernice iz prvega odstavka tega člena določajo merila
glede enostavnosti, standardiziranosti in preglednosti za listinjenja
komercialnih zapisov s premoženjskim kritjem (ABCP) v skladu s 24. in 26.
členom Uredbe (EU) 2017/2402 Evropskega parlamenta in Sveta z dne 12. decembra
2017 o določitvi splošnega okvira za listinjenje in o vzpostavitvi posebnega
okvira za enostavno, pregledno in standardizirano listinjenje ter o spremembah
direktiv 2009/65/ES, 2009/138/ES in 2011/61/EU ter uredb (ES) št. 1060/2009 in
(EU) št. 648/2012 (UL L 347 z dne 28. decembra 2017, str. 35; v nadaljevanju
Uredba (EU) št. 2017/2402).
(3) Smernice so naslovljene na:
1.     
pristojne organe iz prvega in petega odstavka 29. člena Uredbe (EU) št.
2017/2402 in
2.     
druge subjekte v skladu s področjem uporabe Uredbe (EU) št. 2017/2402.
2. člen
(Vsebina sklepa in obseg uporabe smernic)
(1) Banka Slovenije s tem sklepom določa uporabo smernic za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS (v nadaljevanju banke), in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena v celoti
upoštevajo določbe smernic v delu, v katerem so naslovljene na banke.
(3) Banka Slovenije bo pri opravljanju nalog in pristojnosti
nadzora v skladu z ZBan-2, Uredbo (EU) št. 2017/2402 in Zakonom o izvajanju
Uredbe (EU) o določitvi splošnega okvira za listinjenje in o vzpostavitvi
posebnega okvira za enostavno, pregledno in standardizirano listinjenje (Uradni
list RS, št. 22/19) v celoti upoštevala določbe smernic v delu, v katerem se
nanašajo na izvajanje nalog in pooblastil pristojnega organa.
3. člen
(Uveljavitev sklepa)
Ta sklep začne veljati naslednji
dan po njegovi objavi v Uradnem listu Republike Slovenije.
Ljubljana, dne 8. maja
2019
Boštjan Vasle
predsednik
Sveta Banke Slovenije