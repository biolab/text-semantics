1. člen
Ta pravilnik
predpisuje oblike znaka dobavitelja, s katerim morajo biti označeni izdelki iz
plemenitih kovin, ki so izdelani ali uvoženi v Republiko Slovenijo, ter
postopek določitve in postopek registracije znaka dobavitelja.
Dobavitelj izdelkov iz plemenitih kovin je
izdelovalec, izdelovalčev zastopnik oziroma uvoznik izdelkov iz plemenitih
kovin.
2. člen
Dobavitelj izdelkov iz plemenitih kovin
vloži zahtevo za določitev znaka dobavitelja pri Uradu RS za meroslovje (v
nadaljevanju: urad).
Zahteva za določitev znaka dobavitelja mora
vsebovati poleg splošnih podatkov o vložniku zahteve še navedbo načina, na
katerega bo dobavitelj zagotavljal skladnost svojih izdelkov s predpisanimi
zahtevami, ter podatke o tem, kje se nahajajo poslovni prostori, v katerih se
izdelki iz plemenitih kovin izdelujejo, označujejo, dajejo v promet ali
hranijo, pripravljeni za promet.
K zahtevi iz prejšnjega odstavka je
dobavitelj dolžan priložiti obrtno dovoljenje ali izpis iz sodnega registra o
tem, da ima registrirano zlatarsko dejavnost, oziroma katerokoli drugo listino,
iz katere je razvidno, da se ukvarja z izdelavo, prodajo ali prometom izdelkov
iz plemenitih kovin. (črtan)
3. člen
Urad izda na podlagi zahteve iz 2. člena tega
pravilnika odločbo o znaku dobavitelja. Na podlagi te odločbe
je dobavitelj dolžan predložiti uradu žig z znakom dobavitelja zaradi evidence
odtiska.
4. člen
Znak dobavitelja – izdelovalca je izdelan v
obliki žiga, sestavljata pa ga dve poševni črki abecede, postavljeni v eno od
naslednjih petindvajset oblik. Znaki se zaradi evidence vodijo z rimsko
številko od ena do petindvajset:
Črke so lahko vgreznjene v polje oblike
znaka dobavitelja ali izbočene. Če so črke izbočene, morajo biti izbočeni tudi
zunanji robovi znaka.
5. člen
Znak dobavitelja – uvoznika oziroma izdelovalčevega
zastopnika je izdelan v obliki žiga, sestavljata pa ga dve poševni številki,
postavljeni v eno od naslednjih osmih oblik. Znaki se zaradi evidence vodijo z
rimsko številko od šestindvajset do triintrideset:
                         
XXX             XXXI           XXXII          XXXIII
6. člen
Dobavitelj, ki skladnost svojih izdelkov
zagotavlja z vzdrževanjem predpisane tehnične dokumentacije, označi izdelek s
svojim znakom dobavitelja, poleg tega pa še z žigom z znakom v obliki črke »S«,
oblikovani z računalniškim orodjem Microsoft Word SL Swiss, Italic in v
velikosti 0,5 mm.
7. člen
Velikost znaka dobavitelja je določena
tako, da največje mere znaka tvorijo pravokotnik s širino 1,25 mm in
višino 0,8 mm.
8. člen
Na izdelke iz plemenitih kovin je dovoljeno
vtisniti samo en znak dobavitelja v smislu tega pravilnika.
9. člen
Dobavitelj mora o prenehanju izdelovanja,
uvoza oziroma zastopanja izdelovalca izdelkov iz plemenitih kovin pisno
obvestiti urad.

Odredba o znaku dobavitelja (Uradni list RS,
št. 97/00)
vsebuje naslednji končni določbi:
»10. člen
Z dnem, ko začne veljati ta odredba,
preneha veljati odredba o znaku proizvajalca (Uradni list RS, št. 28/97).
11. člen
Ta odredba začne veljati osmi dan po objavi
v Uradnem listu Republike Slovenije.«.

Pravilnik o spremembah Odredbe o znaku
dobavitelja (Uradni list RS, št. 31/07) spreminja 10. člen odredbe tako,
da se glasi:
»10. člen
Z dnem, ko začne veljati ta pravilnik, preneha veljati odredba o znaku proizvajalca (Uradni list RS, št.
28/97).«;
spreminja 11. člen odredbe tako, da se glasi:
»11. člen
Ta pravilnik začne
veljati osmi dan po objavi v Uradnem listu Republike Slovenije.«;
ter vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o znaku
dobavitelja (Uradni list RS, št. 51/18)
vsebuje naslednjo končno določbo:
»KONČNA DOLOČBA
2. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o znaku
dobavitelja (Uradni list RS, št. 38/22)
vsebuje naslednjo končno določbo:
»KONČNA DOLOČBA
2. člen
Ta pravilnik začne veljati petnajsti dan po
objavi v Uradnem listu Republike Slovenije.«.