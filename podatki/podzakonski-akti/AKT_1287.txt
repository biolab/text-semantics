I. SPLOŠNE DOLOČBE
1. člen
(namen)
Ta cenik določa način oblikovanja cene in ceno storitev
opravljanja obvezne državne gospodarske javne službe za ravnanje z
radioaktivnimi odpadki, ki niso odpadki iz jedrskih objektov za proizvodnjo
energije (institucionalni radioaktivni odpadki) in nastajajo na območju
Republike Slovenije, ki jo morajo plačevati uporabniki storitev, ter določa,
kateri del stroškov opravljanja državne gospodarske javne službe za ravnanje z
radioaktivnimi odpadki plača uporabnik.
2. člen
(pomen izrazov)
Izrazi, uporabljeni v tem ceniku, pomenijo:
1.     
aktivnost radioaktivnega odpadka (A, enota Bq) pomeni aktivnost na dan
predaje radioaktivnega odpadka izvajalcu obvezne državne gospodarske javne
službe za ravnanje z radioaktivnimi odpadki;
2.     
opustitev nadzora je postopek v skladu s predpisom, ki ureja sevalne
dejavnosti, na podlagi katerega se z radioaktivnimi odpadki ne ravna več po
predpisih, ki urejajo varstvo pred ionizirajočimi sevanji;
3.     
ponovna uporaba radioaktivnega vira pomeni predajo vira, ki se že
skladišči v centralnem skladišču radioaktivnih odpadkov (Brinje 40, Dol pri Ljubljani) kot radioaktivni
odpadek in ima še neko uporabno vrednost, drugemu imetniku;
4.     
predelava so vsi naslednji postopki obdelave radioaktivnih odpadkov pred
skladiščenjem, prevozom ali odlaganjem:
- 
postopki predobdelave, s katerimi se radioaktivni odpadki ali izrabljeno
gorivo pripravi na obdelavo,
- 
postopki obdelave, s katerimi se spremenijo lastnosti radioaktivnih
odpadkov ali izrabljenega goriva zaradi tehničnih, gospodarskih ali varnostnih
razlogov,
- 
postopki priprave, s katerimi se pripravijo pakirani ali nepakirani
radioaktivni odpadki ali izrabljeno gorivo v obliko, ki ustreza zahtevam za
prevoz, skladiščenje ali odlaganje in podobno;
5.     
prehodni radioaktivni odpadki so radioaktivni odpadki, pri katerih se
prej kot v petih letih odležavanja ali skladiščenja specifična aktivnost
vsebovanih radionuklidov zniža na raven, pri kateri se lahko dovoli opustitev
nadzora nad radioaktivnimi odpadki v skladu s predpisom, ki ureja sevalne
dejavnosti;
6.     
ravnanje z radioaktivnimi odpadki so vse organizacijske in fizične
dejavnosti, ki se izvajajo pri shranjevanju, premeščanju, predelavi,
skladiščenju ali odlaganju radioaktivnih odpadkov in izrabljenega goriva;
7.     
uporabnik storitev javne službe je povzročitelj ali imetnik
radioaktivnih odpadkov, ki je tudi plačnik stroškov opravljene storitve
ravnanja z radioaktivnimi odpadki;
8.     
nevarno blago ima v tem ceniku pomen, kot ga določa zakon, ki ureja
prevoz nevarnega blaga.
II. RAZVRSTITEV RADIOAKTIVNIH ODPADKOV
3. člen
(skupine radioaktivnih odpadkov)
Radioaktivni odpadki so
razvrščeni v naslednje skupine (I., II. in III.) in podskupine (T1, T2, T3, T4,
ZV0, ZV1A, ZV1B, ZV2, ZV3, ZV4, L in M):
I.            Trdni radioaktivni odpadki
T1          trdni, stisljivi, gorljivi
T2          trdni, nestisljivi, negorljivi
T3          trdni, nestisljivi, gorljivi
T4          trdni, nestisljivi in
negorljivi odpadek posebnih oblik, velik kosovni odpadek
II.           Zaprti viri sevanja
ZV0        ionizacijski
javljalniki požara
ZV1A     zaprti viri sevanja z: A
≤ 3,7 MBq
ZV1B     zaprti viri sevanja z:
3,7 MBq < A ≤ 3,7 GBq
ZV2        zaprti viri sevanja z:
3,7 GBq < A ≤ 37 GBq
ZV3        zaprti viri sevanja z:
37 GBq < A ≤ 370 GBq
ZV4            zaprti viri sevanja z: A > 370 GBq
III.        Drugi radioaktivni odpadki
L          tekoči odpadki
M         mešani odpadki (odpadki, ki poleg radioaktivne komponente
vsebujejo še druge nevarne snovi)
III. NAČIN OBLIKOVANJA CENE
4. člen
(vrste stroškov in izračun cene)
(1) Uporabnik storitev
javne službe za ravnanje z radioaktivnimi odpadki, ki niso odpadki iz jedrskih
objektov za proizvodnjo energije, plača naslednje stroške ravnanja z
radioaktivnimi odpadki:
-       
prevzema in sprejema v skladiščenje,
-       
prevoza,
-       
obdelave radioaktivnih odpadkov in njihove priprave za skladiščenje.
(2) Cena ravnanja z
radioaktivnimi odpadki, ki niso odpadki iz jedrskih objektov za proizvodnjo
energije, za posamezno skupino in podskupino radioaktivnih odpadkov zajema
stroške prevzema, prevoza, sprejema v skladiščenje, obdelave in priprave
radioaktivnih odpadkov na skladiščenje ter stroške morebitnih dodatnih storitev,
kadar so te potrebne za varen prevzem radioaktivnih odpadkov, ter se izračuna
po naslednji enačbi:
CENA ravnanja z RAO = (E x f) + P + D;
pri čemer je/so:
E – osnovna cena za
prostorninsko enoto odpadka za I. in III. skupino radioaktivnih odpadkov oziroma
za kos za II. skupino radioaktivnih odpadkov na podlagi dejanskih stroškov, ob
upoštevanju faktorja glede zahtevnosti ravnanja, ki velja za I., II. in III.
skupino, ter utežnega faktorja glede aktivnosti, ki velja za II. skupino;
f –
faktor, ki je odvisen od razpolovnega časa (t1/2) radionuklida, ki ga radioaktivni
odpadek vsebuje. Če radioaktivni odpadek vsebuje več radionuklidov, se upošteva
tisti, ki ima najdaljši razpolovni čas:

f = 0,5

za prehodne radioaktivne odpadke,


f = 1

za odpadke, ki vsebujejo radionuklide s t1/2
  od 0,5 leta do vključno 30 let,


f = 3

za odpadke, ki vsebujejo radionuklide s t1/2
  > 30 let;

P – –
cena prevoza radioaktivnih odpadkov, pri kateri se obračunata startnina in
prevoženi kilometer;
D – dodatne storitve, ki se
obračunajo po urni postavki in količini opravljenih ur.
IV. CENIK STORITEV RAVNANJA Z RADIOAKTIVNIMI ODPADKI
5. člen
(cene storitev prevzema, priprave, obdelave in sprejema v
skladiščenje)
Osnovna cena, ki zajema prevzem, pripravo in obdelavo ter
sprejem v skladiščenje (E), se obračuna v eurih na liter odpadka
ali na kos (zaprti vir sevanja) ter je za posamezne skupine in podskupine
odpadkov določena v preglednici 1.
Preglednica
1: Cena storitev prevzema radioaktivnih odpadkov in njihovega sprejema v
skladiščenje, njihove priprave in obdelave za skladiščenje


Prevzem, priprava in obdelava radioaktivnih odpadkov
  ter njihov sprejem v skladiščenje


VRSTA RADIOAKTIVNIH ODPADKOV

ENOTA

E – CENA NA ENOTO [EUR] 

f – faktor dolgoživosti


Prehodni

Kratkoživi

Dolgoživi


0,5

1

3


SKUPINA/PODSKUPINA

 

 

CENA = E × f


I. TRDNI RADIOAKTIVNI ODPADKI

 

 

 

 

 


T1 – trdni, stisljivi, gorljivi

liter

26,00

13,00

26,00

78,00


T2 – trdni, stisljivi, negorljivi

liter

38,00

19,00

38,00

114,00


T3 – trdni, nestisljivi, gorljivi

liter

38,00

19,00

38,00

114,00


T4 – trdni, nestisljivi, negorljivi, odpadki posebnih oblik, veliki
  kosovni odpadki

liter

50,00

25,00

50,00

150,00


II. ZAPRTI VIRI SEVANJA

 

 

 

 

 


ZV0 – ionizacijski javljalniki požara

kos

15,60

7,80

15,60

46,80


ZV1A – zaprti viri sevanja z: A ≤ 3,7 MBq

kos

22,80

11,40

22,80

68,40


ZV1B – zaprti viri sevanja z: 3,7 MBq < A ≤ 3,7 GBq

kos

200,00

100,00

200,00

600,00


ZV2 – zaprti viri sevanja z: 3,7 GBq < A ≤ 37 GBq

kos

550,00

275,00

550,00

1650,00


ZV3 – zaprti viri sevanja z: 37 GBq < A ≤ 370 GBq

kos

1900,00

950,00

1900,00

5700,00


ZV4 – zaprti viri sevanja z: A > 370 GBq

kos

3800,00 + 0,27 EUR/GBq

1900,00 + 0,27 EUR/GBq

3800,00 + 0,27 EUR/GBq

11400,00 + 0,27 EUR/GBq


III. DRUGI RADIOAKTIVNI ODPADKI

 

 

 

 

 


L – tekoči odpadki

liter

100,00

50,00

100,00

300,00


M – mešani odpadki (odpadki, ki poleg radioaktivne
  komponente vsebujejo še druge nevarne snovi)

liter

100,00

50,00

100,00

300,00


6. člen
(cena prevoza)
(1) Cena prevoza radioaktivnih odpadkov vključuje startnino
in ceno na kilometer prevoza v višini, določeni v preglednici 2.
Preglednica
2: Cene prevoza radioaktivnih odpadkov v EUR


Prevoz 


Startnina 

storitev

146,00


Cena na prevoženi kilometer

km

6,50


(2) Startnina se
obračuna za vsak prevoz ter pokriva strošek organizacije in priprave na prevoz
(priprava listin, varnostni svetovalec, pridobivanje morebitnih dovoljenj in
drugo).
(3) Poleg startnine se
obračuna cena na kilometer prevoza nevarnega blaga od lokacije nakladanja
radioaktivne snovi v vozilo do centralnega skladišča radioaktivnih odpadkov
(Brinje 40, Dol pri Ljubljani). Obračuna se najkrajša varna pot v
digitalnem merilniku razdalje »Google Zemljevidi«. Cena na kilometer vključuje
prihod do lokacije prevzema radioaktivnih odpadkov, meritve na tovoru in vozilu
ter prevoz po pogojih, zahtevanih za prevoz nevarnega blaga do skladišča.
(4) Stroški prevoza se
lahko razdelijo med več uporabnikov storitev, če se prevoz izvaja na isti
relaciji za več uporabnikov hkrati. V tem primeru se startnina v skladu s prvim
odstavkom tega člena obračuna vsakemu uporabniku, cena prevoženih kilometrov pa
se razdeli med uporabnike v sorazmernem deležu glede na dejansko prevoženo
razdaljo.
(5) Upošteva se, da je
v enem prevozu v skladu z zakonom, ki ureja prevoz nevarnega blaga, mogoče
prepeljati največ 300 litrov in/ali 340 kg radioaktivne snovi. Za večje
prostornine, mase ali aktivnosti od navedenih je treba opraviti več prevozov. V
teh primerih se obračunajo kilometri za dejansko opravljene prevoze.
7. člen
(cena dodatnih storitev)
Dodatne storitve se uporabnikom obračunajo v primerih
enostavnejše demontaže naprav, ki vsebujejo zaprte vire sevanja do aktivnosti
3,7 GBq, predaje virov sevanja v ponovno uporabo, ogleda stanja na lokaciji
uporabnika radioaktivnih odpadkov ter predhodne priprave zahtevnejših
radioaktivnih odpadkov na lokaciji uporabnika. Dodatne storitve se obračunajo
po urni postavki in količini opravljenih ur. Cenik dodatnih storitev je določen
v preglednici 3.
Preglednica
3: Cene dodatnih storitev v EUR


Dodatne
  storitve in materialni stroški


Druge
  storitve gospodarske javne službe

ura

73,00


V. DRUGE DOLOČBE
8. člen
(izredni dogodki)
Ta cenik se ne uporablja za radioaktivne odpadke, ki bi
nastali kot posledica izrednih dogodkov. V primeru radioaktivnih odpadkov,
nastalih pri izrednih dogodkih, povzročitelj nesreče, lastnik vira oziroma
upravljavec objekta v celoti plača stroške ravnanja z radioaktivnimi odpadki,
ki se obračunajo kot dejanski stroški.
9. člen
(uveljavitev pravice do oprostitve plačila storitev)
Uveljavitev pravice do oprostitve plačila storitev iz
tretjega odstavka 20. člena Uredbe o
načinu in pogojih izvajanja obvezne državne gospodarske javne službe za
ravnanje z radioaktivnimi odpadki (Uradni list RS, št. 8/22)
mora upravljavec Reaktorskega infrastrukturnega centra – Institut »Jožef
Stefan« ustrezno izkazati. Če se ugotovi, da radioaktivni odpadek izvira iz
gospodarske dejavnosti, se upravljavcu Reaktorskega infrastrukturnega centra –
Institutu »Jožef Stefan« izstavi račun po tem ceniku.
10. člen
(davek na dodano vrednost)
Davek na dodano vrednost ni vštet v ceno storitev javne
službe in se obračuna posebej.
11. člen
(odgovornost ravnanja z radioaktivnimi odpadki po njihovem
prevzemu)
S prevzemom radioaktivnih odpadkov v centralno skladišče
radioaktivnih odpadkov in s plačilom storitev gospodarske javne službe za
ravnanje z radioaktivnimi odpadki se odgovornost ravnanja z radioaktivnimi
odpadki in stroški nadaljnjega ravnanja z radioaktivnimi odpadki, vključno z
odlaganjem radioaktivnih odpadkov, prenesejo na državo.
VI. KONČNI DOLOČBI
12. člen
(prenehanje veljavnosti)
Z dnem uveljavitve tega cenika preneha veljati Cenik storitev
javne službe ravnanja z radioaktivnimi odpadki (Uradni list RS, št. 102/00).
13. člen
(začetek veljavnosti)
Ta cenik začne veljati petnajsti dan po objavi v Uradnem
listu Republike Slovenije.
Št. 00704-406/2022
Ljubljana, dne 1. decembra 2022
EVA 2022-2550-0094
Vlada Republike Slovenije
Danijel Bešič Loredan
podpredsednik