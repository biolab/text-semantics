1
S tem sklepom se določa rok za izvoz za stroje, aparate, naprave,
prometna sredstva in drugo opremo, pridobljeno iz blaga, uvoženega po postopku
uvoza zaradi proizvodnje za izvoz.
2
Za stroje, aparate, naprave, prometna sredstva in drugo opremo
iz 1. točke tega sklepa se štejejo izdelki, ki se uvrščajo v 82. do 90. ter 94.
poglavje carinske tarife in pri katerih je proizvodni postopek daljši od enega
leta.
3
Carinski organ lahko v dovoljenju za uvoz zaradi proizvodnje za
izvoz pridobljenih proizvodov iz prvega člena tega sklepa odobri rok, daljši od
enega leta, vendar največ do treh let, če so izpolnjeni pogoji predvideni v tem
sklepu.
4
Ta sklep začne veljati naslednji dan po objavi v Uradnem listu
Republike Slovenije.
Št. 330-04/97-1
Ljubljana, dne 25. februarja 1997.
Vlada Republike Slovenije
dr. Janez Drnovšek l. r.
Predsednik