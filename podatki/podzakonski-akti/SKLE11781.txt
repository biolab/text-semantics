SPLOŠNE DOLOČBE
1.     
V tem sklepu se uporabljajo naslednje opredelitve pojmov:
- 
'Sodelujoča država članica' pomeni državo članico, ki je sprejela euro v
skladu s Pogodbo o delovanju Evropske unije.
- 
'Kreditna institucija' pomeni kreditno institucijo v smislu točke (1)
člena 4(1) Uredbe (EU) št. 575/2013 Evropskega parlamenta in Sveta ter v
smislu člena 2(5) brez točke (1) do (3) Direktive 2013/36/EU Evropskega
parlamenta in Sveta.
- 
'Delovni dan Banke Slovenije' pomeni katerikoli dan, ko je sistem
TARGET2 odprt za izvršitev plačil, razen dela prostih dni v skladu z Zakonom o
praznikih in dela prostih dnevih v Republiki Sloveniji.
POROČILO O MEDBANČNIH DEPOZITIH
2.     
Obvezniki za posredovanje poročila o medbančnih depozitih Banki
Slovenije so banke in hranilnice v Republiki Sloveniji, kot so opredeljene v
14.a členu Zakona o Banki Slovenije (v nadaljevanju: obvezniki poročanja).
3.     
Poročilo mora vsebovati podatke o nezavarovanih medbančnih depozitih v
eurih z dospelostjo do vključno enega leta, ki jih je obveznik poročanja dal
ali prejel od kreditnih institucij v sodelujočih državah članicah.
4.     
Obveznik poročanja mora Banki Slovenije najkasneje do prvega delovnega
dne Banke Slovenije v posameznem koledarskem tednu do 10. ure poročati o
nezavarovanih medbančnih depozitih iz 3. točke tega sklepa, ki jih je sklenil v
preteklem koledarskem tednu. Obveznik poročanja lahko poroča o teh depozitih
tudi pogosteje, npr. na dnevni ravni.
5.     
Če v obdobju, za katerega mora poročati, obveznik poročanja ni sklenil
nezavarovanih medbančnih depozitov, Banki Slovenije ne posreduje poročila o
medbančnih depozitih.
6.     
Banka Slovenije z navodilom, objavljenim na spletni strani Banke
Slovenije, določi natančnejšo vsebino poročila in način poročanja.
7.     
Obveznik poročanja mora zagotoviti, da so podatki, ki jih posreduje,
pravilni in da jih posreduje v predpisanih rokih.
PREHODNE IN KONČNE DOLOČBE
8.     
Z dnem uveljavitve tega sklepa prenehata veljati Sklep o poročanju o
medbančnih depozitih (Uradni list RS, št. 103/06) in Navodilo o vsebini in
načinu poročanja o medbančnih depozitih (Uradni list RS, št. 105/06, 27/07
in 4/14). Obveznik poročanja pošlje zadnje poročilo o medbančnih depozitih v
skladu s sklepom in navodilom iz predhodnega stavka 13. 5. 2019 za
nezavarovane medbančne depozite, sklenjene 10. 5. 2019.
9.     
Ta sklep začne veljati 13. 5. 2019.
Ljubljana, dne
23. aprila 2019
Predsednik
Sveta Banke Slovenije
mag. Boštjan Vasle l.r.