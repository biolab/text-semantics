1. člen
S to odredbo se določa začasna vključitev izvajalcev prevozov
pacientov v sistem izvajanja nujnih prevozov pacientov v zvezi z nalezljivo
boleznijo COVID-19 (v nadaljnjem besedilu: COVID-19).
2. člen
Izraz »izvajalec prevozov pacientov«, uporabljen v tej
odredbi, pomeni izvajalca, ki izpolnjuje pogoje za izvajanje nenujnih prevozov
iz 4. člena Pravilnika o prevozih pacientov (Uradni list RS, št. 107/09, 31/10
in 81/15) in ima sklenjeno pogodbo z Zavodom za zdravstveno zavarovanje
Slovenije (v nadaljnjem besedilu: ZZZS).
3. člen
(1) Vsi izvajalci prevozov pacientov zagotovijo vsaj 20
odstotkov svojih zmogljivosti za izvajanje nujnih prevozov pacientov, obolelih
za COVID-19, na svojem območju delovanja v mreži območne enote ZZZS.
(2) Koordinacijo dela izvajalcev prevozov pacientov izvaja
dispečerska služba zdravstva (v nadaljnjem besedilu: DSZ) tako, da določi
mesečni razpored obveznosti izvajalcev prevozov pacientov v skladu s prejšnjim
odstavkom.
(3) Aktivacijo izvajalcev prevozov pacientov izvaja DSZ v
skladu s Slovenskim indeksom za nujno medicinsko pomoč (Ministrstvo za zdravje,
2017).
(4) DSZ vodi evidenco vključevanja izvajalcev prevozov
pacientov in izvedenih prevozov, ki je podlaga za povračilo stroškov izvajalcem
prevozov pacientov.
4. člen
Minister, pristojen za zdravje, preverja utemeljenost ukrepov
iz te odredbe na podlagi strokovnih mnenj.

Odredba o začasni vključitvi izvajalcev
prevozov pacientov v sistem izvajanja nujne medicinske pomoči (Uradni list RS,
št. 16/21) vsebuje naslednjo prehodno in
končno določbo:
»PREHODNA IN KONČNA DOLOČBA
5. člen
Z dnem uveljavitve te odredbe preneha veljati Odredba o
začasni vključitvi izvajalcev prevozov pacientov v sistem izvajanja nujne
medicinske pomoči (Uradni list RS, št. 145/20 in 190/20).
6. člen
Ta odredba začne veljati naslednji dan po objavi v Uradnem
listu Republike Slovenije in velja do 17. marca 2021.«.

Odredba o spremembi Odredbe o začasni
vključitvi izvajalcev prevozov pacientov v sistem izvajanja nujne medicinske
pomoči (Uradni list RS, št. 39/21) spreminja 6. člen odredbe tako, da
se glasi:
»6. člen
Ta odredba začne veljati naslednji dan po objavi v Uradnem listu
Republike Slovenije in velja do 16. aprila 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o spremembi Odredbe o začasni
vključitvi izvajalcev prevozov pacientov v sistem izvajanja nujne medicinske
pomoči (Uradni list RS, št. 60/21)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 1. junija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem listu
Republike Slovenije.«.

Odredba o spremembi Odredbe o začasni
vključitvi izvajalcev prevozov pacientov v sistem izvajanja nujne medicinske
pomoči (Uradni list RS, št. 87/21) spreminja 6. člen odredbe tako, da
se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 15. junija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem listu
Republike Slovenije.«.

Odredba o spremembi Odredbe o začasni
vključitvi izvajalcev prevozov pacientov v sistem izvajanja nujne medicinske
pomoči (Uradni list RS, št. 95/21) spreminja 6. člen odredbe tako, da
se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 30. junija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.    