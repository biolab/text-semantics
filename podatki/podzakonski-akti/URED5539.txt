1. SPLOŠNE DOLOČBE
1. člen
(1) Ta uredba določa vodovarstveno
območje za vodno telo vodonosnikov (v nadaljnjem besedilu: vodovarstveno
območje), ki se uporablja za oskrbo prebivalstva s pitno vodo in se nahaja na
območju občine Jezersko, ter vodovarstveni režim.
(2) Ta uredba določa tudi notranja
območja znotraj vodovarstvenega območja.
2. člen
(1) Vodovarstveno območje sestavljajo
območje zajetja in notranja območja, ki so prikazana na publikacijski karti iz
priloge 1, ki je sestavni del te uredbe.
(2) Območje zajetja je določeno okoli
zajetega izvira Anclovo. Območje zajetja je prikazano na publikacijski karti iz
prejšnjega odstavka z znakom, ki je pravokotnik modre barve.
(3) Notranja območja se delijo na
najožje vodovarstveno območje z najstrožjim vodovarstvenim režimom, na ožje
vodovarstveno območje s strožjim vodovarstvenim režimom in na širše
vodovarstveno območje z milejšim vodovarstvenim režimom.
(4) Notranja območja iz prejšnjega
odstavka so prikazana na publikacijski karti iz prvega odstavka tega člena in
so označena na naslednji način:
-      
najožje območje z oranžno barvo in oznako »VVO I«,
-      
ožje območje z rumeno barvo in oznako »VVO II« in
-      
širše območje z zeleno barvo in oznako »VVO III«.
3. člen
(1) Meje vodovarstvenega območja,
območje zajetja in notranjih območij so poligoni, določeni v digitalni obliki
kot poseben sloj geografskega informacijskega sistema in prikazani na karti, ki
jo v izvirniku hrani ministrstvo, pristojno za vode (v nadaljnjem besedilu:
ministrstvo).
(2) Vodovarstveno območje se
evidentira v vodnem katastru kot atributni del digitalne zbirke podatkov.
(3) Seznam zemljiških parcel (v
nadaljnjem besedilu: parcele), ki so na vodovarstvenem območju, je naveden v
prilogi 2, ki je sestavni del te uredbe. Seznam parcel je povzet po digitalnem
zemljiškem katastru iz decembra 2009, ki ga vodi Geodetska uprava Republike
Slovenije.
2. UKREPI, PREPOVEDI IN OMEJITVE ZA RABO VODE
4. člen
(1) Na najožjem vodovarstvenem območju
je prepovedana raba podzemne vode iz vodnih virov, ki se varujejo s to uredbo,
razen za javno oskrbo s pitno vodo.
(2) Na ožjem in širšem vodovarstvenem
območju se lahko podeli vodna pravica za rabo vode iz vodnih virov, ki se
varujejo s to uredbo, če to ne vpliva na količino in kakovost vode, ki se rabi
ali je namenjena za javno oskrbo s pitno vodo.
3. UKREPI, PREPOVEDI IN OMEJITVE ZA GRADNJO
5. člen
(1) Na območju zajetja je prepovedana
gradnja, razen gradnje, ki je namenjena za javno oskrbo s pitno vodo in je
zanjo pridobljeno vodno soglasje.
(2) Na območju zajetja je prepovedano
opravljanje dejavnosti, ki bi lahko vplivale na spremembo lastnosti ali
kakovost pitne vode, razen dejavnosti, ki je namenjena za javno oskrbo s pitno
vodo.
6. člen
(1) Na notranjih območjih sta
prepovedani gradnja in izvedba gradbenih del.
(2) Ne glede na določbe prejšnjega
odstavka je na notranjih območjih dovoljena rekonstrukcija vojaških objektov in
objektov za potrebe zaščite in reševanja ob naravnih in drugih nesrečah, če se
ne spremeni namembnost objekta in če sprememba namembnosti objekta ne pomeni
povečanja tveganja za onesnaženje vodnega telesa in se za izvajanje teh del
izda vodno soglasje, če so zagotovljeni zaščitni ukrepi, s katerimi se prepreči
negativne vplive na stanje površinskih in podzemnih voda.
(3) Ne glede na določbe prvega
odstavka tega člena so na notranjih območjih dovoljena vzdrževalna dela zaradi
zagotavljanja varnosti, rednosti in nemotenosti zračnega prometa na sistemih in
napravah navigacijskih služb zračnega prometa (v nadaljnjem besedilu: letalski
navigacijski objekti) v skladu s predpisi, ki urejajo letalstvo, in predpisi,
ki urejajo graditev objektov, in se za izvajanje teh del izda vodno soglasje,
če so zagotovljeni zaščitni ukrepi, s katerimi se prepreči negativne vplive na
stanje površinskih in podzemnih voda.
(4) Ne glede na določbe prvega
odstavka tega člena je na notranjih območjih dovoljena odstranitev objektov ob
hkratni ukinitvi internega kanalizacijskega omrežja.
7. člen
(1) Ne glede na določbe prvega
odstavka prejšnjega člena je na najožjem in ožjem vodovarstvenem območju na
kmetiji z identifikacijsko številko kmetijskega gospodarstva KMG-MID 100334904
dovoljena gradnja in izvajanje gradbenih del in se izda vodno soglasje, če so
zagotovljeni zaščitni ukrepi, s katerimi se prepreči negativne vplive na stanje
površinskih in podzemnih voda, za:
-      
gradnjo hleva s senikom, ki ne omogoča tehnologije zbiranja gnojevke, na
zemljiščih s parc. št. 600/1, 600/2 in 594/2, k.o. 2076 Zgornje Jezersko, pri
čemer na kmetijskih zemljiščih v uporabi kmetijskega gospodarstva znotraj
vodovarstvenega območja skupna obremenitev ne sme presegati 25 glav velike
živine. Izcedne vode iz hleva morajo biti speljane v neprepustno gnojnično
jamo, ki mora biti zgrajena v skladu s predpisom, ki ureja varstvo voda pred onesnaževanjem
z nitrati iz kmetijskih virov;
-      
gradnjo izpusta za živino na zemljiščih s parc. št. 600/1 in 594/2, k.o.
2076 Zgornje Jezersko. Vse izcedne vode morajo biti speljane v neprepustno
gnojnično jamo, ki mora biti zgrajena v skladu s predpisom, ki ureja varstvo
voda pred onesnaževanjem z nitrati iz kmetijskih virov;
-      
gradnjo gnojišča na zemljiščih s parc. št. 600/1 in 594/2, k.o. 2076
Zgornje Jezersko. Izcedne vode morajo biti speljane v neprepustno gnojnično
jamo, ki mora biti zgrajena v skladu s predpisom, ki ureja varstvo voda pred
onesnaževanjem z nitrati iz kmetijskih virov;
-      
gradnjo gospodarskega poslopja na zemljiščih s parc. št. 600/1 in 603/1,
k.o. 2076 Zgornje Jezersko;
-      
gradnjo enostanovanjskega objekta, na zemljišču s parc. št. 600/1, k.o.
2076 Zgornje Jezersko;
-      
površine za parkiranje vozil morajo biti na zemljiščih s parc. št.
594/2, 600/1, 600/2 in 603/1, k.o. 2076 Zgornje Jezersko, tlakovane ali
prekrite z drugim neprepustnim materialom. Zagotovljen mora biti iztok ali
iztočni objekt za odvajanje padavinske odpadne vode s teh površin na površje
tal ali s ponikanjem v tla preko lovilnika olj;
-      
gradnjo skednja na zemljiščih s parc. št. 588/1 in 588/5, k.o. 2076
Zgornje Jezersko, za spravilo krme, nastilja in kmetijske mehanizacije;
-      
gradnjo male čistilne naprave na zemljiščih s parc. št. 594/2 in 603/1,
k.o. 2076 Zgornje Jezersko.
(2) Gradnja objekta iz pete alinee
prejšnjega odstavka in izvajanje turistične dejavnosti v obstoječem
stanovanjsko-turističnem objektu sta dovoljeni, če je zagotovljeno zbiranje
komunalne odpadne vode v skladu s predpisi, ki urejajo emisijo snovi pri
odvajanju odpadne vode iz malih čistilnih naprav, in če nočitvene zmogljivosti
v obstoječem stanovanjsko-turističnem objektu ne presegajo 30 populacijskih
enot.
8. člen
Ne glede na določbe prvega odstavka 6.
člena te uredbe sta na ožjem vodovarstvenem območju dovoljena gradnja in
izvajanje gradbenih del in se izda vodno soglasje, če so zagotovljeni zaščitni
ukrepi, s katerimi se prepreči negativne vplive na stanje površinskih in
podzemnih voda, za:
-      
gradnjo parkirišča za skupno največ 50 parkirnih mest na zemljišču s
parc. št. 569/1, k.o. 2076 Zgornje Jezersko. Parkirne površine morajo biti
tlakovane ali prekrite z drugim neprepustnim materialom in zagotovljen mora
biti iztok ali iztočni objekt za odvajanje padavinske odpadne vode s teh
površin na površje tal ali s ponikanjem v tla preko lovilnika olj;
-      
obnovo dveh spodnjih postaj tovornih žičnic na delu zemljišča s parc.
št. 569/1, k.o. 2076 Zgornje Jezersko za oskrbo planinskih koč.
9. člen
(1) Ne glede na določbe prvega
odstavka 6. člena te uredbe sta na ožjem vodovarstvenem območju za Gorniški
center dovoljena gradnja in izvajanje gradbenih del in se izda vodno soglasje,
če so zagotovljeni zaščitni ukrepi, s katerimi se prepreči negativne vplive na
stanje površinskih in podzemnih voda, za:
-      
gradnjo turističnega objekta na zemljiščih s parc. št. 569/3 in 569/4,
k.o. Zgornje Jezersko, s zmogljivostjo največ 18 ležišč;
-      
ureditev prostora za postavitev šotorov za največ 20 oseb;
-      
gradnjo male čistilne naprave v skladu s predpisi, ki urejajo emisijo
snovi pri odvajanju odpadne vode iz malih čistilnih naprav.
(2) Gradnja objekta iz prve
alinee prejšnjega odstavka in ureditve iz druge alinee prejšnjega odstavka so
dovoljene, če je zagotovljeno zbiranje komunalne odpadne vode v skladu s
predpisi, ki urejajo emisijo snovi pri odvajanju odpadne vode iz malih
čistilnih naprav.
10. člen
(1) Ne glede na določbe prvega
odstavka 6. člena te uredbe je na ožjem vodovarstvenem območju na Štularjevi
planini dovoljena gradnja in izvajanje gradbenih del in se izda vodno soglasje,
če so zagotovljeni zaščitni ukrepi, s katerimi se prepreči negativne vplive na
stanje površinskih in podzemnih voda, za:
-      
rekonstrukcijo obstoječega objekta za
stanovanjsko-turistične namene za največ 15 oseb;
-      
rekonstrukcijo obstoječega hleva za
nastanitev živali za največ 10 glav velike živine. Zagotovljena morata biti
zbiranje in skladiščenje živinskih gnojil v skladu s predpisom, ki ureja
varstvo voda pred onesnaževanjem z nitrati iz kmetijskih virov;
-      
gradnjo male čistilne naprave v skladu s predpisi, ki urejajo emisijo
snovi pri odvajanju odpadne vode iz malih čistilnih naprav;
-      
ureditev vodovodnega zajetja in vodovoda.
(2) Rekonstrukcija objekta iz prve
alinee prejšnjega odstavka je dovoljena, če je zagotovljeno zbiranje komunalne
odpadne vode v skladu s predpisi, ki urejajo emisijo snovi pri odvajanju
odpadne vode iz malih čistilnih naprav.
11. člen
Ne glede na določbe prvega odstavka 6.
člena te uredbe sta na ožjem vodovarstvenem območju za potrebe bivanja v
obstoječi počitniški hiši na zemljišču s parc. št. 584/2, k. o. Zgornje
Jezersko, dovoljena gradnja in izvajanje gradbenih del za zagotovitev zbiranja
in čiščenja komunalne odpadne vode v skladu s predpisi, ki urejajo emisijo
snovi pri odvajanju odpadne vode iz malih čistilnih naprav, in se izda vodno
soglasje.
4. PREPOVEDI, OMEJITVE IN ZAŠČITNI UKREPI V ZVEZI Z
RAVNANJEM Z ZEMLJIŠČI
12. člen
(1) Na notranjih območjih je na
kmetijskih zemljiščih prepovedano:
-      
gnojenje brez gnojilnega načrta;
-      
gnojenje z blatom, ki nastaja na kmetijskem gospodarstvu in je mešanica
komunalne odpadne vode, gnojnice in gnojevke, ne glede na čas njegovega
skladiščenja;
-      
shranjevanje organskih gnojil, določenih v skladu s predpisom, ki ureja
varstvo voda pred onesnaževanjem z nitrati iz kmetijskih virov;
-      
uporabljati blato iz čistilnih naprav, določeno v skladu s predpisom, ki
ureja uporabo blata iz komunalnih čistilnih naprav v kmetijstvu;
-      
shranjevanje komposta ali pregnitega blata 1. ali 2. okoljske
kakovosti, določenega v skladu s predpisom, ki ureja obdelavo biološko
razgradljivih odpadkov;
-      
uporabljati kompost in pregnito blato 1. ali 2. okoljske kakovosti,
določeno v skladu s predpisom, ki ureja obdelavo biološko razgradljivih
odpadkov;
-      
shranjevanje blata iz čistilnih naprav, določenega v skladu s predpisom,
ki ureja uporabo blata iz komunalnih čistilnih naprav v kmetijstvu;
-      
gnojenje z ostanki iz greznic, malih čistilnih naprav ali skupnih
čistilnih naprav.
(2) Gnojilni načrt iz prve alineje
prejšnjega odstavka mora biti izdelan v pisni obliki in biti ob inšpekcijskem
nadzoru na vpogled pristojnemu inšpektorju, če ta to zahteva. Vsebovati mora
najmanj podatke o vrsti in količini uporabljenega mineralnega ali organskega
gnojila za posamezno kmetijsko rastlino ter okvirni čas gnojenja. Gnojilni
načrt se izdela v skladu s Smernicami za strokovno utemeljeno gnojenje, ki so
objavljene na spletnih straneh ministrstva, pristojnega za kmetijstvo. Za
analizo tal za gnojilni načrt se lahko odvzame en povprečen vzorec tal za več
parcel skupaj, če gre za enako rabo in enake talne lastnosti na teh parcelah.
(3) Če se na kmetijskih gospodarstvih
izvaja paša živine in so ograde s pašnimi površinami tudi na najožjem
vodovarstvenem območju, se živali v teh ogradah lahko pasejo na naslednji
način:
-      
dokrmljevanje živali ni dovoljeno;
-      
napajanje živali in namestitev korita za rudnine (solnika) morata biti
urejena tako, da se onemogoči dolgotrajno zbiranje živali na enem mestu in
neenakomerna porazdelitev živalskih izločkov po zemljišču;
-      
pašo je treba prekiniti, če pride na pašni površini do uničenja travne
ruše zaradi gazenja.
13. člen
(1) Poleg prepovedi iz prvega odstavka
prejšnjega člena je na kmetijskih zemljiščih na najožjem vodovarstvenem območju
prepovedano tudi:
-      
gnojenje z gnojnico in gnojevko;
-      
preoravanje travinja;
-      
uporabljati mineralna gnojila, ki vsebujejo
dušik, od spravila pridelka do 15. marca.
(2) Poleg prepovedi iz prvega odstavka
prejšnjega člena je na ožjem vodovarstvenem območju prepovedano gnojenje z
gnojevko.
(3) Na najožjem vodovarstvenem območju
morajo biti kmetijska zemljišča vse leto pokrita z zeleno odejo, določeno v
skladu s predpisom, ki ureja varstvo voda pred onesnaževanjem z nitrati iz
kmetijskih virov.
14. člen
(1) Ne glede na določbe druge alinee
prvega odstavka prejšnjega člena se na zemljiščih s parc. št. 590, 594/1 in
597, k.o. Zgornje Jezersko, lahko preorje travinje in vzpostavijo njivske
površine. Z mineralnimi gnojili, ki vsebujejo dušik, se na teh površinah gnoji
izven časovnih prepovedi, določenih v tretji alinei prvega odstavka prejšnjega
člena, ob upoštevanju naslednjih pogojev:
-      
za okopavine največja dovoljena
količina dušika pri začetnem gnojenju pred setvijo ne sme presegati 30 kg N/ha;
-      
največji enkratni odmerek dušika za
dognojevanje okopavin ne sme presegati 80 kg N/ha. Prvo dognojevanje okopavin
se izvede na podlagi hitrega talnega nitratnega testa, ki se opravi enkrat za
eno vrsto okopavine. Test in vrednotenje rezultatov testa se izvedeta v skladu
s Smernicami za strokovno utemeljeno gnojenje, ki so objavljene ne spletnih
straneh ministrstva, pristojnega za kmetijstvo;
-      
za žita enkratni vnos dušika z
dognojevanjem ne sme presegati 60 kg N/ha. Jeseni pred setvijo ozimnih žit je
vnos dušika v tla z mineralnimi gnojili prepovedan;
-      
za travinje v kolobarju največja
dovoljena količina dušika ne sme presegati 50 kg N/ha za vsako košnjo;
-      
za trajne nasade enkratni vnos dušika
z dognojevanjem ne sme presegati 60 kg N/ha;
-      
za zelenjadnice največja dovoljena
količina dušika pri začetnem gnojenju ne sme presegati 40 kg N/ha. Enkratni
vnos dušika za dognojevanj zelenjadnic ne sme presegati 60 kg N/ha.
(2) Ne glede na določbe druge alinee
prvega odstavka prejšnjega člena se travinje na zemljišču s parc. št. 594/2,
k.o. 2076 Zgornje Jezersko, za kmetijo z identifikacijsko številko kmetijskega
gospodarstva KMG-MID 100334904 preorje in vzpostavi zelenjavni vrt.
15. člen
Na notranjih vodovarstvenih območjih
največja dovoljena količina dušika pri gnojenju trajnega travinja z mineralnimi
gnojili, ki vsebujejo dušik, izven časovnih prepovedi, določenih v tretji
alinei prvega odstavka 13. člena te uredbe, razen na kmetijskih zemljiščih iz
prejšnjega člena, ne sme presegati 50 kg N/ha za vsako košnjo.
16. člen
(1) Zatiranje škodljivih organizmov se
na kmetijskih zemljiščih na najožjem vodovarstvenem območju izvaja s kemičnimi
ukrepi in uporabo tistih fitofarmacevtskih sredstev (v nadaljnjem besedilu:
FFS), ki jih je dovoljeno uporabljati v skladu s predpisi, ki urejajo ekološko
pridelavo kmetijskih pridelkov.
(2) Zatiranje škodljivih organizmov se
na kmetijskih zemljiščih na širšem vodovarstvenem območju izvaja z uporabo FFS
s Seznama dovoljenih FFS iz Tehnoloških navodil za integrirano pridelavo, ki so
objavljena na spletnih straneh ministrstva, pristojnega za kmetijstvo.
17. člen
Na notranjih območjih je v gozdu
prepovedana oskrba strojev in naprav z gorivom in olji, razen če gre za
biološko razgradljive vrste olja.
5. DRUGE ZAHTEVE IN OMEJITVE
18. člen
Gradnja krmišč in lovskih prež na najožjih
in ožjih vodovarstvenih območjih je prepovedana.
19. člen
(1) Na notranjih območjih sta
poseganje v vodotoke ali priobalna zemljišča ter odvzem naplavin iz vodotokov
in priobalnih zemljišč prepovedana, razen če gre za izvajanje javne službe
vzdrževanja vodnih in priobalnih zemljišč ali za izvajanje ukrepov varstva pred
škodljivim delovanjem voda v skladu s predpisi, ki urejajo vode.
(2) Na notranjih območjih je poseganje
na območjih zemeljskih, hribinskih in snežnih plazov prepovedano, razen če gre
za izvajanje javne službe izvajanja ukrepov varstva pred škodljivim delovanjem
voda v skladu s predpisi, ki urejajo vode.
20. člen
(1) Na notranjih območjih sta gradnja
in obnova lokalnih cest in javnih poti, distribucijskih elektroenergetskih
vodov, cevovodov za pitno in odpadno vodo dovoljeni, če gre za komunalno
opremljanje zemljišč za obstoječe objekte na teh območjih, in se izda vodno
soglasje, če so zagotovljeni zaščitni ukrepi, s katerimi se prepreči negativne
vplive na stanje površinskih in podzemnih voda.
(2) Promet vozil, ki prevažajo goriva
in druge nevarne snovi po cestah čez notranja območja, je prepovedano, razen če
gre za oskrbo objektov, katerih gradnja ali rekonstrukcija je dovoljena v
skladu z določbami te uredbe.
(3) Skladiščenje goriva in drugih
nevarnih snovi mora biti v objektih na notranjih območjih zagotovljeno v skladu
z uredbo, ki ureja skladiščenje nevarnih tekočin v nepremičnih skladiščnih
prostorih.
(4) Na cestah, parkiriščih ali drugih
nekmetijskih zemljiščih na notranjih območjih je uporaba FFS prepovedana.
(5) Na notranjih območjih je
parkiranje vozil izven urejenih parkirnih površin prepovedano.
21. člen
(1) Lastniki ali drugi posestniki
zemljišč na notranjih območjih morajo izvajalcem obvezne občinske javne službe
za oskrbo s pitno vodo ali izvajalcu državnega monitoringa stanja voda
dopustiti dostop in redno vzdrževanje objektov za izvajanje meritev količin in
kakovosti vode, izvajanje meritev ter odvzem vzorcev ali gradnjo novih objektov
za izvajanje meritev količin in kakovosti vode.
(2) Ukinitev ali odstranitev objektov
za izvajanje meritev iz prejšnjega odstavka lahko odobri samo izvajalec obvezne
občinske javne službe za oskrbo s pitno vodo na vodovarstvenem območju ali
nosilec državnega stanja voda, izvede pa od njiju pooblaščeni izvajalec.
6. NADZOR
22. člen
(1) Nadzor nad izvajanjem te uredbe v
zvezi:
1.    
s prepovedjo v zvezi z ravnanjem na kmetijskih zemljiščih in v gozdu ter
s prepovedjo uporabe FFS na kmetijskih zemljiščih opravljajo inšpektorji,
pristojni za kmetijstvo,
2.    
z gradnjo objektov in izvedbo gradbenih del ter prepovedjo gradnje in
izvedbe gradbenih del opravljajo gradbeni inšpektorji,
3.    
s prepovedjo v zvezi z ravnanjem na nekmetijskih zemljiščih in
prepovedjo uporabe FFS na nekmetijskih zemljiščih opravljajo inšpektorji,
pristojni za varstvo okolja, in
4.    
s prepovedmi in omejitvami neposredno ob zajetju opravljajo zdravstveni
inšpektorji.
(2) Nadzor nad izvajanjem ostalih
določb te uredbe opravljajo inšpektorji, pristojni za varstvo okolja.
7. KAZENSKE DOLOČBE
23. člen
(1) Z globo od 4.100 eurov do 41.700
eurovse za prekršek kaznuje pravna oseba ali samostojni podjetnik posameznik,
če:
1.    
rabi vodo v nasprotju z določbo prvega odstavka 4. člena te uredbe;
2.    
gradi v nasprotju s 5. členom te uredbe;
3.    
gradi v nasprotju s 6. členom te uredbe;
4.    
gradi brez vodnega soglasja ali v nasprotju z vodnim soglasjem (6., 7.,
8., 9., 10.,11. in 20. člen te uredbe);
5.    
gnoji, shranjuje ali uporablja kompost in pregnito blato 1. ali 2.
razreda okoljske kakovosti ali blato iz čistilnih naprav v nasprotju z 12.
členom te uredbe;
6.    
gnoji z gnojnico in gnojevko, preorava trajno travinje in uporablja
mineralna gnojila, ki vsebujejo dušik, v nasprotju s prvim odstavkom 13. člena
te uredbe;
7.    
gnoji z gnojevko v nasprotju z drugim odstavkom 13. člena te uredbe;
8.     ravna v nasprotju s tretjim odstavkom 13. člena
te uredbe;
9.    
gnoji z mineralnimi gnojili, ki vsebujejo dušik, v nasprotju s prvim
odstavkom 14. člena te uredbe;
10.  gnoji
z mineralnimi gnojili, ki vsebujejo dušik, v nasprotju s 15. členom te uredbe;
11.  uporablja
FFS v nasprotju s 16. členom te uredbe;
12.  oskrbuje
stroje in naprave v nasprotju s 17. členom te uredbe;
13.  ravna
v nasprotju z 18. členom te uredbe;
14.  posega
v vodotoke ali priobalna zemljišča ter odvzema naplavine iz vodotokov in
priobalnih zemljišč v nasprotju s prvim odstavkom 19. člena te uredbe;
15.  posega
na območja zemeljskih, hribinskih in snežnih plazov v nasprotju z drugim
odstavkom 19. člena te uredbe;
16.  prevaža
goriva in druge nevarne snovi po cestah v nasprotju z drugim odstavkom 20.
člena te uredbe;
17.  skladišči
goriva in druge nevarne snovi v nasprotju s tretjim odstavkom 20. člena te
uredbe;
18.  uporablja
FFS v nasprotju s četrtim odstavkom 20. člena te uredbe;
19.  parkira
vozila v nasprotju s petim odstavkom 20. člena te uredbe;
20.  ne
dopusti dostopa in vzdrževanja objektov za izvajanje meritev količin in
kakovosti vode, izvajanje meritev ter odvzem vzorcev, gradnje novih objektov
ali ukinitve in odstranitve objektov za izvajanje meritev iz 21. člena te
uredbe.
(2) Z globo od 125 eurov do 625
eurovse kaznuje za prekršek iz prejšnjega odstavka odgovorna oseba pravne osebe
ali odgovorna oseba samostojnega podjetnika posameznika.
(3) Z globo od 200 eurov do 1.200 eurov se kaznuje za
prekršek iz prvega odstavka tega člena posameznik.
8. PREHODNE IN KONČNA DOLOČBA
24. člen
Določbe te uredbe se ne uporabljajo za
gradnjo objektov in izvedbo gradbenih del, za katera je bilo pred uveljavitvijo
te uredbe:
-      
pridobljeno dokončno ali pravnomočno gradbeno dovoljenje,
-      
izdana informacija o pogojih gradnje, ki lahko vpliva na vodni režim ali
stanje voda v postopku za pridobitev vodnega soglasja, ali
-      
izdano dokončno ali pravnomočno vodno soglasje.
25. člen
Gnojilni načrti, izdelani pred
uveljavitvijo te uredbe, se lahko uporabljajo do konca obdobja, za katero so
bili izdelani.
26. člen
(1) Izvajalci obvezne občinske javne
službe za oskrbo s pitno vodo na vodovarstvenem območju morajo pripraviti načrt
za označevanje vodovarstvenega območja v skladu s predpisom, ki ureja kriterije
za označevanje vodovarstvenega območja, najpozneje do 31. julija 2012.
(2) Na podlagi načrta iz prejšnjega
odstavka morajo biti območja zajetij in notranja območja označena najpozneje do
31. decembra 2012.
27. člen
Občina Jezersko skupaj z izvajalcem obvezne
občinske javne službe za oskrbo s pitno vodo in lastnikom zemljišča najpozneje
do 31. decembra 2012 izvede ukrepe na zapornem ventilu na Mlinarjevem
zajetju tako, da se preprečita dotok vode iz Mlinarjevega zajetja in mešanje z
vodo iz zajetja, ki je zavarovano s to uredbo.
28. člen
Postopki združevanja parcel na notranjih
območjih iz te uredbe, začeti pred uveljavitvijo te uredbe, se dokončajo v
skladu z dosedanjimi predpisi.
29. člen
Ta uredba začne veljati petnajsti dan po
objavi v Uradnem listu Republike Slovenije.
Št. 00728-1/2012
Ljubljana, dne 22. marca 2012
EVA 2010-2511-0095
Janez Janša l.r.
Predsednik

Priloga 1:
Vodovarstveno območje za vodno telo vodonosnikov za na območjih
občine Jezersko
Priloga 2: Seznam
zemljiških parcel