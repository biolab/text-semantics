1. člen
S tem pravilnikom se sprejme gozdnogospodarski načrt gozdnogospodarske
enote Sovodenj (2009–2018), št. 03‑17/09
z dne 17. 8. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Kranj.
2. člen
Gozdnogospodarska enota Sovodenj, ki meri 8.009,86 ha, se
nahaja v Gozdnogospodarskem območju Kranj, v občinah Gorenja vas‑Poljane, Železniki in Žiri, oziroma v
katastrskih občinah Gorenja Ravan, Hotavlje, Leskovica, Podjelovo Brdo, Laniše,
Javorjev Dol, Stara Oselica, Trebija, Zali Log in Koprivnik.
3. člen
V gozdnogospodarski enoti Sovodenj je s 1. januarjem 2009
ugotovljeno naslednje stanje gozdov:
A)    
lastništvo: 98,10% zasebnih gozdov v lasti fizičnih ali pravnih oseb in
1,90% državnih gozdov;
B)    
površina: 5.512,51 ha, od katere je 5.018,61 ha večnamenskih gozdov,
58,40 ha gozdov s posebnim namenom, v katerih so gozdnogospodarski ukrepi
dovoljeni, in 435,50 ha varovalnih gozdov;
C)   
lesna zaloga: 334,9 m3/ha, od tega 160,5 m3/ha
iglavcev in 174,4 m3/ha listavcev;
D)   
tekoči letni prirastek: 7,37 m3/ha, od tega 3,46 m3/ha
iglavcev in 3,91 m3/ha listavcev.
4. člen
(1) V gozdnogospodarskem načrtu gozdnogospodarske enote
Sovodenj (2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Kranj, izdelanega za obdobje od 1. januarja 2001 do
31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Sovodenj določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 4.093,31 ha,
-       
ekološke funkcije na površini 1.196,18 ha ter
-       
socialne funkcije na površini 670,69 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Sovodenj (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Sovodenj za obdobje od 1. januarja 2009 do
31. decembra 2018 določeni naslednji ukrepi:
-       
najvišji možni posek v višini 336.456 m3, od tega 165.763 m3
iglavcev in 170.693 m3 listavcev,
-       
gojitvena dela, potrebna za ohranitev in razvoj gozdov, na površini
500,20 ha,
-       
nega drogovnjaka na površini 136,25 ha,
-       
varstvena dela, potrebna za zaščito pred divjadjo, in sicer zaščita s
premazom na površini 32,11 ha, zaščita sadik gozdnega drevja s 140 tulci ter
vzdrževanje 300 tulcev,
-       
varstvena dela, potrebna za zaščito pred boleznimi in žuželkami, v
obsegu 500 delovnih dni,
-       
nega habitatov prosto živečih živali, in sicer vzdrževanje grmišč na
površini 28,00 ha ter vzdrževanje travinj na površini 72,00 ha.
(2) V gozdnogospodarskem načrtu gozdnogospodarske enote
Sovodenj (2009–2018) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Sovodenj, v obdobju od uveljavitve
tega pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Sovodenj (2009–2018).
7. člen
Po en izvod gozdnogospodarskega načrta gozdnogospodarske enote
Sovodenj (2009–2018) je na vpogled na sedežu Zavoda za gozdove Slovenije,
Območne enote Kranj, Cesta Staneta Žagarja 27b, Kranj, na sedežu Zavoda za
gozdove Slovenije, Krajevne enote Poljane, Poljane nad Škofjo Loko 41, Poljane
in na Ministrstvu za kmetijstvo, gozdarstvo in prehrano, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Sovodenj (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-03-12/01/11
Ljubljana, dne 26. novembra 2009
EVA 2009-2311-0029
prof. dr. Milan Pogačnik l.r.
Minister
za kmetijstvo,
gozdarstvo in prehrano