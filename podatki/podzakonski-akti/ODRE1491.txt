1. člen
Ta pravilnik
določa obliko poročila o občasnih ali trajnih meritvah v okviru obratovalnega
monitoringa odpadnih vod (v nadaljnjem besedilu: poročilo o monitoringu), ki ga
mora zavezanec za zagotovitev emisijskega monitoringa (v nadaljnjem besedilu:
zavezanec) predložiti ministrstvu, pristojnemu za varstvo okolja. Poročilo o monitoringu se predloži
elektronski obliki. Če elektronska oblika nima varnega elektronskega podpisa,
mora zavezanec poleg elektronske oblike predložiti tudi poročilo v pisni
obliki.
2. člen
Poročilo o monitoringu mora biti oblikovano
tako, da obsega:
-      
del s podatki o zavezancu in njegovi dejavnosti
ter o izvajalcu monitoringa,
-      
del s podatki o občasnih ali trajnih meritvah
ter vrednotenju izmerjene emisije in
-      
del z oceno letne obremenitve zaradi odvajanja
odpadnih vod ali oceno letnega povprečnega učinka čiščenja, če gre za komunalno
ali skupno čistilno napravo.
3. člen
Podatki o zavezancu in njegovi dejavnosti
ter o izvajalcu monitoringa morajo biti v izpolnjenem obrazcu, določenem v
prilogi 1, ki je sestavni del tega pravilnika.
4. člen
Del poročila s podatki o opravljenih občasnih
ali trajnih meritvah mora biti oblikovan tako, da obsega opis in podatke o:
-      
glavnih tehničnih značilnostih vira
onesnaževanja ali komunalne ali skupne čistilne naprave,
-      
utrjenih površinah, iz katerih se odvaja
padavinska odpadna voda,
-      
porabi vode vira onesnaževanja,
-      
obsegu in vrsti meritev in analiz,
-      
mestu in času vzorčenja in meritev,
-      
uporabljenih merilnih metodah in merilni
opremi,
-      
rezultatih posameznih meritev in analiz in
-      
vrednotenju izmerjene emisije.
Pri pripravi poročila iz prejšnjega
odstavka je treba upoštevati navodila, določena v prilogi 2, ki je sestavni del
tega pravilnika.
Podatki o opravljenih meritvah za vire
onesnaževanja morajo biti za vsak posamezen iztok odpadnih vod posebej v
izpolnjeni tabeli 4 iz priloge 2 tega pravilnika.
Podatki o opravljenih meritvah za komunalne
ali skupne čistilne naprave morajo biti v izpolnjeni tabeli 5 iz priloge 2 tega
pravilnika.
5. člen
Izračun in ocena letne obremenitve za vire
onesnaževanja zaradi odvajanja odpadnih vod morata biti podana za vsak iztok
odpadnih vod posebej na način in v obliki, določeni v prilogi 3, ki je sestavni
del tega pravilnika.
Izračun in ocena letnega povprečnega učinka
čiščenja komunalne ali skupne čistilne naprave morata biti podana na način in v
obliki, določeni v prilogi 4, ki je sestavni del tega pravilnika.

Priloga 1: Poročilo o monitoringu odpadnih vod
Priloga 2: Podatki o meritvah in rezultatih
meritev
Priloga 3: Izračun in ocena letne obremenitve
zaradi odvajanja odpadnih voda
Priloga 4: Izračun letnega povprečnega učinka
čiščenja komunalne čistilne naprave

Odredba o obliki poročila o občasnih ali
trajnih meritvah v okviru obratovalnega monitoringa odpadnih vod (Uradni list
RS, št. 1/01)
vsebuje naslednji končni določbi: 
»6. člen
Z dnem uveljavitve te uredbe preneha
veljati odredba o obliki poročila o občasnih ali trajnih meritvah v okviru
obratovalnega monitoringa odpadnih vod (Uradni list RS, št. 22/98).
7. člen
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembah in dopolnitvah odredbe o obliki
poročila o občasnih ali trajnih meritvah v okviru obratovalnega monitoringa
odpadnih vod (Uradni list RS, št. 106/01) vsebuje naslednjo končno določbo:
»3. člen
Ta odredba začne veljati naslednji dan po
objavi v Uradnem listu Republike Slovenije.«.

Pravilnik o spremembi odredbe o obliki
poročila o občasnih ali trajnih meritvah v okviru obratovalnega monitoringa
odpadnih vod (Uradni list RS, št. 13/04) spreminja 6. člen odredbe, tako da
se glasi:
»6. člen
Z dnem uveljavitve tega pravilnika preneha veljati odredba o obliki poročila o občasnih ali trajnih meritvah
v okviru obratovalnega monitoringa odpadnih vod (Uradni list RS, št. 22/98).«;
spreminja 7. člen odredbe, tako da se glasi:
»7. člen
Ta pravilnik začne
veljati naslednji dan po objavi v Uradnem listu Republike Slovenije.«;
ter vsebuje naslednjo končno določbo:
»3. člen
Ta pravilnik začne
veljati naslednji dan po objavi v Uradnem listu Republike Slovenije.«.