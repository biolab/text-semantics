1. člen
(vsebina)
Ta pravilnik določa razvrščanje zrakoplovov v posamezne
skupine glede na vrsto, kategorijo, namen uporabe, maso in drugo.
2. člen
(vrste)
(1) Zrakoplovi se glede na podobne lastnosti v zvezi z
načinom njihovega pogona, letenja in pristajanja razvrščajo v naslednje vrste: 
-       
letalo (Aeroplane); 
-       
helikopter (Helicopter); 
-       
jadralno letalo, jadralno letalo z motorjem; zmaj, motorni zmaj (Sailplane,
Powered Sailplane, Hang Glider, Powered Hang Glider); 
-       
balon, privezan balon (Balloon, Captive Balloon); 
-       
zračna ladja (Airship); 
-       
privezan zmaj (Kite); 
-       
žirokopter (Gyrocopter) in druge. 
(2) Zrakoplovi iz prve, druge in tretje alinee prejšnjega
odstavka so lahko tudi s plovci, s smučmi ali amfibijski. 
(3) Izrazi v angleškem jeziku, ki so navedeni pri posamezni
vrsti zrakoplova iz prvega odstavka tega člena, se uporabijo v primeru izpolnjevanja
obrazcev in drugih listin, kot tudi v drugih primerih, ko se v različnih
listinah zahteva vpis navedbe vrste zrakoplova tudi v angleškem jeziku.
3. člen
(plovnostne kategorije)
(1) Zrakoplovi iz drugega odstavka 6. člena tega pravilnika s
podobnimi konstrukcijskimi in letalnimi karakteristikami se na osnovi
certifikacijskih standardov za izdelavo zrakoplovov razvrščajo v naslednje
plovnostne kategorije (v nadaljnjem besedilu: kategorije): 
a)     zrakoplovi,
za katere je bil certifikacijski postopek izveden na osnovi certifikacijskih
specifikacij (CS) Evropske agencije za varnost v letalstvu (v nadaljnjem
besedilu: EASA), se delijo na naslednje kategorije:


Certifikacijska
specifikacija
(CS)

Kategorija


– CS-25

Veliko letalo (Large
  Aeroplane);


– CS-23

Letalo normalne,
  polakrobatske, akrobatske ali komjuter (lokalne) kategorije (Normal,
  Utility, Acrobatic or Commuter Category
Aeroplane);


– CS-29

Velik helikopter (Large
  Rotorcraft);


– CS-27

Mali helikopter (Small
  Rotocraft);


– CS-22

Jadralno letalo ali
  jadralno letalo z motorjem – polakrobatske in / ali akrobatske kategorije (Sailplane
  or Powered Sailplane – Utility and / or Aerobatic Category);


– CS-VLA

Zelo lahko letalo (Very
  Light Aeroplane);


– CS-VLH

Zelo lahek helikopter (Very
  Light Rotorcraft);


– CS-31HB

Toplozračni balon (Hot-Air
  Balloon);


– CS-31GB

Plinski balon (Free
  Gas Balloon);


– CS-30T

Prevozna zračna ladja (Transport
  Airship);


– CS-30N

Zračna ladja normalne
  in / ali komjuter (lokalne) kategorije (Normal and/or Commuter Category
  Airship);


– CS-31HA

Toplozračna zračna
  ladja (Hot-Air Airship);


– CS-31TGB

Privezan plinski balon
  (Tethered Gas Balloon);


b)     zrakoplovi,
za katere je EASA ugotovila, da so bili uporabljeni certifikacijski postopki v
skladu z Uredbo (ES) Evropskega parlamenta in Sveta št. 1592/2002 z dne 15.
julija 2002 o skupnih predpisih na področju civilnega letalstva in ustanovitvi
Evropske agencije za varnost v letalstvu (UL L št. so 240 z dne 7. 9. 2002,
str. 1, z vsemi njenimi spremembami; v nadaljnjem besedilu: Uredba 1592/2002)
in izvršilnimi predpisi ter drugimi akti, ki so izdani na podlagi navedene
uredbe, in je EASA take zrakoplove privzela v svoj sistem, se razvrstijo v
kategorijo, ki je vpisana v certifikat tipa, ki ga je izdal pristojni organ
države proizvajalke tega zrakoplova. 
(2) Zrakoplovi iz tretjega odstavka 6. člena tega pravilnika
se razvrščajo v naslednji kategoriji:
-       
standardna             zrakoplov serijske izdelave;
-       
specialna                zrakoplov unikatne ali maloserijske izdelave.
(3) Razvrstitev zrakoplova v posamezno plovnostno kategorijo
iz tega člena določa samo tehnične in operativne lastnosti zrakoplova, ne pa
tudi namena njegove uporabe. 
(4) Izrazi v angleškem jeziku, ki so navedeni pri posamezni
kategoriji zrakoplova iz prvega odstavka tega člena, se uporabijo v primeru
izpolnjevanja obrazcev in drugih listin, kot tudi v drugih primerih, ko se v
različnih listinah zahteva vpis navedbe kategorije zrakoplova tudi v angleškem
jeziku.
4. člen
(namen uporabe)
(1) Nameni uporabe zrakoplovov so naslednji: 
-       
prevoz potnikov (transport / passenger): zračni prevoz potnikov; 
-       
prevoz tovora (transport / cargo): zračni prevoz tovora; 
-       
dela v zraku (aerial work): vleka jadralnih letal, nošenje
zunanjih bremen, vleka reklam, dela za kmetijstvo in gozdarstvo, metanje
padalcev in predmetov, šolanje in drugo: iskanje in reševanje, pregledovanje
terena, fotografiranje iz zraka, medicinski prevozi, ambulantni prevozi,
gašenje požarov, vremenske raziskave in druge dejavnosti z zrakoplovom za
plačilo in/ali najem, ki niso zajete v prvi oziroma drugi alinei tega člena; 
-       
dejavnosti za lastne potrebe (business / corporate):
nekomercialni prevoz oseb in tovora za lastne potrebe; 
-       
zasebna uporaba (private): osebna uporaba (kot na primer: šport,
zabava); 
-       
specialna uporaba (special): leti za posebne namene, ki so
natančno opredeljeni v plovnostnem dokumentu zrakoplova. 
(2) Namen uporabe za posamezen zrakoplov pomeni enega ali več
namenov, ki pridejo v poštev za posamezen zrakoplov, in so določeni v letalskem
priročniku zrakoplova (Aircraft Flight Manual), in ne pomeni dovoljene
letalske operacije. 
(3) Izrazi v angleškem jeziku, ki so navedeni pri posameznem
namenu uporabe iz prvega odstavka tega člena, se uporabijo v primeru
izpolnjevanja obrazcev in drugih listin, kot tudi v drugih primerih, ko se v
različnih listinah zahteva vpis navedbe namena uporabe zrakoplova tudi v
angleškem jeziku.
5. člen
(masa)
(1) Letala in helikopterje se glede na njihovo največjo
potrjeno vzletno maso (MTOM), razvršča v naslednje skupine: 
-       
letala nad 5700 kg – velika letala; 
-       
letala do vključno 5700 kg – mala letala; 
-       
letala do vključno 2730 kg – lahka letala; 
-       
letala do vključno 750 kg – zelo lahka letala; 
-       
helikopterje nad 3175 kg – veliki helikopterji; 
-       
helikopterje do vključno 3175 kg – mali helikopterji; 
-       
helikopterje do vključno 2730 kg – lahki helikopterji; 
-       
helikopterje do vključno 600 kg – zelo lahki helikopterji. 
(2) Razvrstitev iz prejšnjega odstavka velja za zrakoplove z
maso nad 70 kg.
6. člen
(delitev zrakoplovov v zvezi z uredbami Evropske unije)
(1) V zvezi z ureditvijo, kot izhaja iz uredb Evropske unije,
se zrakoplovi razvrščajo na: 
-       
zrakoplove, za katere se vprašanja plovnosti urejajo po določbah uredb
Evropske unije (v nadaljnjem besedilu: EASA zrakoplovi), in na 
-       
zrakoplove, za katere se vprašanja plovnosti urejajo v ustreznih
nacionalnih predpisih (v nadaljnjem besedilu: ne-EASA zrakoplovi). 
(2) Za EASA zrakoplove se vprašanja plovnosti urejajo po
določbah Uredbe 1592/2002 in izvršilnih predpisov ter drugih aktov, ki so
izdani na podlagi navedene uredbe. 
(3) Za ne-EASA zrakoplove se vprašanja plovnosti, v skladu z
Uredbo 1592/2002, urejajo v ustreznih nacionalnih predpisih. V to skupino se
razvrščajo: 
1.     
zrakoplovi, ki so navedeni v Prilogi II k Uredbi 1592/2002, v skladu z
drugim odstavkom 4. člena navedene uredbe; 
2.     
zrakoplovi, ki jih je EASA označila za zrakoplove, za katere EASA še ni
priznala plovnostne kode v skladu z določbo 3.(a) točke 2. člena Uredbe
Komisije (ES) št. 1702/2003 z dne 24. septembra 2003 o določitvi izvedbenih določb
za certificiranje zrakoplovov in sorodnih proizvodov, delov in naprav glede
plovnosti in okoljske ustreznosti ter potrjevanje projektivnih in proizvodnih
organizacij (UL L št. 243 z dne 27. 9. 2003, str. 6, v nadaljnjem besedilu:
Uredba 1702/2003); 
3.     
zrakoplovi, ki se uporabljajo v vojaških, carinskih, policijskih ali
podobnih operacijah.
7. člen
(druge delitve)
Zaradi specifičnih zahtev na posameznih področjih letalstva
se zrakoplovi razvrščajo tudi na druge načine in sicer po velikosti, hrupu in
drugem. Te razvrstitve in njihov namen so določene in urejene v predpisih, ki
urejajo tako posamezno področje.
8. člen
(prehodna določba)
Za zrakoplove, ki jim je bilo izdano spričevalo o plovnosti
zrakoplova v skladu z Zakonom o letalstvu (Uradni list RS, št. 18/01,
110/02-ZGO-1 in 114/02; v nadaljnjem besedilu: ZLet), pred 28. septembrom 2004,
se uporablja razvrstitev zrakoplovov v kategorije, kot so določene v 2. točki
206. člena ZLet, dokler se tako spričevalo za posamezen zrakoplov ne nadomesti
s spričevalom o plovnosti zrakoplova, ki se izda v skladu z Uredbo 1702/2003,
vendar najkasneje do 28. septembra 2008.
9. člen
(prenehanje veljavnosti)
(1) V skladu z določbo 206. člena ZLet z dnem uveljavitve
tega pravilnika prenehajo veljati določbe 1., 3. in 4. točke 206. člena ZLet. 
(2) Določbe 2. točke 206. člena ZLet se uporablja do vključno
28. septembra 2008.
10. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 2630-31/2004/29
Ljubljana, dne 14. marca 2005.
EVA 2005-2411-0051
mag. Janez Božič l. r. 
Minister 
za promet