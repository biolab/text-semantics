I. SPLOŠNE DOLOČBE
1. člen
(1) Ta uredba določa dodatno vsebino
dogovora o programih storitev obveznega zdravstvenega zavarovanja, opredeljuje
zmogljivosti, potrebne za njegovo izvajanje, in obseg sredstev za leto 2022.
Uredba se izdaja zaradi resnih motenj, ki ogrožajo nemoteno izvajanje programov
storitev obveznega zdravstvenega zavarovanja (v nadaljnjem besedilu: programi)
v koledarskem letu 2022.
(2) Če s to uredbo ni določeno drugače, za
izvajalce veljajo določbe Splošnega dogovora za pogodbeno leto 2022 in Aneksa
št. 1 k Splošnemu dogovoru za pogodbeno leto 2022.
II. VREDNOTENJE PROGRAMOV IN ELEMENTI ZA OBLIKOVANJE CEN
ZDRAVSTVENIH STORITEV
2. člen
(1) Če Vlada Republike Slovenije in
reprezentativni sindikati javnega sektorja sprejmejo aneks h kolektivni pogodbi
v javnem sektorju, ki posega na področje plač v javnem sektorju, ali v primeru
sprememb zakona, ki ureja sistem plač v javnem sektorju, oziroma drugega
predpisa, ki ureja navedeno področje, se te spremembe avtomatično upoštevajo v
kalkulacijah cen zdravstvenih storitev.
(2) Veljavnost kalkulacij cen zdravstvenih
storitev je vezana na veljavnost oziroma začetek uporabe sprememb iz prejšnjega
odstavka.
3. člen
Poleg materialnih stroškov, ki so vključeni
v ceno zdravstvenih storitev, so sestavni del vrednosti programov tudi
materiali in storitve, ki jih bodo socialno varstveni zavodi zaračunavali
Zavodu za zdravstveno zavarovanje (v nadaljnjem besedilu: Zavod) posebej,
upoštevajoč vrsto zdravstvene dejavnosti, ki jo opravljajo, in sicer odvzem
brisa na prisotnost virusa SARS-CoV-2 in hitri antigenski test (v nadaljnjem
besedilu: test HAG).
4. člen
Zavod zagotovi sredstva za financiranje 500
storitev telemedicine, v ocenjeni vrednosti 172.335,00 eurov, kadar je
specialistično bolnišnično dejavnost pri pacientih, obolelih za COVID-19,
mogoče opravljati v obliki telemedicine. V telemedicinsko spremljanje
pacientov, obolelih za COVID-19, se lahko vključijo:
-       
ambulantni pacienti ali pacienti po odpustu iz bolnišničnega okolja,
obolelih za COVID-19, pa okužba še ni izzvenela;
-       
pacienti, pri katerih klinična slika ne zahteva hospitalizacije;
-       
pacienti, ki imajo prisotne dejavnike tveganja, kot so pridružene
kronične bolezni, imunska pomanjkljivost, starost oziroma so prisotne določene
druge okoliščine, ki lahko privedejo k poslabšanju zdravstvenega stanja.
5. člen
(1) Zdravstveni domovi, zasebni zdravniki
oziroma izvajalci s koncesijo, socialno varstveni zavodi, ki so sami izvajalci
splošne ambulante oziroma otroškega ali šolskega dispanzerja ter bolnišnice za
programe splošnih ambulant, ginekoloških dispanzerjev, ginekoloških ambulant,
ambulant za bolezni dojk in zdravljenje borelioze lahko obračunavajo posebej
tudi aplikacijo zdravila Remdesivir za zdravljenje nalezljive bolezni COVID-19
oziroma aplikacijo monoklonskih protiteles za zdravljenje nalezljive bolezni
COVID-19.
(2) Ukrep iz prejšnjega odstavka velja od
1. oktobra 2022.
III. PLANSKA VREDNOST PROGRAMOV
6. člen
Za boljše
vrednotenje že dogovorjenih programov so načrtovana dodatna sredstva, in sicer:


Program

Izvajalec

Obseg

Dodatna sredstva letna raven 
(v EUR)

Dodatna
  sredstva
1.
  10.–31. 12. 2022
(v
  EUR)
 


Mobilna
  enota nujnega reševalnega vozila

 

3,25 timov

1.622.217,71  

405.554,43 


od tega:

ZD Lendava

0,2


ZD Lenart

0,31


ZD Sl. Konjice

0,2


ZD Hrastnik

0,2


ZD Tržič

0,04


ZD Bled

0,14


ZD N. Gorica

0,3


ZD Tolmin

0,35


ZD Ilirska Bistrica

0,2


ZD Sežana

0,2


UKC Ljubljana

0,109


ZD Nazarje

0,5


ZD Jesenice

0,5


(2) Ukrep iz prejšnjega odstavka velja od
1. oktobra 2022.
7. člen
(1) Za nujne
širitve programov oziroma uvajanje novih terapij pri zdravljenju so načrtovana
dodatna sredstva, in sicer:


Program

Izvajalec

Dodatna
  sredstva na letni ravni 
(v
  EUR)

Dodatna
  sredstva 
  1. 9.–31. 12. 2022
(v
  EUR)


Cepivo proti pnevmokoknim
  okužbam (polisaharidno)

NIJZ

868.591,12

289.530,4


Sredstva za storitev pregled
  pred cepljenjem in cepljenje odraslih

Osnovna zdravstvena dejavnost

637.779,05

212.593


Skupaj:

 

1.506.370,17

502.123,4


(2) Ukrep iz prejšnjega odstavka velja od
1. septembra 2022.
8. člen
(1) Za namen promocije, spremljanja, vodenja
in koordiniranja Državnega programa obvladovanja raka (v nadaljnjem besedilu:
DPOR) Zavod Onkološkemu inštitutu Ljubljana zagotovi dodatna finančna sredstva
v višini 40.000 eurov, in sicer za plače (koordinator DPOR, namestnik
koordinatorja DPOR, strokovni sodelavec za komunikacijsko podporo) in
materialne stroške (za komunikacijske aktivnosti, organizacijo dogodkov,
izobraževanja, službene poti, tiskovine, podjemne pogodbe) za opravljanja
dejavnosti koordinacije, spremljanja, spodbujanje in promocije aktivnosti za
zmanjševanje bremena raka v državi. Sredstva za to dejavnost so strogo namenska
in jih ni mogoče prerazporejati na druge programe.
(2) Dejavnost iz prejšnjega odstavka izvaja
ožji tim DPOR na Onkološkem inštitutu Ljubljana.
(3) Način porabe sredstev iz prvega
odstavka tega člena se podrobneje opredeli v pogodbi med Onkološkim inštitutom
Ljubljana in Zavodom. Onkološki inštitut Ljubljana do 30. aprila 2023 pošlje
Zavodu vsebinsko in finančno poročilo o opravljenem delu za leto 2022, in sicer
na obrazcu, ki ga določi Zavod.
(4) Ukrep iz tega člena velja od 1.
septembra 2022.
9. člen
(1) Če izvajalec dispanzerja za ženske ne
realizira programa preventive, dogovorjenega v pogodbi, sklenjeni z Zavodom, mu
Zavod pri končnem letnem obračunu zmanjša plačilo v višini nerealiziranih
količnikov za preventivo, ovrednotenih z nizko ceno količnika.
(2) Šteje se, da je program preventive pri
posameznem izvajalcu dispanzerja za ženske realiziran, če izvajalec doseže vsaj
70 % pogodbeno dogovorjenega programa preventivnih pregledov raka materničnega
vratu. Plačilo se izvede v deležu za obvezno zdravstveno zavarovanje.
9.a člen
Dejavnost referenčnih ambulant se v program
družinske oziroma splošne medicine vključi 1. januarja 2024.
10. člen
(1) Centrom za duševno zdravje otrok in
mladostnikov ter Centrom za duševno zdravje odraslih se program plačuje tako,
da je 40 % programa plačanega v pavšalu, preostali del programa pa na podlagi
opravljenih storitev.
(2) Za centre iz prejšnjega odstavka, ki so
začeli z delovanjem po 1. juliju 2021, velja financiranje v pavšalu eno leto od
začetka delovanja centra, nato se program plačuje v skladu s prejšnjim
odstavkom.
11. člen
(1) Cena
odvzema brisa na prisotnost virusa SARS-CoV-2 znaša:


Šifra
  po šifrantu 15.28

Ločeno zaračunljivi material in
  preiskave

Merska enota

Tekoča
  cena za mersko enoto 
  (v EUR)


 

SARS-CoV-2 (COVID-19)

 

 


Q0310

Odvzem brisa za potrditev
  okužbe z virusom SARS-CoV-2 (odvzem, osebna varovalna oprema in prevoz)

preiskava

4,00


Q0308

Neposredno dokazovanje nukleinske
  kisline SARS-CoV-2 
  (COVID-19)

preiskava

40,00


Q0323

Odvzem brisa SARS-CoV-2 in test
  HAG

preiskava

4,50


Q0324

Odvzem brisa in enostavni test
  na virus SARS-CoV-2 z metodo verižne reakcije s polimerazo*

preiskava

22,00


* Odvzem brisa in
enostavni test na virus SARS-CoV-2 z metodo verižne reakcije s polimerazo lahko
zaračunava bolnišnica, ki ima dovoljenje in izvaja enostavne teste na virus
SARS-CoV-2 z metodo verižne reakcije s polimerazo.
(2) Ukrep iz prejšnjega odstavka velja od
1. septembra 2022.
12. člen
(1) Plačilo za opravljeno storitev se
izvede le, če izvajalec pri obračunu storitve navede pravilno RIZDDZ številko
zdravstvenega delavca. Kontrolo ujemanja na obračunskih dokumentih poslanih
RIZDDZ številk zdravstvenih delavcev z zaposlitvami v Registru izvajalcev
zdravstvene dejavnosti in delavcev v zdravstvu izvaja Zavod. O spremembi v beleženju
Zavod obvesti izvajalce najpozneje do 8. septembra 2022.
(2) Javni zdravstveni zavodi o opravljenih
storitvah po zdravstvenih delavcih mesečno poročajo svetu zavoda, ministrstvu,
pristojnemu za zdravje, in uradu, pristojnemu za nadzor, kakovost in investicije
v zdravstvu.
(3) Ukrep iz tega člena velja od 1. oktobra
2022.

Uredba o določitvi programov storitev
obveznega zdravstvenega zavarovanja, opredelitev zmogljivosti, potrebnih za
njegovo izvajanje, in določitev obsega sredstev za leto 2022 (Uradni list RS,
št. 112/22) vsebuje naslednji končni določbi:
»IV. KONČNI DOLOČBI
13. člen
Z dnem uveljavitve te uredbe prenehata
veljati poglavje XIII. Zagotavljanje podatkov za potrebe analiz in planiranja
ter četrti odstavek 47. člena Splošnega dogovora za pogodbeno leto 2022.
14. člen
Ta uredba začne veljati naslednji dan po
objavi v Uradnem listu Republike Slovenije in velja do 31. decembra 2022.«.

Uredba o spremembah in dopolnitvi Uredbe o
določitvi programov storitev obveznega zdravstvenega zavarovanja, opredelitev
zmogljivosti, potrebnih za njegovo izvajanje, in določitev obsega sredstev za
leto 2022 (Uradni list RS, št. 165/22) spreminja 14. člen uredbe tako,
da se glasi:
»14. člen
Ta uredba začne veljati naslednji dan po
objavi v Uradnem listu Republike Slovenije.«;
ter vsebuje naslednjo končno določbo:
»KONČNA DOLOČBA
5. člen
Ta uredba začne veljati naslednji dan po
objavi v Uradnem listu Republike Slovenije.«.