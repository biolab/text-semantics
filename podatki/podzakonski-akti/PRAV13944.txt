1. člen
(1) Neposredni uporabniki proračuna Republike Slovenije (v
nadaljnjem besedilu: neposredni uporabniki) lahko v letu 2020 prevzemajo
obveznosti do vključno torka, 1. decembra 2020.
(2) Prejšnji odstavek ne velja za prevzemanje obveznosti:
1.     
iz naslova zadolževanja države,
2.     
za stroške, povezane s službenimi potovanji,
3.     
za tekoče transfere v sklade socialnega zavarovanja,
4.     
za stroške, povezane z organizacijo in izvedbo protokolarnih dogodkov,
5.     
za plačila iz 35. člena Zakona o izvrševanju proračunov Republike
Slovenije za leti 2020 in 2021 (Uradni list RS, št. 75/19, 61/20 – ZDLGPE in
133/20; v nadaljnjem besedilu: ZIPRS2021),
6.     
iz naslova namenskih sredstev EU in namenskih sredstev finančnih
mehanizmov s pripadajočimi sredstvi slovenske udeležbe in namenskih prejemkov
po Zakonu o javnih financah (Uradni list RS, št. 11/11 – uradno prečiščeno
besedilo, 14/13 – popr., 101/13, 55/15 – ZFisP, 96/15 – ZIPRS1617 in 13/18) ter
ZIPRS2021,
7.     
ki jih v izjemnih primerih posebej predhodno odobri Ministrstvo za
finance in pri tem upošteva likvidnostni položaj proračuna za leto 2020.
2. člen
Neposredni uporabniki lahko do vključno četrtka, 31. decembra
2020, prevzemajo obveznosti, ki bodo zapadle v plačilo v prihodnjih letih v
skladu s 30. členom ZIPRS2021.
3. člen
(1) Ne glede na 153. in 154. člen Pravilnika o postopkih za
izvrševanje proračuna Republike Slovenije (Uradni list RS, št. 50/07, 61/08,
99/09 – ZIPRS1011, 3/13 in 81/16; v nadaljnjem besedilu: Pravilnik) morajo
neposredni uporabniki potrditi obrazec FEP v sistemu MFERAC in predložiti
dokumentacijo svoji računovodski službi najkasneje do četrtka, 3. decembra
2020, do 16. ure, za vse obveznosti iz prvega odstavka 1. člena tega
pravilnika.
(2) Neposredni uporabniki morajo posredovati dokumentacijo v
izplačilo v rokih, kot jih določa Pravilnik.
(3) Neposredni uporabniki morajo predložiti:
1.     
odredbe za plačilo – nakazilo najkasneje do petka, 4. decembra 2020, do
16. ure,
2.     
zahtevke za izplačilo najkasneje do ponedeljka, 7. decembra 2020, do 16.
ure,
3.     
naloge za obračun drugih stroškov dela do vključno ponedeljka, 14.
decembra 2020,
4.     
odredbe za plačilo – nakazilo stroškov iz prejšnje točke do vključno
ponedeljka, 28. decembra 2020.
(4) Ne glede na prvi, drugi in tretji odstavek tega člena
morajo neposredni uporabniki o obveznostih iz drugega odstavka 1. člena tega
pravilnika obvestiti Ministrstvo za finance, dostaviti dokumentacijo ter
predložiti odredbe za izplačilo naslednji dan po prevzemu obveznosti, vendar ne
kasneje kot tri delovne dni pred rokom izplačila iz proračuna.
(5) Ne glede na drugi in tretji odstavek tega člena lahko odredbe
za plačila transferov posameznikom in gospodinjstvom predloži Ministrstvo za
delo, družino, socialne zadeve in enake možnosti do vključno petka, 18.
decembra 2020, vendar ne kasneje kot tri delovne dni pred rokom izplačila iz
proračuna.
3.a člen
(1) Ne glede na prvi
odstavek 1. člena tega pravilnika lahko neposredni uporabniki v letu 2020
prevzemajo obveznosti na postavkah COVID-19 do vključno torka, 15. decembra 2020.
(2) Ne glede na
prejšnji člen ter 153. in 154. člen Pravilnika o postopkih za izvrševanje
proračuna Republike Slovenije (Uradni list RS, št. 50/07, 61/08, 99/09 –
ZIPRS1011, 3/13 in 81/16) morajo neposredni uporabniki za obveznosti iz
prejšnjega odstavka potrditi obrazec FEP v sistemu MFERAC in predložiti
dokumentacijo svoji računovodski službi najkasneje do petka, 18. decembra 2020, do 15. ure. Odredbe za plačilo
obveznosti iz postavk COVID-19 predložijo najkasneje do torka, 22. decembra 2020 oziroma najkasneje tri delovne
dni pred rokom izplačila iz proračuna.
4. člen
Izplačila s postavk slovenske udeležbe in postavk namenskih
sredstev EU iz 19. in 27. točke drugega odstavka 2. člena ZIPRS2021 so mogoča
do vključno četrtka, 31. decembra 2020, pod pogojem, da so odredbe za izplačilo
novih obveznosti predložene najmanj tri delovne dni pred rokom izplačila.
5. člen
(1) Med prejemke proračuna leta 2020 se vključujejo vsi
prejemki, ki bodo vplačani na podračun proračuna do vključno četrtka, 31.
decembra 2020.
(2) Med izdatke proračuna se vključujejo vsi izdatki za
poravnavo obveznosti, nastalih v letu 2020, izplačani do vključno četrtka, 31.
decembra 2020.
(3) Obveznosti v breme proračuna leta 2020 se lahko plačujejo
še prva dva delovna dneva v januarju 2021. Ne glede na navedeno neposredni
uporabniki pri pripravi mesečnega finančnega načrta za december upoštevajo
datum predvidenega plačila.
6. člen
Neposredni uporabniki, ki so nadzorniki oziroma skrbniki
javnofinančnih prihodkov, morajo zagotoviti praznitev prehodnih računov
proračuna na dan 31. december 2020 na način, kot ga določi Ministrstvo za
finance.
7. člen
Župan določi končni rok za prevzemanje obveznosti, ki
zapadejo v plačilo v breme občinskega proračuna za leto 2020, upoštevaje
veljavno proračunsko leto in predpisane plačilne roke.

Pravilnik o zaključku izvrševanja državnega in
občinskih proračunov za leto 2020 (Uradni list RS, št. 134/20) vsebuje naslednjo končno določbo:
»KONČNA DOLOČBA
8. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi in dopolnitvi Pravilnika
o zaključku izvrševanja državnega in občinskih proračunov za leto 2020 (Uradni
list RS, št. 164/20) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik
o dopolnitvi Pravilnika o zaključku izvrševanja državnega in občinskih
proračunov za leto 2020 (Uradni list RS, št. 187/20)
vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.