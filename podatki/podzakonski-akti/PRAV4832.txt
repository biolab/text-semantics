1. člen
S tem pravilnikom se sprejme gozdnogospodarski načrt gozdnogospodarske
enote Novo mesto – jug (2002–2011), št. 07-03/02 z dne 19. septembra 2003, ki
ga je izdelal Zavod za gozdove Slovenije, Območna enota Novo mesto.
2. člen
Gozdnogospodarska enota Novo mesto – jug, ki meri 9.984 ha,
se nahaja v Gozdnogospodarskem območju Novo mesto, v občinah Novo mesto in
Šentjernej, oziroma v katastrskih občinah Brusnice, Potov Vrh, Smolenja vas,
Ragovo, Kandija, Šmihel pri Novem mestu, Gotna vas, Stopiče, Zajčji Vrh,
Hrušica, Težka Voda, Lakovnice, Stranska vas, Veliki Podljuben.
3. člen
V gozdnogospodarski enoti Novo mesto – jug je z dnem 1.
januarja 2002 ugotovljeno naslednje stanje gozdov:
A)    
površina: 5.128,94 ha, od katere je:
- 
5.107,62 ha večnamenskih gozdov, 75,32 ha gozdov s posebnim namenom, v
katerih so gozdnogospodarski ukrepi dovoljeni;
- 
617,97 ha državnih gozdov, 17,51 ha občinskih gozdov, 4.462,34 ha
zasebnih gozdov v lasti fizičnih oseb in 85,12 ha zasebnih gozdov v lasti
pravnih oseb;
B)    
lesna zaloga: 258,7 m3/ha, od tega 112,3 m3/ha iglavcev
in 146,4 m3/ha listavcev,
C)   
tekoči letni prirastek: 6,86 m3/ha, od tega 3,31 m3/ha
iglavcev in 3,55 m3/ha listavcev.
4. člen
V gozdnogospodarskem načrtu gozdnogospodarske enote Novo mesto
– jug (2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Novo mesto (2001–2010), ugotovljenega stanja
gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Novo mesto – jug, določeno, da so najbolj poudarjene funkcije gozdov, ki določajo
način gospodarjenja z gozdom,
-       
proizvodne funkcije na površini 5.124,93 ha,
-       
ekološke funkcije na površini 16,93 ha ter
-       
socialne funkcije na površini 90,74 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Novo mesto – jug (2002–2011)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Novo mesto – jug za obdobje od 1. januarja
2002 do 31. decembra 2011 določeni naslednji ukrepi:
-       
najvišji možni posek v višini 218.919 m3, od tega 87.252 m3
iglavcev in 131.667 m3 listavcev,
-       
gojitvena dela, potrebna za ohranitev in razvoj gozdov, na površini
542,47 ha,
-       
nega mlajšega drogovnjaka na površini 296,74 ha,
-       
varstvena dela za zaščito pred divjadjo s premazom na površini 3,33 ha
ter s količenjem in tulci v obsegu 35.000 kosov,
-       
nega habitatov prosto živečih živali, in sicer z vzdrževanjem grmišč na
površini 10,67 ha in travinj na površini 30,00 ha,
-       
gradnja gozdnih cest v dolžini 5,5 km,
-       
gradnja gozdnih vlak v dolžini 10 km.
V gozdnogospodarskem načrtu gozdnogospodarske enote Novo
mesto – jug (2002–2011) so določeni ukrepi in načini njihove izvedbe tudi na
ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Novo mesto – jug v obdobju od
uveljavitve tega pravilnika do 31. decembra 2011 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Novo mesto – jug (2002–2011).
7. člen
Po en izvod gozdnogospodarskega načrta gozdnogospodarske enote
Novo mesto – jug (2002 – 2011) je na vpogled na sedežu Zavoda za gozdove
Slovenije, Območne enote Novo mesto, Gubčeva 15, Novo mesto, na sedežu Zavoda
za gozdove Slovenije, Krajevne enote Gorjanci, Šmihelska 14, Novo mesto, in na
Ministrstvu za kmetijstvo, gozdarstvo in prehrano, Dunajska 56-58, Ljubljana,
kjer se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Novo mesto – jug (2002–2011).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-07-4/2002/5
Ljubljana, dne 8. decembra 2003.
EVA 2003-2311-0111
Minister
za kmetijstvo,
gozdarstvo in prehrano
mag. Franc But l. r.