1. člen
(register)
1.     
Agencija za zavarovalni nadzor (v nadaljevanju: Agencija) v skladu s
prvim odstavkom 76.a člena ZZavar vodi register pooblaščenih aktuarjev (v
nadaljevanju: register).
2.     
Register vsebuje naslednje podatke pooblaščenih aktuarjev:
- 
zaporedno številko,
- 
ime,
- 
priimek,
- 
datum izdaje dovoljenja za opravljanje nalog pooblaščenega aktuarja.
3.     
Register je v skladu z drugim odstavkom 76.a člena ZZavar javen in
objavljen na spletni strani Agencije.
2. člen
(vsebina pravilnika)
Ta pravilnik določa:
-       
postopek za vpis pooblaščenega aktuarja v register,
-       
postopek za spremembo podatkov v registru ter
-       
postopek izbrisa pooblaščenega aktuarja iz registra.
3. člen
(vpis)
1.     
Pooblaščenega aktuarja vpiše Agencija v register na podlagi izdanega
dovoljenja za opravljanje nalog pooblaščenega aktuarja.
2.     
Agencija izvede vpis v register v roku 15 dni od izdaje dovoljenja za
opravljanje nalog pooblaščenega aktuarja.
4. člen
(sprememba podatkov v registru)
1.     
Pooblaščeni aktuar, vpisan v register, mora Agencijo pisno obvestiti o
vsaki spremembi podatkov, vpisanih v register, in sicer v 8 dneh od spremembe.
2.     
Agencija izvede spremembo podatkov, vpisanih v register, v roku 15 dni
od prejema pisnega obvestila o spremembi.
5. člen
(izbris iz registra)
1.     
Agencija izbriše pooblaščenega aktuarja iz registra:
- 
če Agencija pooblaščenemu aktuarju odvzame dovoljenje za opravljanje
nalog pooblaščenega aktuarja ali
- 
ob smrti pooblaščenega aktuarja.
2.     
Izbris iz registra se opravi po uradni dolžnosti.
3.     
Izbris iz registra se opravi v roku 15 dni od:
- 
pravnomočnosti odločbe o odvzemu dovoljenja za opravljanje nalog
pooblaščenega aktuarja,
- 
trenutka, ko je Agencija izvedela za smrt aktuarja.
6. člen
(prehodne in končne določbe)
Agencija bo v roku 15 dni od začetka veljavnosti Pravilnika o
registru pooblaščenih aktuarjev v register vpisala vse pooblaščene aktuarje, ki
imajo na dan veljavnosti tega pravilnika dovoljenje za opravljanje nalog
pooblaščenega aktuarja.
7. člen
(veljavnost)
Ta sklep začne veljati naslednji dan po objavi v Uradnem listu
Republike Slovenije.
Ljubljana, dne 8. maja 2009
EVA 2009-1611-0106
Predsednik Strokovnega sveta
Agencije za zavarovalni nadzor
dr. Mihael Perman l.r.