1. člen
(vsebina)
Ta pravilnik določa način, obliko in rok za pošiljanje
podatkov, ki jih koncesionar, ki prireja posebne igre na srečo (v nadaljnjem
besedilu: koncesionar), pošilja nadzornemu organu.
2. člen
(ločeno pošiljanje)
Koncesionar, ki ima koncesijo za več igralnic ali igralnih
salonov, pošilja podatke, ki se nanašajo na posamezno igralnico ali igralni
salon, za vsako igralnico oziroma igralni salon posebej.
3. člen
(posredovanje podatkov)
(1) Koncesionar podatke nadzornemu organu posreduje na
naslednjih obrazcih:
-       
mesečno poročilo o realizaciji iz iger, napitnin in vstopnin na obrazcu
iz Priloge 1, ki je sestavni del tega pravilnika. Obrazec se izpolni skladu z
navodilom za izpolnjevanje obrazcaiz Priloge 2, ki je sestavni del tega
pravilnika, in sicer do petega dne v mesecu za pretekli mesec;
-       
trimesečno poročilo o kreditih/posojilih, na obrazcu iz Priloge 3, ki je
sestavni del tega pravilnika, najkasneje osem dni po zaključku obdobja;
-       
polletni pregled stroškov, na obrazcu iz Priloge 4, ki je sestavni del
tega pravilnika, najkasneje 30 dni po zaključku obdobja;
-       
polletni pregled investicij, na obrazcu iz Priloge 5, ki je sestavni del
tega pravilnika, najkasneje 30 dni po zaključku obdobja.
(2) Koncesionar predloži podatke iz prve alineje
prejšnjega odstavka v elektronski obliki preko portala eDavki. Izpolnjen e-obrazec
koncesionar elektronsko podpiše z digitalnim potrdilom.
(3) Koncesinar podatke iz druge do četrte alineje prvega
odstavka tega člena posreduje preko portala eDavki kot lastni dokument.
PREHODNA IN KONČNI DOLOČBI
4. člen
(prehodna določba)
Nadzorni organ zagotovi programsko podporo za oddajo
e-obrazca iz drugega odstavka prejšnjega člena na portalu e-Davki v šestih
mesecih od uveljavitve tega pravilnika. Do zagotovitve programske podpore se
nadzornemu organu podatki posredujejo preko portala eDavki kot lastni dokument.
5. člen
(prenehanje veljavnosti)
Z dnem uveljavitve tega pravilnika preneha veljati Navodilo o
načinu, obliki in rokih za pošiljanje podatkov Uradu Republike Slovenije za
nadzor prirejanja iger na srečo (Uradni list RS, št. 11/96, 12/96 – popr.,
79/05 in 109/12).
6. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-535/2016
Ljubljana, dne 13. februarja 2019
EVA 2016-1611-0088
Dr. Andrej Bertoncelj l.r.
minister
za finance

Priloga 1: Poročilo
o realizaciji iz iger, napitnin in vstopnin
Priloga 2: Navodilo
za izpolnjevanje obrazca
Priloga 3:
Trimesečno poročilo o kreditih/posojilih
Priloga 4: Polletni
pregled stroškov
Priloga 5: Polletni
pregled investicij