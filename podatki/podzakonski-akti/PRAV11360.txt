I. SPLOŠNE DOLOČBE
1. člen
(1) Ta pravilnik določa postopke
rednih in izrednih overitev (v nadaljnjem besedilu: overitev) taksimetrov.
(2) Določbe tega pravilnika se
nanašajo na taksimeter, ki je skupaj z generatorjem signala razdalje vgrajen v
vozilo.
(3) Ta pravilnik se izda ob
upoštevanju postopka informiranja v skladu z Direktivo 98/34/ES Evropskega
parlamenta in Sveta z dne 22. junija 1998 o določitvi postopka za zbiranje
informacij na področju tehničnih standardov in tehničnih predpisov (UL L št.
204 z dne 21. 6. 1998, str. 37), zadnjič spremenjeno z Direktivo 98/48/ES
Evropskega parlamenta in Sveta z dne 20. julija 1998 o spremembi Direktive
98/34/ES o določitvi postopka za zbiranje informacij na področju tehničnih
standardov in tehničnih predpisov (UL L št. 217 z dne 5. 8. 1998, str.
18).
2. člen
V tem pravilniku uporabljeni izrazi imajo
naslednji pomen:
-       
»taksimeter« je naprava, ki deluje skupaj z generatorjem signala
razdalje, s katerim tvori merilo;
-       
»generator signala razdalje« je naprava, ki podaja signal, na podlagi
katerega taksimeter meri prevoženo pot;
-       
»naprava za prilagajanje signala generatorja signala razdalje« je
naprava, ki se uporablja za prilagajanje signala generatorja signala razdalje v
obliki delilnika, množilnika ali časovnega stabilizatorja signala, ki ga poda
generator signala razdalje;
-       
»hitrost preklopa« je vrednost hitrosti, dobljena z deljenjem vrednosti
časovne tarife z vrednostjo tarife za razdaljo;
-       
»ura realnega časa« je ura taksimetra, ki kaže dnevni čas in datum;
-       
»konstanta vozila »w«« je veličina, ki predstavlja število signalov, ki
se prenašajo iz ustrezne sestavne naprave vozila na taksimeter in ustrezajo
prevoženi poti enega kilometra. Konstanta vozila »w« je izražena v impulzih na
kilometer (imp/km);
-       
»elektronska kontrolna vsota« je ena ali več kontrolnih vsot, ki se
izračunajo na podlagi nastavljenih parametrov taksimetra;
-       
»tarifa za pot« je cena prevožene poti na enoto poti, izražena v eurih
na kilometer;
-       
»tarifa za čas« je cena uporabe taksija na časovno enoto, izražena v
eurih na uro;
-       
»hitrost preklopa« je vrednost hitrosti, dobljena z deljenjem vrednosti
časovne tarife z vrednostjo tarife za razdaljo;
-       
»način izračuna S (uporaba enojne tarife)« je izračun voznine na podlagi
uporabe časovne tarife pod hitrostjo preklopa in uporabe tarife za razdaljo nad
hitrostjo preklopa;
-       
»način izračuna D (uporaba dvojne tarife)« je izračun voznine na podlagi
hkratne uporabe časovne tarife in tarife za razdaljo na celotnem potovanju;
-       
»največji dopustni pogrešek« (v nadaljnjem besedilu: NDP) je skrajna
vrednost merilnega pogreška, ki jo glede na znano referenčno vrednost za dano
meritev, merilni instrument ali merilni sistem dopuščajo specifikacije ali
predpisi.
II. NAJVEČJI DOPUSTNI POGREŠEK
3. člen
NDP vgrajenega taksimetra pri overitvi in v
uporabi so:
-       
za pretečeni čas: ± 1 %,
-       
za prevoženo pot: ± 2 %.
4. člen
(1) Ura realnega časa lahko odstopa za
največ ±5 minut od točne vrednosti dnevnega časa.
(2) Datum taksimetra mora biti točen.
III. VGRADNJA IN NASTAVITEV TAKSIMETRA
5. člen
Za pravilno vgradnjo in nastavitev
taksimetra je odgovoren imetnik taksimetra.
6. člen
(1) Taksimeter mora biti vgrajen na
vidnem mestu tako, da se med taksimetrom in generatorjem signala razdalje ali
napravo za prilagajanje signala razdalje ne nahajajo naprave, ki bi kakorkoli
vplivale na signal razdalje.
(2) Za vgradnjo na vidno mesto se
šteje vgradnja taksimetra na:
-       
ali v armaturno ploščo vozila,
-       
ali v sredinsko konzolo armaturne plošče vozila ali
-       
nosilec notranjega vzvratnega ogledala v vozilu.
(3) Taksimeter mora biti vgrajen tako,
da je v celoti in stalno viden tudi z zadnjih sedežev vozila.
7. člen
(1) Vozilo mora omogočati vgradnjo
taksimetra in imeti generator signala razdalje s konstanto vozila »w« neodvisno
od hitrosti vozila.
(2) Ne glede na prejšnji odstavek tega
člena, mora izvajalec vgradnje in nastavitve taksimetra vgraditi ustrezno napravo
za prilagajanje impulzov, če je konstanta vozila »w« odvisna od hitrosti
vozila.
8. člen
Izvajalec vgradnje in nastavitve taksimetra
izda imetniku taksimetra zapisnik o vgradnji in nastavitvi taksimetra, ki se
uporablja v postopku overitve.
9. člen
Zapisnik o vgradnji in nastavitvi
taksimetra mora vsebovati:
1.     
identifikacijo izvajalca vgradnje in nastavitve taksimetra, in sicer:
- 
naziv in naslov izvajalca,
- 
vrsta posega: nastavitev, vgradnja ali servis,
- 
datum posega,
- 
datum izdaje zapisnika,
- 
ime in priimek ter podpis odgovorne osebe izvajalca in
- 
žig izvajalca;
2.     
naziv in naslov imetnika taksimetra;
3.     
identifikacijo vozila, in sicer:
- 
tip vozila,
- 
registrska številka vozila in
- 
številka šasije vozila;
4.     
identifikacijo dimenzij pnevmatik;
5.     
identifikacijo taksimetra, in sicer;
- 
uradno oznako taksimetra oziroma številko listine, ki je bila izdana v
postopku ugotavljanja skladnosti taksimetra s predpisi,
- 
tip taksimetra in
- 
serijsko številko taksimetra;
6.     
podatek, ali je vgrajena naprava za prilagajanje impulzov ter navedbo
drugih naprav, ki bi lahko vplivale na meroslovne lastnosti taksimetra;
7.     
tarife:
- 
seznam vseh nastavitev taksimetra za vsako posamezno vneseno tarifo,
- 
oznaka načina izračuna voznine S (uporaba enojne tarife) ali načina
izračuna voznine D (uporaba dvojne tarife) in
- 
cenik;
8.     
nastavitve parametrov:
- 
vrednost konstante »w« vozila,
- 
vrednost elektronske kontrolne vsote in
- 
verzija nameščene programske opreme taksimetra.
10. člen
(1) Seznam vseh nastavitev taksimetra
za vsako posamezno vneseno tarifo iz prve alineje 7. točke prejšnjega člena
mora obsegati zapise vseh nastavitev, ki so vnesene v taksimeter.
(2) Zapisi nastavitev morajo
omogočati, da se na taksimetru preveri:
-       
vrednost vnesenih tarif za prevoženo pot ali čas,
-       
pogoje za aktiviranje ali zadržanje posamezne tarife in
-       
način izvedbe preklopa med posameznimi tarifami.
IV. PREGLED IN PRESKUS TAKSIMETRA
11. člen
Imetnik taksimetra mora izvajalcu overitve
omogočiti prost dostop do taksimetra, sestavnih elementov taksimetra in na
taksimeter povezanih naprav ter nastavljenih parametrov.
12. člen
Izredna overitev taksimetra je obvezna po
vsaki vgradnji v vozilo, spremembi tarife, spremembi dimenzij pnevmatik,
nastavitvi ali spremembi konstante vozila »w«, posegu, ki spremeni meroslovne
lastnosti vgrajenega taksimetra ali po drugem posegu v zaščitene dele
taksimetra.
13. člen
Zahtevi za overitev taksimetra je potrebno
priložiti zapisnik o vgradnji in nastavitvi taksimetra ter prometno dovoljenje
vozila, v katerega je vgrajen taksimeter.
14. člen
Postopek pregleda in preskusa taksimetra
pri overitvi zajema:
1.     
identifikacijo vozila, v katerega je vgrajen taksimeter, in sicer:
- 
tip vozila na podlagi prometnega dovoljenja in vizualnega pregleda
vozila,
- 
registrsko številko vozila na podlagi prometnega dovoljenja in
vizualnega pregleda vozila in
- 
številko šasije vozila na podlagi prometnega dovoljenja in vizualnega
pregleda vozila,
2.     
identifikacijo taksimetra za ugotovitev ali je taksimeter skladen z
odobrenim tipom, in sicer:
- 
tip taksimetra na podlagi odobritve tipa in vizualnega pregleda
taksimetra,
- 
serijsko številko taksimetra na podlagi vizualnega pregleda taksimetra
in
- 
verzijo nameščene programske opreme taksimetra na podlagi pregleda
spominske lokacije taksimetra, odobritve tipa ter zapisnika o vgradnji in
nastavitvi taksimetra,
3.     
vizualni pregled ustreznosti stanja taksimetra, kjer
- 
ohišje taksimetra ne sme biti poškodovano na način, da se omogoča
spreminjanje meroslovnih lastnosti in parametrov in
- 
morajo delovati vsi segmenti prikazovalnika,
4.     
pregled ustreznosti povezave taksimetra z njegovimi dodatnimi napravami
in vozilom na podlagi zapisnika o vgradnji in nastavitvi taksimetra ter
vizualnega pregleda,
5.     
identifikacijo dimenzij pnevmatik na podlagi zapisnika o vgradnji in
nastavitvi taksimetra in vizualnega pregleda,
6.     
pregled skladnosti nastavljenih dnevnih in nočnih tarif s cenikom na
podlagi pregleda spominskih lokacij taksimetra, zapisnika o vgradnji in
nastavitvi taksimetra ter cenika,
7.     
preskus točnosti kazanja pretečenega časa v skladu z zahtevami iz 3.
člena tega pravilnika,
8.     
preskus točnosti kazanja prevožene poti v skladu z zahtevami iz 3. člena
tega pravilnika,
9.     
preveritev točnosti kazanja ure realnega časa v skladu z zahtevami iz 4.
člena tega pravilnika,
10.  
pregled predpisanih napisov na taksimetru in njegovih dodatnih napravah
ter možnosti za označitev z overitvenimi in zaščitnimi oznakami, vključno z
elektronsko zaščito nastavljenih parametrov, in sicer:
- 
obvezni napisi in oznake na podlagi odobritve tipa in vizualnega
pregleda taksimetra,
- 
stanje zaščitnih nalepk na podlagi odobritve tipa in vizualnega pregleda
taksimetra,
- 
vrednost konstante vozila »w« na podlagi pregleda spominskih lokacij
taksimetra in zapisnika o vgradnji in nastavitvi taksimetra in
- 
vrednost elektronske kontrolne vsote na podlagi pregleda spominskih
lokacij taksimetra in zapisnika o vgradnji in nastavitvi taksimetra.
15. člen
Zapis o overitvi mora, poleg podatkov, ki
so določeni v predpisu, ki določa postopek overitve meril, vsebovati podatke,
ki so zahtevani v 9. členu tega pravilnika, razen podatkov, ki se nanašajo na
identifikacijo izvajalca vgradnje in nastavitve taksimetra.
16. člen
Zapis o overitvi se mora stalno hraniti v
vozilu, v katerega je vgrajen taksimeter.
V. ZAHTEVE ZA PRESKUSNE METODE
člen
(1) Minimalna prevožena razdalja pri
preskusu prevožene poti ne sme biti krajša od 1000 m ob upoštevanju pogoja
glede merilne negotovosti merjenja prevožene poti iz 18. člena tega pravilnika.
(2) Minimalni pretečeni čas pri
preskusu pretečenega časa ne sme biti krajši od 100 sekund ob upoštevanju
pogoja glede merilne negotovosti merjenja pretečenega časa iz 18. člena tega
pravilnika.
(3) Med preskusom mora biti vozilo
obremenjeno vsaj z maso 100 kg.
(4) Tlak v pnevmatikah ne sme
odstopati več kot ± 0,2 bara od vrednosti navedenih s strani proizvajalca
vozila.
(5) Če se za preskus prevožene poti
uporablja postopek preko voznine, je treba zagotoviti, da je ves čas merjenja
prevožene poti hitrost vozila nad hitrostjo preklopa. Pri tej metodi je
potrebno pri ovrednotenju merilne negotovosti preskusnega sistema upoštevati
dejansko vrednost preskoka taksimetra.
VI. MERILNA NEGOTOVOST PRESKUSNEGA SISTEMA
18. člen
Razširjena merilna negotovost preskusnega
sistema za določitev pogreška taksimetra pri merjenju prevožene poti in
pretečenega časa ne sme preseči 1/3 NDP iz 3. člena tega pravilnika.
VII. ROK REDNE OVERITVE
19. člen
Rok za redno overitev taksimetrov je eno
leto.
VIII. PREHODNE IN KONČNE DOLOČBE
20. člen
(1) Postopki rednih in izrednih
overitev taksimetrov, ki so se izvajali na podlagi Pravilnika o meroslovnih
zahtevah za taksimetre (Uradni list RS, št. 26/02 in 42/06), Pravilnika o
meroslovnih zahtevah za taksimetre, ki lahko nosijo oznake in znake EEC (Uradni
list RS, št. 74/01 in 42/06) ali Pravilnika o merilnih instrumentih (Uradni
list RS, št. 42/06 in 97/10), se morajo uskladiti z zahtevami tega pravilnika v
treh mesecih od njegove uveljavitve.
(2) Osebe, ki imajo na dan uveljavitve
tega pravilnika odločbo Urada Republike Slovenije za meroslovje o imenovanju za
izvajanje rednih in izrednih overitev taksimetrov, morajo postopke overitev
taksimetrov, ki so usklajeni s tem pravilnikom, akreditirati najkasneje v roku dveh
let od uveljavitve tega pravilnika in o tem obvestiti Urad Republike Slovenije
za meroslovje zaradi izdaje nove odločbe o imenovanju.
21. člen
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne tri mesece
po njegovi uveljavitvi.
Št. 007-163/2012
Ljubljana, dne 25. januarja 2013
EVA 2012-2130-0045
mag. Radovan Žerjav l.r.
Minister za gospodarski razvoj in
tehnologijo