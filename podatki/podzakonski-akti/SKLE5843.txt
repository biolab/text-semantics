I
Minister za okolje in prostor odreja javno razgrnitev: 
1.     
Predloga državnega lokacijskega načrta za hitro cesto na odseku Jagodje
– Lucija (v nadaljnjem besedilu: državni lokacijski načrt), ki ga je izdelal PS
Prostor d.o.o. Koper (številka projekta U/039-2004, maj 2005); 
2.     
povzetka za javnost; 
3.     
Poročila o vplivih na okolje za hitro cesto na odseku Jagodje – Lucija
in priključno cesto za Portorož in Piran, ki ga je izdelal Pro LOCO d.o.o.,
Ljubljana (številka projekta 25- 06/05-4, april 2005), ter 
4.     
drugih strokovnih podlag, na katerih temeljijo rešitve državnega
lokacijskega načrta.
II
Gradivo iz prejšnje točke bo od 20. 6. 2005 do 20. 7. 2005
javno razgrnjeno: 
-       
na Ministrstvu za okolje in prostor, Uradu za prostorski razvoj,
Dunajska 21, Ljubljana, 
-       
v prostorih Občine Izola, Postojnska ulica 3, Izola in 
-       
v prostorih Občine Piran, Tartinijev trg 2, Piran. 
Javni obravnavi bosta potekali: 
-       
dne 23. 6. 2005 ob 16. uri v dvorani kina Odeon, Drevored 1. maja 4, Izola,
in 
-       
dne 27. 6. 2005 ob 17. uri v dvorani Hotela Slovenija, Obala 33,
Portorož.
III
Med javno razgrnitvijo in obravnavo lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko poda pisno ali ustno na javni obravnavi, na mestih javne razgrnitve kot
zapis v knjigo pripomb in predlogov ali se jih posreduje na elektronski naslov
info.upr@gov.si (v rubriko »zadeva« navesti ključne besede »HC Jagodje –
Lucija«) do konca javne razgrnitve. 
O pripombah in predlogih, danih med javno razgrnitvijo,
odloči pripravljavec državnega lokacijskega načrta po predhodnem mnenju
pobudnika izdelave državnega lokacijskega načrta.
IV
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upr) ter na
krajevno običajen način v glasilu Primorske novice.
Št. 350-08-14/2005
Ljubljana, dne 2. junija 2005.
EVA 2005-2511-0171
Janez Podobnik l. r.
Minister
za okolje in prostor