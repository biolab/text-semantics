I. SPLOŠNA DOLOČBA
1. člen
(1) S to uredbo se določajo omejevalni
ukrepi v skladu s:
-       
Sklepom Sveta 2014/145/SZVP z dne 17. marca 2014 o omejevalnih ukrepih v
zvezi z ukrepi, ki spodkopavajo ali ogrožajo ozemeljsko nedotakljivost,
suverenost in neodvisnost Ukrajine (UL L št. 78 z dne 17. 3. 2014, str. 16),
zadnjič spremenjenim s Sklepom Sveta 2015/241/SZVP z dne 9. februarja 2015 o
spremembi Sklepa 2014/145/SZVP o omejevalnih ukrepih v zvezi z ukrepi, ki
spodkopavajo ali ogrožajo ozemeljsko nedotakljivost, suverenost in neodvisnost
Ukrajine (UL L št. 40 z dne 16. 2. 2015, str. 14) (v nadaljnjem besedilu: Sklep
2014/145/SZVP) in
-       
Sklepom Sveta 2014/512/SZVP z dne 31. julija 2014 o omejevalnih ukrepih
zaradi delovanja Rusije, ki povzroča destabilizacijo razmer v Ukrajini (UL L
št. 229 z dne 31. 7. 2014, str. 13), zadnjič spremenjenim s Sklepom Sveta
2014/872/SZVP z dne 4. decembra 2014 o spremembi Sklepa 2014/512/SZVP o
omejevalnih ukrepih zaradi delovanja Rusije, ki povzroča destabilizacijo razmer
v Ukrajini in Sklepa 2014/659/SZVP o spremembi Sklepa 2014/512/SZVP (UL L št.
349 z dne 5. 12. 2014, str. 58) (v nadaljnjem besedilu: Sklep 2014/512/SZVP).
(2) S to uredbo se določajo pristojni
organi in sankcije za kršitve določb:
-       
Uredbe Sveta (EU) št. 269/2014 z dne 17. marca 2014 o omejevalnih
ukrepih v zvezi z dejanji, ki spodkopavajo ali ogrožajo ozemeljsko
nedotakljivost, suverenost in neodvisnost Ukrajine (UL L št. 78 z dne 17. 3.
2014, str. 6), zadnjič spremenjene z Izvedbeno uredbo Sveta (EU) št. 240/2015 z
dne 9. februarja 2015 o izvajanju Uredbe (EU) št. 269/2014 o omejevalnih ukrepih
v zvezi z dejanji, ki spodkopavajo ali ogrožajo ozemeljsko nedotakljivost,
suverenost in neodvisnost Ukrajine (UL L št. 40 z dne 16. 2. 2015, str. 7) (v
nadaljnjem besedilu: Uredba 269/2014/EU),
-       
Uredbe Sveta (EU) št. 692/2014 z dne 23. junija 2014 o omejitvah uvoza
blaga s poreklom s Krima ali iz Sevastopola v Unijo kot odgovor na nezakonito
priključitev Krima in Sevastopola (UL L št. 183 z dne 24. 6. 2014, str. 9),
zadnjič spremenjene z Uredbo Sveta (EU) št. 1351/2014 z dne 18. decembra 2014 o
spremembi Uredbe (EU) št. 692/2014 o omejevalnih ukrepih kot odgovor na
nezakonito priključitev Krima in Sevastopola (UL L št. 365 z dne 19. 12. 2014,
str. 46) (v nadaljnjem besedilu: Uredba 692/2014/EU) in
-       
Uredbe Sveta (EU) št. 833/2014 z dne 31. julija 2014 o omejevalnih
ukrepih zaradi delovanja Rusije, ki povzroča destabilizacijo razmer v Ukrajini
(UL L št. 229 z dne 31. 7. 2014, str. 1), zadnjič spremenjene z Uredbo Sveta
(EU) št. 1290/2014 z dne 4. decembra 2014 o spremembi Uredbe (EU) št. 833/2014
o omejevalnih ukrepih zaradi delovanja Rusije, ki povzroča destabilizacijo
razmer v Ukrajini, in Uredbe (EU) št. 833/2014 (UL L št. 349 z dne 5. 12. 2014,
str. 20) (v nadaljnjem besedilu: Uredba 833/2014/EU).
II. OMEJEVALNI UKREPI
2. člen
(1) Državljanom Republike Slovenije
ali z ozemlja Republike Slovenije ali z uporabo plovil, ki plovejo pod zastavo
Republike Slovenije, ali zrakoplovov, registriranih v Republiki Sloveniji, je
prepovedano:
a)     v Rusijo neposredno ali posredno dobavljati, prodajati ali
prenašati vojaško orožje in opremo ter druge obrambne proizvode in paravojaško
opremo, ne glede na to, ali je tako blago po poreklu iz EU (v nadaljnjem
besedilu: EU) ali ne;
b)     uvažati, kupovati ali prenašati orožje in opremo iz prejšnje točke
iz Rusije, razen v primerih iz četrtega odstavka 2. člena Sklepa 2014/512/SZVP.
(2) Paravojaška oprema iz prejšnjega
odstavka vključuje zlasti:
a)     akustične naprave, ki jih proizvajalec ali dobavitelj predstavlja
kot primerne za obvladovanje nemirov, in njihove posebej izdelane sestavne
dele;
b)     ščite za uporabo v nemirih ter policijske neprebojne ščite in
njihove posebej izdelane sestavne dele;
c)     lisice, izdelane za omejevanje gibanja ljudi, katerih največja
skupna velikost skupaj z verigo pri merjenju od zunanjega roba enega okova do
zunanjega roba drugega v zaklenjenem stanju je od 240 mm do 280 mm;
č)    pasove za uporabo elektrošoka, izdelane za
omejevanje gibanja ljudi z elektrošokom z največjo napetostjo prostega teka 10
000 voltov;
d)     vodne topove in njihove posebej izdelane sestavne dele;
e)     vozila za obvladovanje nemirov, posebej izdelana ali prirejena
tako, da jih je mogoče naelektriti zaradi odganjanja protestnikov, in njihove v
ta namen posebej izdelane ali prirejene sestavne dele;
f)      pištole z električnim nabojem z največjo napetostjo prostega teka 10
000 voltov;
g)     sestavne dele, posebej izdelane ali prirejene za prenosne
pripomočke, izdelane ali prirejene za obvladovanje nemirov ali za samozaščito z
uporabo elektrošoka (vključno s palicami in ščiti za povzročanje elektrošoka,
pištolami za omamljanje in takimi z električnimi naboji);
h)     gumijevke, palice za obvladovanje nemirov in podobne pripomočke za
kazenski pregon;
i)       oklepne jopiče, vključno z neprebojnimi oblačili, neprebojno
podlogo in zaščitnimi čeladami;
j)       biče;
k)     dele in dodatke, izdelane ali prirejene za uporabo v opremi, ki je
našteta v točkah od h) do j), ali z njo.
3. člen
(1) Vstop na ozemlje Republike
Slovenije ali tranzit čezenj se prepreči osebam v prilogi k Sklepu
2014/145/SZVP.
(2) Prejšnji odstavek se ne uporablja,
kadar Republiko Slovenijo zavezujejo mednarodnopravne obveznosti, in sicer:
-       
kadar je Republika Slovenija gostiteljica mednarodne medvladne
organizacije,
-       
kadar je Republika Slovenija gostiteljica mednarodne konference, ki jo
skliče Organizacija združenih narodov ali katere pokroviteljica je Organizacija
združenih narodov,
-       
na podlagi večstranskega sporazuma, ki določa privilegije in imunitete,
ali
-       
kadar je Republika Slovenija gostiteljica Organizacije za varnost in
sodelovanje v Evropi.
(3) O primerih iz prejšnjega odstavka
je treba ustrezno obvestiti Svet EU.
(4) Izjeme od ukrepov iz prvega
odstavka tega člena se lahko dovolijo, kadar je potovanje utemeljeno zaradi
nujnih humanitarnih potreb ali udeležbe na medvladnih srečanjih, vključno s
tistimi, ki jih prireja EU in na katerih poteka politični dialog, ki neposredno
spodbuja politične cilje omejevalnih ukrepov, vključno s podporo ozemeljski
celovitosti, suverenosti in neodvisnosti Ukrajine.
(5) Če Republika Slovenija želi
odobriti izjemo na podlagi prejšnjega odstavka, mora o tem predhodno pisno
obvestiti Svet EU. Šteje se, da je bila izjema dovoljena, če nobeden od članov
Sveta EU v dveh delovnih dneh po prejemu obvestila o predlagani izjemi iz
prejšnjega stavka ne pošlje pisnega ugovora. Če en ali več članov Sveta EU
vloži ugovor, lahko Svet EU s kvalificirano večino odloči, da bo predlagano
izvzetje odobril.
(6) O odobritvi izjem po tem členu
odloča ministrstvo, pristojno za zunanje zadeve, ki skladno s tretjim in petim
odstavkom tega člena obvešča Svet EU. O odobritvi izjem ministrstvo, pristojno
za zunanje zadeve, obvesti tudi policijo. To obvestilo mora vsebovati seznam
oseb, ki jim je bil dovoljen vstop na ozemlje Republike Slovenije ali tranzit
čezenj.
(7) Kadar se na podlagi drugega ali
četrtega odstavka tega člena osebam iz prvega odstavka tega člena dovoli vstop
na ozemlje Republike Slovenije ali tranzit čezenj, se táko dovoljenje omeji na
namen, za katerega je bilo dano, in na osebe, na katere se nanaša.
4. člen
(1) Za izvajanje Uredbe 269/2014/EU,
Uredbe 692/2014/EU in Uredbe 833/2014/EU so v Republiki Sloveniji pristojni
naslednji organi:
-       
ministrstvo, pristojno za finance, za izvajanje 4., 5. in 6. člena
Uredbe 269/2014/EU,
-       
ministrstvo, pristojno za gospodarski razvoj in tehnologijo, za
izvajanje 2. člena Uredbe 833/2014/EU,
-       
ministrstvo, pristojno za finance, na podlagi predhodnega mnenja stalne
koordinacijske skupine za omejevalne ukrepe iz 7. člena Zakona o omejevalnih
ukrepih, ki jih Republika Slovenija uvede ali izvaja skladno s pravnimi akti in
odločitvami, sprejetimi v okviru mednarodnih organizacij (Uradni list RS, št.
127/06), za izvajanje točke b tretjega odstavka 4. člena Uredbe 833/2014/EU in
2.e člena Uredbe 692/2014/EU v obsegu, v katerem se nanaša na prvi odstavek 2.a
člena navedene uredbe,
-       
ministrstvo, pristojno za infrastrukturo in energijo, za izvajanje 3.
člena in točke a tretjega odstavka 4. člena Uredbe 833/2014/EU, za izvajanje
2.e člena Uredbe 692/2014/EU v obsegu, v katerem se nanaša na promet, energijo,
izkoriščanje zalog nafte, plina in mineralov iz prvega in drugega odstavka 2.b
člena ter na 2.c člen navedene uredbe,
-       
ministrstvo, pristojno za telekomunikacije, za izvajanje 2.e člena
Uredbe 692/2014/EU v obsegu, v katerem se nanaša na telekomunikacije iz prvega
in drugega odstavka 2.b člena navedene uredbe,
-       
Banka Slovenije za izvajanje prvega odstavka 7. člena Uredbe 269/2014/EU
in
-       
ministrstvo, pristojno za zunanje zadeve, za izvajanje 8. in 12. člena
Uredbe 269/2014/EU, 7. člena Uredbe 692/2014/EU in 6. člena Uredbe 833/2014/EU.
(2) Ministrstvo, pristojno za zunanje
zadeve, v skladu s 16. členom Uredbe 269/2014/EU, 9. členom Uredbe 692/2014/EU
in 9. členom Uredbe 833/2014/EU objavi seznam pristojnih organov s podatki za
stike na spletni strani, navedeni v prilogi II k Uredbi 269/2014/EU, v prilogi
I k Uredbi 692/2014/EU in v prilogi I k Uredbi 833/2014/EU.
III. KAZENSKE DOLOČBE
5. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     v Rusijo za uporabo v njej ali v njeno korist neposredno ali
posredno prodaja, dobavlja, prenaša ali izvaža vojaško orožje in opremo ter
druge obrambne proizvode in paravojaško opremo, ne glede na to, ali je tako
blago po poreklu iz EU ali ne (točka a) prvega odstavka 2. člena te
uredbe);
b)     uvaža, kupuje ali prenaša orožje in opremo iz prejšnje točke iz
Rusije (točka b) prvega odstavka 2. člena te uredbe).
(2) Ne glede na prejšnji odstavek se
pravna oseba, če se po zakonu, ki ureja gospodarske družbe, šteje za srednjo ali
veliko gospodarsko družbo, za prekršek iz prejšnjega odstavka kaznuje z globo
od 1.500 do 500.000 eurov (točka b) prvega odstavka 2. člena te uredbe).
(3) Z globo od 1.500 do 4.100 eurov se
za prekršek kaznuje tudi odgovorna oseba pravne osebe ali odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
6. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)    
neposredno ali posredno prodaja, dobavlja,
prenaša ali izvaža blago in tehnologijo s seznama iz priloge I k Uredbi Sveta
(ES) št. 428/2009 z dne 5. maja 2009 o vzpostavitvi režima Skupnosti za
nadzor izvoza, prenosa, posredovanja in tranzita blaga z dvojno rabo, ne glede
na to, ali je po poreklu iz EU ali ne (UL L št. 134 z dne 29. 5. 2009,
str. 1; v nadaljnjem besedilu: blago in tehnologija z dvojno rabo):
- 
fizičnim ali pravnim osebam, subjektom in organom v Rusiji ali za
uporabo v tej državi, če je ali bi lahko bilo navedeno blago delno ali v celoti
namenjeno za uporabo v vojaške namene ali za vojaške končne uporabnike (prvi
odstavek 2. člena Uredbe 833/2014/EU),
- 
fizičnim ali pravnim osebam, subjektom ali organom v Rusiji s seznama iz
Priloge IV k Uredbi 833/2014/EU (prvi odstavek 2.a člena Uredbe 833/2014/EU);
b)     uvaža blago s poreklom s Krima ali iz Sevastopola v EU (točka a) 2.
člena Uredbe 692/2014/EU);
c)     fizičnim
ali pravnim osebam, subjektom in organom na Krimu ali v Sevastopolu ali za
uporabo na Krimu ali v Sevastopolu prodaja, dobavlja, prenaša ali izvaža blago
in tehnologijo iz priloge II k Uredbi 692/2014/EU (prvi odstavek 2.b člena
Uredbe 692/2014/EU).
(2) Ne glede na prejšnji odstavek se
pravna oseba, če se po zakonu, ki ureja gospodarske družbe, šteje za srednjo
ali veliko gospodarsko družbo, za prekršek iz prejšnjega odstavka kaznuje z
globo od 1.500 do 500.000 eurov.
(3) Z globo od 1.500 do 4.100 eurov se
za prekršek kaznuje tudi odgovorna oseba pravne osebe ali odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
7. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če v nasprotju z Uredbo
692/2014/EU in Uredbo 833/2014/EU:
a)     kateri koli fizični ali pravni osebi, subjektu ali organu v Rusiji
ali za uporabo v tej državi neposredno ali posredno daje tehnično pomoč v zvezi
z blagom in tehnologijo s Skupnega seznama vojaškega blaga Evropske unije (UL C
št. 107 z dne 9. 4. 2014, str. 1, z vsemi spremembami; v nadaljnjem
besedilu: skupni seznam) ali z zagotavljanjem, proizvodnjo, vzdrževanjem in
uporabo blaga s skupnega seznama (točka a) prvega odstavka 5. člena Uredbe
833/2014/EU);
b)     neposredno ali posredno daje tehnično pomoč ali posredniške
storitve v zvezi z blagom in tehnologijo z dvojno rabo, ali z zagotavljanjem,
proizvodnjo, vzdrževanjem in uporabo takega blaga ali tehnologij, če je ali bi
lahko bilo to blago v celoti ali delno namenjeno za uporabo v vojaške namene
ali za vojaške končne uporabnike:
- 
kateri koli fizični ali pravni osebi, subjektu ali organu v Rusiji ali
za uporabo v tej državi (točka c) prvega odstavka 4. člena Uredbe
833/2014/EU);
- 
kateri koli osebi, subjektu ali organu v Rusiji s seznama iz Priloge IV
k Uredbi 833/2014/EU (točka a) drugega odstavka 2.a člena Uredbe 833/2014/EU);
c)     neposredno ali posredno zagotavlja financiranje ali finančno pomoč,
povezano z blagom in tehnologijami s skupnega seznama, vključno zlasti z
nepovratnimi sredstvi, posojili in zavarovanjem ali garancijo kreditnih
izvoznih poslov, pa tudi zavarovanjem in pozavarovanjem za kakršno koli prodajo,
dobavo, prenos ali izvoz takega blaga ali za kakršno koli zagotavljanje s tem
povezane tehnične pomoči kateri koli fizični ali pravni osebi, subjektu ali
organu v Rusiji ali za uporabo v Rusiji (točka b) prvega odstavka 4. člena
Uredbe 833/2014/EU);
č)    neposredno ali posredno zagotavlja
financiranje ali finančno pomoč v zvezi z blagom in tehnologijo z dvojno rabo
ter vključuje zlasti subvencije, posojila in izvozna kreditna zavarovanja v
zvezi z nakupom, prenosom ali izvozom teh izdelkov ali v zvezi z zagotavljanjem
pripadajoče tehnične pomoči:
- 
kateri koli fizični ali pravni osebi, subjektu ali organu v Rusiji ali
za uporabo v tej državi (točka d) prvega odstavka 4. člena Uredbe
833/2014/EU);
- 
kateri koli osebi, subjektu ali organu v Rusiji s seznama iz Priloge IV
(točka a) drugega odstavka 2.a člena Uredbe 833/2014/EU);
d)     neposredno ali posredno zagotavlja financiranje ali finančno pomoč
ter zavarovanje in pozavarovanje, povezano z uvozom blaga s poreklom s Krima
ali iz Sevastopola v EU (točka b) 2. člena Uredbe 692/2014/EU);
e)     neposredno
ali posredno zagotavlja tehnično pomoč ali posredniške storitve v zvezi z
blagom in tehnologijo iz priloge II k Uredbi 692/2014/EU ali v zvezi z
zagotavljanjem, proizvodnjo, vzdrževanjem in uporabo takih predmetov kateri
koli fizični ali pravni osebi, subjektu ali organu na Krimu ali v Sevastopolu
ali za uporabo na Krimu ali v Sevastopolu (točka a drugega odstavka 2.b člena
Uredbe 692/2014/EU);
f)      neposredno
ali posredno zagotavlja financiranje ali finančno pomoč v zvezi z blagom in
tehnologijo iz priloge II k Uredbi 692/2014/EU kateri koli fizični ali pravni
osebi, subjektu ali organu na Krimu ali v Sevastopolu ali za uporabo na Krimu
ali v Sevastopolu (točka b drugega odstavka 2.b člena Uredbe 692/2014/EU).
g)     zagotavlja
tehnično pomoč ali posredniške, gradbene ali inženirske storitve, neposredno
povezane z infrastrukturo, na Krimu ali v Sevastopolu v sektorjih iz prvega
odstavka 2b. člena Uredbe 692/2014, kakor je določeno na podlagi priloge II k
Uredbi 692/2014/EU, ne glede na izvor blaga in tehnologije (2.c člen Uredbe
692/2014);
h)     zagotavlja
storitve, neposredno povezane s turističnimi dejavnostmi, na Krimu ali v
Sevastopolu (2.d člen Uredbe 692/2014);
i)       neposredno ali posredno zagotavlja storitve vrtanja, preizkušanja
vrtin in popisovanja, zaključnih storitev in dobave posebnih plavajočih
konstrukcij, ki so potrebne za naslednje kategorije projektov iskanja in
pridobivanja v Rusiji, vključno z njeno izključno ekonomsko cono in
epikontinentalnim pasom:
- 
iskanje in pridobivanje nafte v vodah na globini več kot 150 metrov;
- 
iskanje in pridobivanje nafte na odprtem morju severno od polarnega
kroga ali
- 
projekti, ki vključujejo možnost, da bi se nafta pridobivala iz virov v
formacijah skrilavca s hidravličnim lomljenjem (prvi odstavek 3.a člena Uredbe
833/2014/EU).
(2) Ne glede na prejšnji odstavek se
pravna oseba, če se po zakonu, ki ureja gospodarske družbe, šteje za srednjo
ali veliko gospodarsko družbo, za prekršek iz prejšnjega odstavka kaznuje z
globo od 1.500 do 500.000 eurov.
(3) Z globo od 1.500 do 4.100 eurov se
za prekršek kaznuje tudi odgovorna oseba pravne osebe ali odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
8. člen
(1) Z globo od 1.500 do 125.000 eurov se za
prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če v nasprotju z Uredbo
692/2014/EU:
a)     odobri ali sodeluje pri dogovoru o odobritvi kakršnega koli
posojila ali kredita ali na drug način zagotovi financiranje, vključno z
lastniškim kapitalom, subjektu na Krimu ali v Sevastopolu ali za dokazani namen
financiranja takega subjekta (točka c prvega odstavka 2.a člena Uredbe
692/2014/EU);
b)     pridobi kakršen koli nov ali poveča kakršen koli obstoječ lastniški
delež na nepremičnini, ki je na Krimu ali v Sevastopolu (točka a prvega
odstavka 2.a člena Uredbe 692/2014/EU);
c)     pridobi kakršen koli nov ali poveča kakršen koli obstoječ lastniški
delež ali nadzor nad subjektom na Krimu ali v Sevastopolu, vključno s prevzemom
takega subjekta v celoti ali s pridobitvijo delnic in drugih lastniških
vrednostnih papirjev v takem subjektu (točka b prvega odstavka 2.a člena Uredbe
692/2014/EU);
č)    ustanovi kakršno koli skupno podjetje na Krimu ali v Sevastopolu
ali s subjektom na Krimu ali v Sevastopolu (točka d prvega 2.a člena Uredbe
692/2014/EU);
d)    
zagotavlja naložbene storitve, ki so neposredno
povezane z dejavnostmi iz točk a, b, c in č tega odstavka (točka e 2.a člena
Uredbe 692/2014/EU).
(2) Ne glede na prejšnji odstavek se
pravna oseba, če se po zakonu, ki ureja gospodarske družbe, šteje za srednjo
ali veliko gospodarsko družbo, za prekršek iz prejšnjega odstavka kaznuje z
globo od 1.500 do 500.000 eurov.
(3) Z globo od 1.500 do 4.100 eurov se
za prekršek kaznuje tudi odgovorna oseba pravne osebe ali odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
9. člen
(1) Z globo od 1.500 do 125.000 eurov se za
prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     ne pridobi predhodnega dovoljenja za neposredno ali posredno
prodajo, dobavo, prenos ali izvoz blaga iz priloge II k Uredbi 833/2014/EU
fizičnim ali pravnim osebam, subjektom ali organom v Rusiji, vključno z njeno
izključno ekonomsko cono in epikontinentalnim pasom ali, če se taka pomoč
nanaša na blago za uporabo v Rusiji, vključno z njeno izključno ekonomsko cono
in epikontinentalnim pasom, kateri koli osebi, subjektu ali organu v kateri
koli drugi državi (prvi odstavek 3. člena Uredbe 833/2014/EU);
b)     ne pridobi dovoljenja za zagotavljanje tehnične pomoči ali
posredniških storitev v zvezi z blagom iz priloge II k Uredbi 833/2014/EU ter z
zagotavljanjem, proizvodnjo, vzdrževanjem in uporabo navedenega neposredno ali
posredno za katero koli osebo, subjekt ali organ v Rusiji, vključno z njeno
izključno ekonomsko cono in epikontinentalnim pasom, ali, če se navedena pomoč
nanaša na blago za uporabo v Rusiji, vključno z njeno izključno ekonomsko cono
in epikontinentalnim pasom, kateri koli osebi, subjektu ali organu v kateri
koli drugi državi (točka a tretjega odstavka 4. člena Uredbe 833/2014/EU);
c)     ne pridobi dovoljenja za zagotavljanje financiranja ali finančne
pomoči v zvezi z blagom iz priloge II k Uredbi 833/2014/EU, še zlasti
subvencij, posojil in zavarovanja kreditnih izvoznih poslov, za vsako prodajo,
dobavo, prenos ali izvoz navedenega ali za vsako zagotavljanje s tem povezane
tehnične pomoči neposredno ali posredno kateri koli osebi, subjektu ali organu
v Rusiji, vključno z njeno izključno ekonomsko cono in epikontinentalnim pasom,
ali, če se navedena pomoč nanaša na blago za uporabo v Rusiji, vključno z njeno
izključno ekonomsko cono in epikontinentalnim pasom, kateri koli osebi,
subjektu ali organu v kateri koli drugi državi ali za uporabo v tej državi
(točka b tretjega odstavka 4. člena Uredbe 833/2014/EU).
(2) Ne glede na prejšnji odstavek se
pravna oseba, če se po zakonu, ki ureja gospodarske družbe, šteje za srednjo
ali veliko gospodarsko družbo, za prekršek iz prejšnjega odstavka kaznuje z
globo od 1.500 do 500.000 eurov.
(3) Z globo od 1.500 do 4.100 eurov se
za prekršek kaznuje tudi odgovorna oseba pravne osebe, odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
10. člen
(1) Z globo od 1.500 do 250.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če v nasprotju z Uredbo
269/2014/EU:
a)     ne zamrzne vseh sredstev in gospodarskih virov oseb, subjektov ali
organov iz priloge I k Uredbi 269/2014/EU (prvi odstavek 2. člena Uredbe
269/2014/EU);
b)     osebam, subjektom ali organom iz priloge I k Uredbi 269/2014/EU
neposredno ali posredno ali v njihovo korist da na razpolago kakršna koli
sredstva ali gospodarske vire (drugi odstavek 2. člena Uredbe 269/2014/EU).
(2) Ne glede na prejšnji odstavek se
pravna oseba, če se po zakonu, ki ureja gospodarske družbe, šteje za srednjo
ali veliko gospodarsko družbo, za prekršek iz prejšnjega odstavka kaznuje z
globo od 1.500 do 500.000 eurov.
(3) Z globo od 1.500 do 4.100 eurov se
za prekršek kaznuje tudi odgovorna oseba pravne osebe, odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
11. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če brez poseganja v veljavna
pravila glede poročanja, zaupnosti in poslovne skrivnosti:
a)     takoj ne pošlje vseh podatkov, ki bi pripomogli k spoštovanju
obveznosti iz Uredbe 269/2014/EU, kakor je na primer zamrznitev računov in
zneskov skladno z 2. členom Uredbe 269/2014/EU, pristojnim organom, ki so
navedeni na spletnih straneh iz priloge II k Uredbi 269/2014/EU, če prebiva ali
ima sedež v Republiki Sloveniji, ter neposredno ali prek teh pristojnih organov
Evropski komisiji (točka a) prvega odstavka 8. člena Uredbe 269/2014/EU);
b)     ne sodeluje s pristojnimi organi iz priloge II k Uredbi 269/2014/EU
pri vsakem preverjanju takih podatkov (točka b) prvega odstavka 8. člena Uredbe
269/2014/EU).
(2) Z globo od 1.500 do 4.100 eurov se
za prekršek iz prejšnjega odstavka kaznuje tudi odgovorna oseba pravne osebe,
odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prejšnjega
odstavka.
(3) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
12. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)    
v zvezi s pogodbo ali drugo transakcijo, katere
izvedba je bila posredno ali neposredno, v celoti ali deloma ovirana zaradi
ukrepov, uvedenih v skladu z Uredbo 269/2014/EU, ugodi kakršnemu koli zahtevku,
skupaj z zahtevki za nadomestilo škode ali podobnimi zahtevki te vrste, kot je
odškodninski zahtevek ali zahtevek za uveljavljanje garancije, zlasti zahtevek
za podaljšanje dospelosti obveznice, garancije ali jamstva, predvsem finančne
garancije ali finančnega jamstva v kakršni koli obliki, ki jih zahtevajo:
- 
fizične ali pravne osebe, subjekti ali organi, uvrščeni na seznam iz
priloge I k Uredbi 269/2014/EU (točka a) prvega odstavka 11. člena Uredbe
269/2014/EU);
- 
katera koli fizična ali pravna oseba, subjekt ali organ, ki deluje prek
ene od oseb, subjektov ali organov iz prejšnje točke ali v njihovem imenu
(točka b) prvega odstavka 11. člena Uredbe 269/2014/EU);
b)    
v zvezi s pogodbo ali drugo transakcijo,
katerih izvedba je bila neposredno ali posredno, v celoti ali deloma ovirana
zaradi ukrepov, uvedenih v skladu z Uredbo 692/2014/EU, ugodi kakršnemu koli
zahtevku, skupaj z zahtevki za nadomestilo škode ali podobnimi zahtevki te
vrste, kot je odškodninski zahtevek ali zahtevek za uveljavljanje garancije,
zlasti zahtevek za podaljšanje dospelosti obveznice, garancije ali jamstva,
predvsem finančne garancije ali finančnega jamstva v kakršni koli obliki, ki
jih zahtevajo:
- 
fizične ali pravne osebe, subjekti ali organi s seznama iz priloge I k
Uredbi 269/2014/EU (točka a) prvega odstavka 6. člena Uredbe 692/2014/EU);
- 
katera koli fizična ali pravna oseba, subjekt ali organ, ki deluje prek
ali v imenu ene od oseb, subjektov ali organov s seznama iz priloge I k Uredbi
269/2014/EU (točka b) prvega odstavka 6. člena Uredbe 692/2014/EU);
- 
katera koli fizična ali pravna oseba, subjekt ali organ, za katerega je
bilo z arbitražno, sodno ali upravno odločbo ugotovljeno, da je kršil prepovedi
iz Uredbe 692/2014/EU (točka c) prvega odstavka 6. člena Uredbe 692/2014/EU);
- 
katera koli fizična ali pravna oseba, subjekt ali organ, če je zahtevek
povezan z blagom, katerega uvoz je prepovedan v 2. členu Uredbe 692/2014/EU
(točka d) prvega odstavka 6. člena Uredbe 692/2014/EU);
c)    
v zvezi s pogodbo ali drugo transakcijo, katere
izvedba je bila posredno ali neposredno, v celoti ali deloma ovirana zaradi
ukrepov, uvedenih v skladu z Uredbo 833/2014/EU, ugodi kakršnemu koli zahtevku,
vključno z zahtevki za nadomestilo škode ali podobnimi zahtevki te vrste, kot
je odškodninski zahtevek ali zahtevek za uveljavljanje garancije, zlasti
zahtevek za podaljšanje dospelosti ali plačilo obveznice, garancije ali
jamstva, predvsem finančne garancije ali finančnega jamstva v kakršni koli
obliki, ki jih zahtevajo:
- 
subjekti iz točk b in c prvega odstavka 5. člena ter točk c in d drugega
odstavka 5. člena ali s seznama iz prilog III, IV, V in VI k Uredbi 833/2014/EU
(točka a) prvega odstavka 11. člena Uredbe 833/2014/EU);
- 
katera koli druga ruska oseba, subjekt ali organ (točka b) prvega
odstavka 11. člena Uredbe 833/2014/EU);
- 
katera koli oseba, subjekt ali organ, ki deluje prek oseb, subjektov ali
organov iz točke a ali b prvega odstavka 11. člena Uredbe 833/2014/EU ali v
njihovem imenu (točka c) prvega odstavka 11. člena Uredbe 833/2014/EU).
(2) Ne glede na prejšnji odstavek se
pravna oseba, če se po zakonu, ki ureja gospodarske družbe, šteje za srednjo
ali veliko gospodarsko družbo, za prekršek iz prejšnjega odstavka kaznuje z
globo od 1.500 do 500.000 eurov.
(3) Z globo od 1.500 do 4.100 eurov se
za prekršek kaznuje tudi odgovorna oseba pravne osebe ali odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
13. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)    
neposredno ali posredno kupi, proda, zagotavlja
investicijske storitve ali pomoč pri izdaji oziroma drugem poslovanju s
prenosljivimi vrednostnimi papirji in instrumenti denarnega trga z zapadlostjo,
daljšo od 90 dni, ki so jih po 1. avgustu 2014 do 12. septembra 2014,
ali z zapadlostjo, daljšo od 30 dni, ki so jih po 12. septembru 2014
izdali:
- 
večja kreditna institucija ali druga večja institucija s seznama v
prilogi III k Uredbi 833/2014/EU, ki ima izrecne pristojnosti za spodbujanje
konkurenčnosti ruskega gospodarstva, njegove diverzifikacije in naložb ter ima
sedež v Rusiji in je v javni lasti ali ima pod javnim nadzorom več kot 50
odstotni delež od 1. avgusta 2014 (točka a) prvega odstavka 5. člena
Uredbe 833/2014/EU);
- 
pravna oseba, subjekt ali organ s sedežem zunaj EU, katerega najmanj 50
odstotni delež je v lasti subjekta s seznama iz priloge III k Uredbi
833/2014/EU (točka b) prvega odstavka 5. člena Uredbe 833/2014/EU);
- 
pravna oseba, subjekt ali organ, ki deluje v imenu ali po navodilih
subjekta iz prejšnje točke ali s seznama iz priloge III k Uredbi 833/2014/EU
(točka c) prvega odstavka 5. člena Uredbe 833/2014/EU);
b)    
neposredno ali posredno kupi, proda, zagotavlja
investicijske storitve ali pomoč pri izdaji ali drugem poslovanju s
prenosljivimi vrednostnimi papirji in instrumenti denarnega trga z zapadlostjo,
daljšo od 30 dni, ki so jih po 12. septembru 2014 izdali:
- 
pravna oseba, subjekt ali organ s sedežem v Rusiji, ki se ukvarja
predvsem z in namenja obsežno dejavnost načrtovanju, proizvodnji, prodaji ali
izvozu vojaške opreme ali storitev s seznama iz Priloge V k Uredbi 833/2014/EU,
razen pravnih oseb, subjektov ali organov, ki so dejavni v vesoljskem sektorju
ali sektorju za jedrsko energijo (točka a) drugega odstavka 5. člena Uredbe
833/2014/EU);
- 
pravna oseba, subjekt ali organ s sedežem v Rusiji, ki je pod javnim
nadzorom ali katerega več kot 50 odstotni delež je v javni lasti in ima
ocenjena skupna sredstva več kot en bilijon ruskih rubljev ter katerega
ocenjeni prihodki vsaj v 50 odstotkih izhajajo iz prodaje ali prevoza surove
nafte ali naftnih derivatov s seznama iz Priloge VI k Uredbi 833/2014/EU (točka
b) drugega odstavka 5. člena Uredbe 833/2014/EU);
- 
pravna oseba, subjekt ali organ s sedežem zunaj EU, katerega več kot 50
odstotni delež je v neposredni ali posredni lasti subjekta iz prve in druge
alineje te točke (točka c) drugega odstavka 5. člena Uredbe 833/2014/EU), ali
- 
pravna oseba, subjekt ali organ, ki deluje v imenu ali po navodilih
subjekta iz prve, druge ali tretje alineje te točke (točka d) drugega odstavka
5. člena Uredbe 833/2014/EU);
c)    
neposredno ali posredno vzpostavi ali sodeluje
v kakršni koli ureditvi za dajanje novih posojil ali kreditov, katerih
zapadlost je daljša od 30 dni, kateri koli pravni osebi, subjektu ali organu iz
prvega ali drugega odstavka 5. člena Uredbe 833/2014/EU po 12. septembru 2014,
razen:
- 
posojil, ki imajo poseben in dokumentiran namen zagotavljati
financiranje za uvoz ali izvoz blaga, ki ni prepovedan, ter nefinančnih
storitev med EU in katero koli tretjo državo, vključno z izdatki za blago in
storitve iz druge tretje države, ki so potrebni za izvršitev izvoznih ali
uvoznih pogodb (točka a tretjega odstavka 5. člena Uredbe 833/2014/EU), ali
- 
posojil, ki imajo poseben in dokumentiran namen zagotavljati nujna
sredstva za doseganje meril solventnosti in likvidnosti za pravne osebe s
sedežem v EU, ki so v več kot 50-odstotni lasti subjekta iz priloge III k
Uredbi 833/2014/EU (točka b tretjega odstavka 5. člena Uredbe 833/2014/EU).
(2) Ne glede na prejšnji odstavek se
pravna oseba, če se po zakonu, ki ureja gospodarske družbe, šteje za srednjo
ali veliko gospodarsko družbo, za prekršek iz prejšnjega odstavka kaznuje z
globo od 1.500 do 500.000 eurov.
(3) Z globo od 1.500 do 4.100 eurov se
za prekršek kaznuje tudi odgovorna oseba pravne osebe ali odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
14. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     zavestno in naklepno sodeluje pri dejavnostih, katerih namen ali
učinek je neposredno ali posredno izogibanje ukrepom iz prvega in drugega
odstavka 2. člena Uredbe 269/2014/EU (9. člen Uredbe 269/2014/EU);
b)     zavestno
in naklepno sodeluje pri dejavnostih, tudi posredno, katerih namen ali učinek
je izogibanje ukrepom iz Uredbe 692/2014/EU (4. člen Uredbe 692/2014/EU);
c)     zavestno in naklepno sodeluje pri dejavnostih, katerih namen ali
učinek je izogibanje ukrepom iz 2., 2.a, 3.a, 4. in 5. člena Uredbe
833/2014/EU, skupaj z delovanjem namesto enega od subjektov iz 5. člena Uredbe
833/2014/EU ali z uporabo izjem iz tretjega odstavka 5. člena Uredbe
833/2014/EU za financiranje subjektov iz 5. člena Uredbe 833/2014/EU (12. člen
Uredbe 833/2014/EU).
(2) Ne glede na prejšnji odstavek se
pravna oseba, če se po zakonu, ki ureja gospodarske družbe, šteje za srednjo
ali veliko gospodarsko družbo, za prekršek iz prejšnjega odstavka kaznuje z
globo od 1.500 do 500.000 eurov.
(3) Z globo od 1.500 do 4.100 eurov se
za prekršek kaznuje tudi odgovorna oseba pravne osebe ali odgovorna oseba
samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
IV. NADZOR
15. člen
(1) Izvajanje določb te uredbe ter
Uredbe 269/2014/EU, Uredbe 692/2014/EU in Uredbe
833/2014/EU v okviru pooblastil iz zadev stvarne pristojnosti organa nadzirajo
pristojni inšpekcijski organi in finančna uprava, policija ter pristojni
nosilci javnih pooblastil. Če gre za vojaško orožje in vojaško opremo,
opravljajo nadzor iz prejšnjega stavka inšpekcijski organ, pristojen za
obrambo, in finančna uprava, če gre za civilno orožje, strelivo in gospodarska
razstreliva, pa inšpekcijski organ, pristojen za notranje zadeve, in finančna
uprava.
(2) Pri opravljanju nadzora iz
prejšnjega odstavka organi odvzamejo predmete, ki so bili uporabljeni ali
namenjeni za prekršek ali so nastali v zvezi z njim. Kadar teh predmetov ni
možno odvzeti, se odvzame njihova protivrednost.
(3) O ugotovljenih kršitvah določb te
uredbe ter Uredbe 269/2014/EU, Uredbe 692/2014/EU in Uredbe 833/2014/EU organi
iz prvega odstavka tega člena takoj obvestijo ministrstvo, pristojno za zunanje
zadeve.

Uredba o omejevalnih ukrepih zaradi delovanja
Rusije v povezavi z razmerami v Ukrajini in izvajanju uredb (EU) v zvezi s temi
omejevalnimi ukrepi (Uradni list RS, št. 74/14) vsebuje naslednji končni določbi:
»V. KONČNI DOLOČBI
16. člen
Z dnem uveljavitve te uredbe preneha
veljati Uredba o omejevalnih ukrepih v zvezi z ukrepi, ki spodkopavajo ali
ogrožajo ozemeljsko nedotakljivost, suverenost in neodvisnost Ukrajine, in
izvajanju Uredbe Sveta (EU) št. 269/2014 (Uradni list RS, št. 59/14).
17. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
omejevalnih ukrepih zaradi delovanja Rusije v povezavi z razmerami v Ukrajini
in izvajanju uredb (EU) v zvezi s temi omejevalnimi ukrepi (Uradni list RS, št.
30/15) vsebuje naslednjo končno določbo:
»10. člen
Ta uredba začne veljati naslednji dan po
objavi v Uradnem listu Republike Slovenije.«.