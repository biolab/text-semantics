1. člen
Ta pravilnik določa kriterije za
izkazovanje pomembnejših dosežkov delovanja društva v postopku za podelitev
statusa društva v javnem interesu na področju prometa, energije in prostora.
2. člen
Za pomembnejši dosežek delovanja društva se
šteje delovanje društva, če njegovo delovanje presega interese njegovih članov
in če deluje na področjih, ki so kot pomembna opredeljena v strateških dokumentih
Republike Slovenije (kot so npr. resolucije, programi).
3. člen
Društvo izkaže pomembnejše dosežke svojega
delovanja na področju prometa, energije oziroma prostora, če izpolnjuje vsaj
tri od naslednjih kriterijev:
-       
aktivno sodelovanje pri razvoju področja, na katerem društvo deluje, s
tem da društvo širi strokovno znanje z izobraževanjem, usposabljanjem,
seminarji ali delavnicami, razvija ali izvaja programe razvoja področja oziroma
prispeva k razvoju področja na drug primerljiv način;
-       
dopolnjevanje in razvijanje novih ali premalo izpostavljenih vsebin,
povezanih s področjem, na katerem društvo deluje;
-       
spodbujanje trajnostnega razvoja na področju, na katerem društvo deluje;
-       
izvajanje promocijskih aktivnosti za podporo področjem, na katerih
društvo deluje;
-       
vzpodbujanje aktivnosti in dialoga med pristojnimi organi in
organizacijami za čim uspešnejše reševanje vprašanj na področju, na katerem
društvo deluje;
-       
aktivno sodelovanje pri oblikovanju državnih ukrepov ali ukrepov samoupravne
lokalne skupnosti in predlaganje sprejema predpisov in ukrepov na področju, na
katerem društvo deluje;
-       
izvajanje dejavnosti, ki so po kakovosti ali po namenu primerljive z
dejavnostjo javnih zavodov, oziroma dejavnosti, ki dopolnjujejo mrežo javnih zavodov
po vsebini dela ali načinu delovanja;
-       
izvajanje strokovnega svetovanja civilni družbi na področju, na katerem
društvo deluje;
-       
izdajanje strokovne literature, publikacij ali drugih strokovnih objav v
medijih na področju, na katerem društvo deluje.

Pravilnik o določitvi kriterijev za
izkazovanje pomembnejših dosežkov delovanja društva za podelitev statusa
društva v javnem interesu na področju prometa, energije in prostora (Uradni
list RS, št. 35/14) vsebuje naslednjo končno določbo:
»KONČNA DOLOČBA
4. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o določitvi kriterijev za
izkazovanje pomembnejših dosežkov delovanja društva za podelitev statusa
društva v javnem interesu na področju prometa in energije (Uradni list RS, št. 4/17) v zvezi z delnim prenehanjem
veljavnosti določb pravilnika določa:
»4. člen
Z dnem uveljavitve tega pravilnika preneha
veljati Pravilnik o določitvi kriterijev za izkazovanje pomembnejših dosežkov
delovanja društva za podelitev statusa društva v javnem interesu na področju
prometa, energije in prostora (Uradni list RS, št. 35/14) v delu, ki se nanaša
na promet in energijo.«;
ter vsebuje naslednjo končno določbo:
»5. člen
Ta pravilnik začne veljati petnajsti dan po
objavi v Uradnem listu Republike Slovenije.«.