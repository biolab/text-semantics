1
Za kulturni spomenik državnega pomena se razglasi enoto
dediščine:
-       
Negova – Grad (EŠD 484).
Enota ima zaradi kulturnih, krajinskih, umetnostno
arhitekturnih, zgodovinskih in drugih izjemnih lastnosti poseben pomen za
Republiko Slovenijo. Zato jo razglašamo za kulturni spomenik državnega pomena z
lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Grajske stavbe so izjemno pričevalne in kažejo razvoj
srednjeveškega utrjenega bivališča 15. stoletja v rezidenco plemenitašev ter
samostojno ekonomijo. Grad je izjemna prostorska dominanta nad dolino Krčovine
in Ščavnice, oblikuje naselje Negova. Je pomembna utrjena točka ob vzhodnem
robu slovenske meje.
3
Spomenik obsega zemljišča s parcelnimi številkami: 1190/5,
1190/6, 1190/7, 1190/8, 1191/1, 1191/2, 1191/3, 1191/4, 1192, 1193, 1194/1,
1194/3 (del), 1194/4, 1195, 1196, 1197, 1199, 1200, vse k. o. Negova.
Meja spomenika je vrisana na katastrskem načrtu v merilu 1:
2880 in na temeljnem topografskem načrtu v merilu 1: 5000. Izvirnika načrtov,
ki sta sestavni del tega odloka, hranita Ministrstvo za kulturo, Uprava
Republike Slovenije za kulturno dediščino in Javni zavod Republike Slovenije za
varstvo kulturne dediščine (v nadaljnjem besedilu: zavod).
Vplivno območje spomenika obsega območje, oddaljeno 300 m od
obstoječih obodnih zidov gradu ter vsa robna območja v širši okolici gradu, na
katerih bi načrtovali objekte ali uporabo, ki bi s svojo velikostjo, obliko ali
funkcijo lahko negativno vplivali na zaščitene funkcionalne in vizualne
elemente spomenika.
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih, likovnih,
zgodovinskih vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika, zlasti gabaritov in tlorisnih shem stavbe ter
namembnosti kapele,
-       
prepoved vseh posegov v plasti arheološkega spomenika, razen
pooblaščenim osebam, s predhodnim pisnim soglasjem pristojnega zavoda,
-       
podrejanje vsake rabe in vseh posegov v grad in njegove objekte ter
odprti prostor ohranjanju in vzdrževanju varovanih spomeniških lastnosti,
-       
omogočanje predstavitve celote in posameznih zaščitenih elementov ter
dostop javnosti v meri, ki ne ogroža varovanja spomenika in v 2. točki odloka
naštetih posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih, zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih
sestavnih delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Kulturni
spomenik državnega pomena; Grad Negova ( topografski načrt )

Odlok o razglasitvi Gradu Negova za kulturni
spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem listu
Republike Slovenije.«.

Odlok o spremembi odloka o razglasitvi Gradu
Negova za kulturni spomenik državnega pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.