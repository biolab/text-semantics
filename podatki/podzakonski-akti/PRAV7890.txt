I. SPLOŠNI DOLOČBI
1. člen
Ta pravilnik ureja postopek za
uveljavljanje znižanega plačila staršev za programe predšolske vzgoje v vrtcih,
ki izvajajo javno službo, lestvico plačilnih razredov in določa dohodke in
premoženje, ki se upoštevajo za določitev plačila, kot tudi način njihovega
izkazovanja in ugotavljanja.
Ta pravilnik ureja tudi uveljavljanje
oprostitve plačila za drugega in nadaljnje otroke iz iste družine, ki so hkrati
vključeni v vrtec in sofinanciranje plačil staršev iz državnega proračuna.
Določbe II., III., IV. in IV.A poglavja
pravilnika se smiselno uporabljajo tudi za starše, ki imajo otroke vključene v
zasebni vrtec, ki se financira na podlagi prvega odstavka 34. člena Zakona o
vrtcih oziroma pri zasebniku, ki je v skladu s 37. členom Zakona o organizaciji
in financiranju vzgoje in izobraževanja (Uradni list RS, št. 16/07 – uradno
prečiščeno besedilo in 36/08) vpisan v razvid izvajalcev javno veljavnih
programov.
2. člen
Ceno programov predšolske vzgoje krijejo
starši oziroma zakoniti zastopniki otroka (v nadaljnjem besedilu: starši) in
občina.
Občina krije del cene programa za:
-      
otroke, katerih starši imajo na njenem območju stalno prebivališče,
-      
otroke, ki imajo na njenem območju stalno prebivališče skupaj z enim od
staršev,
-      
otroke tujcev, katerih vsaj eden od staršev ima na njenem območju
začasno prebivališče in je zavezanec za dohodnino v Republiki Sloveniji.
II. VIŠINA PLAČILA
3. člen
Plačilo staršev določi občina na podlagi
lestvice, ki starše razvršča v razrede, upoštevaje bruto mesečni dohodek na
družinskega člana v primerjavi s povprečno bruto plačo na zaposlenega v
Republiki Sloveniji in upoštevaje premoženje družine.
V posameznem plačilnem razredu plačajo starši
določen odstotek cene programa.
Starši plačajo največ 80% cene programa, v
katerega je vključen otrok. Plačilo 80% cene je polno plačilo.
Starši lahko
uveljavljajo znižano plačilo programa, ki se določi po naslednji lestvici:


Plačilni razred

Če znaša bruto mesečni dohodek na družinskega člana
  v % od bruto povprečne plače na zaposlenega v RS v preteklem koledarskem letu

Znaša plačilo naslednji odstotek od cene programa


1.

do 25%

10%


2.

nad 25% do 35%

20%


3.

nad 35% do 45%

30%


4.

nad 45% do 55%

40%


5.

nad 55% do 70%

50%


6.

nad 70% do 90%

60%


7.

nad 90% do 110%

70%


8.

nad 110%

80%


Če družina poleg premoženja, ki ga določa
drugi odstavek 32.a člena zakona o vrtcih, razpolaga še z drugim premoženjem,
katerega vrednost presega:
-      
42.000 eurov, se plačilo, določeno na podlagi prejšnjega odstavka,
poveča za en plačilni razred,
-      
84.000 eurov, se plačilo, določeno na podlagi prejšnjega odstavka,
poveča za dva plačilna razreda,
-      
125.000 eurov, se plačilo, določeno na podlagi prejšnjega odstavka,
poveča za tri plačilne razrede.
Če premoženje družine presega vrednost
210.000 eurov, je plačilo staršev 80% cene programa.
Ne glede na določilo četrtega in petega
odstavka tega člena lahko občina v izjemnih primerih v skladu z 32. členom
Zakona o vrtcih pri določitvi plačila upošteva tudi druga dejstva in
okoliščine, ki odražajo dejanski socialni položaj družine in:
-      
določi višje plačilo, kot bi izhajalo iz določitve plačila na podlagi
četrtega odstavka tega člena, če ugotovi, da je dejanski socialni položaj
družine bistveno boljši kot bi izhajal iz njenega izkazanega dohodka;
-      
določi nižje plačilo oziroma izjemoma določi oprostitev plačila, kot bi
izhajalo iz določitve plačila na podlagi četrtega odstavka tega člena, če
ugotovi, da kljub večjemu izkazanemu dohodku družina živi v težkih socialnih
razmerah.
Pri določitvi plačilnega razreda se lahko
upoštevajo tudi občinski akti, ki določajo znižanje plačil staršev, tako da se
plačilni razred, ki je staršem določen v skladu s četrtim, petim in šestim
odstavkom tega člena, zniža.
4. člen
Če je v vrtec vključen več kot en otrok iz
družine, starši za starejšega otroka plačujejo za en razred nižjo ceno, za
mlajše otroke pa so plačila oproščeni.
Določilo prejšnjega odstavka se ne
uporablja, če je staršem določeno plačilo v višini prvega plačilnega razreda.
5. člen
Mesečni dohodek na družinskega člana se
izračuna iz letnega dohodka družine.
Letni dohodek družine je vsota bruto
dohodkov, ki so jih družinski člani prejeli v preteklem koledarskem letu. V ta
dohodek se štejejo obdavčljivi in neobdavčljivi dohodki po zakonu, ki ureja
dohodnino, prejeti v obdobju preteklega koledarskega leta, razen:
-      
dodatka za pomoč, postrežbo in varstvenega dodatka;
-      
dohodkov, ki jih prejema oseba za oskrbo otroka v rejniški družini
(materialni stroški za rejenca);
-      
prejemkov za oskrbo v tuji oziroma rejniški družini;
-      
štipendij;
-      
otroškega dodatka in dodatka za veliko družino;
-      
pomoči ob rojstvu otroka;
-      
dodatka za nego otroka;
-      
sredstev, namenjenih odpravi posledic elementarne nesreče.
V dohodek družine po tem pravilniku se
upoštevajo preživnine, do katere so upravičeni družinski člani v višini izvršljivega
pravnega naslova in prejete pokojnine. Preživnina se v dohodek družine ne
upošteva le v primeru, ko vlagatelj dokaže, da je upravičenec ne prejema.
Izplačane preživnine v višini izvršljivega
pravnega naslova, ki jih izplača posamezni družinski član, se pri ugotavljanju
letnega dohodka družine odštejejo.
5.a člen
Kot bruto dohodek se upošteva dohodek,
ugotovljen iz naslednjih virov podatkov davčnega organa:
-      
iz odločbe o odmeri dohodnine oziroma informativnega izračuna dohodnine,
na katerega zavezanec ni vložil ugovora,
-      
če podatkov iz prejšnje alineje ni, se upoštevajo podatki iz
informativnega izračuna dohodnine, na katerega je zavezanec vložil ugovor,
oziroma iz napovedi za odmero dohodnine,
-      
če podatkov iz prejšnjih dveh alinej ni, se vzame podatke iz datoteke
kontrolnih podatkov za odmero dohodnine,
-      
iz podatkov o dohodkih iz kapitala, ki izhajajo iz odmerne odločbe
oziroma če te ni, iz datoteke kontrolnih podatkov,
-      
iz podatkov o dohodku iz osnovne kmetijske in osnovne gozdarske
dejavnosti,
-      
iz podatkov o obračunu akontacije dohodnine od dohodka iz dejavnosti,
-      
iz podatkov o zavarovalnih osnovah samostojnih podjetnikov.
6. člen
Pri dohodkih, pri katerih se v skladu z
zakonom, ki ureja dohodnino, davčna osnova ugotavlja z upoštevanjem normiranih
stroškov oziroma dejanskih stroškov, se kot bruto dohodek upošteva dohodek,
zmanjšan za normirane stroške oziroma za dejanske stroške. 
Pri dohodku iz dejavnosti, pri katerem se
davčna osnova ugotavlja z upoštevanjem normiranih odhodkov, se kot bruto
dohodek upošteva prihodek, zmanjšan za normirane odhodke. Tako ugotovljen
dohodek se poveča za obračunane prispevke. 
Dohodki iz osnovne kmetijske in osnovne
gozdarske dejavnosti se upoštevajo brez znižanj in olajšav in se ugotavljajo na
podlagi potrdila o višini dohodka iz osnovne kmetijske in osnovne gozdarske
dejavnosti in priznanih oprostitvah ter olajšavah. Če dohodek od kmetijstva
ustvarja več oseb, solastnikov, uporabnikov ali uživalcev zemljišča, se v
dohodek vlagateljeve družine všteva sorazmerni del katastrskega dohodka, glede
na število članov družine. 
Kot dohodek iz dejavnosti se šteje dobiček,
ugotovljen na podlagi davčnega obračuna akontacije dohodnine od dohodka, doseženega
z opravljanjem dejavnosti, brez upoštevanj znižanj in olajšav, povečan za
zavarovalno osnovo v skladu z zakonom, ki ureja pokojninsko in invalidsko
zavarovanje. 
Pri dohodkih samostojnih ustvarjalcev na
področju kulture, pri katerih se v skladu z zakonom, ki ureja dohodnino, davčna
osnova ugotavlja z upoštevanjem normiranih odhodkov, se kot bruto dohodek
upošteva dohodek, zmanjšan za normirane odhodke.
7. člen
Pri ugotavljanju povprečnega mesečnega
dohodka na družinskega člana se upoštevajo naslednji družinski člani, ki imajo
v odnosu do vlagatelja za znižano plačilo položaj:
-      
zakonca ali zunajzakonskega partnerja,
-      
otroka, pastorka, otroka zakonca oziroma zunajzakonskega partnerja ali
posvojenca, ki živi z vlagateljem v skupnem gospodinjstvu in ga je ta ali
njegov zakonec ali zunajzakonski partner dolžan preživljati v skladu s
predpisi, ki urejajo družinska razmerja,
-      
vnuka, nečaka, varovanca, ki nima staršev, ali je staršem odvzeta
roditeljska pravica, kadar živi z vlagateljem v skupnem gospodinjstvu in ga je
ta dolžan preživljati,
-      
staršev vlagatelja, zakonca ali zunajzakonskega partnerja, če jih je
dolžan preživljati v skladu s predpisi, ki urejajo družinska razmerja.
Pri izračunu dohodka na družinskega člana
se ne upoštevajo družinski člani, ki so v institucionalnem varstvu in so v
celoti oproščeni plačila storitev ter družinski člani, ki prestajajo zaporno
kazen. Med družinske člane se ne štejejo otroci, do katerih imajo starši le
preživninsko obveznost.
Ne glede na določbo prejšnjega odstavka se
za družinskega člana šteje otrok, ki je zaradi zdravljenja, vzgoje, šolanja ali
usposabljanja v zavodu, v katerem ima celodnevno brezplačno oskrbo v trajanju
več kot 30 dni, če mu je priznana pravica do otroškega dodatka.
8. člen
Kot premoženje družine iz petega odstavka
3. člena tega pravilnika se šteje naslednje premično in nepremično
premoženje, ki ga imajo družinski člani in s katerim razpolagajo na dan
vložitve vloge za znižano plačilo:
-      
stanovanja in stanovanjske hiše, ki jih družinski člani ne uporabljajo za
stalno bivanje,
-      
poslovni prostori in poslovne stavbe,
-      
prostori za počitek in rekreacijo,
-      
plovila, ki jih je v skladu s Pomorskim zakonikom treba vpisati v
vpisnik čolnov,
-      
stavbna zemljišča, razen zemljišča, na katerem stoji stanovanjska hiša,
v kateri družina živi,
-      
vrednost osebnega vozila nad 18 minimalnih plač,
-      
kapitalski deleži v gospodarskih družbah in zadrugah,
-      
vrednosti papirji, s katerimi se trguje na organiziranem trgu
vrednostnih papirjev,
-      
drugo premično premoženje večje vrednosti.
Če družina razpolaga z več osebnimi vozili,
se vrednost 18 minimalnih plač odšteje od skupne vrednosti vseh osebnih vozil,
razlika pa se upošteva kot premoženje.
Za premično premoženje večje vrednosti iz
devete alinee prvega odstavka tega člena šteje vsaka posamezna premičnina, ki
presega vrednost 8.000 eurov.
Če pridobivajo družinski člani dohodke z
oddajanjem stanovanjskih ali poslovnih prostorov, prostorov za počitek oziroma
rekreacijo, zemljišč, opreme, vozil in drugega premoženja v najem in so ti
dohodki že upoštevani pri ugotavljanju dohodkov družinskih članov, se to
premoženje ne upošteva na način, kot ga določa peti odstavek 3. člena tega
pravilnika.
9. člen
Premoženje družinskih članov in njegova
vrednost se ugotavlja na podlagi pisne izjave staršev, ki jo morajo izpolniti
na obrazcu, ki je priloga tega pravilnika. Vrednost kapitalskih deležev v
gospodarskih družbah ter zadrugah se ugotavlja na podlagi podatkov iz letnih
poročil o tekoči vrednosti kapitala.
Občinski organ lahko pravilnost izjave
staršev v skladu z zakonom preveri pri pristojnih davčnih in drugih organih, ki
vodijo davčne in druge z zakonom predpisane evidence, ki vsebujejo podatke o
posamezni vrsti premoženja. Pravilnost izjave o vrednosti premoženja lahko
občinski organ ugotavlja tudi na podlagi vrednosti, ki izhajajo iz veljavnih
tržnih standardov (npr. eurotax cenitve za osebna vozila).
10. člen
Če premoženja oziroma njegove vrednosti ni
mogoče ugotoviti na način iz prejšnjega člena, se ugotovi z izjavo stranke ali
v skladu s splošnim upravnim postopkom z drugimi dokazi.
11. člen
Vrednosti premoženja iz prvega odstavka
8. člena tega pravilnika se seštevajo.
Če je vrednost posameznega premoženja iz
prvega odstavka 8. člena tega pravilnika upoštevana v različnih davčnih in
drugih evidencah ter v poslovnih knjigah, se upošteva posamezna vrsta
premoženja samo po eni izmed naštetih alinej iz prvega odstavka 8. člena
tega pravilnika.
III. DOLOČITEV PLAČILA
12. člen
Občina na podlagi podatkov o dohodkih,
prejemkih in premoženju na novo določi plačilo s 1. januarjem oziroma ob
sprejemu otroka v vrtec.
Občina lahko v skladu s svojimi akti in
razpoložljivimi finančnimi sredstvi staršem plačilni razred, ki jim je določen
po tem pravilniku, zniža. (črtan)
IV. Uveljavljanje
znižanega plačila in uveljavljanje oprostitve plačila za DRUGEGA IN
NADALJNJE OTROKE IZ ISTE DRUŽINE, KI SO HKRATI VKLJUČENI V VRTEC
13. člen
Vloga za znižano plačilo se uveljavlja pri
pristojnem občinskem organu. Vlogo odda eden od staršev (vlagatelj) na obrazcu,
ki je priloga tega pravilnika, v vrtcu, v katerega je vključen otrok, lahko pa
tudi neposredno pri pristojnem občinskem organu.
Vloga vsebuje:
-      
navedbo obdobja, za katero se uveljavlja znižano plačilo,
-      
podatke o vlagatelju: ime in priimek, naslov stalnega prebivališča (za
tujce začasnega), EMŠO, davčna številka,
-      
podatke o otrocih: ime in priimek, datum rojstva, naslov stalnega
prebivališča (za tujce začasnega), vrtec, v katerega so oziroma bodo vključeni,
-      
podatke o vseh družinskih članih: ime in priimek, sorodstveno razmerje
do vlagatelja, leto rojstva in status,
-      
podatke o zaposlitvi staršev oziroma opravljanju dejavnosti,
-      
podatke o obdavčljivih letnih bruto dohodkih družinskih članov,
-      
podatke o premoženju družinskih članov,
-      
opis posebnih socialnih razmer.
Podatke o dohodkih za preteklo koledarsko
leto za vse družinske člane, ki so zavezanci za dohodnino, podatke o premoženju
ter druge podatke pridobi občinski organ po uradni dolžnosti iz podatkov Davčne
uprave Republike Slovenije, podatkov iz uradnih evidenc centrov za socialno
delo, Zavoda Republike Slovenije za zaposlovanje, Zavoda za pokojninsko in
invalidsko zavarovanje Slovenije, Zavoda za zdravstveno zavarovanje Slovenije,
Geodetske uprave Republike Slovenije ter drugih upravljavcev zbirk podatkov, ki
vodijo uradne evidence o izplačanih dohodkih, premoženju oziroma pravicah iz
javnih sredstev in iz drugih dokazov v skladu z zakonom, ki ureja splošni
upravni postopek.
Za polnoletne družinske člane, ki niso
zavezanci za plačilo dohodnine v Republiki Sloveniji, vlagatelj priloži vlogi ustrezno
potrdilo izplačevalca o dohodkih v preteklem koledarskem letu.
Za polnoletne družinske člane, ki nimajo
dohodkov, vlagatelj v vlogi navede podatke, iz katerih je razviden status
osebe, tako da jih lahko uradna oseba preveri v uradnih evidencah. Če podatkov
ni mogoče pridobiti iz uradnih evidenc, predloži ustrezno dokazilo vlagatelj.
Vlagatelju, ki za družinske člane iz
prejšnjih dveh odstavkov ne navede podatkov, na podlagi katerih lahko uradna
oseba ugotovi oziroma preveri njihov status v uradnih evidencah, se določi
polno plačilu.
13.a člen
Ne glede na določbo četrtega odstavka 13.
člena tega pravilnika vlagatelju ob naslednji uveljavitvi znižanega plačila za
vrtec ni potrebno v obrazcu izpolniti podatka o njegovi EMŠO in davčni številki
ter podatka o EMŠO in davčni številki otrok, če so bili ti podatki že navedeni
v prvi vlogi, na podlagi katere je bila izdana odločba o znižanem plačilu.
13.b člen
Obrazec vloge za znižano plačilo je
dostopen v izbranem vrtcu, na spletni strani Ministrstva za šolstvo in šport in
na državnem portalu E-uprava. Če je občina vzpostavila možnost elektronske
oddaje vlog, lahko starši oddajo vlogo tudi v elektronski obliki s
kvalificiranim digitalnim potrdilom.
14. člen
Če vloga za uveljavljanje znižanega plačila
ni popolna oziroma vlagatelj ne predloži dokazil iz 13. člena tega pravilnika
ali ne navede podatkov o tem, pri katerih organih si lahko pristojni organ
pridobi podatke za določitev znižanega plačila, pristojni organ vlagatelja
opozori na pomanjkljivost in mu določi rok, v katerem mora pomanjkljivosti
odpraviti. Če vloga ni v tem roku dopolnjena, organ s sklepom zavrže vlogo.
14.a člen
Če starši vključijo v vrtec še drugega
oziroma nadaljnjega otroka in jim je za starejšega otroka že določeno plačilo
za vrtec, uveljavljajo oprostitev plačila za mlajšega otroka pri pristojnem
organu občine, ki je izdal odločbo za starejšega otroka na obrazcu, ki je
priloga tega pravilnika.
Vloga vsebuje:
-      
podatek o vlagatelju: ime in priimek, naslov stalnega prebivališča (za
tujce začasno prebivališče) in EMŠO,
-      
ime in priimek, EMŠO in naslov prebivališča mlajšega otroka,
-      
navedbo vrtca in programa, v katerega bo vključen mlajši otrok,
-      
ime, priimek in naslov prebivališča starejšega otroka, za katerega je že
izdana odločba o znižanem plačilu,
-      
navedba vrtca, v katerega je vključen starejši otrok.
15. člen
Znižano plačilo in oprostitev plačila za
mlajšega otroka se uveljavlja v občini, ki v skladu z 2. členom tega
pravilnika krije del cene programa za otroka.
Za otroke, ki so že vključeni v vrtec, se
znižano plačilo in oprostitev plačila za mlajšega otroka uveljavi s
1. januarjem naslednjega leta. Starši oddajo vlogo praviloma do
15. novembra tekočega leta.
Za otroke, ki se vključijo v vrtec med
šolskim letom, se znižano plačilo in oprostitev plačila za mlajšega otroka
uveljavi z dnem, ko je otrok sprejet v vrtec, če starši oddajo vlogo najkasneje
15 dni pred predvideno vključitvijo.
Če starši zamudijo rok iz drugega in
tretjega odstavka tega člena, se znižano plačilo in oprostitev plačila za
mlajšega otroka uveljavi s prvim dnem naslednjega meseca, ko so oddali vlogo.
16. člen
Za določitev plačila se upošteva mesečni
bruto dohodek družine v preteklem letu oziroma v primeru, ko je otrok vključen
v vrtec po 1. januarju, mesečni bruto dohodek družine v predpreteklem
letu.
Če družina v preteklem koledarskem letu ni
imela dohodkov, se za določitev plačila upoštevajo dohodki iz tekočega leta,
znižani za odstotek rasti povprečne mesečne plače na zaposlenega v Republiki
Sloveniji glede na preteklo koledarsko leto.
Če starši v koledarskem letu, za katerega
se ugotavlja letni dohodek družine, niso bili v delovnem razmerju vseh 12
mesecev, se za določitev plačila upoštevajo vsi dohodki, ki izhajajo iz odločbe
o dohodnini, razen plač in denarnih nadomestil za čas brezposelnosti. Tem
dohodkom se prišteje povprečna letna plača staršev, izračunana na podlagi
njihovih plač iz tekočega leta, znižana za odstotek rasti povprečne mesečne
plače na zaposlenega v Republiki Sloveniji glede na preteklo koledarsko leto.
V primerih iz prejšnjega odstavka se vlogi
priloži potrdilo delodajalca o bruto plači za obdobje zadnjih treh mesecev pred
oddajo vloge.
17. člen
Če vsi družinski člani, ki so zavezanci za
dohodnino, še niso prejeli odločbe o odmeri dohodnine za preteklo leto,
pristojni organ določi akontacijo plačila največ za tri mesece. Višina
akontacije se določi v skladu s četrtim odstavkom 16. člena tega pravilnika.
18. člen
Če se med letom spremeni število družinskih
članov ali če pride do zaposlitve ali izgube zaposlitve enega izmed družinskih
članov ali do namestitve otroka v rejniško družino ali drugo obliko institucionalnega
varstva, se plačilo določi na novo.
Spremembo mora vlagatelj sporočiti
pristojnemu občinskemu organu v roku 15 dni, ko je sprememba nastala.
Sprememba se ugotavlja na osnovi ustreznega
dokumenta. Novo plačilo se uveljavi s prvim dnem naslednjega meseca, ko je
vlagatelj sporočil spremembo, razen v primeru spremembe stalnega prebivališča
in zaposlitve, ki se uveljavi s prvim dnem naslednjega meseca po nastanku
spremembe.
Ne glede na določilo prejšnjega odstavka se
v primeru, kadar je vlagatelj uveljavljal spremenjena dejstva in okoliščine iz
naslova pridobljene pravice do denarne socialne pomoči, oprostitev plačila
uveljavi z dnem pridobitve te pravice na podlagi odločbe o določitvi denarne
socialne pomoči.
Vlagatelju, ki ne ravna v skladu z
določilom drugega odstavka tega člena, se razlika zaradi prenizkega plačila
poračuna naslednji mesec z zakonitimi zamudnimi obrestmi.
Vlagatelj je dolžan v skladu z določbo tega
člena sporočiti pristojnemu občinskemu organu, ki je izdal odločbo o znižanem
plačilu, tudi spremembo stalnega prebivališča.
V skladu s tem členom lahko občina določi
novo plačilo, če pride med letom do okoliščin, ki se lahko obravnavajo kot
izjemni primeri v skladu s sedmim odstavkom 3. člena pravilnika.
19. člen
Pristojni občinski organ določi višino
plačila za otroka v odstotku od cene programa in o tem izda odločbo najkasneje
do 31. januarja tekočega leta oziroma, v primerih iz tretjega in četrtega
odstavka 15. člena tega pravilnika, v roku 30 dni po prejemu vloge.
Odločba se vroči vlagatelju in vrtcu, v
katerega je otrok sprejet. Na podlagi odločbe o določitvi plačila vrtec
vlagatelju izstavi račun.
Če se plačilo staršev sofinancira iz
državnega proračuna, se odločba vroči tudi ministrstvu, pristojnemu za predšolsko
vzgojo. Za način sofinanciranja plačil staršev za vrtec se uporabljajo določbe
pravilnika, izdanega na podlagi tretjega odstavka 29. člena Zakona o vrtcih.
20. člen
Zoper odločbo o določitvi plačila lahko
vlagatelj v roku 15 dni vloži pritožbo.
O pritožbi zoper odločbo, ki jo je izdala
občinska uprava, odloča župan.
21. člen
Starši so dolžni poravnati račun v roku 8
dni od izstavitve računa za pretekli mesec, sicer jim vrtec zaračuna zakonite
zamudne obresti.
IV. A SOFINANCIRANJE PLAČIL STARŠEV IZ DRŽAVNEGA PRORAČUNA
21.a člen
Na podlagi odločbe, s katero je staršem
določeno znižano plačilo, ministrstvo, pristojno za predšolsko vzgojo,
zagotavlja sofinanciranje plačil staršev iz državnega proračuna, ki imajo
hkrati vključenega več kot enega otroka v javni vrtec ali zasebni vrtec s
koncesijo, tako da se za drugega in nadaljnje otroke iz iste družine od
1. septembra 2008 dalje zagotavljajo sredstva v celotni višini plačila, ki
je določeno staršem z odločbo.
21.b člen
Ministrstvo, pristojno za predšolsko vzgojo
zagotavlja sofinanciranje plačil staršev iz državnega proračuna, ki imajo
otroke vključene v zasebni vrtec, ki se financira iz občinskega proračuna na
podlagi 34. člena Zakona o vrtcih, tako da za drugega in nadaljnje otroke iz
iste družine, ki so hkrati vključeni v vrtec, od 1. septembra 2008 dalje
zagotavlja sredstva v višini plačila, ki bi jim bilo določeno, če bi bil otrok
vključen v vrtec, ki izvaja javno službo na območju občine, v kateri je sedež
zasebnega vrtca. Če je dejansko plačilo staršev v zasebnem vrtcu nižje kot bi
bilo v javnem vrtcu, se sofinancira plačilo staršev v višini plačila,
veljavnega v skladu s ceno zasebnega vrtca.
Osnova za izračun se določi za posameznega
otroka upravičenca, na podlagi cene istovrstnega programa javnega vrtca na
območju občine, v kateri je sedež zasebnega vrtca.
21.c člen
Če ministrstvo, pristojno za predšolsko
vzgojo, pri preverjanju podatkov iz evidence upravičencev do sofinanciranja
plačil staršev s podatki iz uradnih evidenc ugotovi neskladje podatkov, tako da
bi bilo treba izdati drugačno odločbo, ker vlagatelj ni upravičen do znižanega
plačila oziroma oprostitve plačila ali je upravičen do drugačnega plačilnega
razreda, kot mu je določen z odločbo, o tem obvesti občino, ki je izdala
odločbo.
IV. B. POSREDOVANJE PODATKOV OBČINAM ZA POTREBE ODLOČANJA O
ZNIŽANEM PLAČILU VRTCA
21.d člen
Davčna uprava Republike Slovenije posreduje
občini na njeno obrazloženo zahtevo na podlagi 47. člena Zakona o vrtcih
naslednje podatke o obdavčljivih dohodkih po zakonu, ki ureja dohodnino in na
njegovi podlagi izdanih predpisov, ki urejajo dostavo podatkov za odmero
dohodnine za naslednje vrste dohodkov:
-      
plače, nadomestilo plače in povračila stroškov v zvezi z delom (šifra 1101),
-      
bonitete (šifra 1102),
-      
regres za letni dopust (šifra 1103),
-      
jubilejne nagrade, odpravnine ob upokojitvi in solidarnostne pomoči
(šifra 1104),
-      
premije za prostovoljno dodatno pokojninsko in invalidsko zavarovanje
(šifra 1105),
-      
pokojnine iz obveznega pokojninskega in invalidskega zavarovanja,
vključno s tujo pokojnino (šifra 1106),
-      
nadomestila iz naslova obveznega pokojninskega in invalidskega
zavarovanja (šifra 1107),
-      
nadomestila in drugi dohodki iz naslova obveznega socialnega zavarovanja
(šifra 1108),
-      
drugi dohodki iz delovnega razmerja (šifra 1109),
-      
dohodki dijakov in študentov, prejetih v času statusa (bruto dohodek)
(šifra 1211),
-      
dohodki dijakov in študentov, prejetih v času brez statusa (šifra 1212),
-      
dohodki verskih delavcev (šifra 1220),
-      
preostali dohodki iz drugega pogodbenega razmerja (šifra 1230),
-      
dohodek iz dejavnosti, ugotovljen na podlagi davčnega obračuna (šifra 2100),
-      
dohodek, ugotovljen z upoštevanjem normiranih odhodkov v višini 25%
(šifra 2210),
-      
dohodek, ugotovljen z upoštevanjem posebne olajšave za samozaposlene v
kulturi (normirani odhodki 25%) (šifra 2220),
-      
dohodek, ugotovljen z upoštevanjem posebne olajšave za samostojne
novinarje (normirani odhodki 25%) (šifra 2230),
-      
dohodek, ugotovljen z upoštevanjem normiranih dohodkov v višini 70%
(šifra 2240),
-      
dohodek iz osnovne kmetijske in osnovne gozdarske dejavnosti v Republiki
Sloveniji (šifra 3100),
-      
dohodki poklicnih športnikov (šifra 2250),
-      
dohodek iz oddajanja premoženja v najem (šifra 4100),
-      
dohodek iz prenosa premoženjske pravice (šifra 4200),
-      
dobiček iz kapitala, dosežen z odsvojitvijo kapitala – vrednostnih
papirjev in deležev v gospodarskih družbah, zadrugah in drugih oblikah
organiziranja ter investicijskih kuponov (šifra 5200),
-      
obresti fizične osebe, dosežene na denarne depozite pri bankah in
hranilnicah, ustanovljenih v skladu s predpisi v Sloveniji ter pri bankah in
hranilnicah drugih držav članic EU (šifra 5300),
-      
obresti (šifra 5400),
-      
obresti iz finančnega najema (šifra 5500),
-      
obresti na obveznice »SOS2E«, izplačane upravičencem (šifra 5600),
-      
dividende (šifra 5700),
-      
dividende in obresti, izplačane preko posrednika, ki ni dolžan
izračunati in odtegniti davka (šifra 5800),
-      
obresti, dosežene ob odsvojitvi diskontiranega dolžniškega vrednostnega
papirja pred dospelostjo papirja ali pri odkupu diskonitiranega dolžniškega
vrednostnega papirja pred ali ob dospelosti papirja oziroma ob vnovčitvi
diskontiranih dolžniških vrednostnih papirjev (šifra 5900),
-      
darila (šifra 6100),
-      
priznavalnine (šifra 6200),
-      
preostali drugi dohodki (šifra 6300),
-      
podatek o zavarovalni osnovi samostojnega podjetnika (šifra ZOS),
-      
podatek o obračunanih prispevkih za socialno varnost pri dohodkih s
šifro 2210, 2220, 2230, 2240 in 2250.
Zahtevo za posredovanje podatkov iz
prejšnjega odstavka oblikujejo občine v skladu z navodilom Davčne uprave
Republike Slovenije in Ministrstva za šolstvo in šport.
V. OPROSTITEV PLAČILA
22. člen
Starši, ki prejemajo denarno socialno pomoč
po predpisih o socialnem varstvu, so oproščeni plačila.
Oprostitev plačila uveljavljajo v občini,
ki v skladu z 2. členom tega pravilnika krije del cene programa za otroka.
Občina izda za obdobje prejemanja denarne socialne pomoči
začasno odločbo o oprostitvi plačila na podlagi odločbe pristojnega
centra za socialno delo o dodelitvi denarne socialne pomoči.
Plačila so oproščeni tudi rejenci, ceno
programa, v katerega je otrok vključen, pa krije občina, v kateri ima rejenec
stalno prebivališče. Vlogo odda rejnik.
VI. POLNO PLAČILO
23. člen
Staršem, ki ne uveljavljajo znižanega
plačila, vrtec izstavi račun v višini polnega plačila.
Če starši ne uveljavljajo oprostitve
plačila za drugega in nadaljnje otroke, jim pravica do brezplačnega vrtca ni
priznana.
Vrtec vsak mesec posreduje občini iz
drugega odstavka 2. člena tega pravilnika seznam vključenih otrok, za
katere starši niso uveljavljali znižanega plačila, in vključenih otrok, ki niso
upravičenci do javnih sredstev iz 2. člena tega pravilnika. Seznam vsebuje
ime in priimek otroka, naslov njegovega stalnega prebivališča in program, v
katerega je vključen. Vrtec vsak mesec posreduje občini tudi seznam otrok, ki
so se iz vrtca v preteklem mesecu izpisali.
VI. A PRENEHANJE VELJAVNOSTI ODLOČBE O DOLOČITVI PLAČILA
23.a člen
Odločba o določitvi plačila preneha veljati
v naslednjih primerih:
-      
z dnem izpisa starejšega otroka iz vrtca, če je vključen le en mlajši
otrok iz iste družine,
-      
če se spremenijo okoliščine, ki vplivajo na določitev višine plačila,
-      
z vključitvijo drugega otroka v vrtec.
V primerih iz prejšnjega odstavka izda
občina novo odločbo na predlog stranke ali po uradni dolžnosti.
VII. ODGOVORNOST ZA RESNIČNOST PODATKOV
24. člen
Vlagatelj je materialno in kazensko
odgovoren za resničnost podatkov, ki jih navede v vlogi.
Če pristojni organ ugotovi neresničnost
podatkov, lahko začne z obnovo postopka določitve plačila za vrtec po uradni
dolžnosti in izda novo odločbo, s katero določi polno plačilo vrtca za celotno obdobje
od določitve plačila.
VIII. VAROVANJE OSEBNIH PODATKOV
25. člen
Podatki na vlogi za uveljavljanje znižanega
plačila in podatki o plačilu staršev so osebni podatki, ki morajo biti varovani
v skladu z zakonom.
Postopek uveljavljanja znižanega plačila
mora zagotavljati zaupnost podatkov. Vse osebe, ki imajo v postopku uveljavljanja
znižanega plačila in pri izvajanju plačil staršev vpogled v osebne podatke, so
jih dolžne varovati kot poklicno skrivnost.
Pri uveljavljanju znižanega plačila se za
zbiranje in varovanje osebnih podatkov smiselno uporabljajo določbe pravilnika,
ki ureja varovanje osebnih podatkov na področju vzgoje in izobraževanja.
IX. RAVNANJE Z DOKUMENTARNIM GRADIVOM O DOLOČITVI PLAČIL
26. člen
Pristojni občinski organi so z
dokumentarnim gradivom o določitvi plačil dolžni ravnati v skladu s pravili, ki
jih določa predpis o upravnem poslovanju.
Dokumentarno gradivo o določitvi plačil
staršev morajo upravni organi hraniti najmanj pet let.

Priloga:
Vloga za oprostitev plačila vrtca za drugega in nadaljnje otroke iz iste
družine, ki so hkrati vključeni v vrtec
Priloga:
Obrazec VRT/1: Vloga za znižano plačilo vrtca
Priloga:
Navodila za izpolnjevanje vloge za znižano plačilo vrtca

Pravilnik o plačilih staršev za programe v
vrtcih (Uradni list RS, št. 129/06)
vsebuje naslednje prehodne in končne določbe:
»X. PREHODNE IN KONČNE DOLOČBE
27. člen
Do uvedbe eura kot denarne enote v
Republiki Sloveniji se zneski iz petega in šestega odstavka 3. člena in
tretjega odstavka 8. člena tega pravilnika, ki so določeni v eurih,
preračunajo v tolarsko protivrednost po tečaju zamenjave 1 euro = 239,640
tolarjev.
Z dnem uvedbe eura se šteje, da se tolarski
zneski, navedeni v odločbah in potrdilih, iz katerih so razvidni dohodki
vlagatelja in njegovih družinskih članov glasijo na euro, preračunano po tečaju
zamenjave 1 euro = 239,640 tolarjev.
28. člen
Z dnem uveljavitve tega pravilnika preneha
veljati Pravilnik o plačilih staršev za programe v vrtcih (Uradni list RS, št.
44/96, 39/97 – odločba US, 1/98, 84/98, 44/00 – odločba US, 102/00, 111/00,
92/02, 120/03, 110/05 in 45/06).
29. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o plačilih staršev za programe v vrtcih (Uradni list RS, št. 79/08) vsebuje naslednjo prehodno in
končno določbo:
»PREHODNA IN KONČNA DOLOČBA
19. člen
Pravnomočne odločbe o znižanem plačilu, ki
so bile vlagateljem na podlagi Pravilnika o plačilih staršev za programe v
vrtcih (Uradni list RS, št. 129/06) že izdane za obdobje od 1. januarja
2008 dalje in iz njih izhaja določeno znižano plačilo za dva ali več otrok, ki
so hkrati vključeni v vrtec iz iste družine, se uporabljajo kot pravna podlaga
za oprostitev plačila za vrtec za mlajše otroke od 1. septembra 2008 do
31. decembra 2008, kot to določa četrti odstavek 32. člena v povezavi z
31. členom Zakona o vrtcih (Uradni list RS, št. 100/05 – uradno prečiščeno
besedilo in 25/08).
Odločbe iz prejšnjega odstavka občine
posredujejo ministrstvu, pristojnemu za predšolsko vzgojo najkasneje do
30. septembra 2008.
Starši, ki še nimajo izdane odločbe o
znižanem plačilu oziroma imajo izdano odločbo o znižanem plačilu le za starejšega
otroka in bodo imeli s 1. septembrom 2008 v vrtec vključena najmanj dva
otroka, vložijo vlogo za določitev znižanega plačila oziroma za oprostitev
plačila za mlajšega otroka od navedenega datuma dalje v skladu s tem pravilnikom
najkasneje do 31. avgusta 2008.
20. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o plačilih staršev za programe v vrtcih (Uradni list RS, št. 119/08) vsebuje naslednjo prehodno in
končno določbo:
»PREHODNA IN KONČNA DOLOČBA
7. člen
Vloge, ki so jih vlagatelji oddali do dneva
uveljavitve tega pravilnika, na obrazcu, ki je bil priloga k Pravilniku o
plačilih staršev za programe v vrtcih (Uradni list RS, št. 129/06 in
79/08), se štejejo za vloge, oddane na veljavnem obrazcu.
8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o plačilih staršev za programe v vrtcih (Uradni list RS, št. 102/09) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.