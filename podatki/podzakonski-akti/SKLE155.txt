I
Vlada Republike Slovenije odreja javno razgrnitev osnutka
lokacijskega načrta za Primorski krak avtoceste na odseku hitre ceste
Razdrto–Vipava (v nadaljevanju: osnutek lokacijskega načrta), ki ga je izdelal
LUZ d.d., pod št. projekta 4392, v avgustu 1996 in predlog sprememb in
dopolnitev prostorskih sestavin v naslovu navedenih planskih aktov Občine
Vipava in Občine Divača, ki jih je izdelal LUZ d.d. v avgustu 1996.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87 12/89 in Uradni list RS, št. 36/90, 27/91 in 72/95),
in s prostorskimi sestavinami družbenega plana SR Slovenije za obdobje od leta
1986 do leta 1990 (Uradni list SRS, št. 2/86, 41/87, 23/89 in Uradni list RS,
št. 72/95), v delu, ki ga opredeljuje osnutek lokacijskega načrta (v
nadaljevanju: republiški prostorski planski akti) ter predstavlja spremembo in
dopolnitev prostorskih sestavin dolgoročnega plana Občine Ajdovščina za obdobje
1986–2000 in srednjeročnega družbenega plana Občine Ajdovščina za obdobje
1986–1990 za območje Občine VIPAVA v delu, ki ga opredeljuje osnutek
lokacijskega načrta in spremembo in dopolnitev prostorskih sestavin
dolgoročnega plana Občine Sežana za obdobje 1986– 2000 in srednjeročnega
družbenega plana Občine Sežana za obdobje 1986–1990 za območje Občine DIVAČA v
delu, ki ga opredeljuje osnutek lokacijskega načrta (v nadaljevanju: spremembe
in dopolnitve planskih aktov občin).
III
Vlada Republike Slovenije predlaga Občini Vipava in Občini
Divača v obravnavo in sprejem spremembe in dopolnitve planskih aktov občin.
IV
Občina Vipava in Občina Divača morata poskrbeti za izvedbo
javne razgrnitve in organizacijo javnih obravnav osnutka lokacijskega načrta in
predloga sprememb in dopolnitev planskih aktov občine. Javna razgrnitev traja
en mesec in se prične tretji dan po objavi sklepa v Uradnem listu Republike
Slovenije.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Občina Vipava in Občina Divača morata v roku 30 dni po
preteku javne razgrnitve poslati ministru za okolje in prostor vse zbrane
pripombe in predloge. Če v tem roku minister ne prejme pripomb in predlogov z
javne razgrnitve, se šteje, da na osnutek lokacijskega načrta ni pripomb
oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-04/94-5/9-8
Ljubljana, dne 21. novembra 1996.
Vlada Republike Slovenije
dr. Janez Drnovšek l. r.
Predsednik