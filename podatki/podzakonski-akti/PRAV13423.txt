I. SPLOŠNI DOLOČBI
1. člen
(vsebina)
(1) Ta pravilnik ureja način evidentiranja meje parcel
in podatkov o zemljiškokatastrskih točkah ter način grafičnega prikazovanja mej
parcel s parcelnimi številkami in zemljišči pod stavbo ter natančnost koordinat
zemljiškokatastrskih točk.
(2) Ta pravilnik določa tudi vsebino in sestavine
elaborata za evidentiranje sprememb v zemljiškem katastru na podlagi
pravnomočne sodne odločbe ali sodne poravnave, elaborata ureditve meje, elaborata
nove izmere, elaborata parcelacije, elaborata pogodbene komasacije, elaborata
izravnave dela meje, elaborata lokacijske izboljšave, elaborata za vpis
zemljišča pod stavbo in elaborata spremembe bonitete zemljišča ter obvezno
vsebino tehničnega poročila označitve meje v naravi.
(3) Ta pravilnik ureja določitev predlagane meje
parcele, podrobnejši način vodenja zapisnika mejne obravnave, označitev meje v
naravi in način označitve meje parcele na oziroma ob državni meji.
(4) Ta pravilnik določa tudi podrobnejše podatke, ki se
o dejanskih rabah zemljišč vodijo v zemljiškem katastru, način vodenja podatkov
o dejanski rabi zemljišč, pravila grafičnih presekov dejanskih rab zemljišč s
parcelami, način izračuna deležev dejanskih rab zemljišč po parcelah, mejne vrednosti
razlike površin, način izkazovanja podatkov o dejanskih rabah zemljišč ter
pravila vzdrževanja podatkov o mejah občin z mejami parcel.
2. člen
(smiselna uporaba)
Določbe tega pravilnika, ki urejajo mejo parcele, se smiselno
uporabljajo tudi za del meje parcele.
II. EVIDENTIRANJE MEJE PARCELE IN ZEMLJIŠČA POD STAVBO
1. Splošno
3. člen
(evidentiranje meje parcele in zemljišča pod stavbo)
(1) Spremenjena ali nova meja parcele in spremenjeno ali
novo zemljišče pod stavbo se v zemljiškem katastru evidentirata tako, da se
vpišejo nove zemljiškokatastrske točke in njihove medsebojne povezave ali se
spremenijo ali ukinejo obstoječe zemljiškokatastrske točke ter njihove
medsebojne povezave.
(2) Zemljiškokatastrska točka se lahko ukine, če se z
izvedbo spremembe iz prejšnjega odstavka zmanjša število lomnih točk. Nova
zemljiškokatastrska točka se določi, če se z izvedbo spremembe iz prejšnjega
odstavka poveča število lomnih točk.
(3) Meje parcele in zemljišče pod stavbo se evidentirajo
v zemljiškem katastru, če je površina parcele ali zemljišča pod stavbo na
parceli večja od 1 m².
2. Evidentiranje podatkov o zemljiškokatastrskih
točkah
4. člen
(zemljiškokatastrska točka)
(1) Za zemljiškokatastrsko točko se v zemljiškem
katastru vodijo naslednji podatki:
1.     
številka zemljiškokatastrske točke,
2.     
koordinate zemljiškokatastrske točke,
3.     
natančnost koordinate zemljiškokatastrske točke,
4.     
metoda določitve koordinate zemljiškokatastrske točke,
5.     
model transformacije,
6.     
način označitve zemljiškokatastrske točke v naravi,
7.     
status zemljiškokatastrske točke,
8.     
številka postopka in
9.     
datum spremembe.
(2) Kot zemljiškokatastrske točke se v zemljiškem
katastru vodijo tudi točke meje občin.
5. člen
(številka zemljiškokatastrske točke)
(1) Številka zemljiškokatastrske točke je sestavljena iz
šifre katastrske občine in zaporedne številke v okviru katastrske občine.
(2) Zemljiškokatastrske točke na meji katastrskih občin
se oštevilčijo v vsaki katastrski občini posebej.
(3) Številka ukinjene zemljiškokatastrske točke se ne
sme ponovno uporabiti, spremenjena zemljiškokatastrska točka pa ohrani
številko.
6. člen
(koordinate zemljiškokatastrske točke)
(1) Za zemljiškokatastrsko točko se vodijo horizontalne
koordinate in višinske koordinate.
(2) Horizontalne koordinate zemljiškokatastrske točke so
določene z meritvami, s transformacijo ali z lokacijsko izboljšavo v državnem
koordinatnem sistemu.
(3) Višinska koordinata zemljiškokatastrske točke je
višina, ki se določi z meritvami, če metoda izmere to omogoča, ali se izračuna
na podlagi digitalnega modela višin.
(4) Koordinate zemljiškokatastrskih točk se vodijo v
metrih in se zaokrožijo na dve decimalni mesti.
(5) Za prikaz mej parcel in zemljišč pod stavbo v
zemljiškokatastrskem prikazu se za zemljiškokatastrske točke vodijo grafične
koordinate.
7. člen
(natančnost koordinate zemljiškokatastrske točke)
(1) Natančnost koordinate zemljiškokatastrske točke je
določena kot daljša polos standardne elipse zaupanja v koordinate točke.
Natančnost koordinate zemljiškokatastrske točke se evidentira na podlagi šifranta,
ki ga objavi Geodetska uprava Republike Slovenije (v nadaljnjem besedilu:
geodetska uprava) na svojih spletnih straneh.
(2) Grafične koordinate nimajo določene natančnosti.
8. člen
(metoda določitve koordinate zemljiškokatastrske točke,
model transformacije, način označitve zemljiškokatastrske točke v naravi in
status zemljiškokatastrske točke)
(1) Metoda določitve koordinate zemljiškokatastrske
točke je podatek o vrsti geodetske izmere ali o drugem načinu, s katerim so
bile določene koordinate zemljiškokatastrskih točk.
(2) Model transformacije je verzija modelov za
transformacijo iz koordinatnega sistema D48/GK v koordinatni sistem D96/TM,
določenih v skladu s predpisi, ki urejajo državni geodetski referenčni sistem,
in objavljenih na spletnih straneh geodetske uprave, ali poseben model s
parametri transformacije, določenimi za posamezen primer.
(3) Način označitve zemljiškokatastrske točke v naravi
je vrsta znamenja, s katerim je označena točka v naravi.
(4) Status zemljiškokatastrske točke je podatek o vrsti
upravnega, sodnega ali tehničnega postopka, v katerem je bila
zemljiškokatastrska točka določena ali spremenjena.
(5) Metoda določitve koordinate zemljiškokatastrske
točke, model transformacije, način označitve zemljiškokatastrske točke v naravi
in status zemljiškokatastrske točke se evidentirajo na podlagi šifrantov, ki
jih objavi geodetska uprava na svojih spletnih straneh.
9. člen
(številka postopka in datum spremembe)
(1) Številka postopka je številka dokumentacije
postopka, v katerem je zemljiškokatastrska točka določena ali se je spremenila
ali ukinila.
(2) Datum spremembe je datum vpisa nove, spremenjene
oziroma ukinjene zemljiškokatastrske točke v zemljiški kataster.
3. Grafični prikaz mej parcel in zemljišč pod stavbo
10. člen
(grafični prikaz parcel in zemljišč pod stavbo)
(1) Meje parcel in zemljišč pod stavbo se grafično
prikažejo na podlagi koordinat zemljiškokatastrskih točk in njihovih
medsebojnih povezav.
(2) Parcelne številke se na grafičnem prikazu prikažejo
za vsako prikazano parcelo. Če je na parceli zemljišče pod stavbo, se za to
zemljišče prikažeta parcelna številka in številka stavbe.
(3) Parcelne številke in številke stavbe se na grafičnem
prikazu prikažejo brez šifre katastrske občine, grafični prikaz pa mora
vsebovati informacijo o območju katastrske občine.
11. člen
(zemljiškokatastrski načrt)
V zemljiškokatastrskem načrtu se prikažejo meje parcel in
meje zemljišč pod stavbo, ki imajo določene koordinate zemljiškokatastrskih točk.
12. člen
(zemljiškokatastrski prikaz)
(1) V zemljiškokatastrskem prikazu se prikažejo meje
parcel in zemljišča pod stavbo z grafičnimi koordinatami zemljiškokatastrskih točk.
(2) Zaradi ohranitve oblike in medsebojne lege parcel in
zemljišč pod stavbo se pri spremembah mej parcel in zemljišč pod stavbo
grafične koordinate zemljiškokatastrskih točk določijo tako, da se zaris
spremenjenih ali novih mej in zemljišč pod stavbo s premikom, vrtenjem ter
prilagoditvijo teh mej in zemljišč pod stavbo grafično vklopi v obstoječ
zemljiškokatastrski prikaz ter popravi povezave z obstoječimi mejami in
zemljišči pod stavbo oziroma se popravijo tudi meje in zemljišča pod stavbo v
okolici (v nadaljnjem besedilu: grafični vklop).
(3) Grafični vklop se izvede tako, da na njegovi podlagi
evidentirane grafične koordinate zemljiškokatastrskih točk zagotavljajo, da:
-       
je število zemljiškokatastrskih točk z grafičnimi koordinatami enako,
kot je število zemljiškokatastrskih točk, ki določajo mejo parcele ali
zemljišče pod stavbo v naravi,
-       
meja parcele ali zemljišča pod stavbo nima večjega števila lomov kot v
naravi,
-       
so stiki mej parcel, stiki mej parcel z zemljišči pod stavbo in stiki
zemljišč pod stavbo na pravih mestih glede na medsebojno lego parcel in
zemljišč pod stavbo, ter
-       
so parcele in zemljišča pod stavbo, prikazana v zemljiškokatastrskem prikazu,
podobne oblike kot parcele v naravi.
(4) Meje parcel in zemljišč pod stavbo se lahko v
zemljiškokatastrskem prikazu spremenijo z neposredno uporabo koordinat
zemljiškokatastrskih točk, če se ne spremeni medsebojna lega parcel in zemljišč
pod stavbo.
III. ELABORATI
13. člen
(sestavine elaborata)
Obvezne sestavine elaboratov iz drugega odstavka 1. člena
tega pravilnika, ki se izdelajo za vpis podatkov v zemljiški kataster (v
nadaljnjem besedilu: elaborat), so naslednje:
-       
naslovna stran elaborata,
-       
skica,
-       
prikaz sprememb,
-       
podatki za evidentiranje sprememb,
-       
strokovno poročilo.
14. člen
(naslovna stran elaborata)
(1) Naslovna stran elaborata ima naslednjo vsebino:
-       
naziv geodetskega podjetja, ki je izvedlo geodetsko storitev,
-       
ime in priimek pooblaščenega geodeta,
-       
vrsta elaborata,
-       
ime in priimek oziroma firma naročnika geodetske storitve,
-       
šifra in naziv katastrske občine ter parcelne številke parcel v
postopku,
-       
oznaka, pod katero geodetsko podjetje vodi geodetsko storitev,
-       
številka rezervacije novih parcelnih številk in novih
zemljiškokatastrskih točk,
-       
skupno število strani elaborata in
-       
datum potrditve elaborata.
(2) Pooblaščeni geodet s podpisom in z žigom na naslovni
strani elaborata potrdi, da je elaborat izdelan v skladu s predpisi, standardi
in pravili geodetske stroke.
(3) Ne glede na prvi odstavek tega člena vsebuje
naslovna stran elaborata, ki ga izdela geodetska uprava, podatek o vrsti
elaborata ter šifro in naziv katastrske občine ter parcelne številke parcel v
postopku. Uslužbenec, ki ga pooblasti predstojnik geodetske uprave, s podpisom
na naslovni strani elaborata potrdi, da je elaborat izdelan v skladu s
predpisi, standardi in pravili geodetske stroke.
(4) Ne glede na prvi odstavek tega člena vsebuje
naslovna stran elaborata za evidentiranje sprememb v zemljiškem katastru na
podlagi pravnomočne sodne odločbe ali sodne poravnave podatek o vrsti
elaborata, šifri in nazivu katastrske občine, parcelne številke parcel v
postopku, številko rezervacije novih parcelnih številk in novih zemljiškokatastrskih
točk, skupno število strani elaborata ter ime, priimek in podpis sodnega
izvedenca geodetske stroke z navedbo datuma dokončanja elaborata.
(5) Naslovna stran elaborata spremembe bonitete
zemljišča vsebuje poleg vsebin iz prvega odstavka tega člena tudi ime in
priimek ter številko pooblastila kmetijskega oziroma gozdarskega strokovnjaka,
ki je izvedel strokovna dela za izdelavo elaborata.
15. člen
(skica)
(1) Skica je položajno usklajen prikaz fizičnih struktur
in pojavov na zemeljskem površju in podatkov zemljiškega katastra ter katastra
stavb v času izvedbe postopka za izdelavo elaborata.
(2) Skica vsebuje naslednje podatke o:
-       
mejah parcel in zemljišč pod stavbo,
-       
parcelnih številkah,
-       
zemljiškokatastrskih točkah in drugih točkah, uporabljenih pri izmeri,
-       
mejnikih,
-       
izmerjenih razdaljah med zemljiškokatastrskimi točkami ter izmerjenih
razdaljah med zemljiškokatastrskimi točkami in drugimi točkami, uporabljenimi
pri izmeri, v naravi,
-       
lastnikih (ime in priimek oziroma firma),
-       
topografski vsebini,
-       
številkah stavb in
-       
geodetskih točkah.
(3) Skica ima tudi opis skice, ki vsebuje naslednje:
-       
šifro in ime katastrske občine,
-       
približno merilo skice,
-       
datum prikazanega stanja in
-       
pomen uporabljenih simbolov in dodatnih barv.
(4) V skici elaborata ureditve meje se prikažejo tudi
pokazane meje in razdalje med pokazanimi mejami in predlagano mejo, pri čemer
se označi, kdo je pokazal posamezno pokazano mejo.
(5) V skici elaborata parcelacije se navede tudi
številka prostorskega akta, če se parcelacija izvaja na podlagi tega akta.
16. člen
(prikaz sprememb)
V prikazu sprememb se prikažejo podatki, ki so evidentirani v
zemljiškem katastru, in spremembe, predlagane v elaboratu.
Spremembe meje parcele, zemljišča pod stavbo in območja
bonitete zemljišč se prikažejo grafično, spremembe drugih podatkov pa opisno.
17. člen
(podatki za evidentiranje sprememb)
Podatki za evidentiranje sprememb so podatki o elaboratu, parcelah,
zemljiščih pod stavbo, zemljiškokatastrskih točkah, urejenih mejah oziroma o
območjih bonitet zemljišč.
18. člen
(strokovno poročilo)
Strokovno poročilo vsebuje:
-       
podatke o določitvi koordinat zemljiškokatastrskih točk,
-       
izračun površine,
-       
uporabljene podatke in
-       
analizo natančnosti koordinat zemljiškokatastrskih točk.
19. člen
(podatki o določitvi koordinat zemljiškokatastrskih točk)
(1) Če se spremenijo ali na novo določijo koordinate
zemljiškokatastrskih točk, vsebuje strokovno poročilo iz prejšnjega člena
podatke o določitvi koordinat zemljiškokatastrskih točk, ki omogočajo ponovno
izvedbo in sledljivost postopka ter preveritev izvedenih opazovanj, izračunov
in predlaganih sprememb koordinat.
(2) Podatki o določitvi koordinat zemljiškokatastrskih
točk so:
-       
podatki izmere, kontrolnih merjenj in izračun koordinat, če se
koordinate določijo z meritvami,
-       
podatki o transformaciji, če se koordinate določijo s transformacijo,
-       
opis postopka lokacijske izboljšave z navedbo metode določitve koordinat
zemljiškokatastrskih točk, če se koordinate določijo z lokacijsko izboljšavo,
-       
spremenjeni podatki o zemljiškokatastrski točki iz 4. člena tega
pravilnika in
-       
seznam zemljiškokatastrskih točk s podatki iz 4. člena tega pravilnika.
20. člen
(izračun površine)
(1) Če se določi ali spremeni površina parcele oziroma
zemljišča pod stavbo, vsebuje strokovno poročilo iz 18. člena tega pravilnika
tudi izračun površin. Če se določi površina parcele oziroma zemljišča pod
stavbo, izračun površine vsebuje podatke o načinu izračuna površin in seznam
zemljiškokatastrskih točk, ki so bile uporabljene za izračun površin. Če se
spremeni površina parcele oziroma zemljišča pod stavbo, pa izračun površine
vsebuje tudi podatke o površinah pred spremembo.
(2) Površina parcele se izračuna, če se uredi ali
spremeni meja parcele ali če izračun površine zahteva lastnik parcele v okviru
izvedbe geodetske storitve.
(3) Površina zemljišča pod stavbo se izračuna, če se
določi ali spremeni zemljišče pod stavbo.
(4) Površina parcele ali zemljišča pod stavbo se
izračuna iz koordinat zemljiškokatastrskih točk. Če imajo zemljiškokatastrske točke
določene samo grafične koordinate, se pred izračunom površine izvede lokacijska
izboljšava.
21. člen
(uporabljeni podatki)
(1) Strokovno poročilo vsebuje navedbo podatkov, ki so
bili uporabljeni v postopkih za izdelavo elaborata, utemeljitev uporabe
navedenih podatkov in posebej navedbo razlogov, kadar niso bili uporabljeni
zadnji vpisani in drugi razpoložljivi podatki.
(2) V strokovnem poročilu elaborata za evidentiranje
sprememb v zemljiškem katastru na podlagi pravnomočne sodne odločbe ali sodne
poravnave in elaborata parcelacije se uporabljeni podatki ne navedejo.
22. člen
(analiza natančnosti koordinat zemljiškokatastrskih točk)
(1) Strokovno poročilo elaborata parcelacije in
elaborata za vpis zemljišča pod stavbo vsebuje analizo natančnosti koordinat zemljiškokatastrskih
točk.
(2) Analiza natančnosti koordinat zemljiškokatastrskih
točk dokazuje, da spremenjena ali nova meja oziroma spremenjeno ali novo
zemljišče pod stavbo ne posega v sosednjo parcelo.
(3) Če na podlagi vpisanih podatkov o natančnosti
zemljiškokatastrskih točk ni mogoče dokazati izpolnjevanja pogojev iz
prejšnjega odstavka, mora biti to utemeljeno z dodatnimi meritvami, lokacijsko
izboljšavo ali ureditvijo meje.
23. člen
(druge sestavine elaboratov)
Poleg obveznih sestavin elaborata iz 13. člena tega
pravilnika so sestavine posameznih elaboratov naslednje:
-       
sestavine elaborata ureditve meje so tudi dokazila, da so bile stranke,
ki se postopka izdelave elaborata ureditve meje niso udeležile, pravilno
vabljene,
-       
sestavina elaborata ureditve meje in elaborata nove izmere je tudi
zapisnik mejne obravnave,
-       
sestavina elaborata izravnave dela meje so tudi izjave lastnikov o
soglasju k izravnanem delu meje,
-       
sestavina elaborata spremembe bonitete zemljišča so tudi podatki o
ugotovljenih lastnostih tal, klime, reliefa in posebnih vplivov ter izračun
bonitete zemljišča.
24. člen
(oblika elaborata in posredovanje podatkov)
(1) Naslovna stran elaborata, skica, prikaz sprememb,
strokovno poročilo in druge sestavine elaboratov iz prejšnjega člena se
izdelajo na papirju in v digitalni obliki. Podatki za evidentiranje sprememb se
izdelajo samo v digitalni obliki.
(2) Elaborat v papirni obliki se izdela v formatu A4.
Vse strani elaborata se oštevilčijo.
(3) Obsežnejši elaborat je lahko sestavljen iz več
fizično ločenih delov, pri čemer se vsak ločeni del elaborata označi tako, da
je nedvoumno jasna pripadnost elaboratu.
(4) Če se za parcelo hkrati izvede več geodetskih
storitev, se lahko izdela skupen elaborat. Na naslovni strani skupnega elaborata
se navedejo vse izvedene geodetske storitve, v skupnem elaboratu pa se nahaja
zbir sestavin elaboratov posameznih geodetskih storitev tako, da je vsaka
sestavina v skupnem elaboratu le enkrat.
(5) Če se izvaja geodetska storitev na meji katastrske
občine, morajo biti podatki za evidentiranje sprememb izdelani ločeno za
sosednjo katastrsko občino.
(6) Podatke v digitalni obliki iz prvega odstavka tega
člena geodetsko podjetje pošlje geodetski upravi po elektronski poti. Geodetsko
podjetje mora zagotoviti, da so podatki v digitalni obliki in elaborat na
papirju geodetski upravi predloženi najpozneje tisti dan, ko je vložena zahteva
za uvedbo postopka evidentiranja podatkov v zemljiškem katastru.
(7) Če geodetska uprava na dan, ko je vložena zahteva za
uvedbo postopka evidentiranja podatkov v zemljiškem katastru, ne prejme
podatkov v digitalni obliki in elaborata na papirju, pošlje geodetskemu
podjetju poziv, da v določenem roku predloži te podatke. Če geodetsko podjetje
v določenem roku podatkov v digitalni obliki in elaborata na papirju ne
predloži, geodetska uprava pošlje vlagatelju zahteve za uvedbo postopka
evidentiranja podatkov v zemljiškem katastru poziv, da v določenem roku
predloži te podatke.
25. člen
(oblika sestavin elaboratov in izmenjevalni formati)
(1) Obliko sestavin elaboratov, primere sestavin in
izmenjevalne formate podatkov za evidentiranje sprememb objavi geodetska uprava
na svojih spletnih straneh.
(2) Spremembe podatkov iz prejšnjega odstavka se začnejo
uporabljati v roku, ki je določen v objavi sprememb, pri čemer ta rok ne sme
biti krajši od 30 dni od dneva objave na spletnih straneh geodetske uprave.
IV. DOLOČITEV PREDLAGANE MEJE
26. člen
(način določitve predlagane meje)
(1) Za določitev predlagane meje po podatkih zemljiškega
katastra in za ugotovitev, ali se pokazana meja razlikuje od podatkov
zemljiškega katastra, pooblaščeni geodet uporabi podatke zemljiškega katastra
in podatke iz zbirke listin.
(2) Če so koordinate zemljiškokatastrskih točk določene
z večjo natančnostjo od 20 cm, se lahko uporabijo zadnje vpisani podatki iz
zemljiškega katastra.
(3) Če koordinate zemljiškokatastrskih točk niso
določene z natančnostjo iz prejšnjega odstavka ali če obstajajo samo grafične koordinate
zemljiškokatastrskih točk, mora pooblaščeni geodet pred uporabo teh koordinat
oceniti zanesljivost in natančnost koordinat zemljiškokatastrskih točk na
podlagi meritev pred izvedbo mejne obravnave, s primerjavo in analizo podatkov
iz zbirke listin.
(4) Znotraj območja, ki v širini evidentirane
natančnosti iz drugega odstavka tega člena oziroma ocenjene natančnosti iz
prejšnjega odstavka poteka na vsaki strani meje, se pri določitvi predlagane
meje upošteva mejo dejanskega uživanja oziroma potek meje po grajenih ali
naravnih objektih.
V. NATANČNEJŠE DOLOČANJE KOORDINAT ZEMLJIŠKOKATASTRSKIH TOČK
27. člen
(natančnejše določanje urejene meje ali natančnejše
določanje koordinat zemljiškokatastrskih točk urejene meje)
(1) Potek urejene meje se lahko določi natančneje
oziroma se lahko natančneje določijo koordinate zemljiškokatastrskih točk
urejene meje, če se potek urejene meje spremeni znotraj območja, ki v širini
evidentirane natančnosti koordinat zemljiškokatastrskih točk poteka na vsaki
strani urejene meje.
(2) O natančnejšem določanju urejene meje oziroma
natančnejši določitvi koordinat zemljiškokatastrskih točk urejene meje morata
soglašati lastnika sosednjih parcel. Soglasje morata lastnika dati pisno ali
ustno na zapisnik.
(3) O natančnejšem določanju urejene meje oziroma
natančnejši določitvi koordinat zemljiškokatastrskih točk urejene meje se v
postopku urejanja meje in v postopku evidentiranja urejene meje izdela elaborat
ureditve meje, pri čemer je namesto zapisnika mejne obravnave njegova sestavina
soglasje lastnikov iz prejšnjega odstavka.
VI. ZAPISNIK MEJNE OBRAVNAVE IN IZJAVA O SOGLASJU
28. člen
(vodenje zapisnika mejne obravnave)
(1) Pooblaščeni geodet, ki vodi mejno obravnavo,
zapisnik mejne obravnave piše sam ali ga po njegovih navodilih piše druga
oseba.
(2) Pred začetkom mejne obravnave se lahko pripravi
okvirni del zapisnika mejne obravnave, ki vsebuje:
-       
navedbo parcelne številke parcele, za katero se bo urejala meja, ter ime
in šifro katastrske občine,
-       
navedbo kraja in časa začetka izvedbe mejne obravnave,
-       
navedbo imena in priimka pooblaščenega geodeta, ki vodi mejno obravnavo,
-       
navedbo oseb, vabljenih na mejno obravnavo. Če je vabljena fizična
oseba, se navede ime in priimek, naslov stalnega prebivališča in leto rojstva,
za pravne osebe pa ime oziroma firmo in naslov sedeža. Za vsakega vabljenega se
navede tudi parcelno številko parcele, katere lastnik je. Če vabljena oseba ni
lastnik parcele, ki se ureja, ali lastnik sosednje parcele, mora biti naveden
razlog vabila (npr. hipotekarni upnik).
(3) Na začetku mejne obravnave se ugotovi, katere
vabljene osebe so prisotne. Če so na mejni obravnavi poleg vabljenih oseb
prisotne druge osebe, ki so lahko stranke v mejni obravnavi v skladu z zakonom,
ki ureja evidentiranje nepremičnin, se zanje v zapisniku mejne obravnave navede
podatke iz četrte alineje prejšnjega odstavka.
(4) Zapisnik mejne obravnave vsebuje natančen potek in
vsebino v postopku opravljenih dejanj in danih izjav. Zapisnik mejne obravnave
se vodi tako, da je iz njega mogoče nedvoumno ugotoviti, pri katerih dejanjih
so bili posamezni udeleženci prisotni in kaj so izjavili. V opisu poteka mejne
obravnave mora biti navedeno zlasti, kateri udeleženci soglašajo s predlagano
mejo in kateri udeleženci so pokazali svojo pokazano mejo, ker s predlagano
mejo ne soglašajo. Iz zapisnika mejne obravnave mora biti nedvoumno razvidno,
na katero predlagano mejo ali njen del oziroma pokazano mejo ali njen del se
nanaša soglasje oziroma druge izjave udeležencev. Meja se v zapisniku mejne
obravnave navede s parcelno številko, ki jo meja določa, del meje pa s parcelno
številko sosednjih parcel ali z eno ali več skic meje ali dela meje parcele.
(5) Pooblaščeni geodet na mejni obravnavi posebej
opozori in v zapisniku mejne obravnave navede:
-       
katere pokazane meje se razlikujejo od meje po podatkih zemljiškega
katastra, z navedbo dejanskih in dopustnih odstopanj za vsako lomno točko na
tej meji,
-       
da je udeležence na mejni obravnavi, ki so pokazali mejo, ki se
razlikuje od meje po podatkih zemljiškega katastra, opozoril, da take meje ni
mogoče evidentirati v zemljiškem katastru kot urejene meje,
-       
da se šteje, da se udeleženci strinjajo s predlagano mejo, če niso
pokazali svoje pokazane meje, tudi če na mejni obravnavi s predlagano mejo ne
soglašajo,
-       
podatke oziroma dejansko stanje v naravi, na podlagi katerih je določil
predlagano mejo, če se dve ali več pokazanih mej ne razlikujejo od meje po
podatkih zemljiškega katastra.
(6) Če se na mejni obravnavi predložijo dokumenti (npr.
stari načrti, skice, fotografije, ugotovitve iz faze priprav na mejno obravnavo),
se lahko priložijo zapisniku mejne obravnave ali se v njem natančno navedejo.
(7) Zapisnik mejne obravnave se vodi kronološko. Če se
mejna obravnava ne konča isti dan, se v zapisnik mejne obravnave za vsak dan posebej
vpišejo dejanja, ki so bila izvedena tega dne, in se to podpiše.
(8) Če se mejna obravnava za isto parcelo izvede z
udeleženci ločeno, mora biti to razvidno iz zapisnika mejne obravnave. Iz
zapisnika mejne obravnave mora biti razvidno tudi, da je v primeru, ko je
nadaljevanje mejne obravnave z drugimi udeleženci vplivalo na predhodna
izvedena dejanja, pooblaščeni geodet o tem seznanil udeležence prej izvedenega
dela mejne obravnave in ali so ti zahtevali, da se prej izveden del mejne
obravnave ponovi.
(9) Preden udeleženec podpiše zapisnik mejne obravnave, se
mu ga prebere. Če želi, zapisnik mejne obravnave udeleženec prebere sam. Če je
na mejni obravnavi več udeležencev, pooblaščeni geodet lahko prebere udeležencu
le tisti del zapisnika, ki se nanaša nanj, če se ta udeleženec s tem strinja.
(10) Če udeleženec želi podpisati le svojo prisotnost na
mejni obravnavi, mora biti to v zapisniku mejne obravnave nedvoumno zapisano,
navedeno pa mora biti tudi, pri katerih dejanjih je bil prisoten.
(11) Popravki in dopolnitve že podpisanih delov
zapisnika mejne obravnave se navedejo na koncu zapisnika mejne obravnave.
29. člen
(vodenje zapisnika mejne obravnave v postopku nove izmere)
(1) V opisu poteka mejne obravnave v postopku nove
izmere se v zapisniku mejne obravnave namesto vsebine iz četrtega odstavka
prejšnjega člena navede le, kateri udeleženci soglašajo s predlagano mejo ali
delom meje in kateri udeleženci ne soglašajo s predlagano mejo ali delom meje.
(2) Iz zapisnika mejne obravnave v postopku nove izmere mora
biti razvidno, da je pooblaščeni geodet na mejni obravnavi v postopku nove
izmere namesto opozoril iz petega odstavka prejšnjega člena udeležence posebej
opozoril, da bodo v zemljiškem katastru kot urejene evidentirane samo soglasno
urejene meje.
30. člen
(izjava o soglasju k izravnani meji)
(1) Izjavo o soglasju k izravnani meji mora lastnik
parcele dati pisno ali ustno na zapisnik.
(2) Izjava o soglasju k izravnani meji vsebuje:
-       
navedbo parcelnih številk parcel in zemljiškokatastrskih točk, med katerimi
se izravna meja, ter ime in šifro katastrske občine,
-       
navedbo lastnikov parcel, med katerima se izravnava meja in
-       
podpis soglasja z izravnano mejo lastnikov parcel, med katerimi se
izravna meja.
VII. OZNAČITEV MEJE V NARAVI
31. člen
(označitev meje parcele v naravi)
(1) Meja parcele se v naravi označi tako, da se
zemljiškokatastrske točke označijo z mejniki.
(2) O označitvi meje parcele se izdela tehnično poročilo
o označitvi meje, ki vsebuje podatke o številkah zemljiškokatastrskih točk,
vrsti označitve, uporabljenih podatkih ter obveščenih in prisotnih lastnikih
parcel.
(3) Če je pri označitvi meje parcele ugotovljeno, da v
naravi že obstajajo mejniki, vendar niso postavljeni na pravem mestu, se o tem
obvesti lastnike parcel in se jim določi rok, v katerem morajo te mejnike
odstraniti. Če lastniki v določenem roku teh mejnikov ne odstranijo, se meje
parcele v naravi ne označi.
32. člen
(mejniki)
Vidni del mejnika v naravi je lahko:
-       
kvadratne oblike velikosti 10 x 10 cm,
-       
okrogle oblike s premerom najmanj 2 cm in največ 10 cm,
-       
križ velikosti 5 x 5 cm, vklesan v naravni kamen ali v grajen objekt,
ali druga nazorna označba, ki nedvoumno označuje položaj zemljiškokatastrske
točke v naravi.
33. člen
(dodatni mejniki in posredna označitev meje)
(1) Meja parcele se v naravi lahko označi z dodatnimi
mejniki, ki morajo biti postavljeni tako, da ne spremenijo poteka urejene meje
parcele. Za dodatni mejnik se v zemljiškem katastru določi zemljiškokatastrska
točka. Za postavitev dodatnega mejnika se smiselno uporabljajo določbe 31.
člena tega pravilnika.
(2) Če mejnika zaradi fizičnih ovir ni mogoče ali zaradi
pravnih ovir ni dovoljeno postaviti v naravi, se meja parcele lahko označi
posredno. Posredna označba mora nedvoumno označevati položaj
zemljiškokatastrske točke. Za posredno označbo se ne sme uporabiti mejnika iz
prejšnjega člena.
(3) Posredna označitev meje se izvede na parceli
lastnika, ki zahteva posredno označitev meje, ali na sosednji parceli, če s tem
soglaša lastnik sosednje parcele.
(4) Če ratificirana mednarodna pogodba prepoveduje
postavljanje mejnikov na oziroma ob državni meji, se del meje parcele, ki
poteka po državni meji, lahko označi s posredno označbo, del meje parcele, ki
se državne meje dotika, pa se lahko označi s posredno označbo ali z dodatnim
mejnikom.
VIII. DEJANSKA RABA ZEMLJIŠČ
34. člen
(podatki skupnega sloja dejanske rabe zemljišč)
(1) V skupnem sloju dejanskih rab zemljišč se vodijo
poligoni dejanske rabe zemljišč in podatki o poligonih podrobnejših dejanskih
rab zemljišč, ki jih določi upravljavec evidence dejanske rabe zemljišč, ki se
vodijo na podlagi zakona (v nadaljnjem besedilu: matična evidenca).
(2) O poligonih dejanske rabe zemljišč iz prejšnjega
odstavka (v nadaljnjem besedilu: poligon) se vodijo naslednji podatki:
-       
številka poligona, določena v skladu s predpisom, ki določa vrste
dejanskih rab zemljišč, ki se vodijo v zemljiškem katastru,
-       
številka poligona in ena ali več šifer podrobnejše dejanske rabe
zemljišč, ki jih je za poligon določil upravljavec matične evidence,
-       
ena ali več šifer dejanske rabe zemljišč, v katero je geodetska uprava v
skladu s predpisom, ki ureja vrste dejanskih rab zemljišč, ki se vodijo v
zemljiškem katastru, razvrstila podrobnejše dejanske rabe zemljišč iz matične
evidence (v nadaljnjem besedilu: dejanska raba zemljišč zemljiškega katastra),
-       
koordinate točk, ki določajo poligon,
-       
lokacijska natančnost in
-       
datum dejanske rabe.
(3) Območja, na katerih se poligoni različnih vrst
dejanske rabe zemljišč prekrivajo (v nadaljnjem besedilu: hkratna dejanska raba
zemljišč), so v skupnem sloju dejanskih rab samostojni poligoni s šiframi
dejanskih rab poligonov, ki se prekrivajo.
(4) Koordinate točk, ki določajo poligon, se vodijo v
državnem koordinatnem sistemu na dve decimalni mesti. Če poligon poteka po
zemljiškokatastrskih točkah, morajo biti koordinate poligona enake kot so
koordinate zemljiškokatastrskih točk.
(5) Lokacijska natančnost mej poligona se določi z
natančnostjo koordinat točke poligona z najmanjšo natančnostjo. Lokacijska
natančnost mej poligona se evidentira s šifro iz 7. člena tega pravilnika.
(6) Datum dejanske rabe je datum, določen v skladu s
predpisom, ki ureja vrste dejanskih rab zemljišč, ki se vodijo v zemljiškem
katastru.
35. člen
(način vodenja podatkov o poligonih)
Podatki o poligonih se v skupnem sloju dejanske rabe zemljišč
spremenijo, če se spremenijo, izbrišejo ali določijo novi poligoni v matičnih
evidencah.
36. člen
(delež površine dejanske rabe zemljišč zemljiškega katastra)
(1) Deleži površin dejanskih rab zemljišč zemljiškega katastra
se za parcelo vodijo v kvadratnih metrih.
(2) Deleži površin dejanskih rab zemljišč zemljiškega
katastra na parceli se izračunajo, če se spremeni meja parcele ali če se
spremeni poligon.
(3) Deleži površin dejanskih rab zemljišč zemljiškega
katastra na parceli se izračunajo iz koordinat poligona, določenega z grafičnim
presekom poligonov iz prvega odstavka 34. člena tega pravilnika z mejami
parcel. Če sta na parceli dva ali več poligonov z enako dejansko rabo zemljišč
zemljiškega katastra, se deleži seštejejo. Izračunane površine se izravnajo
tako, da je njihova vsota enaka površini parcele.
(4) Če je parcela evidentirana v zemljiškokatastrskem
načrtu, se za grafični presek dejanskih rab zemljišč s parcelo uporabijo
podatki zemljiškokatastrskega načrta, za parcele, ki niso evidentirane v
zemljiškokatastrskem načrtu, pa se uporabijo podatki zemljiškokatastrskega
prikaza.
(5) Dejanske rabe zemljišč zemljiškega katastra se
vpišejo na parcelo ali se že vpisane dejanske rabe spremenijo, če je površina
dejanske rabe, ki še ni vpisana na parceli, večja ali če se že vpisana dejanska
raba zemljišč spremeni za več od 
(6) Če se zaradi neizpolnjevanja pogojev iz prejšnjega
odstavka površine hkratnih dejanskih rab zemljišč ne vpišejo na parcelo, se
prištejejo površini dejanske rabe zemljišč zemljiškega katastra na parceli, če
je ta enaka eni od hkratnih dejanskih rab zemljišč. Če sta dve ali več hkratnih
dejanskih rab zemljišč enaki dejanskim rabam zemljišč na parceli, se površina
hkratne dejanske rabe zemljišč razdeli in se v enakih deležih pripiše vsem
enakim dejanskim rabam zemljišč zemljiškega katastra.
(7) Razlika med površino parcele in vsoto površin,
določeno v skladu s petim in šestim odstavkom tega člena, se upošteva pri
dejanski rabi zemljišč z največjo površino tako, da sta površini enaki.
37. člen
(izkazovanje podatkov o dejanski rabi zemljišč zemljiškega
katastra)
(1) Dejanske rabe zemljišč, določene v skladu s
predpisom, ki ureja vrste dejanskih rab zemljišč, ki se vodijo v zemljiškem
katastru, se izkazujejo za posamezne vrste dejanskih rab zemljišč in za hkratne
dejanske rabe zemljišč.
(2) Posamezne vrste dejanskih rab zemljišč in hkratne
dejanske rabe zemljišč se izkazujejo v grafični obliki in v obliki deležev
površin dejanskih rab za vsako parcelo posebej.
IX. VZDRŽEVANJE POTEKA MEJ OBČIN Z MEJAMI PARCEL
38. člen
(vzdrževanje poteka mej občin z mejami parcel v zemljiškem
katastru)
(1) Potek meje občine po meji parcele se ohrani, če se
meja parcele v zemljiškokatastrskem prikazu spremeni zaradi postopka ureditve
meje ali lokacijske izboljšave.
(2) Potek meje občine se uskladi s spremenjeno mejo
parcele, če se meja parcele v zemljiškokatastrskem prikazu spremeni zaradi
postopkov parcelacije, komasacije ali izravnave meje in je razlika med potekom
meje občine in spremenjeno mejo parcele znotraj območja, ki v širini 1 m poteka
na vsaki strani dosedanje meje občine.
(3) Določba prejšnjega odstavka se uporablja tudi v
primeru, ko se v registru prostorskih enot evidentirajo spremembe meje občine
zaradi ureditve meje med občinami.
(4) Vzdrževanje poteka mej občin z mejami parcel v
skladu s tem členom izvede geodetska uprava najmanj enkrat letno.

Pravilnik o evidentiranju podatkov v
zemljiškem katastru (Uradni list RS, št. 48/18) vsebuje naslednjo prehodno in
končne določbe:
»X. PREHODNA IN KONČNE DOLOČBE
39. člen
(urejanje podatkov)
Meje vrst rabe zemljišč, določene v skladu z Zakonom o
zemljiškem katastru (Uradni list SRS, št. 16/74 in 42/86), ki ob uveljavitvi
tega pravilnika v zemljiškem katastru niso evidentirane kot meje parcel ali kot
zemljišče pod stavbo, se lahko v postopkih spreminjanja podatkov o mejah parcel
ali zemljišč pod stavbo brišejo ali evidentirajo kot zemljišče pod stavbo, če
je tako dejansko stanje v naravi.
40. člen
(prenehanje veljavnosti in
podaljšanje uporabe)
Z dnem uveljavitve tega pravilnika preneha veljati Pravilnik
o urejanju mej ter spreminjanju in evidentiranju podatkov v zemljiškem katastru
(Uradni list RS, št. 8/07 in 26/07), uporablja pa se do 22. novembra 2018.
41. člen
(začetek uporabe)
Ta pravilnik se začne uporabljati 22. novembra 2018,
razen VIII. poglavja tega pravilnika, ki se začne uporabljati 1. junija
2019.
42. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.«.

Pravilnik o spremembi Pravilnika o
evidentiranju podatkov v zemljiškem katastru (Uradni list RS, št. 35/19) spreminja 41. člen Pravilnika o
evidentiranju podatkov v zemljiškem katastru (Uradni list RS, št. 48/18) tako, da se glasi:
»41. člen
(začetek uporabe)
Ta pravilnik se začne uporabljati 22. novembra 2018,
razen VIII. poglavja tega pravilnika, ki se začne uporabljati 1. aprila
2020.«;
ter vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.