I
V skladu s 4. členom Zakona o interventnih ukrepih zaradi
gospodarske krize (Uradni list RS, št. 98/09) in 150. členom Zakona o
pokojninskem in invalidskem zavarovanju (Uradni list RS, št. 109/06 – uradno
prečiščeno besedilo, 114/06 – ZUTPG, 10/08 – ZVarDod, 98/09 – ZIUZGK, 38/10 –
ZUKN in 61/10 – ZSVarPre; v nadaljnjem besedilu: ZPIZ‑1) se pokojnine od 1. januarja
2010 uskladijo tako, da se povečajo za 0,2%.
II
Pokojnine, uveljavljene od 1. januarja 2009, odmerjene od
najnižje pokojninske osnove, določene v Sklepu o najnižji pokojninski osnovi
(Uradni list RS, št. 13/10), se uskladijo tako, da se na novo odmerijo od najnižje
pokojninske osnove, veljavne od 1. januarja 2010.
Pokojnine, uveljavljene od 1. januarja 2010 dalje, se odmerijo
od najnižje pokojninske osnove, veljavne od tedaj dalje, če je pokojnina,
odmerjena od dejanske pokojninske osnove s pripadajočimi uskladitvami nižja kot
bi bila, če bi se, glede na dopolnjeno pokojninsko dobo, odmerila od najnižje
pokojninske osnove, veljavne od 1. januarja 2010.
III
Pokojnine, uveljavljene od 1. januarja 2009, odmerjene od
najvišje pokojninske osnove, določene v Sklepu o najvišji pokojninski osnovi
(Uradni list RS, št. 13/10), se uskladijo tako, da se na novo odmerijo od najvišje
pokojninske osnove, veljavne od 1. januarja 2010.
Pokojnine, uveljavljene od 1. januarja 2010 dalje, se odmerijo
od najvišje pokojninske osnove, veljavne od tedaj dalje, če pokojnina,
odmerjena od dejanske pokojninske osnove s pripadajočimi uskladitvami presega
znesek pokojnine, kot bi bila, če bi se, glede na dopolnjeno pokojninsko dobo,
odmerila od najvišje pokojninske osnove, veljavne od 1. januarja 2010.
IV
Za odstotek povečanja, določen v I. točki tega sklepa se
uskladijo tudi pokojnine, odmerjene v skladu z drugim odstavkom 116. člena
Zakona o pokojninskem in invalidskem zavarovanju (Uradni list SRS, št. 27/83,
21/87, 48/87, 27/89 in Uradni list RS, št. 14/90 in 30/90) od polovice zneska
najnižje pokojninske osnove, določene v Sklepu o najnižji pokojninski osnovi in
osnovi za odmero dodatnih pravic (Uradni list RS, št. 65/00).
V
Za odstotek povečanja, določen v I. točki tega sklepa se
uskladijo v skladu s 390. členom ZPIZ‑1 tudi vse pokojnine borcev NOV pred 9.
9. 1943 oziroma do 13. 10. 1943, odmerjene od zajamčene pokojninske osnove,
določene po 102. členu Zakona o pokojninskem in invalidskem zavarovanju (Uradni
list SRS, št. 27/83, 21/87, 48/87, 27/89 in Uradni list RS, št. 14/90, 30/90,
44/90 in 10/91).
VI
Za odstotek povečanja, določen v I. točki tega sklepa se
uskladijo tudi pokojnine, uveljavljene po posebnih predpisih.
Akontacije pokojnin, ki jih zavod izplačuje po Odloku o
izplačevanju akontacij pokojnin, ki so jih osebe s stalnim prebivališčem v
Republiki Sloveniji uveljavile v drugih republikah SFRJ (Uradni list RS, št.
26/91) se uskladijo tako, da se povečajo za odstotek, določen v I. točki tega
sklepa.
VII
Za odstotek povečanja, določen v I. točki tega sklepa, se v
skladu z 99. členom ZPIZ‑1 uskladijo tudi nadomestila za čas poklicne
rehabilitacije, začasna nadomestila, delne invalidske pokojnine in nadomestila
za invalidnost, uveljavljena po predpisih, ki se uporabljajo od 1. januarja
2003, pri čemer se datum nastanka invalidnosti šteje za datum uveljavitve
pravice do nadomestila.
VIII
Pokojnine z varstvenim dodatkom se uskladijo tako, da se za
odstotek povečanja pokojnin, določen v I. točki tega sklepa, uskladi znesek
pokojnine, varstveni dodatek pa v skladu z 10., 11. in 12. členom Zakona o
varstvenem dodatku (Uradni list RS, št. 10/08 in 61/10 – ZSVarPre; v nadaljnjem
besedilu: ZVarDod) z veljavnostjo od 1. januarja 2010 na novo odmeri od razlike
med mejnim zneskom, veljavnim od 1. januarja 2010 dalje in po tem sklepu usklajeno
pokojnino. Pokojnine z varstvenim dodatkom, ki so bile odmerjene od najnižje
pokojninske osnove, se uskladijo na način, določen v II. točki tega sklepa,
varstveni dodatek pa v skladu z 10., 11. in 12. členom ZVarDod z veljavnostjo
od 1. januarja 2010 na novo odmeri od razlike med mejnim zneskom, veljavnim od
1. januarja 2010 dalje in po tem sklepu usklajeno pokojnino.
IX
Po določbah tega sklepa se uskladijo tudi pokojnine,
odmerjene v sorazmernem delu po mednarodnih sporazumih o socialni varnosti.
X
Po I. točki tega sklepa se uskladijo zneski pokojnin, ki so
prejemnikom pripadali za mesec oktober 2010, po opravljeni uskladitvi po Sklepu
o uskladitvi pokojnin od 1. januarja 2010 (Uradni list RS, št. 13/10).
Uskladitev pokojnin in obračun razlike med pokojninami,
usklajenimi na način, določen v tem sklepu in že izplačanimi pokojninami za
leto 2010, se opravi po uradni dolžnosti pri izplačilu pokojnin in drugih
dajatev za november 2010.
XI
Ta sklep začne veljati naslednji dan po objavi v Uradnem
listu Republike Slovenije.
Št. 030-12/2010
Ljubljana, dne 17. novembra 2010
EVA 2010-2611-0098
Svet Zavoda za pokojninsko in invalidsko zavarovanje
slovenije
Anka Tominšek l.r.
Predsednica