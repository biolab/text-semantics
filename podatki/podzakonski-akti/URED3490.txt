I. SPLOŠNI DEL
1. člen
(vsebina)
(1) Ta uredba podrobneje določa pravice, obveznosti in naloge
organa upravljanja, plačilnega organa, posredniških teles, izvajalskih teles in
drugih državnih organov (v nadaljnjem besedilu: udeleženci) v postopkih
načrtovanja in porabe sredstev Kohezijskega sklada EU v Republiki Sloveniji v
programskem obdobju 2004-2006 ter ureja njihova medsebojna razmerja. 
(2) Udeleženci morajo za učinkovito porabo sredstev
Kohezijskega sklada EU zagotoviti pravočasno in izčrpno medsebojno obveščanje
ter preprečiti vsakršno neupravičeno porabo sredstev Kohezijskega sklada EU. 
(3) Za poslovodenje sredstev Kohezijskega sklada EU se
uporabljajo določbe Zakona o javnih financah (Uradni list RS, št. 79/99,
124/00, 79/01, 30/02, 56/02 – ZJU in 110/02 – ZDT-B), zakona, ki ureja
izvrševanje proračuna, in na njuni podlagi izdanih predpisov, kolikor ni s to
uredbo drugače določeno.
2. člen
(opredelitev izrazov)
(1) Izrazi, uporabljeni v tej uredbi, imajo naslednji pomen: 
1.    
Referenčni okvir Kohezijskega sklada EU za obdobje 2004–2006 (v
nadaljnjem besedilu: Referenčni okvir) je dokument, s katerim se seznani Vlada
Republike Slovenije (v nadaljnjem besedilu: vlada) in predstavlja eno od podlag
za črpanje sredstev Kohezijskega sklada EU v Republiki Sloveniji (v nadaljnjem
besedilu: Kohezijskega sklada EU). Referenčni okvir vsebuje indikativna seznama
prioritetnih projektov, ki se predlagajo za sofinanciranje iz Kohezijskega
sklada EU, in povzema sektorske strategije izvajanja okoljske in prometne
politike v Sloveniji. 
2.    
Vloga za dodelitev sredstev iz Kohezijskega sklada EU (v nadaljnjem
besedilu: vloga) je vloga, s katero Republika Slovenija v skladu s 3. in 4.
točko 10. člena Uredbe Sveta (ES) št. 1164/94 z dne 16. maja 1994 o ustanovitvi
Kohezijskega sklada (UL L, št. 130/1994 z dne 25. maja 1994, s spremembami, v
nadaljnjem besedilu: Uredba Sveta 1164/94/ES) zaprosi Evropsko komisijo za
dodelitev sredstev Kohezijskega sklada EU. 
3.    
Odločba Komisije o dodelitvi sredstev Kohezijskega sklada EU (v
nadaljnjem besedilu: odločba o dodelitvi sredstev) je odločba Evropske
komisije, s katero Evropska komisija v skladu s 6. točko 10. člena Uredbe Sveta
1164/94/ES dodeli sredstva Kohezijskega sklada EU kohezijskemu projektu in
določi pogoje za njegovo izvajanje. 
4.    
Predlog Kohezijskega projekta je projekt, praviloma s seznama
prioritetnih projektov Referenčnega okvira, za katerega je bila Evropski
komisiji posredovana vloga za dodelitev sredstev iz Kohezijskega sklada EU. 
5.    
Kohezijski projekt je projekt, ki se sofinancira iz sredstev
Kohezijskega sklada EU. Projekt postane kohezijski projekt na podlagi odločbe o
dodelitvi sredstev. 
6.    
Sredstva Kohezijskega sklada EU so namenska sredstva EU na deviznem
računu plačilnega organa za namene sofinanciranja kohezijskih projektov in so
namenjena povračilu dela upravičenih stroškov v višini stopnje sofinanciranja
kohezijskega projekta. 
7.    
Sredstva kohezijske politike so pravice porabe, zagotovljene na
postavkah namenskih sredstev EU za kohezijsko politiko in na postavkah lastne
udeležbe za kohezijsko politiko, določene v proračunu Republike Slovenije (v
nadaljnjem besedilu: državni proračun) in so namenjene sofinanciranju
upravičenih stroškov kohezijskega projekta. 
8.    
Sistem ISARR-SP je referenčni informacijski sistem za spremljanje in
poročanje o izvajanju projektov Kohezijskega sklada EU. 
9.    
Sistem IS-PA je informacijski sistem plačilnega organa, ki podpira
izvajanje plačil in upravljanje sredstev Kohezijskega sklada EU in črpa podatke
iz sistema ISARR-SP. 
10.  MFERAC
je enotni računalniško podprt računovodski sistem za izvrševanje državnega
proračuna. 
(2) Izrazi iz 2. člena Zakona o izvrševanju Proračuna
Republike Slovenije za leti 2004 in 2005 (Uradni list RS, št. 130/03) imajo po
tej uredbi enak pomen.
II. VLOGE UDELEŽENCEV, VKLJUČENIH V IZVAJANJE POSTOPKOV PRI
PORABI SREDSTEV KOHEZIJSKEGA SKLADA EU
3. člen
(vloge)
(1) Organ upravljanja je Služba Vlade Republike Slovenije za
lokalno samoupravo in regionalno politiko. Odgovoren je za splošno upravljanje
in koordiniranje aktivnosti Kohezijskega sklada EU ter njegovo učinkovito in
pravilno izvajanje. 
(2) Posredniško telo je odgovorno za izdelavo in izvedbo
sektorske strategije Referenčnega okvira in za izvedbo nalog, ki mu jih
delegira organ upravljanja s svojimi navodili. Posredniški telesi sta: 
-    
za področje okolja: Ministrstvo za okolje in prostor, 
-    
za področje prometa: Ministrstvo za promet, 
in sta hkrati tudi nosilca proračunske
postavke. 
(3) Izvajalsko telo je odgovorno za pripravo vloge za
dodelitev sredstev Kohezijskega sklada EU, izvedbo kohezijskega projekta na
podlagi odločbe o dodelitvi sredstev ter za pripravo javnih razpisov za
projekt. Deluje na podlagi navodil posredniškega telesa ter v skladu s
sklenjenimi sporazumi in drugimi akti. 
(4) Plačilni organ je notranja organizacijska enota Ministrstva
za finance. Odgovoren je predvsem za izvrševanje povračil iz naslova sredstev
Kohezijskega sklada EU v državni proračun. 
(5) Neodvisni organ za finančni nadzor je Urad Republike
Slovenije za nadzor proračuna (v nadaljnjem besedilu: organ za finančni
nadzor), ki je organ v sestavi Ministrstva za finance in opravlja naloge
neodvisnega nadzora vseh skladov EU. 
(6) Nadzorni odbor za Kohezijski sklad EU (v nadaljnjem
besedilu: nadzorni odbor) je telo, ustanovljeno na podlagi F. člena Priloge II
Uredbe Sveta 1164/94/ES, ki ga sestavljajo predstavniki Republike Slovenije in
Evropske komisije ter opravlja naloge spremljanja in izvajanja Kohezijskega
sklada EU in kohezijskih projektov.
III. PRISTOJNOSTI IN ODGOVORNOSTI UDELEŽENCEV, VKLJUČENIH V
RABO SREDSTEV KOHEZIJSKEGA SKLADA EU
4. člen
(pristojnosti in odgovornosti organa upravljanja)
Organ upravljanja je v postopkih načrtovanja in porabe
sredstev Kohezijskega sklada EU odgovoren za učinkovito in pravilno izvajanje
Kohezijskega sklada EU ter za koordiniranje in usmerjanje posredniških teles.
Poleg nalog, ki so določene z Uredbo Sveta 1164/94/ES in z Uredbo Komisije (ES)
št. 1386/2002 z dne 29. julija 2002 o določitvi podrobnih pravil za izvajanje
Uredbe Sveta (ES) št. 1164/1994 glede sistemov upravljanja in nadzora pomoči,
dodeljene v okviru Kohezijskega sklada, ter postopkov izvajanja finančnih
popravkov (UL L, št. 201/2002 z dne 31. julija 2002, v nadaljnjem besedilu:
Uredba Komisije 1386/2002/ES) je organ upravljanja odgovoren zlasti za: 
1.    
koordiniranje priprave in sprememb Referenčnega okvira na področju
prometa in okolja; 
2.    
zagotavljanje maksimalne in uravnotežene porabe sredstev Kohezijskega
sklada EU med okoljskim in prometnim sektorjem; 
3.    
posredovanje načrta za razdelitev sredstev kohezijske politike Ministrstvu
za finance – Sektorju za proračun, za celotno obdobje izvajanja kohezijskih
projektov po projektih, po letih, po nosilcih proračunskih postavk, po glavnih
programih in proračunskih postavkah oziroma na način, kot ga določi Ministrstvo
za finance – Sektor za proračun, ob pripravi proračuna; 
4.    
sodelovanje s posredniškima telesoma in Ministrstvom za finance –
Sektorjem za proračun, pri preverjanju skladnosti Referenčnega okvirja z
državnim proračunom; 
5.    
dajanje navodil posredniškima telesoma glede priprave vlog ter za
izvedbo projekta; 
6.    
presojanje predlogov vlog in predlogov za spremembo odločb o dodelitvi
sredstev ter odločanje o njihovi predložitvi Evropski komisiji; 
7.    
zagotavljanje skladnosti vlog za dodelitev sredstev Kohezijskega sklada
EU Evropski komisiji z Referenčnim okvirom in z državnim proračunom pred
posredovanjem vlog Evropski komisiji; 
8.    
obveščanje Ministrstva za finance – Sektorja za proračun, o posredovanju
vlog Evropski komisiji, s kopijo poslanih vlog plačilnemu organu in
posredniškemu telesu; 
9.    
vodenje postopka za usklajevanje vlog in sprememb odločb o dodelitvi
sredstev z Evropsko komisijo; 
10.  posredovanje
kopij odločb o dodelitvi sredstev oziroma njihovih sprememb plačilnemu organu,
pristojnemu posredniškemu in izvajalskemu telesu, neodvisnemu organu za
finančni nadzor ter Ministrstvu za finance – Sektorju za proračun; 
11.  obveščanje
plačilnega organa, Ministrstva za finance – Sektorja za proračun, in
pristojnega posredniškega telesa o datumu upravičenosti stroškov; 
12.  dajanje
soglasja k predlogu posredniškega telesa za potrditev predloga kohezijskega
projekta na vladi pred pošiljanjem vloge Evropski komisiji, v primeru, da gre
za projekt, ki ni vključen v načrt razvojnih programov (v nadaljnjem besedilu:
NRP); 
13.  dajanje
soglasja k predlogu za prerazporeditev pravic porabe za sredstva kohezijske
politike oziroma za odprtje novih proračunskih postavk ter za posledične
ustrezne spremembe projektov v NRP, ki ga pripravi posredniško telo v skladu s
predpisi, ki urejajo izvrševanje proračuna; 
14.  obveščanje
Evropske komisije o vzpostavljenih sistemih upravljanja in nadzora v skladu s
5. členom Uredbe Komisije 1386/2002/ES, s kopijo neodvisnemu organu za finančni
nadzor, plačilnemu organu in posredniškima telesoma; 
15.  obveščanje
organa za finančni nadzor in plačilnega organa o spremembah in izboljšavah
sistemov upravljanja in nadzora; 
16.  spremljanje
izvajanja kohezijskih projektov; 
17.  koordiniranje
ocenjevanja in vrednotenja izvajanja kohezijskih projektov v skladu s 13.
členom Uredbe Sveta 1164/94/ES; 
18.  posredovanje
napovedi zahtevkov za plačila za sredstva Kohezijskega sklada EU za tekoče in
naslednje leto plačilnemu organu. Napovedi zahtevkov so izdelane na način, ki
ga določi plačilni organ; 
19.  posredovanje
podatkov, ki jih plačilni organ potrebuje za certificiranje izdatkov; 
20.  potrjevanje
celovitosti končnih poročil o kohezijskih projektih in posredovanje le-teh
plačilnemu organu; 
21.  predlaganje
imenovanja članov nadzornega odbora za Kohezijski sklad EU za potrditev na
vladi; 
22.  izdelavo
poslovnika nadzornega odbora v sodelovanju z Evropsko komisijo; 
23.  zagotavljanje
delovanja nadzornega odbora, predsedovanje nadzornemu odboru ter zagotavljanje
sekretariata za nadzorni odbor; 
24.  priprava
poročila za obravnavo na nadzornem odboru; 
25.  informiranje
vlade o izvajanju kohezijskih projektov in črpanju sredstev Kohezijskega sklada
EU najmanj dvakrat letno; 
26.  dajanje
navodil za zagotavljanje revizijske sledi in načina hranjenja dokumentacije v
skladu s 6. členom Uredbe Komisije 1386/2002/ES; 
27.  preverjanje
obstoja ustreznih postopkov za hranjenje dokumentacije za zagotavljanje
revizijske sledi v skladu s 4. točko 6. člena Uredbe Komisije 1386/2002/ES; 
28.  vzpostavitev
sistema ISARR-SP v sodelovanju s plačilnim organom in posredniškima telesoma in
vzdrževanje sistema ISARR-SP; 
29.  dajanje
navodil za uporabo in vnos podatkov v ISARR-SP. Navodila morajo biti v delu, ki
se nanaša na prenos podatkov iz MFERAC v ISARR-SP ter iz ISARR-SP v IS-PA,
usklajena z Ministrstvom za finance; 
30.  posredovanje
podatkov iz sistema ISARR-SP Evropski komisiji v skladu z Uredbo Komisije
1386/2002/ES; 
31.  spremljanje
vzpostavitve in izvajanja sistema za preprečevanje, odkrivanje, evidentiranje,
preiskovanje in odpravljanje nepravilnosti; 
32.  posredovanje
poročil o nepravilnostih in ukrepih za njihovo odpravo, vključno s poročili
posredniških teles in plačilnega organa, neodvisnemu organu za finančni nadzor;
33.  usklajevanje
nacionalnega sodelovanja ob obiskih revizorjev, nadzornih in tehničnih misij
organov Evropske unije; 
34.  posredovanje
poročil o revizijskih, nadzornih in tehničnih misijah organov Evropske unije
ustreznim telesom, zbiranje in pravočasno posredovanje njihovih odgovorov
organom Evropske unije ter koordiniranje aktivnosti po koncu obiskov glede
upoštevanja priporočil misij; 
35.  dajanje
navodil posredniškima telesoma na področju informiranja in obveščanja javnosti.
5. člen
(pristojnosti in odgovornosti posredniškega telesa)
Posredniško telo, opredeljeno v 1. točki 2. člena Uredbe
Komisije 1386/2002/ES, opravlja naloge na podlagi navodil organa upravljanja in
plačilnega organa. Posredniško telo izvaja zlasti naslednje naloge: 
1.    
skladno s smernicami organa upravljanja sodeluje z organom upravljanja
pri izdelavi Referenčnega okvira; 
2.    
izdeluje in v soglasje organu upravljanja posreduje načrt za razdelitev
sredstev kohezijske politike za celotno obdobje izvajanja kohezijskih projektov
po projektih, letih, nosilcih proračunskih postavk, glavnih programih in
proračunskih postavkah oziroma na način, kot ga določi Ministrstvo za finance –
Sektor za proračun, ob pripravi proračuna; 
3.    
sodeluje z organom upravljanja pri usklajevanju državnega proračuna v
delu, ki se nanaša na sredstva kohezijske politike; 
4.    
strokovno usmerja izvajalska telesa za pravilno in pravočasno pripravo
vlog; 
5.    
ocenjuje vloge z ekonomskega, tehničnega in formalnega vidika, vključno
z njihovo usklajenostjo z evropsko in nacionalno zakonodajo; 
6.    
poroča organu upravljanja o vsebinah, ki imajo vpliv na zagotavljanje
pravočasnega zaznavanja odstopanj od načrtovanih kohezijskih projektov, ki so
lahko podlaga za korektivne ukrepe pri rabi sredstev Kohezijskega sklada EU; 
7.    
posreduje potrjene predloge vlog izvajalskega telesa in potrjene
predloge izvajalskega telesa o spremembi odločb o dodelitvi sredstev organu
upravljanja; 
8.    
zagotavlja skladnost finančnih konstrukcij vlog z državnim proračunom in
Referenčnim okvirjem; 
9.    
sodeluje z organom upravljanja pri zagotavljanju vseh potrebnih
informacij v postopkih predhodnega vrednotenja vlog s strani EU v skladu s B.
členom Priloge II Uredbe Sveta 94/116/ES in v postopku obravnave predlogov za
spremembo odločb o dodelitvi sredstev; 
10.  v
primeru zavrnitve vloge zagotavlja nadomestne vloge z namenom, da bodo
pravočasno prevzete obveznosti za vsa dodeljena sredstva Kohezijskega sklada
EU; 
11.  obvešča
izvajalsko telo o datumu upravičenosti stroškov; 
12.  pripravi
predlog za predhodno potrditev predloga kohezijskega projekta na vladi v
primeru, da gre za projekt, ki ni vključen v NRP, in ga pošlje vladi v
potrditev, potem ko pridobi soglasje organa upravljanja in mnenje Ministrstva
za finance – Sektorja za investicije; 
13.  pripravlja
predloge za prerazporeditve pravic porabe oziroma predloge za odprtje novih
proračunskih postavk za sredstva kohezijske politike ter posledične ustrezne
spremembe veljavnih projektov v NRP v skladu s predpisi, ki urejajo izvrševanje
proračuna; 
14.  pripravlja
in Ministrstvu za finance – Sektorju za proračun, posreduje predloge za
preknjižbo upravičenih stroškov, nastalih do dneva prejema odločb o dodelitvi
sredstev in že izplačanih z integralnih postavk na postavke sredstev
Kohezijskega sklada EU; 
15.  sodeluje
z izvajalskim telesom pri postopku oddaje javnega naročila; 
16.  plačilnemu
organu posreduje sklenjene pogodbe izvajalskega telesa o oddaji javnega
naročila, organu upravljanja pa informacije o sklenjenih pogodbah; 
17.  posreduje
navodila organa upravljanja in daje lastna navodila izvajalskemu telesu za
izvedbo projekta; 
18.  sklepa
pogodbe oziroma sporazume o sofinanciranju in pogodbe oziroma sporazume o
izvajanju z izvajalskim telesom, če je to potrebno. O vseh sklenjenih pogodbah
obvešča plačilni organ in organ upravljanja; 
19.  pregleduje
zahtevke za plačilo dejansko nastalih upravičenih stroškov, ki bodo plačani iz
sredstev kohezijske politike, ki jih pripravi izvajalsko telo, ter potrdi
njihovo pravilnost in popolnost ali pa jih zavrne; 
20.  izvaja
vse potrebne kontrole, na njihovi podlagi izdeluje zahtevke za povračilo
dejansko nastalih upravičenih stroškov iz sredstev kohezijske politike in jih
pošilja plačilnemu organu v skladu z njegovimi navodili, vendar ne pred
sprejemom odločbe o dodelitvi sredstev; 
21.  pripravlja
odredbe za izplačilo sredstev kohezijske politike iz državnega proračuna; 
22.  v
sodelovanju z izvajalskim telesom izdeluje in posreduje napovedi o predvidenih
zahtevkih za plačila za sredstva Kohezijskega sklada EU za tekoče in naslednje
leto organu upravljanja po kohezijskih projektih; 
23.  preverja
in vsebinsko potrjuje končna poročila o kohezijskih projektih ter jih posreduje
v pregled organu upravljanja; 
24.  pripravi
in posreduje poročila o sistemu upravljanja in nadzora ter redno poroča organu
upravljanja o spremembi sistema v skladu z navodili organa upravljanja; 
25.  organu
upravljanja posreduje informacije in podatke za potrebe spremljanja in
vrednotenja izvajanja kohezijskih projektov, vključno s podatki o informiranju
in obveščanju javnosti; 
26.  redno
četrtletno poroča organu upravljanja o dejanskem in finančnem napredovanju
kohezijskih projektov in izpolnjevanju zahtev odločb o dodelitvi na podlagi
navodil organa upravljanja; 
27.  zagotavlja
spremljanje merljivih učinkov in ciljev projekta v skladu z odločbo o
dodelitvi; 
28.  sodeluje
pri pripravi poročila za potrebe nadzornega odbora; 
29.  zagotavlja
in vzdržuje revizijsko sled, vključno s hrambo ustrezne dokumentacije v skladu
s 6. členom Uredbe Komisije 2002/1386/ES, ter obvešča plačilni organ in organ
upravljanja o revizijski sledi; 
30.  zagotavlja
vzpostavitev in delovanje sistema za preprečevanje, odkrivanje, evidentiranje,
preiskovanje in odpravljanje nepravilnosti; 
31.  pripravlja
in posreduje poročila o nepravilnostih in ukrepih za njihovo odpravo organu
upravljanja v skladu z navodili neodvisnega organa za finančni nadzor; 
32.  zagotavlja
izterjavo oziroma povračila neupravičeno izplačanih zneskov in o njih obvešča
plačilni organ in organ upravljanja; 
33.  zagotavlja
vnos podatkov v sistem ISARR-SP skladno z navodili organa upravljanja. 
34.  omogoča
delovanje revizorjev, nadzornih in tehničnih misij organov Evropske unije ter
ukrepa skladno s priporočili iz končnih poročil misij in redno obvešča organ
upravljanja o izvedenih ukrepih; 
35.  zagotavlja
navodila izvajalskim telesom glede obveščanja javnosti; 
36.  zagotavlja
informacije organu upravljanja o ukrepih informiranja in obveščanja javnosti,
ki so jih izvedla izvajalska telesa.
6. člen
(pristojnosti in odgovornosti izvajalskega telesa)
Izvajalsko telo, opredeljeno v 1. točki 2. člena Uredbe
Komisije 1386/2002/ES, opravlja naloge na podlagi navodil organa upravljanja,
plačilnega organa, posredniškega telesa in sklenjenih sporazumov oziroma
pogodb. Izvajalsko telo je odgovorno zlasti za: 
1.    
zagotavljanje relevantnih informacij posredniškemu telesu pri pripravi
referenčnega okvirja; 
2.    
pripravo vloge za dodelitev sredstev Kohezijskega sklada EU in
sodelovanje v postopku njene predstavitve organu upravljanja in v postopku
njenega predhodnega vrednotenja na Evropski komisiji po pozivu posredniškega
telesa; 
3.    
presojanje potreb po spremembi odločbe o dodelitvi sredstev, pripravo
predloga za spremembo odločbe o dodelitvi sredstev posredniškemu telesu ter
sodelovanje v postopku njene odobritve v Evropski komisiji s posredniškim
telesom; 
4.    
izdelavo napovedi svojih zahtevkov za plačila za sredstva Kohezijskega
sklada EU za tekoče in naslednje leto in njihovo posredovanje posredniškemu
telesu; 
5.    
sklenitev pogodbe oziroma sporazuma o sofinanciranju in pogodbe oziroma
sporazuma o izvajanju s posredniškim telesom, če je to potrebno; 
6.    
organiziranje in, v sodelovanju s posredniškim telesom, izvedbo postopka
oddaje javnega naročila v skladu s predpisi, ki urejajo javna naročila; 
7.    
posredovanje sklenjene pogodbe o oddanem javnem naročilu posredniškemu
telesu; 
8.    
izvajanje projektov skladno z določili odločbe o dodelitvi sredstev; 
9.    
zagotavljanje lastnega sofinanciranja v skladu z odločbo o dodelitvi
sredstev; 
10.  izdelovanje
zahtevkov za plačilo upravičenih stroškov iz sredstev kohezijske politike na
podlagi računov s spremljajočo dokumentacijo in njihovo posredovanje
posredniškemu telesu skladno z navodili posredniškega telesa; 
11.  sodelovanje
s posredniškim telesom pri izvajanju, spremljanju in vrednotenju izvajanja
projektov; 
12.  izdelavo
končnega poročila o Kohezijskem projektu v skladu z D. členom Priloge II Uredbe
Sveta 1164/94/ES v sodelovanju s posredniškim telesom; 
13.  povračilo
neupravičeno izplačanih zneskov in obveščanje o njih v skladu s postopki, ki
jih predpišeta posredniško telo in plačilni organ; 
14.  neposredno
poročanje plačilnemu organu o izvršenih plačilih pogodbeniku, s kopijo
posredniškemu telesu; 
15.  vzpostavitev
sistema in izvajanje postopkov za preprečevanje, odkrivanje, evidentiranje,
preiskovanje in odpravljanje nepravilnosti; 
16.  posredovanje
poročil o nepravilnostih in sprejetih ukrepih za njihovo odpravo; 
17.  zagotavljanje
in vzdrževanje revizijske sledi ter obveščanje posredniškega telesa o njenih
morebitnih spremembah; 
18.  omogočanje
delovanja revizorjev, nadzornih in tehničnih misij organov Evropske unije ali
Republike Slovenije ter ukrepanje skladno s priporočili iz končnih poročil
misij in redno obveščanje posredniškega telesa o izvedenih ukrepih; 
19.  vodenje
ločenega računovodskega sistema ali ustrezne računovodske kode za sredstva
Kohezijske politike EU. 
20.  obveščanje
javnosti o projektu in obveščanje posredniškega telesa o aktivnostih obveščanja
javnosti.
7. člen
(pristojnosti in odgovornosti plačilnega organa)
Plačilni organ je pri opravljanju nalog, določenih z Uredbo
Sveta 1164/94/ES in Uredbo Komisije 1386/2002/ES, odgovoren predvsem za: 
1.    
pripravo zahtevkov za predplačila Evropske komisije na račun plačilnega
organa v skladu z 2. točko D člena Priloge II Uredbe Sveta 1164/94/ES na
podlagi dokazil o izpolnjevanju pogojev za izplačilo predplačila; 
2.    
pripravo zahtevkov za plačilo sredstev Kohezijskega sklada EU na devizni
račun plačilnega organa v skladu z 2. točko D člena Priloge II Uredbe Sveta
1164/94/ES na podlagi potrjenih zahtevkov za povračilo, ki so jih posredovala
posredniška telesa, in potrdil o izvršenih plačilih, ki so jih posredovala
izvajalska telesa, in na podlagi podatkov, pridobljenih iz sistema ISARR-SP; 
3.    
prejemanje plačil iz naslova sredstev Kohezijskega sklada EU in vodenje
računa ter evidence o vseh transakcijah; 
4.    
redno zagotavljanje podatkov o prejetih plačilih Evropske komisije na
račun sredstev Kohezijskega sklada EU organu upravljanja in posredniškemu
telesu; 
5.    
izvrševanje povračil iz naslova sredstev Kohezijskega sklada EU v
državni proračun. Plačilni organ predpiše obrazec za zahtevek za povračilo in
izda navodila za pripravo zahtevka za povračilo; 
6.    
vodenje evidenc o zahtevanih in izvršenih povračilih v državni proračun;
7.    
posredovanje končnega poročila, ki ga pripravi izvajalsko telo in potrdi
organ upravljanja, in zahtevka za končno plačilo sredstev Kohezijskega sklada
EU neodvisnemu organu za nadzor z namenom, da le-ta izda izjavo in poročilo ob
zaključku projekta; 
8.    
posredovanje zahtevkov za končno plačilo z vsemi zahtevanimi prilogami
Evropski komisiji in istočasno posredovanje kopije organu upravljanja; 
9.    
preverjanje po neodvisnih postopkih, da je sistem upravljanja in nadzora
vzpostavljen in deluje ter da so v zahtevku za povračilo vključeni samo
upravičeni izdatki v skladu z 8. členom Uredbe Komisije 1386/2002/ES; 
10.  vodenje
evidence in obveščanje posredniškega telesa in organa upravljanja o prejetih,
odobrenih in zavrnjenih zahtevkih za povračilo; 
11.  vodenje
evidence o zahtevanih in izvršenih vračilih in pripravljanje letne izjave o
zahtevanih vračilih, ki jo predloži neodvisnemu organu za finančni nadzor; 
12.  posredovanje
napovedi zahtevkov za plačilo sredstev Kohezijskega sklada EU za tekoče in
naslednje leto, ki temelji na usklajenih evidencah v MFERAC in ISARR-SP,
Evropski komisiji in istočasno posredovanje kopije organu upravljanja; 
13.  izdajo
navodil organu upravljanja za posredovanje podatkov plačilnemu organu, ki se
nanašajo na pripravo napovedi zahtevkov za plačilo iz Kohezijskega sklada EU; 
14.  vzpostavitev
sistema in izvajanje postopkov za preprečevanje, odkrivanje, evidentiranje,
preiskovanje in odpravljanje nepravilnosti; 
15.  poročanje
o nepravilnostih in ukrepih za njihovo odpravo organu upravljanja v skladu z
navodili neodvisnega organa za finančni nadzor; 
16.  sodelovanje
v nadzornem odboru za Kohezijski sklad EU in izdelava poročila za potrebe
nadzornega odbora; 
17.  zagotavljanje
revizijske sledi, vključno s hrambo ustrezne dokumentacije; 
18.  predložitev
informacij organu upravljanja o vzpostavljenem sistemu upravljanja in nadzora v
plačilnem organu in sprotno poročanje o spremembah sistema v skladu z navodili
organa upravljanja; 
19.  sodelovanje
ob obiskih revizorjev, nadzornih in tehničnih misij organov Evropske unije; 
20.  črpanje
usklajenih podatkov za izvajanje plačil in povračil iz sredstev Kohezijskega
sklada EU iz ISARR-SP; 
21.  zagotavljanje
podatkov plačilnega organa v sistemu ISARR-SP.
8. člen
(pristojnosti in odgovornosti neodvisnega organa za finančni
nadzor)
(1) Organ za finančni nadzor deluje neodvisno od organa
upravljanja, plačilnega organa, posredniških teles ali kateregakoli drugega
udeleženca. 
(2) Znotraj organa za finančni nadzor je izvajanje
neodvisnega finančnega nadzora ločeno od izvajanja usklajevanja notranjega
nadzora javnih financ. 
(3) Organ za finančni nadzor opravlja revizije v skladu z
nacionalno zakonodajo in mednarodno sprejetimi revizijskimi standardi. 
(4) Na področju neodvisnega finančnega nadzora Kohezijskega
sklada EU opravlja organ za finančni nadzor predvsem naslednje naloge: 
1.    
opravlja vzorčne preglede najmanj petnajstih odstotkov izdatkov
Kohezijskega sklada EU v Republiki Sloveniji in sistemske revizije vseh
udeležencev v procesu izvajanja Kohezijskega sklada EU v skladu z 9., 10. in
11. členom Uredbe Komisije 1386/2002/ES; 
2.    
izdaja izjave in poročila ob zaključku projektov v skladu s 13. členom
Uredbe Komisije 1386/2002/ES; 
3.    
sporoča informacije o svojih ugotovitvah glede sistema poslovodenja in
notranjega nadzora vseh udeležencev v procesu izvajanja Kohezijskega sklada EU
organu upravljanja, plačilnemu organu in revidiranim udeležencem; 
4.    
izdaja navodila za pripravo in posredovanje poročila o ugotovljenih nepravilnostih.
(5) Organ za finančni nadzor ima dostop do vseh informacij,
osebja in prostorov, ki je potreben za izvajanje njegovih nalog in mu ga
zagotavljajo organ upravljanja, plačilni organ, posredniška telesa in
izvajalska telesa. 
(6) Organ za finančni nadzor obvešča organ upravljanja o vseh
nepravilnostih, ugotovljenih ob sistemskih in vzorčnih pregledih. 
(7) Vsako leto do 20. junija pripravi organ za finančni
nadzor poročilo o izvajanju nalog iz 1. točke četrtega odstavka tega člena in
ga pošlje Evropski komisiji in v vednost organu upravljanja in plačilnemu
organu. V poročilo vključi v skladu z 12. členom Uredbe Komisije 1386/2002/ES
tudi poročilo o vseh spremembah in izpopolnitvah sistemov upravljanja in
nadzora, ki jih prejme od organa upravljanja. 
(8) Organ za finančni nadzor sodeluje z notranjimi
revizijskimi službami neposrednih uporabnikov proračuna, ki sodelujejo pri
izvajanju Kohezijskega sklada EU. Notranje revizijske službe upoštevajo
predloge organa za finančni nadzor pri načrtovanju revizij in ga sproti
obveščajo o vseh revizijah v zvezi z uporabo sredstev iz Kohezijskega sklada
EU. 
(9) Neodvisni organ za finančni nadzor dostavi v predpisanih
rokih Evropski komisiji – Evropskemu uradu za boj proti goljufijam, poročilo o
ugotovljenih nepravilnostih in njihovi odpravi, ki jih prejme od organa
upravljanja. 
(10) Neodvisni organ za finančni nadzor obvešča organ
upravljanja o svojem poslovodnem sistemu in vseh njegovih spremembah.
IV. PRORAČUNSKO PLANIRANJE IN IZVRŠEVANJE KOHEZIJSKIH
PROJEKTOV
9. člen
(priprava državnega proračuna in načrtovanje kohezijskih
projektov v državnem proračunu)
(1) Organ upravljanja v postopku priprave državnega proračuna
v sodelovanju s posredniškim telesom zagotavlja, da so v NRP ter v predlogu
državnega proračuna oziroma spremenjenem državnem proračunu vključeni: 
-    
vsi kohezijski projekti skladno z odločbo o dodelitvi sredstev, 
-    
vsi projekti, ki bodo v obdobju, za katero se pripravlja državni
proračun, poslani Evropski komisiji v odobritev, 
-    
projekti ISPA, ki so z dnem pristopa Slovenije k EU postali kohezijski
projekti, ter da so v državnem proračunu zagotovljene pravice porabe za
financiranje teh projektov. 
(2) Vsak kohezijski projekt je v NRP predstavljen v celotni
vrednosti projekta (upravičeni in neupravičeni stroški projekta) in z vsemi
viri financiranja (proračunski viri in ostali viri, ločeno po virih).
Proračunski viri financiranja vsakega kohezijskega projekta so zagotovljeni na
treh postavkah v drugem delu proračuna, in sicer: 
-    
na postavki namenskih sredstev EU za kohezijsko politiko v državnem
proračunu, s katere se izplačujejo upravičeni stroški kohezijskega projekta; 
-    
na postavki slovenske udeležbe za kohezijsko politiko v državnem
proračunu, s katere se zagotavljajo sredstva lastne udeležbe za sofinanciranje
upravičenih stroškov kohezijskega projekta, kolikor se ta zagotavljajo iz
državnega proračuna; 
-    
na postavki integralnih sredstev državnega proračuna, s katere se
financirajo neupravičeni stroški kohezijskega projekta, ki se financirajo iz
državnega proračuna.
10. člen
(postopek potrjevanja kohezijskih projektov)
(1) Organ upravljanja v skladu z 10. členom Uredbe Sveta
1164/94/ES posreduje Evropski komisiji vlogo za dodelitev sredstev Kohezijskega
sklada EU. Organ upravljanja posreduje kopijo vloge plačilnemu organu,
posredniškemu telesu, izvajalskemu telesu in neodvisnemu organu za finančni
nadzor ter o posredovanju vloge obvesti Ministrstvo za finance – Sektor za
proračun. 
(2) Pred posredovanjem vloge Evropski komisiji organ
upravljanja v sodelovanju s posredniškim telesom preveri in zagotovi skladnost
vloge z Referenčnim okvirom in z državnim proračunom. Skladnost z državnim
proračunom je zagotovljena, če so za predlog kohezijskega projekta zagotovljene
pravice porabe v državnem proračunu in je projekt vključen v NRP v skladu s
finančnim načrtom iz vloge. 
(3) Če predlog kohezijskega projekta ni vključen v NRP in
zanj še niso zagotovljene pravice porabe v državnem proračunu, je potrebno pred
posredovanjem vloge za projekt Evropski komisiji pridobiti soglasje vlade. V ta
namen posredniško telo vladi posreduje predlog kohezijskega projekta (skupaj s
predlogom usklajenega finančnega načrta projekta), h kateremu je pridobilo
soglasje organa upravljanja in mnenje Ministrstva za finance – Sektorja za investicije.
Če vlada projekt potrdi, posreduje organ upravljanja vlogo za projekt Evropski
komisiji.
11. člen
(projekti v izvajanju)
(1) V primeru, da se projekt že izvaja, preden je sprejeta
odločba o dodelitvi sredstev, in že potekajo izplačila, ki v zvezi s projektom
nastajajo, s postavk integralnega državnega proračuna, posredniško telo kot
nosilec proračunske postavke pripravi in Ministrstvu za finance – Sektorju za
proračun, v 10 dneh po prejemu odločbe o dodelitvi sredstev posreduje predlog
za preknjižbo upravičenih stroškov, nastalih od dneva upravičenosti stroškov do
dneva prejema odločbe o dodelitvi sredstev in že izplačanih z integralnih
postavk na postavke sredstev Kohezijskega sklada EU v državnem proračunu. 
(2) Po sprejemu odločbe o dodelitvi sredstev posredniško telo
posreduje zahtevek za povračilo iz sredstev Kohezijskega sklada EU plačilnemu
organu.
12. člen
(odločba o dodelitvi sredstev)
(1) Z dnem sprejema odločbe o dodelitvi sredstev predlog
kohezijskega projekta postane kohezijski projekt. 
(2) Finančno izvajanje kohezijskega projekta iz sredstev
kohezijske politike v državnem proračunu je možno šele po prejetju odločbe o
dodelitvi sredstev. 
(3) Organ upravljanja takoj po prejemu odločbe o dodelitvi
sredstev o tem obvesti Ministrstvo za finance – Sektor za proračun, plačilnemu
organu, posredniškemu telesu, izvajalskemu telesu in neodvisnemu organu za
finančni nadzor pa posreduje kopijo odločbe o dodelitvi sredstev z vsemi
pripadajočimi prilogami.
13. člen
(zahtevek za plačilo)
Na podlagi računov s spremljajočo dokumentacijo in izjave o
napovedi dne plačila računov pogodbeniku izvajalsko telo izdela zahtevek za
plačilo upravičenih stroškov iz sredstev kohezijske politike z izjavo o
opravljenih kontrolah in Poročilom o napredku finančnih in fizičnih
indikatorjev in ga v skladu z dogovorjenimi postopki posreduje posredniškemu
telesu kot nosilcu proračunske postavke.
14. člen
(zahtevek za povračilo)
(1) Posredniško telo opravi kontrole v skladu s 4. členom
Uredbe Sveta 1164/94/ES, izda in avtorizira zahtevek za povračilo iz sredstev
Kohezijskega sklada EU ter ga s spremljajočo dokumentacijo v skladu z
dogovorjenimi postopki pošlje plačilnemu organu, vendar ne pred sprejemom
odločbe o dodelitvi sredstev. 
(2) Posredniško telo hkrati z zahtevkom za povračilo iz
sredstev Kohezijskega sklada EU izdela odredbo za izplačilo sredstev kohezijske
politike iz državnega proračuna in jo skupaj z zahtevkom za povračilo pošlje
plačilnemu organu najkasneje 19 delovnih dni pred dnem, predvidenim za
izplačilo pogodbeniku. 
(3) Posredniško telo lahko zavrne zahtevek za plačilo, če ta
ne izpolnjuje zahtevanih pogojev, z ustrezno utemeljitvijo v 15 dneh od prejema
zahtevka. 
(4) Posredniško telo predloži zahtevek za povračilo
plačilnemu organu najkasneje do 15. novembra tekočega proračunskega leta
oziroma v roku, ki ga predpiše minister oziroma ministrica za finance. 
(5) Plačilni organ lahko z ustrezno utemeljitvijo v 30 dneh
od prejema zahtevka zavrne zahtevek za povračilo, če le-ta ne izpolnjuje
zahtevanih pogojev.
15. člen
(izplačilo iz državnega proračuna)
(1) Plačila v breme sredstev kohezijske politike so možna le
za upravičene stroške v skladu z odločbo o dodelitvi sredstev in veljavnimi
predpisi. Če se naknadno ugotovi, da so bila že izplačana sredstva iz navedenih
postavk neupravičen odhodek, je treba izvršiti preknjižbo v skladu z 18. členom
te uredbe. 
(2) Izplačilo s postavke namenskih sredstev EU za kohezijsko
politiko na račun izvajalskega telesa se izvrši praviloma na dan iz izjave o
napovedi dne plačila računov pogodbeniku oziroma glede na razpoložljivost
sredstev Kohezijskega sklada EU na deviznem računu plačilnega organa. 
(3) V primeru, da se v državnem proračunu zagotavljajo tudi
sredstva lastne udeležbe za sofinanciranje kohezijskih projektov, se plačila v
breme namenskih sredstev lastne udeležbe za kohezijsko politiko izvršijo hkrati
s plačilom namenskih sredstev EU za kohezijsko politiko iz drugega odstavka
tega člena in se evidentirajo v razmerju, ki ga določa odločba o dodelitvi
sredstev.
16. člen
(povračilo)
(1) Pogodbe so praviloma sklenjene v evrih. Za pogodbe s
pogodbenimi vrednostmi, izraženimi v tolarjih, preračun v evre izvede plačilni
organ. 
(2) Plačilni organ izvrši prenos iz sredstev Kohezijskega
sklada EU v državni proračun, potem ko izvede predpisane kontrole v skladu z 8.
členom Uredbe Komisije 1386/2002/ES in s predpisi, ki urejajo izvrševanje
proračuna. 
(3) Plačilni organ izvrši prenos iz sredstev Kohezijskega
sklada EU v državni proračun praviloma na dan iz izjave o napovedi dne plačila
računov pogodbeniku, ki je hkrati dan za plačilo izvajalskemu telesu iz
državnega proračuna, oziroma glede na razpoložljivost sredstev Kohezijskega
sklada EU na deviznem računu plačilnega organa.
17. člen
(potrdilo o izvedenih plačilih)
(1) Posredniško telo takoj po izplačilu iz državnega
proračuna posreduje plačilnemu organu potrdilo o plačilu izvajalskemu telesu. 
(2) Izvajalsko telo posreduje plačilnemu organu in
posredniškemu telesu najkasneje v osmih dneh od dneva plačila pogodbeniku
potrdilo o izvedenem plačilu računa pogodbeniku. 
(3) Če plačilni organ v predpisanem roku ne prejme potrdil iz
prvega in drugega odstavka tega člena, do prejema potrdila zadrži vsa nadaljnja
povračila sredstev Kohezijskega sklada EU v državni proračun.
18. člen
(preknjižba porabe sredstev kohezijske politike za
neupravičene stroške)
V primeru porabe sredstev kohezijske politike za neupravičene
stroške mora posredniško telo kot nosilec proračunske postavke v desetih dneh
po prejemu ugotovitvenega sklepa o neupravičeni porabi posredovati Ministrstvu
za finance – Sektorju za proračun, predlog za preknjižbo porabe na postavke, ki
niso vezane na sredstva kohezijske politike. Posredniško telo mora v takšnem
primeru poskrbeti za ustrezne popravke podatkov o projektu v NRP v MFERAC.
19. člen
(zahtevek za spremembo pravic porabe)
(1) Če predvidene pravice porabe v državnem proračunu niso
usklajene s finančnim načrtom iz vloge za dodelitev sredstev Kohezijskega
sklada EU ali odločbe o dodelitvi sredstev, posredniško telo pripravi usklajen
predlog prerazporeditev pravic porabe oziroma predlog za odprtje novih
proračunskih postavk za sredstva kohezijske politike, h kateremu pridobi
soglasje organa upravljanja, ter ga posreduje Ministrstvu za finance – Sektorju
za proračun, ta pa ga posreduje v potrditev vladi. 
(2) Po prerazporeditvi virov financiranja v skladu s prvim
odstavkom tega člena posredniško telo pripravi predlog za spremembo
kohezijskega projekta v NRP.
V. PREHODNA IN KONČNA DOLOČBA
20. člen
(ISPA projekti po 1. maju 2004)
(1) Za projekte ISPA, za katere so bili podpisani finančni
memorandumi do 31. decembra 2003 in se niso zaključili do 30. aprila 2004 ter
so postali s 1. majem 2004 kohezijski projekti, se do zaključka projekta
plačila in povračila izvršujejo v skladu s pravilnikom, ki ureja postopke za
izvrševanje proračuna Republike Slovenije. 
(2) Za kohezijske projekte iz prvega odstavka tega člena
plačilni organ za potrebe Ministrstva za finance spremlja in ločeno vodi porabo
sredstev, ki jih je Evropska unija dodelila za Slovenijo v okviru programa ISPA
in v okviru Kohezijskega sklada EU za obdobje 2004-2006.
21. člen
(uveljavitev uredbe)
Ta uredba začne veljati naslednji dan po objavi v Uradnem
listu Republike Slovenije.
Št. 00712-12/2005/6
Ljubljana, dne 31. marca 2005.
EVA 2004-1611-0166
Vlada Republike Slovenije
Janez Janša l. r. 
Predsednik