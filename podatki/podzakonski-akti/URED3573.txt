I. SPLOŠNE DOLOČBE
1. člen
(1) Ta uredba določa način obračunavanja,
določanja višine, odmere in plačevanja okoljske dajatve za onesnaževanje okolja
(v nadaljnjem besedilu: okoljska dajatev), ki je posledica odlaganja odpadkov
na odlagališčih odpadkov, ter merila in pogoje za vračilo plačane okoljske
dajatve.
(2) Onesnaževanje okolja iz prejšnjega
odstavka je onesnaževanje tal s količino odloženih odpadkov in onesnaževanje
zunanjega zraka z emisijo metana zaradi odloženih biološko razgradljivih
odpadkov.
2. člen
Pojmi imajo po tej uredbi naslednji pomen:
1.    
odpadki so odpadki iz predpisa o ravnanju z
odpadki;
2.    
inertni odpadki so inertni odpadki iz predpisa
o odlaganju odpadkov;
3.    
biološko razgradljive sestavine odpadkov so
biološko razgradljive sestavine odpadkov iz predpisa o odlaganju odpadkov na
odlagališčih;
4.    
komunalni odpadki so odpadki v skladu s
predpisom, ki ureja odlaganje odpadkov na odlagališčih;
5.    
odlagališče je odlagališče odpadkov iz predpisa
o odlaganju odpadkov;
6.    
obstoječe odlagališče je obstoječe odlagališče
iz predpisa o odlaganju odpadkov;
7.    
obdelava odpadkov je vsak fizikalen, termičen,
kemičen ali biološki proces, vključno s sortiranjem odpadkov, s katerim se
spremenijo lastnosti odpadkov z namenom zmanjšanja prostornine ali teže odpadkov
pred njihovim odlaganjem, z namenom zmanjšanja biološko razgradljivih snovi v
odpadkih, z namenom zmanjšanja nevarnih lastnosti, lažjega ravnanja z njimi ali
povečanja možnosti za njihovo predelavo. Izločevanje ločenih frakcij z ločenim
zbiranjem komunalnih odpadkov in sežiganje ali sosežiganje odpadkov ni obdelava
odpadkov;
8.    
enota obremenitve tal z odlaganjem odpadkov je
enota, določena kot podlaga za izračun osnove za obračunavanje in odmero
okoljske dajatve (v nadaljnjem besedilu: enota obremenitve tal);
9.    
enota obremenitve zraka z emisijo metana iz
odlagališč odpadkov je enota, določena kot podlaga za izračun osnove za
obračunavanje in odmero okoljske dajatve (v nadaljnjem besedilu: enota
obremenitve zraka);
10. 
javna služba je občinska gospodarska javna
služba zbiranja, prevoza in odlaganja komunalnih odpadkov ali državna
gospodarska javna služba sežiganja komunalnih odpadkov;
11. 
infrastruktura javne službe so naslednji
objekti in naprave za zbiranje, obdelavo in odlaganje komunalnih odpadkov:
zbiralnica ločenih frakcij, sortirnica odpadkov, kompostarna, objekti in
naprave zbirnih centrov v skladu s predpisom, ki ureja ravnanje z ločenimi
frakcijami komunalnih odpadkov, objekti in naprave za fizikalno, termično,
kemično ali biološko obdelavo komunalnih odpadkov pred odlaganjem in
odlagališče nenevarnih odpadkov ter objekti in naprave za sežiganje komunalnih
odpadkov, ostankov njihove predelave ter muljev komunalnih čistilnih naprav;
12. 
upravičeni stroški so stroški gradnje objektov
in nabave naprav infrastrukture javne službe v lasti občine ali države;
13. 
investicijska dokumentacija je investicijski
program in drugi dokumenti, ki jih je treba v času priprave investicije v
infrastrukturo javne službe izdelati v skladu s predpisi s področja javnih
financ, ki urejajo izdelavo programov za javna naročila investicijskega
značaja, in v skladu z operativnimi programi varstva okolja s področja ravnanja
s komunalnimi odpadki;
14. 
investicijski projekt občine je skupek
aktivnosti za gradnjo novih ali obnovo obstoječih objektov infrastrukture javne
službe na območju posamezne občine ali več občin, če gre za skupno
infrastrukturo več občin, ki predstavlja v okviru operativnih programov varstva
okolja s področja ravnanja s komunalnimi odpadki zaokroženo celoto in za katero
so predvideni tudi viri iz plačil okoljske dajatve, pri tem pa je določen datum
začetka projekta in njegov zaključek s predajo v uporabo in končnim obračunom;
15. 
načrt razvojnih programov države na področju
ravnanja s komunalnimi odpadki (v nadaljnjem besedilu: načrt razvojnih
programov države) je sestavni del državnega proračuna in ga sestavljajo
projekti in programi ravnanja s komunalnimi odpadki, za katere je predvideno
financiranje ali sofinanciranje iz sredstev državnega proračuna in je prikazan
najmanj za obdobje štirih let;
16. 
načrt razvojnih programov občine na področju
ravnanja s komunalnimi odpadki (v nadaljnjem besedilu: načrt razvojnih
programov občine) je sestavni del občinskega proračuna in ga sestavljajo
projekti in programi ravnanja s komunalnimi odpadki, prikazani najmanj za
obdobje štirih let. Načrt razvojnih programov občine mora biti usklajen z
načrtom razvojnih programov države.
3. člen
(1) Okoljska dajatev se plačuje zaradi
onesnaževanja okolja z odpadki, odloženimi na odlagališču za inertne, nenevarne
ali nevarne odpadke.
(2) Okoljska dajatev je prihodek proračuna
Republike Slovenije.
(3) Prihodki proračuna Republike Slovenije,
dobljeni s plačili okoljske dajatve iz prvega odstavka tega člena, so namenski
prejemki državnega proračuna za izvedbo operativnih programov varstva okolja s
področja ravnanja s komunalnimi odpadki, vključno z izvedbo pripravljalnih del vključno
z izdelavo projektne dokumentacije, največ v višini, ki ne presega 4% vrednosti
investicije za gradnjo ter z izvedbo gradnje objektov infrastrukture državne
gospodarske javne službe sežiganja komunalnih odpadkov.
4. člen
Zavezanec za plačilo okoljske dajatve je
upravljavec odlagališča (v nadaljnjem besedilu: zavezanec).
II. VIŠINA OKOLJSKE DAJATVE
5. člen
Osnova za okoljsko dajatev se določi na
podlagi enot obremenitve tal in enot obremenitve zraka v koledarskem letu na
naslednji način:
osnova za okoljsko dajatev = Ctal x EOtal + Czrak
x EOzrak,
kjer je:
Ctal          cena
za enoto obremenitve tal,
EOtal       število
enot obremenitve tal,
Czrak        cena
za enoto obremenitve zraka in
EOzrak     število
enot obremenitve zraka.
6. člen
(1) Ceno za enoto obremenitve tal določi
Vlada Republike Slovenije s sklepom na predlog ministrstva, pristojnega za
okolje (v nadaljnjem besedilu: ministrstvo), enkrat letno.
(2) Cena za enoto obremenitve zraka je
enaka ceni za enoto obremenitve zraka z emisijo ogljikovega dioksida, ki jo
določi Vlada Republike Slovenije skladno s predpisom, ki ureja okoljsko dajatev
za obremenjevanja zraka z emisijo ogljikovega dioksida.
III. OBRAČUNAVANJE OKOLJSKE DAJATVE
7. člen
(1) Zavezanec plačuje okoljsko dajatev v
znesku, ki je enak osnovi za okoljsko dajatev za odpadke, ki jih je odložil na
odlagališče v koledarskem letu.
(2) Osnova za okoljsko dajatev se lahko
zniža za znesek, ki se ga določi na podlagi količin v odlagališčnem plinu
zajetega metana, ki zgori ali se ga zajame v koledarskem letu, za katerega
velja osnova za okoljsko dajatev, na naslednji način:
znižanje osnove za okoljsko dajatev = Czrak x (G x R +
0,44 x E),
kjer je:
G      globalni grelni
potencial metana, ki je enak 21,
Czrak  cena za
enoto obremenitve zraka,
R      količina metana,
izražena v kg, ki zgori ali se ga zajame, in
E       električna
energija, proizvedena iz zajetega odlagališčnega plina, izražena v kWh.
(3) Zavezanec količino v odlagališčnem
plinu zajetega metana, ki v koledarskem letu, za katerega uveljavlja znižanje
osnove za okoljsko dajatev, zgori ali kako drugače oksidira (R), ugotavlja na
podlagi podatkov, pridobljenih s predpisanim obratovalnim monitoringom za
odlagališča in podatkov iz meritev količin zajetega plina ali samo iz podatkov
o proizvedeni električni energiji in izkoristku pretvorbe goriva v elektriko,
če se plin v celoti uporablja za proizvodnjo električne energije.
(4) Zavezanec lahko uveljavlja znižanje
osnove za okoljsko dajatev iz drugega odstavka tega člena samo za odlagališče,
na katerem se odpadki odlagajo, in največ do višine, ki ne presega višine
okoljske dajatve za odpadke, ki so bili odloženi v istem obdobju na
odlagališču.
8. člen
Število enot obremenitve tal EOtal
iz 5. člena te uredbe se v odvisnosti od vrste odlagališča izračuna na podlagi
mase odloženih odpadkov v koledarskem letu, izražene v kg, in naslednjega
števila enot obremenitve tal za en kg odloženih odpadkov:
-      
1 enota obremenitve tal za odlagališče za inertne odpadke,
-      
2 enoti obremenitve tal za odlagališče za nenevarne odpadke,
-      
10 enot obremenitve tal za odlagališče za nevarne odpadke.
9. člen
(1) Število enot obremenitve zraka EOzrak
iz 5. člena te uredbe se v odvisnosti od stopnje razgradljivosti odpadkov
izračuna na podlagi mase odloženih odpadkov v koledarskem letu, izražene v kg,
in števila enot obremenitve zraka za en kg odloženih odpadkov.
(2) Število enot obremenitve zraka za en
kilogram odloženih odpadkov iz prejšnjega odstavka se za posamezno vrsto
biološko razgradljivega odpadka izračuna na naslednji način:
število
enot obremenitve zraka = G x DOC x DOCF x F x (MCH4/MC),
kjer je:
G            globalni
grelni potencial metana, ki je enak 21,
DOC       delež
razgradljivega organskega ogljika v odpadkih,
DOCF    delež organskega
ogljika v odpadkih, ki se pretvori v toplogredne pline,
F             delež metana
v odlagališčnem plinu in
MCH4/MC razmerje
molske mase metana in ogljika, ki je enako 16/12.
(3) Delež razgradljivega organskega ogljika
v odpadkih (DOC) se izraža kot količnik med maso razgradljivega organskega
ogljika v odloženih odpadkih in celotno maso odloženih odpadkov.
(4) Delež metana v odlagališčnem plinu (F)
se izraža kot količnik med prostornino metana v odlagališčnem plinu in
prostornino vseh drugih plinov, ki nastanejo pri biološki razgradnji odloženih
odpadkov.
(5) Delež organskega ogljika, ki se
pretvori v toplogredne pline (DOCF), se izraža kot količnik med maso
razgradljivega organskega ogljika, ki se pretvori v toplogredne pline, in maso
vsega razgradljivega organskega ogljika v odloženih odpadkih.
10. člen
(1) Delež razgradljivega organskega ogljika
v odpadkih (DOC) iz prejšnjega člena se izračuna na naslednji način:
DOC
= 0,4 (A) + 0,17 (B) + 0,15 (C) + 0,30 (D),
kjer je:
A  delež papirja, lepenke
in tekstila v odpadkih,
B  delež odpadkov iz zelene biomase in naravnega lesa, ki nastanejo
kot odpadki iz vrtov in parkov in kot odpadki pri predelavi rastlin, ki ni
predelava rastlin za prehrano,
C  delež odpadne hrane in organskih odpadkov, ki nastanejo pri proizvodnji
ali pripravi hrane. To so predvsem kompostirni odpadki iz gospodinjstev, menz
in restavracij, kompostirni odpadki iz primarne proizvodnje hrane v kmetijstvu,
lovu, ribištvu in ribogojstvu ter kompostirni odpadki, ki nastajajo pri proizvodnji
hrane rastlinskega izvora, in kompostirni odpadki, ki nastanejo pri pripravi in
predelavi mesa, rib in drugih živil živalskega izvora, in
D  delež odpadkov iz obdelave in predelave lesa in proizvodnje
plošč ter pohištva in drugih odpadkov iz lesa, lubja, plute in slame.
(2) Deleži biološko razgradljivih odpadkov
A, B, C in D iz prejšnjega odstavka se izražajo kot količniki med maso
posamezne biološko razgradljive sestavine odpadkov v celotni količini odpadkov
in maso vseh odloženih odpadkov.
11. člen
Zavezanec za izračun deleža razgradljivega
organskega ogljika v odpadkih (v nadaljnjem besedilu: DOC) pri obračunavanju
okoljske dajatve za odložene ostanke komunalnih odpadkov upošteva podatke o
deležih biološko razgradljivih odpadkov A, B, C in D iz sortirne analize, ki jo
skladno s predpisom, ki ureja odlaganja odpadkov na odlagališčih, izvede pooblaščena
institucija.
12. člen
Če se delež organskega ogljika, ki se
pretvori v toplogredne pline (DOCF) in delež metana v odlagališčnem plinu (F)
ne ugotavljata na način iz drugega odstavka 13. člena te uredbe, se za izračun
števila enot obremenitve zraka iz 9. člena te uredbe upoštevajo naslednje
vrednosti: DOCF = 0,55 in F = 0,5.
13. člen
(1) Zavezanec maso odloženih odpadkov, maso
odloženih biološko razgradljivih odpadkov in delež razgradljivega organskega
ogljika v odpadkih za potrebe obračunavanja okoljske dajatve ugotavlja na
podlagi podatkov o količini in vrsti ter stopnji obdelave prevzetih odpadkov iz
evidence, ki jo vodi v skladu s predpisom, ki ureja odlaganje odpadkov.
(2) Zavezanec delež organskega ogljika v
odpadkih, ki se pretvori v toplogredne pline (DOCF), in delež metana v
odlagališčnem plinu (F) za potrebe obračunavanja okolske dajatve ugotavlja na
podlagi podatkov, pridobljenih s kemično analizo odpadkov ali drugimi preskusi
o biološki razgradnji odpadkov, delež metana v odlagališčnem plinu (F) pa tudi
s kemično analizo odlagališčnega plina.
14. člen
Zavezanec, ki je šele začel odlagati
odpadke, za določitev osnove za prvo odmero okoljske dajatve navede podatke o
sestavi in predvideni letni masi odloženih odpadkov in deležu biološko razgradljivih
odpadkov na podlagi pridobljenega dovoljenja za odlaganje odpadkov.
IV. ODMERA OKOLJSKE DAJATVE
15. člen
(1) Zavezanec za plačilo okoljske dajatve
mora pri Agenciji Republike Slovenije za okolje (v nadaljnjem besedilu:
agencija) do 31. marca tekočega leta vložiti napoved za odmero okoljske dajatve
za preteklo leto (v nadaljnjem besedilu: napoved), v kateri navede vse potrebne
podatke za odmero okoljske dajatve.
(2) Obliko in vsebino napovedi predpiše
minister, pristojen za okolje.
16. člen
Zavezanec, ki je med letom prenehal
odlagati odpadke, mora vložiti napoved v tridesetih dneh po prenehanju
odlaganja odpadkov.
17. člen
(1) Agencija odmeri okoljsko dajatev z
odločbo.
(2) Agencija odmeri okoljsko dajatev do 30.
oktobra tekočega leta za preteklo leto.
17.a člen
(1) Zavezanec, ki upravlja odlagališče, ki
je javna infrastruktura, lahko v napovedi za posamezno koledarsko leto
uveljavlja tudi oprostitev plačila okoljske dajatve, če v roku za oddajo
napovedi agenciji posreduje dokazila o namenskem financiranju z okoljsko
dajatvijo. 
(2) Za namensko financiranje iz prejšnjega
odstavka se šteje: 
-      
izvedba del v letu, ki izhaja iz napovedi in so skladna z 12. točko 2.
člena te uredbe, 
-      
odplačilo glavnice posojila v letu, ki izhaja iz napovedi in je
odplačilo skladno z 12. točko 2. člena te uredbe, in 
-      
prenos sredstev v naslednja leta skladno z določbo 17.b člena te uredbe.
(3) Agencija v postopku odmere okoljske
dajatve pregleda tudi dokazila iz prvega odstavka tega člena in ugotavlja
namenskost financiranja z okoljsko dajatvijo, pri čemer upošteva izpolnjevanje
pogojev iz prejšnjega odstavka. 
(4) Če agencija ugotovi namenskost
financiranja z okoljsko dajatvijo, to upošteva pri odmeri okoljske dajatve
tako, da se zavezancu za ugotovljeni znesek zmanjša plačilo okoljske dajatve. 
(5) Če agencija ugotovi nenamenskost
financiranja, je zavezanec v 60 dneh po dokončnosti odločbe o odmeri dolžan
plačati okoljsko dajatev na račun, določen s predpisom ministra, pristojnega za
finance.
17.b člen
Zavezancu se v odločbi o odmeri okoljske
dajatve zmanjša plačilo okoljske dajatve tudi, če v napovedi uveljavlja
zmanjšanje plačila okoljske dajatve za odložene odpadke za leto, ki izhaja iz
napovedi, in sicer za znesek sredstev okoljske dajatve navedenega leta, ki jih
je zavezanec nakazoval v proračun občine, na območju katere je izvajal javno
službo odlaganja ostankov predelave ali odstranjevanja komunalnih odpadkov,
čeprav ta sredstva niso bila porabljena za izvedbo investicij iz 12. točke 2.
člena te uredbe, če jih je občina v skladu s predpisi s področja javnih financ
izkazovala na posebnem plačilnem podračunu z namenom, da se ta sredstva v
proračunu občine porabijo najkasneje v treh letih od dneva dokončnosti odločbe
o odmeri okoljske dajatve za leto 2007 oziroma nadaljnja leta v skladu s 56. do
60. členom Zakona o javnih financah (Uradni list RS, št. 79/99, 124/00, 79/01,
30/02, 56/02 – ZJU, 110/02 – ZDT-B, 127/06 – ZJZP in 14/07 – ZSPDPO) v
proračunskem skladu ali kot namenski prejemki in izdatki v skladu s 43. členom
Zakona o javnih financah in odlokom o proračunu občine.
18. člen
Zavezanec mora dokumentacijo, s katero
dokazuje resničnost podatkov iz vložene napovedi in pravilnost obračuna osnove
za odmero okoljske dajatve, ter dokumentacijo, s katero uveljavlja oprostitev
oziroma znižanje plačila okoljske dajatve, hraniti še najmanj pet let od dneva
pravnomočnosti odločbe o odmeri okoljske dajatve.
V. NAČIN PLAČEVANJA OKOLJSKE DAJATVE
19. člen
(1) Zavezanec za plačilo okoljske dajatve
plačuje okoljsko dajatev med letom v obliki mesečnih akontacij na račun,
določen s predpisom ministra, pristojnega za finance.
(2) Nadzor nad vplačili okoljske dajatve
opravlja agencija.
(3) Morebitna razlika med z akontacijo
vplačanim zneskom okoljske dajatve za odlaganje odpadkov na odlagališču, ki ni
javna infrastruktura, in zneskom, odmerjenim za to okoljsko dajatev z odločbo
iz 17. člena te uredbe, se mora plačati na račun iz prvega odstavka tega člena
ali vrniti v 60 dneh po dokončnosti odločbe.
(4) Morebitna razlika med z akontacijo
vplačanim zneskom okoljske dajatve za odlaganje odpadkov na odlagališču, ki je
javna infrastruktura, in zneskom, odmerjenim za to okoljsko dajatev z odločbo
iz 17. člena te uredbe, se poračuna z naslednjimi akontacijami tako, da se
razlika na enak način porazdeli med vse akontacije v koledarskem letu, ki sledi
letu, v katerem je bila okoljska dajatev odmerjena.
(5) Za nepravočasno plačano okoljsko
dajatev mora zavezanec za plačilo okoljske dajatve plačati zakonite zamudne
obresti.
(6) V primeru, če je znesek okoljske
dajatve za odložene odpadke na odlagališču, ki predstavlja javno
infrastrukturo, porabljen za izvedbo investicij iz 12. točke 2. člena te uredbe
oziroma za poplačilo glavnice posojila za investicije iz 12. točke 2. člena te
uredbe oziroma prenesene okoljske dajatve za odlaganje odpadkov na odlagališču,
ki predstavlja javno infrastrukturo, nižji od skupnega letnega zneska
akontacij, je treba razliko do skupnega letnega zneska akontacij plačati na
račun, določen s predpisom ministra, pristojnega za finance, v 60 dneh po
dokončnosti odločbe. 
(7) Zavezanec ni dolžan plačevati okoljske
dajatve med letom v obliki mesečnih akontacij, če znesek mesečne akontacije ne
presega 20 eurov. Znesek plačila okoljske dajatve za leto, ki izhaja iz
napovedi, se določi z odločbo iz prvega odstavka 17. člena te uredbe. 
(8) V primeru prenehanja obratovanja
odlagališča odpadkov, ki predstavlja javno infrastrukturo, se obveznost
plačevanja akontacij za odložene odpadke prenese na novega krajevno pristojnega
zavezanca, ko ta začne izvajati gospodarsko javno službo. 
(9) V primeru, če je zavezanec prenesel
sredstva okoljske dajatve za pokrivanje upravičenih stroškov iz 12. točke 2.
člena te uredbe oziroma za poplačilo glavnice posojila za prej navedene
upravičene stroške, pa teh sredstev namensko ni porabil v roku iz 35.a člena te
uredbe, mora na podlagi obvestila agencije plačati v roku 60 dni po njegovem
prejemu ugotovljeni neporabljeni znesek sredstev okoljske dajatve v proračun
države na račun, določen s predpisom ministra, pristojnega za finance.
20. člen
(1) Znesek mesečne akontacije znaša
dvanajstino zadnje odmerjene okoljske dajatve, povečano ali zmanjšano
sorazmerno odstotku spremembe cene za enoto obremenitve iz 5. člena te uredbe.
(2) Znesek mesečne akontacije zavezanca iz
14. člena te uredbe znaša dvanajstino predvidenega zneska okoljske dajatve za
tekoče leto, ki se izračuna na podlagi podatkov o sestavi in predvideni letni
masi odloženih odpadkov in deležu biološko razgradljivih odpadkov na podlagi
pridobljenega dovoljenja za odlaganje odpadkov.
(3) Znesek mesečne akontacije plačila
okoljske dajatve za odlaganje odpadkov na odlagališču, ki ni javna
infrastruktura oziroma, ki je javna infrastruktura, zapade v plačilo vsakega
desetega dne v mesecu za pretekli mesec.
(4) Zavezanec lahko vloži pri agenciji
zahtevo za spremembo višine mesečne akontacije, če upravlja odlagališče, ki je
javna infrastruktura ali odlagališče nekomunalnih odpadkov, če tekom leta
odlaga odpadke, katerih količina in vrsta predstavljata vsaj 10% odstopanje od
osnove za odmero okoljske dajatve. 
(5) Vloga iz prejšnjega odstavka mora za
presojo upravičenosti spremembe višine akontacij vsebovati letne podatke o
predvidenih enotah obremenitve tal in enotah obremenitve zraka.
21. člen
Če agencija ugotovi, da zavezanec napovedi
ni vložil oziroma je ni vložil pravočasno ali je v napovedi nepravilno navedel
osnovo za odmero okoljske dajatve, se mu le-ta odmeri na podlagi podatka o
letni količini odloženih odpadkov iz okoljevarstvenega dovoljenja za obratovanje
odlagališča, pri čemer se mu z odločbo naloži plačilo obveznosti v roku 15 dni
od dokončnosti odločbe.
VI. NAKAZILO SREDSTEV IZ NASLOVA OKOLJSKE DAJATVE
22. člen
(1) Občina je upravičena do nakazila
sredstev iz državnega proračuna iz naslova okoljske dajatve, če se ta sredstva
vložijo v infrastrukturo javne službe v njeni lasti v skladu z operativnimi
programi varstva okolja s področja ravnanja s komunalnimi odpadki in občina za
to nakazilo izpolnjuje pogoje iz te uredbe. 
(2) Občina je pod pogoji iz prejšnjega
odstavka upravičena do nakazila sredstev iz državnega proračuna iz naslova
okoljske dajatve tudi za plačani delež okoljske dajatve zaradi obremenjevanja
tal za odpadke, ki so kot ostanki sežiganja komunalnih odpadkov ali zgorevanja
trdih goriv odloženi na njenem območju. 
(3) Sredstva, ki se nakažejo občini na
podlagi prvega in drugega odstavka tega člena, se načrtujejo in evidentirajo v
občinskem proračunu kot transferni prihodki, prejeti iz državnega proračuna za
investicijske projekte, ki so vključeni v načrt razvojnih programov države in
občine.
23. člen
(1) Višina in namen občini nakazanih
sredstev vplačane okoljske dajatve se vsako proračunsko leto določita skladno s
predvideno izvedbo in financiranjem posameznih projektov v načrtu razvojnih
programov občine in države. 
(2) Sredstva za plačilo izvedenih del se
občini nakažejo skladno s pogodbo o sofinanciranju, sklenjeno med občino in
ministrstvom. 
(3) Nakazilo občini se izvrši na podlagi s
strani občine predložene in potrjene situacije, katere znesek ne sme biti
manjši od 100.000 eurov. Občina situacijo izstavi na podlagi pogodbe o
sofinanciranju iz prejšnjega odstavka.
24. člen
(1) Za namenskost porabe sredstev,
nakazanih občini iz državnega proračuna iz naslova okoljske dajatve, odgovarja
občina in mora v ta namen poskrbeti za usposobljen investitorski nadzor.
(2) Sprotni nadzor nad namenskostjo porabe
sredstev izvaja ministrstvo.
(3) Občina mora namenskost porabe sredstev
sproti izkazovati v dokumentaciji o izvajanju investicije. V primeru, da občina
nima dokazil o namenski porabi teh sredstev, mora občina sredstva skupaj z
zakonskimi zamudnimi obrestmi od dneva nakazila vrniti v državni proračun.
25. člen
Investicijski projekti se uvrstijo v
državni načrt razvojnih programov na podlagi predpisa, ki ureja dokumente
razvojnega načrtovanja in postopke za pripravo predloga državnega proračuna in
proračunov samoupravnih lokalnih skupnosti.
26. člen
(1) Sredstva iz državnega proračuna za
sofinanciranje operativnih programov varstva okolja s področja ravnanja s
komunalnimi odpadki se dodeljujejo z javnim razpisom na podlagi predpisa, ki
določa postopke za izvrševanje proračuna Republike Slovenije. 
(2) Predlog investicijskega projekta občine
mora poleg vsebin, ki jih določajo predpisi s področja javnih financ, vsebovati
obrazložitev usklajenosti investicijskega projekta z izhodišči iz operativnih
programov varstva okolja s področja ravnanja s komunalnimi odpadki in drugo
dokumentacijo, ki jo z javnim razpisom določi ministrstvo, pristojno za okolje.
27. člen
(1) Predloge investicijskih projektov oceni
ministrstvo na podlagi skladnosti z operativnimi programi varstva okolja s
področja ravnanja s komunalnimi odpadki in ob upoštevanju primernosti,
izvedljivosti in upravičenosti posameznega investicijskega projekta v skladu s
predpisom, ki ureja enotno metodologijo za izdelavo programov za javna naročila
investicijskega značaja za objekte in naprave javnih služb varstva okolja.
(2) Podlaga za ocenitev investicijskih
projektov občin so merila o upravičenosti investicij v infrastrukturo lokalne
javne službe iz operativnih programov varstva okolja s področja ravnanja s
komunalnimi odpadki.
(3) Občina mora na podlagi poziva
ministrstva dopolniti svojo vlogo ali odpraviti pomanjkljivosti v vlogi v roku,
ki ga določi ministrstvo.
28. člen
Investicijski projekti občine se na predlog
ministrstva in občine vključijo v načrta razvojnih programov države in občine
po postopku, ki velja za pripravo državnega in občinskega proračuna.
VII. NADZOR
29. člen
Nadzor nad izvajanjem te uredbe opravljajo
inšpektorji, pristojni za varstvo okolja.
VIII. KAZENSKA DOLOČBA
30. člen
(1) Z globo od 4.100 eurov do 41.000 eurov
se za prekršek kaznuje pravna oseba, če kot zavezanec za plačilo okoljske
dajatve: 
a) 
ne vloži napovedi v predpisanem roku ali če v napovedi navede napačne
podatke in zato pride do znižanja osnove ali višine odmerjene okoljske dajatve
(prvi odstavek 15. člena in 16. člen te uredbe), 
b) 
ne hrani dokumentacije, s katero dokazuje resničnost podatkov iz
napovedi, predpisan čas (18. člen in drugi odstavek 34. člena te uredbe). 
(2) Z globo od 120 eurov do 620 eurov se za
prekršek iz prejšnjega odstavka kaznuje tudi odgovorna oseba pravne osebe.

Uredba o okoljski dajatvi za onesnaževanje
okolja zaradi odlaganja odpadkov (Uradni list RS, št. 129/04)
vsebuje naslednje prehodne in končno določbo:
»IX. PREHODNE IN KONČNA DOLOČBA
31. člen
Določbe o vračilu okoljske dajatve iz 22. in 23. člena te uredbe se začnejo uporabljati 1. januarja 2006.
32. člen
Ne glede na določbo tretjega odstavka 25. člena
te uredbe se zbiranje predlogov na podlagi 24. člena te uredbe za leto 2006
zaključi do 31. maja 2005.
33. člen
(1) Zavezanec v napovedi za leto 2004
uveljavlja oprostitev plačila okoljske dajatve, ki mu jo je za leto 2004
agencija odobrila z odločbo na podlagi določb Uredbe o taksi za obremenjevanje
okolja zaradi odlaganja odpadkov (Uradni list RS, št. 70/01, 9/04 in 41/04 –
ZVO-1).
(2) Če je pridobil odločbo iz prejšnjega
odstavka zavezanec za plačilo okoljske dajatve za odlaganje odpadkov, ki niso
komunalni odpadki, se na podlagi ugotovitve o dejanskih upravičenih stroških za
izvedbo del za zmanjšanje obremenjevanja tal oziroma zraka zaradi odlaganja
odpadkov v odločbi o odmeri okoljske dajatve za leto 2004 zmanjša plačilo
okoljske dajatve do zneska sredstev, ki jih je vložil v to izvedbo, vendar
tako, da so za skupno višino državne pomoči izpolnjeni pogoji 22. člena Uredbe
o taksi za obremenjevanje okolja zaradi odlaganja odpadkov (Uradni list RS, št.
70/01, 9/04 in 41/04-ZVO-1).
(3) Če je pridobil odločbo iz prvega
odstavka tega člena zavezanec za plačilo okoljske dajatve za odlaganje
komunalnih odpadkov, se na podlagi ugotovitve o dejanski izvedbi del za zmanjšanje
obremenjevanja tal oziroma zraka zaradi odlaganja odpadkov v odločbi o odmeri
okoljske dajatve za leto 2004 zmanjša plačilo okoljske dajatve do zneska
sredstev, ki jih je vložil v to izvedbo, če so izpolnjeni pogoji za:
a)  izvedbo sanacijskih ali
drugih del za prilagoditev obstoječega odlagališča za odlaganje nenevarnih
odpadkov predpisanim zahtevam,
b)  gradnjo obratov ali nakup
naprav, namenjenih obdelavi odpadkov z namenom zmanjšanja obremenjevanja okolja
zaradi odlaganja odpadkov na obstoječem odlagališču nenevarnih odpadkov v
obdobju, ki je za obdelavo odpadkov določeno v predpisih s področja ravnanja z
odpadki,
c)  gradnjo novega odlagališča
nenevarnih odpadkov s celotno kapaciteto odlaganja za najmanj 500.000 ton
komunalnih odpadkov in
d)  širitev obstoječega odlagališča
za odlaganje nenevarnih odpadkov, če je več kot 70% širitve odlagališča
namenjena odlaganju komunalnih odpadkov.
(4) Oprostitev ali zmanjšanje plačila
okoljske dajatve se uveljavlja za upravičene investicijske stroške:
a)  iz točke (a) prejšnjega odstavka
do roka, ki je za posamezno prilagoditev določen v predpisu o odlaganju
odpadkov, vendar najdlje do 31. decembra 2008, ko se morajo obstoječa
odlagališča prilagoditi vsem zahtevam predpisa o odlaganju odpadkov,
b)  iz točke (b) prejšnjega
odstavka do roka, ki je za obdelavo odpadkov določen s predpisi s področja
ravnanja z odpadki, vendar najdlje do 31. decembra 2008, ko se morajo obstoječa
odlagališča prilagoditi vsem zahtevam predpisa, ki ureja odlaganje odpadkov,
c)  iz točke (c) prejšnjega
odstavka najdlje do 31. decembra 2006, ko se morajo obstoječa odlagališča, ki
se ne bodo prilagodila določbam predpisa o odlaganju odpadkov, zapreti, in
d)  iz točke (d) prejšnjega
odstavka najdlje do 31. decembra 2008, ko se morajo obstoječa odlagališča
prilagoditi vsem zahtevam predpisa o odlaganju odpadkov.
34. člen
(1) Ne glede na določbe prejšnjega člena se
zavezancu za plačilo okoljske dajatve za odlaganje komunalnih odpadkov v
odločbi o odmeri okoljske dajatve za leto 2004 na njegovo zahtevo zmanjša
plačilo okoljske dajatve tudi za znesek sredstev okoljske dajatve, ki jih je v
letu 2004 v skladu z odločbo agencije nakazoval v proračun občine, na območju
katere je izvajal javno službo, čeprav ta sredstva v letu 2004 niso bila
porabljena za investicije v infrastrukturo javne službe, če jih je občina v
skladu s predpisi s področja javnih financ izkazovala na posebnem plačilnem
podračunu z namenom, da se ta sredstva v proračunu občine porabijo v letih 2005 in 2006 v skladu s 56. do 60. členom Zakona o javnih financah v proračunskem skladu ali kot
namenski prejemki in izdatki v skladu s 43. členom Zakona o javnih financah in
odlokom o proračunu občine.
(2) Zavezanec iz tega člena mora
dokumentacijo, s katero dokazuje resničnost podatkov iz vložene napovedi o
upravičenosti do oprostitve plačila okoljske dajatve, hraniti še najmanj pet
let od dneva pravnomočnosti odločbe o odmeri okoljske dajatve.
35. člen
(1) Zavezanec za plačilo okoljske dajatve
za odlaganje komunalnih odpadkov lahko v napovedi za leto 2005 uveljavlja
oprostitev plačila okoljske dajatve, če mu je za leto 2005 agencija odobrila
oprostitev plačila okoljske dajatve.
(2) Zavezanec iz prejšnjega odstavka
uveljavlja oprostitev plačila okoljske dajatve za izvajanje del za zmanjšanje
obremenjevanja tal oziroma zraka zaradi odlaganja odpadkov v letu 2005 z
zahtevo za oprostitev plačila okoljske dajatve, ki jo mora vložiti na agencijo
najkasneje do 31. marca 2005.
(3) Zavezanec iz prvega odstavka tega člena
lahko uveljavlja oprostitev plačila okoljske dajatve v letih 2004 in 2005 tudi za odplačevanje glavnice posojila, ki je bilo najeto za izvedbo sanacijskih ali
drugih del za zmanjšanje obremenjevanja tal oziroma zraka zaradi odlaganja
odpadkov, če mu je bila za izvedbo teh del odobrena oprostitev plačila okoljske
dajatve na podlagi določb Uredbe o taksi za obremenjevanje okolja zaradi
odlaganja odpadkov (Uradni list RS, št. 70/01, 9/04 in 41/04 – ZVO-1) in če je
izvedba del zaključena.
(4) O oprostitvi plačila okoljske dajatve
iz prejšnjih odstavkov tega člena odloči agencija s posebno odločbo.
(5) Zavezancu iz prvega odstavka tega
člena, ki je pridobil odločbo o oprostitvi plačila okoljske dajatve iz
prejšnjega odstavka, se na podlagi ugotovitve o dejanski izvedbi del za
zmanjšanje obremenjevanja tal oziroma zraka zaradi odlaganja odpadkov v odločbi
o odmeri okoljske dajatve za leto 2005 zmanjša plačilo okoljske dajatve do
zneska sredstev, ki jih je vložil v to izvedbo, če so izpolnjeni pogoji iz
tretjega in četrtega odstavka 33. člena te uredbe.
36. člen
Zavezancu za plačilo okoljske dajatve za
odlaganje komunalnih odpadkov iz 33. in 35. člena te uredbe se oprosti plačilo
okoljske dajatve, če so bila sredstva za plačilo okoljske dajatve nakazana v
proračune občin, na območju katerih se izvaja javna služba odlaganja komunalnih
odpadkov, in so bile lokalne skupnosti investitorji ali pa so za izvedbo
sanacijskih ali drugih del za zmanjšanje obremenjevanja okolja zavezanca
pooblastile.
37. člen
Globe iz 30. člena te uredbe se do dne
začetka uporabe Zakona o prekrških (Uradni list RS, št. 7/03 in 86/04) v
postopku o prekršku izrekajo kot denarne kazni v mejah, ki so določene z
Zakonom o prekrških (Uradni list SRS, št. 25/83, 36/83 – popr., 42/85, 2/86 –
popr., 47/87 in 5/90 ter Uradni list RS, št. 10/91, 13/91, 66/93, 35/97, 73/97
– odl. US, 87/97, 73/98, 31/00 in 24/01).
38. člen
(1) Do sprejema sklepa iz 6. člena te
uredbe se za ceno za enoto obremenitve uporablja cena za enoto obremenitve iz
Sklepa o določitvi cene za enoto obremenitve tal (Uradni list RS, št. 13/04).
(2) Do izdaje predpisa iz drugega odstavka
15. člena te uredbe se za obliko in vsebino napovedi uporablja Pravilnik o
obliki in vsebini napovedi za odmero takse za obremenjevanje okolja zaradi
odlaganja odpadkov (Uradni list RS, št. 5/03).
39. člen
Z dnem uveljavitve te uredbe preneha
veljati Uredba o taksi za obremenjevanje okolja zaradi odlaganja odpadkov
(Uradni list RS, št. 70/01, 9/04 in 41/04), razen določb 22. člena, ki se
uporabljajo do 31. decembra 2005.
40. člen
Ta uredba začne veljati petnajsti dan po objavi
v Uradnem listu Republike Slovenije.«.

Uredba o spremembi in dopolnitvah Uredbe o
okoljski dajatvi za onesnaževanje okolja zaradi odlaganja odpadkov (Uradni list
RS, št. 68/05) spreminja 31. člen pravilnika tako,
da se glasi:
»31. člen
Določbe o vračilu okoljske dajatve iz 22. in 23. člena te uredbe se začnejo uporabljati 1. januarja 2007.«;
dodaja 32.a člen pravilnika:
»32.a člen
(1) Ne glede na določbo tretjega odstavka
25. člena te uredbe se zbiranje predlogov iz prvega odstavka 25. člena te
uredbe za leto 2007 zaključi 31. maja 2006. 
(2) Ne glede na četrti odstavek 25. člena
te uredbe ministrstvo pripravi prednostno listo za leto 2007 najpozneje do 1.
septembra 2006.«;
spreminja 35. člen pravilnika tako, da se
glasi:
»35. člen
(1) Zavezanec za plačilo okoljske dajatve
za odlaganje komunalnih odpadkov lahko v napovedi za leto 2005 uveljavlja
oprostitev plačila okoljske dajatve, če mu je za leto 2005 agencija odobrila oprostitev
plačila okoljske dajatve.
(2) Zavezanec iz prejšnjega odstavka
uveljavlja oprostitev plačila okoljske dajatve za izvajanje del za zmanjšanje
obremenjevanja tal oziroma zraka zaradi odlaganja odpadkov v letu 2005 z
zahtevo za oprostitev plačila okoljske dajatve, ki jo mora vložiti na agencijo
najkasneje do 31. marca 2005.
(3) Zavezanec iz prvega odstavka tega člena
lahko uveljavlja oprostitev plačila okoljske dajatve v letih 2004 in 2005 tudi za odplačevanje glavnice posojila, ki je bilo najeto za izvedbo sanacijskih ali
drugih del za zmanjšanje obremenjevanja tal oziroma zraka zaradi odlaganja
odpadkov, če mu je bila za izvedbo teh del odobrena oprostitev plačila okoljske
dajatve na podlagi določb Uredbe o taksi za obremenjevanje okolja zaradi odlaganja
odpadkov (Uradni list RS, št. 70/01, 9/04 in 41/04 – ZVO-1) in če je izvedba
del zaključena.
(4) O oprostitvi plačila okoljske dajatve
iz prejšnjih odstavkov tega člena odloči agencija s posebno odločbo.
(5) Zavezancu iz prvega odstavka tega
člena, ki je pridobil odločbo o oprostitvi plačila okoljske dajatve iz
prejšnjega odstavka, se na podlagi ugotovitve o dejanski izvedbi del za
zmanjšanje obremenjevanja tal oziroma zraka zaradi odlaganja odpadkov v odločbi
o odmeri okoljske dajatve za leto 2005 zmanjša plačilo okoljske dajatve do
zneska sredstev, ki jih je vložil v to izvedbo, če so izpolnjeni pogoji iz
tretjega in četrtega odstavka 33. člena te uredbe.
(6) Zavezancu za plačilo okoljske dajatve
za odlaganje komunalnih odpadkov se v odločbi o odmeri okoljske dajatve za leto
2005 na njegovo zahtevo zmanjša plačilo okoljske dajatve tudi za znesek
sredstev okoljske dajatve, ki jih je v skladu z odločbo agencije nakazoval v
proračun občine, na območju katere je izvajal javno službo, čeprav ta sredstva
v tekočem letu niso bila porabljena za investicije v infrastrukturo javne
službe, če jih je občina v skladu s predpisi s področja javnih financ
izkazovala na posebnem plačilnem podračunu z namenom, da se ta sredstva v
proračunu občine porabijo v letih 2006 in 2007 v skladu s 56. do 60. členom
Zakona o javnih financah (Uradni list RS, št. 79/99, 124/00, 79/01, 30/02,
56/02 – ZJU in 110/02 – ZDT-B) v proračunskem skladu ali kot namenski prejemki
in izdatki v skladu s 43. členom Zakona o javnih financah (Uradni list RS, št.
79/99, 124/00, 79/01, 30/02, 56/02 – ZJU in 110/02 – ZDT-B) in odlokom o
proračunu občine.«;
dodaja 35.a člen pravilnika:
»35.a člen
Določbe prejšnjega člena se smiselno
uporabljajo tudi za leto 2006, pri čemer se sredstva v proračunu občine porabijo
v letu 2007.«;
ter vsebuje naslednjo končno določbo:
»5. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
okoljski dajatvi za onesnaževanje okolja zaradi odlaganja odpadkov (Uradni list
RS, št. 28/06) spreminja 35.a člen pravilnika
tako, da se glasi:
»35.a člen
(1) Določbe prejšnjega člena se smiselno
uporabljajo tudi za leto 2006, pri čemer se sredstva v proračunu občine
porabijo v letu 2007.
(2) Ne glede na določbe petega odstavka 35.
člena te uredbe se zavezancu iz prvega odstavka 35. člena te uredbe, ki je
pridobil odločbo o oprostitvi plačila okoljske dajatve, na podlagi ugotovitve o
dejanski izvedbi del za zmanjšanje obremenjevanja tal oziroma zraka zaradi
odlaganja odpadkov v odločbi o odmeri okoljske dajatve za leto 2006 zmanjša
plačilo okoljske dajatve do zneska upravičenih stroškov iz 12. točke 2. člena
te uredbe.«;
ter vsebuje naslednjo končno določbo:
»6. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
okoljski dajatvi za onesnaževanje okolja zaradi odlaganja odpadkov (Uradni list
RS, št. 132/06) spreminja 32.a člen pravilnika
tako, da se glasi:
»32.a člen
(1) Ne glede na določbo tretjega odstavka
25. člena te uredbe se zbiranje predlogov iz prvega odstavka 25. člena te
uredbe za leto 2007 zaključi 31. maja 2006 oziroma v šestih mesecih po
potrditvi Operativnega programa za razvoj okoljske in prometne infrastrukture s
strani Evropske komisije.
(2) Ne glede na četrti odstavek 25. člena
te uredbe ministrstvo pripravi prednostno listo za leto 2007 najpozneje do 1.
septembra 2006 oziroma do potrditve operativnega programa iz prejšnjega
odstavka.«;
dodaja 36.a člen pravilnika:
»36.a člen
(1) Zavezanec iz 35. in 35.a člena te
uredbe lahko uveljavlja zmanjšanje plačila odmerjene okoljske dajatve za leto
2005 za odlaganje odpadkov, ki niso komunalni odpadki, in oprostitev plačila
okoljske dajatve za leto 2006 za odlaganje odpadkov, ki niso komunalni odpadki.
(2) Zavezanec za odlaganje odpadkov, ki
niso komunalni odpadki, lahko uveljavlja zmanjšanje ali oprostitev plačila
okoljske dajatve iz prejšnjega odstavka za odpadke, ki niso komunalni odpadki,
če vloži pri agenciji vlogo za zmanjšanje oziroma oprostitev plačila okoljske
dajatve. Zmanjšanje oziroma oprostitev se prizna do zneska upravičenih
stroškov, če iz dokumentacije, priložene k vlogi, izhaja, da: 
-      
so bila sredstva za plačilo okoljske dajatve za odlaganje odpadkov, ki
niso komunalni odpadki, v posameznem koledarskem letu nakazana v proračune
lokalnih skupnosti, na območju katerih se izvaja javna služba odlaganja
komunalnih odpadkov, in so bile lokalne skupnosti investitorji ali pa so za
izvedbo sanacijskih ali drugih del za zmanjšanje obremenjevanja okolja
pooblastile zavezanca, in 
-      
so bila sanacijska ali druga dela za zmanjšanje obremenjevanja okolja
zaradi odlaganja odpadkov v posameznem koledarskem letu dejansko izvedena in
bila predmet oprostitve po 35. členu oziroma 35.a členu te uredbe.
(3) Zavezanec iz prvega odstavka tega člena
mora vlogo za zmanjšanje plačila okoljske dajatve za leto 2005 za odlaganje
odpadkov, ki niso komunalni odpadki, vložiti pri agenciji v skladu s prejšnjim
odstavkom najpozneje do 27. decembra 2006, s čimer se začasno odloži izpolnitev
obveznosti iz odločbe o odmeri okoljske dajatve za leto 2005, vendar le za
odlaganje odpadkov, ki niso komunalni odpadki, in sicer dokler ne postane
odločba iz petega odstavka tega člena dokončna. 
(4) Zavezanec iz prvega odstavka tega člena
mora vlogo za oprostitev plačila okoljske dajatve za leto 2006 za odlaganje
odpadkov, ki niso komunalni odpadki, vložiti pri agenciji v skladu z drugim
odstavkom tega člena najpozneje do 31. marca 2007. 
(5) Agencija o zmanjšanju plačila okoljske
dajatve za leto 2005 za odlaganje odpadkov, ki niso komunalni odpadki, izda
odločbo ob smiselni uporabi 19. člena te uredbe. 
(6) Agencija o oprostitvi plačila okoljske
dajatve za leto 2006 za odlaganje odpadkov, ki niso komunalni odpadki, izda
odločbo. 
(7) Agencija v odločbi za odmero okoljske
dajatve za leto 2006, izdani v skladu s 17. členom te uredbe, zmanjša plačilo
okoljske dajatve za odpadke, ki niso komunalni odpadki, do zneska upravičenih
stroškov, če ugotovi, da so izpolnjeni pogoji iz drugega odstavka tega člena.«;
ter vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
okoljski dajatvi za onesnaževanje okolja zaradi odlaganja odpadkov (Uradni list
RS, št. 71/07) spreminja 35.a člen pravilnika
tako, da se glasi:
»35.a člen
(1) Določbe prejšnjega člena se smiselno
uporabljajo tudi za leta 2006 do 2010, pri čemer se sredstva v proračunu občine
porabijo najkasneje v treh letih od dneva dokončnosti odločbe o odmeri okoljske
dajatve.
(2) Ne glede na določbe petega odstavka 35.
člena te uredbe se zavezancu iz prvega odstavka 35. člena te uredbe, ki je
pridobil odločbo o oprostitvi plačila okoljske dajatve, na podlagi ugotovitve o
dejanski izvedbi del za zmanjšanje obremenjevanja tal oziroma zraka zaradi
odlaganja odpadkov v odločbi o odmeri okoljske dajatve za leto 2006 zmanjša
plačilo okoljske dajatve do zneska upravičenih stroškov iz 12. točke 2. člena
te uredbe.«;
ter vsebuje naslednje prehodne in končne
določbe:
»PREHODNE IN KONČNE DOLOČBE
12. člen
Določbe novega 22. in novega 23. člena
uredbe se začnejo uporabljati 1. januarja 2010.
13. člen
(1) Ne glede na prvi odstavek 19. člena
uredbe zavezanec do 1. januarja 2010 nakazuje mesečne akontacije plačil
okoljske dajatve za odlaganje odpadkov na podračun javnofinančnih prihodkov
proračuna občin, na območju katerih izvaja javno službo. 
(2) Sredstva okoljske dajatve se morajo v
proračunu občine iz prejšnjega odstavka izkazovati kot namenski prejemki in
porabljati kot namenski izdatki skladno s predpisi, ki urejajo javne finance,
za namene, opredeljene v operativnih programih varstva okolja s področja
ravnanja s komunalnimi odpadki. 
(3) Akontacije, ki so bile vplačane na
račun, določen s predpisom ministra, pristojnega za finance, v letu 2007, se
vrnejo na transakcijski račun zavezanca na podlagi odločbe, ki jo izda agencija
najkasneje v 30 dneh po uveljavitvi te uredbe. Vračilo akontacij se izvede v
skladu s 5. členom Pravilnika o opravljanju nalog Uprave Republike Slovenije za
javna plačila na področju plačevanja in razporejanja obveznih dajatev in drugih
javnofinančnih prihodkov (Uradni list RS, št. 110/02, 42/03, 134/03, 70/04,
141/04, 106/05, 120/05, 72/06 in 136/06). 
(4) Vrnjene akontacije mora zavezanec
nakazati na podračune javnofinančnih prihodkov občin, na območju katerih izvaja
javno službo, v 8 dneh od prejema teh sredstev. 
(5) Zahtevo za oprostitev plačila okoljske
dajatve za leto 2007 mora zavezanec vložiti najkasneje do 30. septembra 2007.
14. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
okoljski dajatvi za onesnaževanje okolja zaradi odlaganja odpadkov (Uradni list
RS, št. 85/08) spreminja 35.a člen pravilnika
tako, da se glasi:
»35.a člen
(1) Določbe prejšnjega člena se smiselno
uporabljajo tudi za leto 2006, pri čemer se sredstva v proračunu občine
porabijo najkasneje v treh letih od dneva dokončnosti odločbe o odmeri okoljske
dajatve.
(2) Ne glede na določbe petega odstavka 35.
člena te uredbe se zavezancu iz prvega odstavka 35. člena te uredbe, ki je
pridobil odločbo o oprostitvi plačila okoljske dajatve, na podlagi ugotovitve o
dejanski izvedbi del za zmanjšanje obremenjevanja tal oziroma zraka zaradi
odlaganja odpadkov v odločbi o odmeri okoljske dajatve za leto 2006 zmanjša
plačilo okoljske dajatve do zneska upravičenih stroškov iz 12. točke 2. člena
te uredbe.«;
spreminja 36. člen pravilnika, tako da se
glasi:
»36. člen
Zavezancu se za odlaganje odpadkov na
odlagališču, ki je objekt infrastrukture javne službe, oprosti plačilo okoljske
dajatve za vse odložene odpadke, če so bila sredstva za plačilo okoljske
dajatve nakazana v proračune občin, na območju katerih se izvaja javna služba
odlaganja ostankov predelave ali odstranjevanja komunalnih odpadkov, in so bile
lokalne skupnosti investitorji ali pa so za izvedbo sanacijskih ali drugih del
za zmanjšanje obremenjevanja okolja zavezanca pooblastile.«;
ter vsebuje naslednje prehodne in končne
določbe:
»PREHODNE IN KONČNE DOLOČBE
12. člen
Ne glede na določbo drugega odstavka 17.
člena uredbe odmeri agencija okoljsko dajatev za leto 2007 najkasneje do 15.
decembra 2008.
13. člen
Ne glede na določbo devetega odstavka 19.
člena uredbe mora zavezanec v primeru, da je prenesel sredstva okoljske dajatve
za pokrivanje upravičenih stroškov izgradnje infrastrukture javne službe
ravnanja z odpadki oziroma za poplačilo glavnice posojila za prej navedene
upravičene stroške, pa teh sredstev namensko ni porabil do konca leta 2007, na
podlagi obvestila agencije plačati ugotovljeni neporabljeni znesek sredstev
okoljske dajatve v proračun države na račun, določen s predpisom ministra,
pristojnega za finance, v roku 60 dni po prejemu obvestila.
14. člen
(1) Zahteva za oprostitev plačila okoljske
dajatve za leto 2007, ki je bila vložena na podlagi petega odstavka 13. člena
Uredbe o spremembah in dopolnitvah Uredbe o okoljski dajatvi zaradi odlaganja
odpadkov (Uradni list RS, št. 71/07), se šteje kot prijava o namenskem
financiranju iz prvega odstavka 17.a člena uredbe. 
(2) Za namensko financiranje iz prejšnjega
odstavka se šteje:
-      
izvedba del v letu 2007, ki so skladna z 12. točko 2. člena uredbe, 
-      
odplačilo glavnice posojila v letu 2007 za izvedbo del v skladu z 12.
točko 2. člena uredbe in 
-      
prenos sredstev v naslednja leta skladno s 17.b členom uredbe. 
(3) Agencija ugotavlja namensko
financiranje na podlagi podatkov iz prijave iz prvega odstavka tega člena v
postopku odmere okoljske dajatve za leto 2007 po določbah 17.a člena uredbe.
15. člen
Postopki za uveljavitev oprostitve plačila
okoljske dajatve za leto 2008, začeti z vlogo zavezanca na podlagi drugega odstavka
35. člena v povezavi s 5.a členom Uredbe o okoljski dajatvi za onesnaževanje
okolja zaradi odlaganja odpadkov (Uradni list RS, št. 129/04, 68/05, 28/06,
132/06 in 71/07), se ustavijo, zavezanci pa namensko porabo sredstev okoljske
dajatve za leto 2008 lahko uveljavljajo na način iz 17.a člena uredbe.
16. člen
Določbi 2. in 3. člena te uredbe se začneta
uporabljati 1. januarja 2009.
17. člen
Ta uredba začne veljati naslednji dan po
objavi v Uradnem listu Republike Slovenije.«.