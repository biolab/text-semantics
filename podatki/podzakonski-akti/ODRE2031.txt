1. člen
S tem pravilnikom se za izvajanje Uredbe (ES) št. 443/2009
Evropskega parlamenta in Sveta z dne 23. aprila 2009 o določitvi standardov
emisijskih vrednosti za nove osebne avtomobile kot del celostnega pristopa
Skupnosti za zmanjšanje emisij CO2 iz lahkih tovornih vozil (UL L
št. 140 z dne 5. 6. 2009, str. 1; v nadaljnjem besedilu: Uredba (ES) št.
443/2009) določa pristojni organ za zbiranje in posredovanje podatkov v zvezi z
emisijami CO2 cestnih motornih vozil.
2. člen
Kot pristojni organ iz prejšnjega člena se v Republiki
Sloveniji določi organ, pristojen za homologacijo vozil.
3. člen
Organ iz prejšnjega člena izvaja naloge iz prvega, drugega,
tretjega in osmega odstavka 8. člena Uredbe (ES) št. 443/2009.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-203/2009
Ljubljana, dne 19. oktobra 2009
EVA 2009-2411-0071
dr. Patrick Vlačič l.r. 
Minister 
za promet