1. člen
(vsebina)
(1) S tem pravilnikom se vodna telesa površinskih voda
uvrščajo med občutljiva območja zaradi zmanjševanja onesnaževanja okolja pri
odvajanju odpadnih voda (v nadaljnjem besedilu: občutljiva območja).
(2) Ta pravilnik določa tudi način prikaza občutljivih
območij.
2. člen
(izrazi)
Izrazi, uporabljeni v tem pravilniku, imajo enak pomen, kakor
določa predpis, ki ureja odvajanje in čiščenje komunalne odpadne vode.
3. člen
(občutljiva območja)
(1) Vodna telesa površinskih voda, ki se uvrščajo med
občutljiva območja zaradi evtrofikacije, so določena v prilogi 1, ki je
sestavni del tega pravilnika.
(2) Vodna telesa površinskih voda, ki se uvrščajo med
občutljiva območja zaradi kopalnih voda, so določena v prilogi 2, ki je
sestavni del tega pravilnika.
(3) Občutljiva območja iz prvega in drugega odstavka tega
člena ter njihove geografske meje so določene na digitalnih podatkovnih slojih
za raven merila 1:25.000 v državnem koordinatnem sistemu. Podatki o občutljivih
območjih in njihovih geografskih mejah so del informacijskega sistema okolja in
vključujejo zlasti:
-       
identifikacijsko številko občutljivega območja,
-       
ime občutljivega območja,
-       
uporabljeno merilo občutljivosti iz predpisa, ki ureja odvajanje in
čiščenje komunalne odpadne vode,
-       
datum uvrstitve občutljivega območja in
-       
opombe.
(4) Identifikacijska številka in ime občutljivega
območja sta enaka šifri in imenu vodnega telesa površinske vode v skladu s
predpisom, ki ureja določitev in razvrstitev vodnih teles površinskih voda.
(5) Ne glede na prejšnji odstavek se za površinske vode
na prispevnem območju Timava dolvodno od Škocjanskih jam in površinske vode na
prispevnem območju obale od vtoka Rižane do vtoka Timava identifikacijska
številka občutljivega območja ne določi.
4. člen
(prispevna območja občutljivih območij)
Prispevna območja občutljivih območij iz prejšnjega člena in
njihove geografske meje so določene na digitalnih podatkovnih slojih za raven
merila 1:25.000 v državnem koordinatnem sistemu. Podatki o prispevnih območjih
občutljivih območij in njihovih geografskih mejah so del informacijskega
sistema okolja in vključujejo zlasti:
-       
identifikacijsko številko prispevnega območja občutljivega območja,
-       
ime prispevnega območja občutljivega območja,
-       
datum določitve prispevnega območja občutljivega območja in
-       
opombe.
5. člen
(začetek veljavnosti)
Ta pravilnik začne veljati 31. decembra 2015.
Št. 007-129/2015
Ljubljana, dne 9. decembra 2015
EVA 2015-2550-0103
Irena Majcen l.r.
Ministrica
za okolje in prostor

Priloga 1:
Občutljiva območja zaradi evtrofikacije
Priloga 2:
Občutljiva območja zaradi kopalnih voda