1. člen
(vsebina)
(1) Ta pravilnik določa tehnične zahteve za priključitev
proizvodnih naprav na distribucijsko omrežje v skladu s točko g) drugega
odstavka 30. člena in drugega odstavka 32. člena Uredbe Komisije (EU)
2016/631 z dne 14. aprila 2016 o vzpostavitvi kodeksa omrežja za zahteve
za priključitev proizvajalcev električne energije na omrežje (UL L št. 112 z
dne 27. 4. 2016, str. 1; v nadaljnjem besedilu: Uredba 2016/631/EU), če
opremni certifikat ni na voljo.
(2) Ta pravilnik za izvajanje 5. člena Uredbe
2016/631/EU določa merila za razvrstitev proizvodne naprave za priključitev na
distribucijsko omrežje.
2. člen
(merila za razvrstitev proizvodnih naprav)
Proizvodna naprava za
priključitev na distribucijsko omrežje se v skladu s 5. členom Uredbe
2016/631/EU razvrsti v tipe v skladu z naslednji merili:


Proizvodna naprava

Napetostni nivo

Priključna moč


TIP A

manjši od 110 kV

800 W do vključno 150 kW


TIP B

manjši od 110 kV

od 150 kW do 5 MW


TIP C

manjši od 110 kV

od vključno 5 MW do 20 MW


TIP D

manjši od 110 kV in

priključna moč enaka ali večja od 20 MW


enaka ali večje od 110 kV


3. člen
(ugotavljanje ustreznosti proizvodnih naprav)
(1) Domneva se, da proizvodna naprava tipa A iz
prejšnjega člena ustreza zahtevi iz točke g) drugega odstavka 30. člena
Uredbe 2016/631/EU in zahtevam za proizvodno napravo tipa A iz točke g) pod
XVI.1 in zahtevam pod XVII.1.1 Priloge 5 Sistemskih obratovalnih navodil za
distribucijski sistem električne energije (Uradni list RS, št. 7/21, v
nadaljnjem besedilu: SONDSEE), če končni odjemalec, lastnik objekta ali v
njegovem imenu tretja oseba sistemskemu operaterju predloži certifikat o
skladnosti s standardom SIST EN 50549-1 ali SIST EN 50549-2, če ta certifikat
ni na voljo pa izjavo EU o skladnosti proizvodne naprave ali generatorja ter
eno od naslednjih izjav:
-       
izjavo proizvajalca ali njegovega pooblaščenega zastopnika s sedežem v
Evropski uniji, s katero potrjuje skladnost proizvodne naprave ali generatorja
s tehničnimi merili iz Uredbe 2016/631/EU in SONDSEE za tip A ali,
-       
izjavo proizvajalca ali njegovega pooblaščenega zastopnika s sedežem v
Evropski uniji o skladnosti proizvodne naprave ali generatorja s standardom
SIST EN 50549-1 ali SIST EN 50549-2 ali drugim enakovrednim in mednarodnim
priznanim standardom.
(2) Domneva se, da proizvodna naprava tipa B iz prejšnjega
člena ustreza zahtevam iz točke f) do g) drugega odstavka 32. člena Uredbe
2016/631/EU in zahtevam za proizvodno napravo tipa B iz točke f) do g) pod
XVI.2, zahtevam pod XVII.1.2 in zahtevam pod točko XVII.3 Priloge 5 SONDSEE, če
končni odjemalec, lastnik objekta ali v njegovem imenu tretja oseba sistemskemu
operaterju predloži certifikat o skladnosti s standardom SIST EN 50549-1 ali
SIST EN 50549-2, če ta certifikat ni na voljo pa izjavo EU o skladnosti
proizvodne naprave ali generatorja ter eno od naslednjih izjav:
-       
izjavo proizvajalca ali njegovega pooblaščenega zastopnika s sedežem v
Evropski uniji, s katero potrjuje skladnost proizvodne naprave ali generatorja
s tehničnimi merili iz Uredbe 2016/631/EU in SONDSEE za tip B ali,
-       
izjavo proizvajalca ali njegovega pooblaščenega zastopnika s sedežem v
Evropski uniji o skladnosti proizvodne naprave ali generatorja s standardom
SIST EN 50549-1 ali SIST EN 50549-2 ali drugim enakovrednim in mednarodnim
priznanim standardom.
PREHODNA IN KONČNA DOLOČBA
4. člen
(postopki v teku)
(1) Postopki priključevanja proizvodnih naprav na
distribucijsko omrežje, ki so se začeli pred uveljavitvijo tega pravilnika, se
končajo v skladu s tem pravilnikom.
(2) Ta pravilnik se uporablja tudi v postopku
priključevanja proizvodne naprave na distribucijsko omrežje, za katero še ni
bilo izdano končno obvestilo o odobritvi obratovanja za tip A ali tip B v
skladu s SONDSEE ali Uredbo 2016/631/EU.
5. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-389/2021/15
Ljubljana, dne 15. junija 2021
EVA 2021-2430-0084
Jernej Vrtovec
minister
za infrastrukturo