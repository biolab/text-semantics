1. člen
(vsebina sklepa)
Ta sklep določa:
-       
podrobnejšo vsebino izjave o naložbeni politiki pokojninskega sklada, ki
je oblikovan kot kritni sklad (v nadaljnjem besedilu: kritni sklad) ter
-       
način in roke poročanja o izjavi o naložbeni politiki.
2. člen
(izjava o naložbeni politiki)
(1) Upravljavec kritnega sklada za
vsak kritni sklad, ki ga upravlja, sprejme izjavo o naložbeni politiki.
(2) Upravljavec kritnega sklada pri
pripravi izjave o naložbeni politiki upošteva omejitve, navedene v pravilih
upravljanja in načrtu upravljanja tveganj kritnega sklada oziroma skupine
kritnih skladov.
(3) Izjava o naložbeni politiki
vsebuje informacije in podatke iz priloge k temu sklepu, navedene v enakem zaporedju
in z enakimi naslovi.
3. člen
(objava, način in roki poročanja o izjavi
o naložbeni politiki)
(1) Upravljavec kritnega sklada
Agenciji za zavarovalni nadzor (v nadaljnjem besedilu: Agencija) posreduje
izjavo o naložbeni politiki na elektronski naslov »agencija@a-zn.si«
v roku osmih dni po sprejemu.
(2) Če upravljavec kritnega sklada
spremeni izjavo o naložbeni politiki, Agenciji na naslov iz predhodnega
odstavka, najkasneje v treh delovnih dneh od spremembe, posreduje naslednje
dokumente:
1.     
besedilo spremenjene izjave o naložbeni politiki v obliki čistopisa in v
obliki sledi spremembam,
2.     
obrazložitev razlogov za spremembo izjave o naložbeni politiki, ki
vključuje tudi navedbo učinkov spremenjene naložbene politike na donosnost in
tveganja kritnega sklada.
(3) Upravljavec kritnega sklada v
enakih rokih, kot je določeno v predhodnih odstavkih, objavi besedilo izjave o
naložbeni politiki in spremenjene izjave o naložbeni politiki v obliki
čistopisa tudi na svoji spletni strani.

Priloga:
Izjava o naložbeni politiki

Sklep o izjavi o naložbeni politiki
pokojninskega sklada, oblikovanega kot kritni sklad (Uradni list RS, št. 98/13) vsebuje naslednjo prehodno in
končno določbo:
»4. člen
(prehodna
določba)
Upravljavec kritnega sklada, ki mora
pokojninski načrt in pravila upravljanja kritnega sklada uskladiti na podlagi
prvega odstavka 416. člena Zakona o pokojninskem in invalidskem zavarovanju
(Uradni list RS, št. 96/12 in 39/13), prične uporabljati ta sklep za posamezen
kritni sklad od uskladitve pokojninskega načrta in pravil upravljanja dalje, do
takrat pa uporablja Sklep o izjavi o naložbeni politiki ter o obvladovanju
tveganj pokojninskega sklada (Uradni list RS, št. 137/06).
5. člen
(uveljavitev
sklepa)
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
izjavi o naložbeni politiki pokojninskega sklada, oblikovanega kot kritni sklad
(Uradni list RS, št. 82/20) vsebuje naslednjo končno določbo:
»3. člen
(začetek
veljavnosti in uporabe)
Ta sklep začne veljati petnajsti dan po
objavi v Uradnem listu Republike Slovenije, uporabljati pa se začne dne 1. 1. 2021.«.