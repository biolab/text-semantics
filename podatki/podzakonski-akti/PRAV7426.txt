I. SPLOŠNE DOLOČBE
1. člen
Ta pravilnik določa obliko, vsebino, postopek podelitve in veljavnost
službene izkaznice uradnih oseb, ki izvajajo javno pooblastilo za opravljanje
fitosanitarnega pregleda (v nadaljnjem besedilu: izkaznica), ter ravnanje v
primeru njene poškodbe ali izgube.
2. člen
Z izkaznico se izkazujejo uradne osebe, ki
izvajajo javno pooblastilo za opravljanje fitosanitarnega pregleda, ki jim je Uprava
Republike Slovenije za varno hrano, veterinarstvo in varstvo rastlin (v nadaljnjem besedilu: Uprava) v skladu z zakonom, ki ureja
zdravstveno varstvo rastlin, dodelila javno pooblastilo za opravljanje
fitosanitarnega pregleda (v nadaljnjem besedilu: fitosanitarni preglednik).
II. OBLIKA IN VSEBINA IZKAZNICE
3. člen
(črtan)
4. člen
(1) Izkaznica je izdelana iz
polikarbonata velikosti 85 x 55 mm in debeline 0,76 mm in ima:
1.     
na sprednji strani: 
a)   
prostor za fotografijo imetnika izkaznice v velikosti 25×30 mm; 
b)   
pod fotografijo imetnika izkaznice prostor za vpis: 
-     osebnega imena imetnika izkaznice, 
-     neponovljive zaporedne številke izkaznice; 
c)   
desno od prostora za fotografijo grb Republike Slovenije pod njim pa
navedeno besedilo v skladu s skico sprednje strani izkaznice iz priloge 1, ki
je sestavni del tega pravilnika;
d)   
v spodnjem desnem kotu prostor za podpis izdajatelja izkaznice, pod njim
pa prostor za datum izdaje izkaznice; 
e)   
v sredini spodaj prostor za žig izdajatelja; 
2.     
na zadnji strani izkaznice navedeno besedilo v skladu s skico zadnje
strani izkaznice iz priloge 1 tega pravilnika. 
(2) Izkaznica je svetlo zelene barve, tisk
oziroma napisi na njej pa so črne barve.
5. člen
(črtan)
III. POSTOPEK PODELITVE IN VELJAVNOST
6. člen
(1) Na podlagi vloge fitosanitarnega
preglednika, ki mu je bilo dodeljeno javno pooblastilo v skladu z zakonom, ki
ureja zdravstveno varstvo rastlin, Uprava izda odločbo o podelitvi izkaznice in
hkrati fitosanitarnemu pregledniku dodeli izkaznico. 
(2) V primeru izgube, pogrešitve,
tatvine, uničenja izkaznice ali sprememb osebnih podatkov mora imetnik
izkaznice o tem pisno obvestiti Upravo. Uprava mu na podlagi tega pisnega
obvestila izda novo izkaznico.
(3) (črtan)
(4) (črtan)
7. člen
Izkaznice ni dovoljeno posoditi ali
odtujiti ter uporabljati v nasprotju z dodeljenim javnim pooblastilom.
8. člen
(1) Če fitosanitarni preglednik ne
izpolnjuje več predpisanih pogojev za dodelitev javnega pooblastila, Uprava
izda odločbo o odvzemu izkaznice. Fitosanitarni preglednik mora nemudoma
oziroma najpozneje v roku 3 dni po prejemu odločbe Upravi vrniti izkaznico.
(2) Vrnjene izkaznice iz prejšnjega
odstavka in iz tretjega odstavka 6. člena se uničijo. 
(3) Za uničenje se šteje večkratno
preluknjanje ali drug način fizičnega uničenja.

Priloga
1: Službena izkaznica za opravljanje fitosanitarnega pregleda

Pravilnik o službeni izkaznici in znački za
opravljanje fitosanitarnega pregleda (Uradni list RS, št. 20/07)
vsebuje naslednji prehodni in končno določbo:
»V. PREHODNI IN KONČNA DOLOČBA
9. člen
Do izdaje izkaznic in značk se
fitosanitarni pregledniki izkazujejo pri opravljanju svojega dela s
pooblastilom po odločbah Uprave št. 327-01-124/2004 do 327-01-151/2004 z dne
11. 5. 2004.
10. člen
Z dnem uveljavitve tega pravilnika preneha
veljati Pravilnik o obrazcu izkaznice, znaku in znački mejnega fitosanitarnega
inšpektorja (Uradni list RS, št. 47/93, 11/01 – ZFfs in 45/01 ZZVR-1).
11. člen
Ta pravilnik začne veljati naslednji dan po
objavi v Uradnem listu Republike Slovenije.

Pravilnik o spremembah Pravilnika o službeni
izkaznici in znački za opravljanje fitosanitarnega pregleda (Uradni list RS,
št. 25/14) vsebuje naslednjo prehodno in
končno določbo:
»PREHODNA IN KONČNA DOLOČBA
10. člen
(prehodna
določba)
Do izdaje novih izkaznic v skladu s tem
pravilnikom se fitosanitarni pregledniki izkazujejo pri opravljanju svojega
dela z izkaznicami in značkami, podeljenimi v skladu s Pravilnikom o službeni
izkaznici in znački za opravljanje fitosanitarnega pregleda (Uradni list RS,
št. 20/07).
11. člen
(končna
določba)
Ta pravilnik začne veljati petnajsti dan po
objavi v Uradnem listu Republike Slovenije.«.