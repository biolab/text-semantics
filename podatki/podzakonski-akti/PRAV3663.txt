I. SPLOŠNE DOLOČBE
1. člen
S tem pravilnikom se določa običajni primanjkljaj, ki je
neločljivo povezan s procesom izdelave in predelave blaga ter primanjkljaj in
uničenje blaga iz naslova kala, razsipa, razbitja in okvare blaga, ki sta
neločljivo povezana s skladiščenjem, prevozom in prodajo blaga pri opravljanju
dejavnosti očesne in instrumentalne optike. 
Običajni primanjkljaj in uničenje blaga po prvem odstavku se
ne šteje za jemanje blaga za neposlovne namene, po predpisih o davku na dodano
vrednost, ter predstavlja redne stroške oziroma odhodke poslovanja
gospodarskega subjekta. Pomeni tudi najvišjo dovoljeno vrednost odpisa blaga,
od katerega se ne obračuna in ne plačuje davka na dodano vrednost.
2. člen
Ta pravilnik velja za vse pravne in fizične osebe, ki
opravljajo dejavnost očesne optike in instrumentalne optike na pridobiten način
in so registrirane oziroma priglašene za to dejavnost po šifri standardne
klasifikacije dejavnosti: 
DL/33.40 Proizvodnja optičnih instrumentov
in fotografske opreme in 
52.488 Trgovina na drobno v drugih
specializiranih prodajalnah d.n. 
Dejavnost optikov: montaža, pripasovanje, prilagajanje in
popravila očal.
3. člen
Kalo je primanjkljaj oziroma uničenje blaga, ki nastane pri
brušenju, obdelavi stekel, montaži, oblikovanju okvirjev za očala ter pri
manipulaciji s trgovskim blagom. 
Razsip je primanjkljaj ali uničenje blaga, ki nastane pri
ravnanju (manipulaciji) z blagom v tekočem ali sipkem stanju. 
Razbitje je primanjkljaj ali uničenje blaga, ki nastane pri
ravnanju (manipulaciji) z lomljivim blagom (steklo in podobno). 
Okvara je primanjkljaj ali uničenje blaga, ki nastane zaradi
kemičnih ali fizikalnih lastnosti blaga in ima za posledico spremembo kemičnih,
fizikalnih, funkcionalnih in estetskih lastnosti blaga.
4. člen
Primanjkljaj oziroma uničenje blaga se ugotavlja na več
načinov: 
-       
neposredno po nastanku primanjkljaja blaga v procesu izdelave in
predelave blaga oziroma neposredno po nastanku primanjkljaja ali uničenja pri
prevozu, skladiščenju oziroma pri prodaji blaga; 
-       
ali pri/z izrednim popisom blaga v obratovalnici ali v skladišču; 
-       
ali pri/z rednim letnim popisom blaga v obratovalnici oziroma v
skladišču. 
O ugotovljenem primanjkljaju oziroma uničenju blaga se
obvezno sestavi zapisnik.
5. člen
Odpis blaga zaradi primanjkljaja do maksimalne višine, ki jo
določa ta pravilnik, se šteje za odpis, od katerega se ne plačuje davka na
dodano vrednost. 
Od odpisa, ki presega odpis, izračunan na podlagi maksimalnih
stopenj iz tega pravilnika, se obračunava in plača davek na dodano vrednost. 
Optiki evidentirajo ugotovljen primanjkljaj in uničenje blaga
v svojih knjigovodskih ali izvenknjigovodskih evidencah (odpis blaga).
II. STOPNJE OBIČAJNEGA ODPISA BLAGA
6. člen
Ob normalnih pogojih poslovanja
ter ob skrbnem in strokovnem ravnanju z blagom oziroma pri obdelavi in
servisiranju optičnih izdelkov ter trgovskega blaga, ki spada v to skupino se
šteje kot običajen odpis blaga, izračunan od nabavne vrednosti nabavljenega
blaga oziroma od opravljanja storitve v določenem obračunskem obdobju po
naslednjih stopnjah:


Vrsta storitve

Maksimalna stopnja v %


– brušenje in obdelava
  stekel ter vstavljanje v okvir

8%


– oblikovanje okvirjev in
  prilagajanje (pripasovanje) 

5%


– pri servisiranju
  projekcijskih aparatov optičnih elementov

 


elektronskih komponent

2%


– pri žarnicah iz zaloge

5%


Drugi odpisi: 
-       
po treh letih se odpiše nekurantno blago, ki zaradi modnih trendov
zastara, 
-       
po treh letih se odpišejo izdelki iz materialov, ki izgubijo zaradi
različnih zunanjih vplivov prvotno kvaliteto, 
-       
po dveh letih se odpišejo korekcijska stekla, pri katerih se bistveno
spremeni tehnologija površinske obdelave, 
-       
po šestih mesecih se odpišejo kontaktne leče in stekla zaradi
neuporabljenega vnaprej naročenega neplačanega blaga za znanega kupca, 
-       
po preteku roka trajanja se odpišejo tekočine za kontaktne leče, same
kontaktne leče in drugo blago, ki mu poteče rok uporabe, ki je označen na
embalaži. 
Življenjska doba očal ob normalni namenski uporabi je od 1 do
2 let, glede na vrsto materiala.
III. KONČNI DOLOČBI
7. člen
Spremembe in dopolnitve tega pravilnika se sprejemajo po
enakem postopku, kot velja za njegov sprejem.
8. člen
Ta pravilnik začne veljati osmi dan po objavi v Uradnem listu
RS.
Št. 1482/2000
Ljubljana, dne 7. decembra 2000.
Predsednik 
Upravnega odbora OZS 
Stanislav Kramberger l. r.