1. člen
(opredelitev pojmov)
(1) Uredba (EU) 1095/2010 je Uredba (EU) 1095/2010 Evropskega
parlamenta in Sveta z dne 24. novembra 2010 o ustanovitvi Evropskega nadzornega
organa (Evropski organ za vrednostne papirje in trge) in o spremembi Sklepa št.
716/2009/ES ter razveljavitvi Sklepa Komisije 2009/77/ES.
(2) Uredba (EU) 2017/1129 je Uredba (EU) 2017/1129 Evropskega
parlamenta in Sveta z dne 14. junija 2017 o prospektu, ki se objavi ob ponudbi
vrednostnih papirjev javnosti ali ob njihovi uvrstitvi v trgovanje na
reguliranem trgu, in razveljavitvi Direktive 2003/71/ES.
2. člen
(namen in področje uporabe smernic)
(1) Evropski organ za vrednostne papirje in trge (v
nadaljevanju ESMA) je na podlagi prvega odstavka 16. člena Uredbe (EU)
1095/2010 objavil Smernice o dejavnikih tveganja v skladu z Uredbo o prospektu
(št. ESMA31-62-1293 SL z dne 1. 10. 2019, v nadaljevanju Smernice).
(2) Smernice iz prejšnjega odstavka so objavljene na spletnih
straneh Agencije za trg vrednostnih papirjev (v nadaljevanju Agencija) in ESMA.
(3) Smernice so namenjene pristojnim organom, ki jih imenuje
vsaka država članica v skladu z 31. členom Uredbe (EU) 2017/1129.
(4) Smernice so v pomoč pristojnim organom pri pregledovanju
specifičnosti, pomembnosti in predstavitve dejavnikov tveganja po kategorijah
glede na njihovo naravo.
3. člen
(obseg uporabe smernic)
S tem sklepom se določa uporabo Smernic v Republiki Sloveniji
za Agencijo, kadar slednja pregleduje prospekte v skladu z 20. členom Uredbe
(EU) 2017/1129.
4. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00700-30/2019-4
Ljubljana, dne 23. oktobra 2019
EVA 2019-1611-0110
Predsednik Sveta
Agencije za trg vrednostnih 
papirjev
mag. Miloš Čas