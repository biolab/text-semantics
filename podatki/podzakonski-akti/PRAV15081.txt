I. SPLOŠNE DOLOČBE
1. člen
(vsebina)
(1) V skladu s tem pravilnikom v posamezni naziv napredujejo
naslednji strokovni in vodstveni delavci:
1.     
na področju predšolske vzgoje: vzgojitelj predšolskih otrok – pomočnik
vzgojitelja in vzgojitelj predšolskih otrok;
2.     
na področju osnovnošolskega izobraževanja, vzgoje in izobraževanja otrok
in mladostnikov s posebnimi potrebami, glasbenega izobraževanja,
srednješolskega izobraževanja ter vzgoje in izobraževanja v domovih za učence
in dijaških domovih: učitelj, računalnikar – organizator informacijskih dejavnosti,
korepetitor, učitelj praktičnega pouka, vodja posestva, strokovni delavec v
centrali učnega podjetja, vodja centrale učnega podjetja, vzgojitelj,
knjižničar in organizator;
3.     
na področju višjega strokovnega izobraževanja: predavatelj višje
strokovne šole in inštruktor;
4.     
na področju izobraževanja odraslih: učitelj, organizator izobraževanja
odraslih, svetovalni delavec v izobraževanju odraslih, če izvajajo
javnoveljavne izobraževalne programe oziroma izobraževalne programe za odrasle;
5.     
na področju vzgoje in izobraževanja: svetovalni delavec, pomočnik
ravnatelja, ravnatelj in direktor;
6.     
strokovni delavec, pomočnik direktorja in direktor v naslednjih javnih
zavodih s področja vzgoje in izobraževanja: Zavod Republike Slovenije za
šolstvo, Državni izpitni center Republike Slovenije, Center Republike Slovenije
za poklicno izobraževanje, Andragoški center Republike Slovenije, Center
šolskih in obšolskih dejavnosti ter Center Republike Slovenije za mobilnost in
evropske programe izobraževanja in usposabljanja (v nadaljnjem besedilu: javni
zavodi s področja vzgoje in izobraževanja).
(2) Strokovni delavci iz prejšnjega odstavka, pomočniki
ravnateljev, ravnatelji in direktorji iz 5. točke prejšnjega odstavka ter
pomočniki direktorjev in direktorji iz 6. točke prejšnjega odstavka napredujejo
v nazive mentor, svetovalec, svetnik ali višji svetnik.
(3) Ne glede na prejšnji odstavek vzgojitelji predšolskih
otrok – pomočniki vzgojiteljev napredujejo v naziv mentor ali svetovalec.
2. člen
(pogoji za napredovanje v naziv)
(1) V skladu s tem pravilnikom lahko v posamezni naziv
napredujejo strokovni delavci, pomočniki ravnateljev, ravnatelji oziroma
direktorji iz 1., 2., 3., 4. in 5. točke prvega odstavka prejšnjega člena, ki
izpolnjujejo z zakonom in drugimi predpisi določene pogoje za strokovne
delavce, pomočnike ravnatelje, ravnatelje oziroma direktorje ter imajo
sklenjeno delovno razmerje za izvajanje javnoveljavnih programov s področja
vzgoje in izobraževanja oziroma programov s področja vzgoje in izobraževanja s
pridobljeno javno veljavnostjo.
(2) V skladu s tem pravilnikom lahko v posamezni naziv
napredujejo strokovni delavci, pomočniki direktorjev oziroma direktorji iz 6.
točke prvega odstavka prejšnjega člena, ki opravljajo vzgojno-izobraževalno
delo oziroma svetovalno ali razvojno delo za področje vzgoje in izobraževanja,
izpolnjujejo z zakonom in drugimi predpisi določene pogoje za strokovne delavce
v javnih zavodih s področja vzgoje in izobraževanja in imajo sklenjeno delovno
razmerje v javnih zavodih s področja vzgoje in izobraževanja iz 6. točke prvega
odstavka prejšnjega člena.
3. člen
(trajnost naziva)
Pridobljeni nazivi mentor, svetovalec, svetnik in višji
svetnik so trajni.
II. POSTOPEK
4. člen
(predlagatelj napredovanja v naziv)
(1) Napredovanje posameznega strokovnega delavca oziroma
pomočnika ravnatelja v naziv predlaga ravnatelj oziroma direktor v soglasju s
strokovnim delavcem tekom celega leta.
(2) Napredovanje ravnatelja oziroma direktorja v naziv
predlaga svet vzgojno-izobraževalnega zavoda v soglasju z ravnateljem oziroma
direktorjem tekom celega leta.
(3) Napredovanje posameznega strokovnega delavca in pomočnika
direktorja v javnem zavodu s področja vzgoje in izobraževanja v naziv predlaga
direktor javnega zavoda s področja vzgoje in izobraževanja tekom celega leta.
(4) Napredovanje direktorja javnega zavoda s področja vzgoje
in izobraževanja v naziv predlaga svet javnega zavoda s področja vzgoje in
izobraževanja tekom celega leta.
(5) Če ravnatelj oziroma direktor ali svet
vzgojno-izobraževalnega zavoda oziroma javnega zavoda s področja vzgoje in
izobraževanja ne vloži predloga za napredovanje strokovnega delavca, pomočnika
ravnatelja, ravnatelja, pomočnika direktorja ali direktorja v naziv do konca
oktobra, januarja, marca, maja oziroma avgusta, lahko strokovni delavec ali
ravnatelj, pomočnik direktorja oziroma direktor sam predlaga napredovanje v
mesecu novembru, februarju, aprilu, juniju oziroma septembru.
5. člen
(napredovanje v naziv na predlog ravnatelja oziroma
direktorja)
(1) Predlog za napredovanje v naziv se vloži na obrazcu iz
Priloge 1, ki je sestavni del tega pravilnika, kadar predlaga napredovanje
ravnatelj oziroma direktor ali svet vzgojno-izobraževalnega zavoda.
(2) K predlogu za napredovanje v naziv mentor v skladu z 8.
členom tega pravilnika in v naziv svetovalec v skladu z 9. členom tega
pravilnika se priložita utemeljitev ocene delovne uspešnosti in mnenje
pristojnega strokovnega organa vzgojno-izobraževalnega zavoda o utemeljitvi
ocene delovne uspešnosti.
(3) K predlogu za izjemno napredovanje v naziv svetovalec v
skladu z 10. členom tega pravilnika in svetnik v skladu z 12. členom tega
pravilnika se priložijo utemeljitev ocene delovne uspešnosti, mnenje
pristojnega strokovnega organa vzgojno-izobraževalnega zavoda o utemeljitvi
ocene delovne uspešnosti in dokazila o opravljenem dodatnem strokovnem delu.
(4) K predlogu za napredovanje v naziv svetnik v skladu z 11.
členom tega pravilnika, višji svetnik v skladu s 13. členom tega pravilnika in
k predlogu za izjemno napredovanje v naziv višji svetnik v skladu s 14. členom
tega pravilnika se priložijo utemeljitev ocene delovne uspešnosti, mnenje
pristojnega strokovnega organa vzgojno-izobraževalnega zavoda o utemeljitvi
ocene delovne uspešnosti, dokazila o opravljenem dodatnem strokovnem delu ter dokazila
o uspešno končanih programih nadaljnjega izobraževanja in usposabljanja v
vzgoji in izobraževanju.
(5) Določbe tega člena se smiselno uporabljajo tudi za
predlog za napredovanje v naziv, kadar predlaga napredovanje v naziv direktor
ali svet javnega zavoda s področja vzgoje in izobraževanja.
6. člen
(napredovanje v naziv na predlog strokovnega delavca)
(1) Predlog za napredovanje se vloži na obrazcu iz Priloge 2,
ki je sestavni del tega pravilnika, kadar predlaga napredovanje strokovni
delavec, pomočnik ravnatelja, ravnatelj oziroma direktor sam.
(2) K predlogu za napredovanje v naziv mentor v skladu z 8.
členom tega pravilnika, svetovalec v skladu z 9. členom tega pravilnika,
svetnik v skladu z 11. členom tega pravilnika in višji svetnik v skladu s 13.
ali 14. členom tega pravilnika se priložijo utemeljitev ocene delovne
uspešnosti, mnenje pristojnega strokovnega organa vzgojno-izobraževalnega
zavoda o utemeljitvi ocene delovne uspešnosti, dokazila o opravljenem dodatnem
strokovnem delu ter dokazila o uspešno končanih programih nadaljnjega
izobraževanja in usposabljanja v vzgoji in izobraževanju.
(3) K predlogu za napredovanje v naziv svetovalec v skladu z
10. členom tega pravilnika in svetnik v skladu z 12. členom tega pravilnika se
priložijo utemeljitev ocene delovne uspešnosti, mnenje pristojnega strokovnega
organa vzgojno-izobraževalnega zavoda o utemeljitvi ocene delovne uspešnosti in
dokazila o opravljenem dodatnem strokovnem delu.
(4) K predlogu za napredovanje v naziv mentor v skladu s
tretjim odstavkom 8. člena tega pravilnika se priložita utemeljitev ocene
delovne uspešnosti in mnenje pristojnega strokovnega organa
vzgojno-izobraževalnega zavoda o utemeljitvi ocene delovne uspešnosti.
(5) Ta člen se smiselno uporablja tudi za predlog za napredovanje
v naziv, kadar predlaga napredovanje v naziv strokovni delavec, pomočnik
direktorja ali direktor javnega zavoda s področja vzgoje in izobraževanja sam.
7. člen
(odločanje o napredovanju v naziv)
(1) Na podlagi vloženega predloga za napredovanje v naziv se
vodi postopek v skladu z zakonom, ki ureja splošni upravni postopek.
(2) O napredovanju v naziv v skladu s tem pravilnikom odloči
minister, pristojen za vzgojo in izobraževanje (v nadaljnjem besedilu:
minister).
(3) Naziv se pridobi:
-       
1. decembra, če je bil predlog za napredovanje vložen do vključno
zadnjega dne novembra;
-       
1. marca, če je bil predlog vložen do vključno zadnjega dne februarja;
-       
1. maja, če je bil predlog vložen do vključno zadnjega dne aprila;
-       
1. julija, če je bil predlog vložen do vključno zadnjega dne junija;
-       
1. oktobra, če je bil predlog vložen do vključno zadnjega dne septembra.
(4) Dokončna odločba o podelitvi naziva strokovnemu delavcu
oziroma pomočniku ravnatelja je podlaga ravnatelju oziroma direktorju za
določitev plače strokovnemu delavcu oziroma pomočniku ravnatelju v skladu s
pridobljenim nazivom.
III. KRITERIJI IN MERILA NAPREDOVANJA V NAZIV
8. člen
(napredovanje v naziv mentor)
(1) V naziv mentor lahko napreduje strokovni delavec, ki:
-       
ima najmanj štiri leta delovne dobe;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 4 točke;
-       
je opravil različna dodatna strokovna dela in v skladu s tem pravilnikom
zbral najmanj 4 točke.
(2) Ne glede na določbo prejšnjega odstavka lahko v naziv
mentor napreduje vzgojitelj predšolskih otrok in vzgojitelj predšolskih otrok –
pomočnik vzgojitelja, ki:
-       
ima najmanj tri leta delovne dobe;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju oziroma pridobil dodatna funkcionalna znanja, s
katerimi lahko v skladu s tem pravilnikom izkaže najmanj 4 točke;
-       
je opravil različna dodatna strokovna dela in v skladu s tem pravilnikom
zbral najmanj 3 točke.
(3) Ne glede na prejšnji odstavek vzgojitelj predšolskih
otrok v vrtcu, ki v skladu s prvo alinejo tretjega odstavka 40. člena Zakona o
vrtcih (Uradni list RS, št. 100/05 – uradno prečiščeno besedilo, 25/08, 98/09 –
ZIUZGK, 36/10, 62/10 – ZUPJS, 94/10 – ZIU, 40/12 – ZUJF, 14/15 – ZUUJFO, 55/17
in 18/21; v nadaljnjem besedilu: ZVrt) izvaja prilagojeni program za predšolske
otroke s posebnimi potrebami in ima izobrazbo, pridobljeno po študijskih
programih za pridobitev izobrazbe druge stopnje, oziroma raven izobrazbe,
pridobljene po študijskih programih, ki v skladu z zakonom ustrezajo izobrazbi
druge stopnje, ustrezne smeri, napreduje v naziv na podlagi prvega odstavka
tega člena.
(4) Strokovni delavec lahko napreduje v naziv mentor tudi, če
je izpolnil 25 let delovne dobe kot strokovni delavec na področju vzgoje in
izobraževanja, izpolnjuje pogoje iz prvega odstavka 2. člena tega pravilnika in
dokaže izpolnjevanje merila iz druge alineje prvega odstavka tega člena oziroma
druge alineje drugega odstavka tega člena.
(5) Prvi in četrti odstavek tega člena se smiselno
uporabljata tudi za strokovne delavce v javnih zavodih s področja vzgoje in
izobraževanja.
9. člen
(napredovanje v naziv svetovalec)
(1) V naziv svetovalec lahko napreduje strokovni delavec,
pomočnik ravnatelja, ravnatelj oziroma direktor, ki:
-       
ima naziv mentor najmanj štiri leta;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 5 točk;
-       
je opravil različna dodatna strokovna dela in zbral najmanj 18 točk, od
tega najmanj 9 točk za dodatna strokovna dela, ki so v skladu s tem pravilnikom
ovrednotena z 2 ali več točkami.
(2) Ne glede na prejšnji odstavek lahko v naziv svetovalec
napreduje vzgojitelj predšolskih otrok in vzgojitelj predšolskih otrok –
pomočnik vzgojitelja, ki:
-       
ima naziv mentor najmanj tri leta;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 5 točk;
-       
je opravil različna dodatna strokovna dela in zbral najmanj 14 točk, od
tega najmanj 8 točk za dodatna strokovna dela, ki so v skladu s tem pravilnikom
ovrednotena z 2 ali več točkami.
(3) Ne glede na prejšnji odstavek vzgojitelj predšolskih
otrok v vrtcu, ki v skladu s prvo alinejo tretjega odstavka 40. člena ZVrt
izvaja prilagojeni program za predšolske otroke s posebnimi potrebami in ima
izobrazbo, pridobljeno po študijskih programih za pridobitev izobrazbe druge
stopnje, oziroma raven izobrazbe, pridobljene po študijskih programih, ki v
skladu z zakonom ustrezajo izobrazbi druge stopnje, ustrezne smeri, napreduje v
naziv na podlagi prvega odstavka tega člena.
(4) Določbe prvega odstavka tega člena se smiselno
uporabljajo tudi za strokovne delavce, pomočnike direktorjev in direktorje v
javnih zavodih s področja vzgoje in izobraževanja.
10. člen
(izjemno napredovanje v naziv svetovalec)
(1) Ne glede na prvi odstavek prejšnjega člena lahko v naziv
svetovalec izjemoma napreduje strokovni delavec, ki:
-       
ima najmanj štiri leta delovne dobe;
-       
je nadpovprečno uspešen pri svojem delu;
-       
je opravil različna dodatna strokovna dela in zbral najmanj 18 točk za
dodatna strokovna dela, ki so v skladu s tem pravilnikom ovrednotena s 3 ali
več točkami.
(2) Ne glede na drugi odstavek prejšnjega člena lahko v naziv
svetovalec izjemoma napreduje vzgojitelj predšolskih otrok, ki:
-       
ima najmanj tri leta delovne dobe;
-       
je nadpovprečno uspešen pri svojem delu;
-       
je opravil različna dodatna strokovna dela in zbral najmanj 14 točk za
dodatna strokovna dela, ki so v skladu s tem pravilnikom ovrednotena s 3 ali
več točkami.
(3) Ne glede na prejšnji odstavek vzgojitelj predšolskih
otrok v vrtcu, ki v skladu s prvo alinejo tretjega odstavka 40. člena ZVrt
izvaja prilagojeni program za predšolske otroke s posebnimi potrebami in ima
izobrazbo, pridobljeno po študijskih programih za pridobitev izobrazbe druge
stopnje, oziroma raven izobrazbe, pridobljene po študijskih programih, ki v
skladu z zakonom ustrezajo izobrazbi druge stopnje, ustrezne smeri, napreduje v
naziv na podlagi prvega odstavka tega člena.
(4) Ne glede na prvi odstavek prejšnjega člena lahko v naziv
svetovalec izjemoma napreduje, pomočnik ravnatelja, ravnatelj oziroma direktor,
ki:
-       
ima najmanj pet let delovne dobe v vzgoji in izobraževanju;
-       
ima naziv mentor najmanj pet let;
-       
je nadpovprečno uspešen pri svojem delu;
-       
je opravil različna dodatna strokovna dela in zbral najmanj 18 točk za
dodatna strokovna dela, ki so v skladu s tem pravilnikom ovrednotena s 3 ali
več točkami.
(5) Določbe prvega odstavka tega člena se smiselno
uporabljajo tudi za strokovne delavce, pomočnike direktorjev in direktorje v
javnih zavodih s področja vzgoje in izobraževanja.
11. člen
(napredovanje v naziv svetnik)
(1) V naziv svetnik lahko napreduje strokovni delavec,
pomočnik ravnatelja, ravnatelj oziroma direktor, ki:
-       
ima naziv svetovalec najmanj pet let;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 7 točk;
-       
je opravil različna dodatna strokovna dela in zbral najmanj 32 točk, od
tega najmanj 10 točk za dodatna strokovna dela, ki so v skladu s tem
pravilnikom ovrednotena z 2 ali več točkami, in najmanj 6 točk za dodatna
strokovna dela, ki so v skladu s tem pravilnikom ovrednotena s 3 ali več
točkami.
(2) Ne glede na prejšnji odstavek lahko v naziv svetnik napreduje
vzgojitelj predšolskih otrok, ki:
-       
ima naziv svetovalec najmanj tri leta;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže najmanj
6 točk;
-       
je opravil različna dodatna strokovna dela in zbral najmanj 26 točk, od
tega najmanj 10 točk za dodatna strokovna dela, ki so v skladu s tem
pravilnikom ovrednotena z 2 ali več točkami, in najmanj 4 točke za dodatna
strokovna dela, ki so v skladu s tem pravilnikom ovrednotena s 3 ali več
točkami.
(3) Ne glede na prejšnji odstavek vzgojitelj predšolskih
otrok v vrtcu, ki v skladu s prvo alinejo tretjega odstavka 40. člena ZVrt
izvaja prilagojeni program za predšolske otroke s posebnimi potrebami in ima
izobrazbo, pridobljeno po študijskih programih za pridobitev izobrazbe druge
stopnje, oziroma raven izobrazbe, pridobljene po študijskih programih, ki v
skladu z zakonom ustrezajo izobrazbi druge stopnje, ustrezne smeri, napreduje v
naziv na podlagi prvega odstavka tega člena.
(4) Prvi odstavek tega člena se smiselno uporablja tudi za
strokovne delavce, pomočnike direktorjev in direktorje v javnih zavodih s
področja vzgoje in izobraževanja.
12. člen
(izjemno napredovanje v naziv svetnik)
(1) Ne glede na prvi odstavek prejšnjega člena lahko v naziv
svetnik izjemoma napreduje strokovni delavec, pomočnik ravnatelja, ravnatelj
oziroma direktor, ki:
-       
ima naziv mentor ali svetovalec, pridobljen v skladu z 9. členom tega
pravilnika;
-       
ima najmanj osem let delovne dobe;
-       
je nadpovprečno uspešen pri svojem delu;
-       
je opravil različna dodatna strokovna dela in zbral najmanj 32 točk za
dodatna strokovna dela, ki so v skladu s tem pravilnikom ovrednotena s 3 ali
več točkami.
(2) Ne glede na drugi odstavek prejšnjega člena lahko v naziv
svetnik izjemoma napreduje tudi vzgojitelj predšolskih otrok, ki:
-       
ima naziv mentor ali svetovalec, pridobljen v skladu z 9. členom tega
pravilnika;
-       
ima najmanj šest let delovne dobe;
-       
je nadpovprečno uspešen pri svojem delu;
-       
je opravil različna dodatna strokovna dela in zbral najmanj 26 točk za
dodatna strokovna dela, ki so v skladu s tem pravilnikom ovrednotena s 3 ali
več točkami.
(3) Ne glede na prejšnji odstavek vzgojitelj predšolskih
otrok v vrtcu, ki v skladu s prvo alinejo tretjega odstavka 40. člena ZVrt
izvaja prilagojeni program za predšolske otroke s posebnimi potrebami in ima
izobrazbo, pridobljeno po študijskih programih za pridobitev izobrazbe druge
stopnje, oziroma raven izobrazbe, pridobljene po študijskih programih, ki v skladu
z zakonom ustrezajo izobrazbi druge stopnje, ustrezne smeri, napreduje v naziv
na podlagi prvega odstavka tega člena.
(4) Določbe prvega odstavka tega člena se smiselno
uporabljajo tudi za strokovne delavce, pomočnike direktorjev in direktorje v
javnih zavodih s področja vzgoje in izobraževanja.
13. člen
(napredovanje v naziv višji svetnik)
(1) V naziv višji svetnik lahko napreduje strokovni delavec,
pomočnik ravnatelja, ravnatelj oziroma direktor, ki:
-       
ima naziv svetnik najmanj pet let;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 8 točk, od tega najmanj eno daljše izobraževanje v trajanju najmanj 24
ur z vključeno uporabo v praksi;
-       
je opravil različna dodatna strokovna dela in zbral najmanj 40 točk, ki
jih je zbral v najmanj štirih letih od pridobljenega naziva svetnik, od tega
najmanj 18 točk iz vsaj treh različnih kriterijev dodatnega strokovnega dela,
ki je v skladu s tem pravilnikom ovrednoteno s 3 ali več točkami.
(2) Ne glede na prejšnji odstavek lahko v naziv višji svetnik
napreduje vzgojitelj predšolskih otrok, ki:
-       
ima naziv svetnik najmanj tri leta;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 7 točk, od tega najmanj eno daljše izobraževanje v trajanju najmanj 24
ur z vključeno uporabo v praksi;
-       
je opravil različna dodatna strokovna dela in zbral najmanj 34 točk, ki
jih je zbral v najmanj dveh letih od pridobljenega naziva svetnik, od tega
najmanj 16 točk iz vsaj treh različnih kriterijev dodatnega strokovnega dela,
ki je v skladu s tem pravilnikom ovrednoteno s 3 ali več točkami.
(3) Ne glede na prejšnji odstavek vzgojitelj predšolskih
otrok v vrtcu, ki v skladu s prvo alinejo tretjega odstavka 40. člena ZVrt
izvaja prilagojeni program za predšolske otroke s posebnimi potrebami in ima
izobrazbo, pridobljeno po študijskih programih za pridobitev izobrazbe druge
stopnje, oziroma raven izobrazbe, pridobljene po študijskih programih, ki v
skladu z zakonom ustrezajo izobrazbi druge stopnje, ustrezne smeri, napreduje v
naziv na podlagi prvega odstavka tega člena.
(4) Določbe prvega odstavka tega člena se smiselno
uporabljajo tudi za strokovne delavce, pomočnike direktorjev in direktorje v
javnih zavodih s področja vzgoje in izobraževanja.
14. člen
(izjemno napredovanje v naziv višji svetnik)
(1) Ne glede na prvi odstavek prejšnjega člena lahko v naziv
višji svetnik izjemoma napreduje strokovni delavec, pomočnik ravnatelja,
ravnatelj oziroma direktor, ki:
-       
ima naziv svetovalec, pridobljen v skladu z 9. členom tega pravilnika,
ali svetnik, pridobljen v skladu z 11. členom tega pravilnika;
-       
ima najmanj 12 let delovne dobe;
-       
je nadpovprečno uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 8 točk, od tega najmanj eno daljše izobraževanje v trajanju najmanj 24
ur z vključeno uporabo v praksi;
-       
je opravil različna dodatna strokovna dela in zbral najmanj 40 točk iz
vsaj treh različnih kriterijev dodatnega strokovnega dela, ki je v skladu s tem
pravilnikom ovrednoteno s 3 ali več točkami.
(2) Ne glede na drugi odstavek prejšnjega člena lahko v naziv
višji svetnik izjemoma napreduje vzgojitelj predšolskih otrok, ki:
-       
ima naziv svetovalec, pridobljen v skladu z 9. členom tega pravilnika,
ali svetnik, pridobljen v skladu z 11. členom tega pravilnika;
-       
ima najmanj 9 let delovne dobe;
-       
je nadpovprečno uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 7 točk, od tega najmanj eno daljše izobraževanje v trajanju najmanj 24
ur z vključeno uporabo v praksi;
-       
je opravil različna dodatna strokovna dela in zbral najmanj 34 točk iz
vsaj treh različnih kriterijev dodatnega strokovnega dela, ki je v skladu s tem
pravilnikom ovrednoteno s 3 ali več točkami.
(3) Ne glede na prejšnji odstavek vzgojitelj predšolskih
otrok v vrtcu, ki v skladu s prvo alinejo tretjega odstavka 40. člena ZVrt
izvaja prilagojeni program za predšolske otroke s posebnimi potrebami in ima izobrazbo,
pridobljeno po študijskih programih za pridobitev izobrazbe druge stopnje,
oziroma raven izobrazbe, pridobljene po študijskih programih, ki v skladu z
zakonom ustrezajo izobrazbi druge stopnje, ustrezne smeri, napreduje v naziv na
podlagi prvega odstavka tega člena.
(4) Prvi odstavek tega člena se smiselno uporablja tudi za
strokovne delavce, pomočnike direktorjev in direktorje v javnih zavodih s
področja vzgoje in izobraževanja.
15. člen
(delovna doba)
Za eno leto delovne dobe šteje 12 mesecev zaposlitve ne glede
na trajanje delovnega časa.
16. člen
(ocena delovne uspešnosti)
(1) Oceno delovne uspešnosti za strokovnega delavca oziroma
pomočnika ravnatelja določi in utemelji ravnatelj oziroma direktor, za
ravnatelja oziroma direktorja pa svet vzgojno- izobraževalnega zavoda.
(2) Mnenje o utemeljitvi ocene delovne uspešnosti strokovnega
delavca oziroma pomočnika ravnatelja s tajnim glasovanjem sprejme pristojni
strokovni organ vzgojno-izobraževalnega zavoda z večino glasov vseh članov, in
sicer:
-       
na področju predšolske vzgoje vzgojiteljski zbor;
-       
na področju osnovnošolskega izobraževanja, vzgoje in izobraževanja otrok
in mladostnikov s posebnimi potrebami, glasbenega izobraževanja ter
srednješolskega izobraževanja učiteljski zbor;
-       
na področju vzgoje in izobraževanja otrok in mladostnikov s posebnimi
potrebami ter vzgoje in izobraževanja v domovih za učence in dijaških domovih
vzgojiteljski zbor;
-       
na področju višjega strokovnega izobraževanja predavateljski zbor;
-       
na področju izobraževanja odraslih andragoški zbor.
(3) Mnenje o utemeljitvi ocene delovne uspešnosti ravnatelja
oziroma direktorja izda pristojni javni zavod s področja vzgoje in
izobraževanja oziroma pristojna organizacijska enota pristojnega javnega zavoda
s področja vzgoje in izobraževanja, in sicer:
-       
za področje predšolske vzgoje, osnovnošolskega izobraževanja, vzgoje in
izobraževanja otrok in mladostnikov s posebnimi potrebami, glasbenega
izobraževanja, srednješolskega splošnega izobraževanja ter vzgoje in
izobraževanja v domovih za učence in dijaških domovih Zavod Republike Slovenije
za šolstvo;
-       
za področje poklicnega in strokovnega izobraževanja ter višjega
strokovnega izobraževanja Center Republike Slovenije za poklicno izobraževanje;
-       
za področje izobraževanja odraslih Andragoški center Republike
Slovenije.
(4) Delovna uspešnost v skladu s prvim odstavkom tega člena
se ocenjuje po naslednjih kriterijih:
-       
delo z otroki, učenci, dijaki, študenti ali udeleženci v izobraževanju
odraslih (v nadaljnjem besedilu: udeleženci izobraževanja);
-       
sodelovanje s starši;
-       
sodelovanje in timsko delo s sodelavci v vzgojno-izobraževalnem zavodu
ter z drugimi strokovnjaki;
-       
uporaba strokovnega znanja;
-       
drugo delo, ki je posebnost stroke oziroma delovnega mesta;
-       
medosebni odnosi z vsemi deležniki v vzgojno-izobraževalnem procesu.
(5) Oceno delovne uspešnosti za strokovnega delavca in
pomočnika direktorja v javnem zavodu s področja vzgoje in izobraževanja določi
in utemelji direktor javnega zavoda s področja vzgoje in izobraževanja, za
direktorja pa svet javnega zavoda s področja vzgoje in izobraževanja.
(6) Mnenje o utemeljitvi ocene delovne uspešnosti strokovnega
delavca, pomočnika direktorja in direktorja v javnem zavodu s področja vzgoje
in izobraževanja s tajnim glasovanjem z absolutno večino sprejme komisija v
sestavi najmanj petih članov, ki jih imenuje svet javnega zavoda s področja
vzgoje in izobraževanja.
(7) Delovna uspešnost v skladu s petim odstavkom tega člena
se ocenjuje po naslednjih kriterijih:
-       
uspešnost pri opravljanju nalog, predvidenih s sistemizacijo delovnega
mesta in sprejetim letnim delovnim načrtom;
-       
medosebni odnosi z vsemi deležniki v delovnem procesu.
IV. NADALJNJE IZOBRAŽEVANJE IN USPOSABLJANJE
17. člen
(nadaljnje izobraževanje in usposabljanje v vzgoji in
izobraževanju)
(1) Za nadaljnje izobraževanje in usposabljanje v vzgoji in
izobraževanju v skladu s tem pravilnikom štejejo vsi programi, določeni s
pravilnikom, ki ureja nadaljnje izobraževanje in usposabljanje strokovnih
delavcev v vzgoji in izobraževanju.
(2) Za nadaljnje izobraževanje in usposabljanje v vzgoji in
izobraževanju šteje tudi opravljen študijski program za pridobitev izobrazbe
prve, druge ali tretje stopnje v skladu s 33. členom Zakona o visokem šolstvu
(Uradni list RS, št. 32/12 – uradno prečiščeno besedilo, 40/12 – ZUJF, 57/12 –
ZPCP-2D, 109/12, 85/14, 75/16, 61/17 – ZUPŠ, 65/17, 175/20 – ZIUOPDVE, 57/21 –
odl. US, 54/22 – ZUPŠ-1 in 100/22 – ZSZUN; v nadaljnjem besedilu: ZVis),
opravljen študijski program, za pridobitev ravni izobrazbe, ki v skladu s 15.
členom Zakona o spremembah in dopolnitvah Zakona o visokem šolstvu (Uradni list
RS, št. 94/06; v nadaljnjem besedilu: ZViS-E) ustreza izobrazbi prve, druge ali
tretje stopnje, opravljen študijski program za izpopolnjevanje v skladu s 33.a
členom ZVis, opravljen višješolski študijski program višjega strokovnega
izobraževanja v skladu z 20. členom Zakona o višjem strokovnem izobraževanju
(Uradni list RS, št. 86/04, 100/13 in 54/22 – ZUPŠ-1; v nadaljnjem besedilu:
ZVSI) ali opravljen študijski program za izpopolnjevanje na področju višjega
strokovnega izobraževanja v skladu z 21. členom ZVSI, ki ni pogoj za
opravljanje dela na delovnem mestu, na katerega je strokovni delavec, ravnatelj
ali direktor razporejen.
(3) Nadaljnje izobraževanje in usposabljanje iz prejšnjega
odstavka se ovrednoti:
-       
s 4 točkami opravljen študijski program za pridobitev izobrazbe prve ali
druge stopnje v skladu s 33. členom ZVis, opravljen študijski program za
pridobitev ravni izobrazbe, ki v skladu s 15. členom ZViS-E ustreza izobrazbi
prve ali druge stopnje, opravljen študijski program za izpopolnjevanje v skladu
s 33.a členom ZVis, opravljen višješolski študijski program višjega strokovnega
izobraževanja v skladu z 20. členom ZVSI ali opravljen študijski program za
izpopolnjevanje na področju višjega strokovnega izobraževanja v skladu z 21.
členom ZVSI;
-       
z 8 točkami opravljen študijski program za pridobitev izobrazbe tretje
stopnje v skladu s 33. členom ZVis ali opravljen študijski program, po katerem
se pridobi raven izobrazbe, ki v skladu s 15. členom ZViS-E ustreza izobrazbi
tretje stopnje.
(4) Če nadaljnje izobraževanje in usposabljanje strokovnega
delavca v vzgoji in izobraževanju ni opredeljeno kot program v skladu s
pravilnikom, ki ureja nadaljnje izobraževanje in usposabljanje strokovnih
delavcev v vzgoji in izobraževanju, se ovrednoti v postopku napredovanja v
naziv. Posamezni program, ki traja najmanj 8 ur, se ovrednoti:
-       
z 0,5 točke, če traja od 8 do 15 ur;
-       
z 1 točko, če traja nad 15 do 23 ur;
-       
z 1,5 točke, če traja nad 23 do 29 ur;
-       
z 2 točkama, če traja nad 29 do 46 ur;
-       
z 2,5 točke, če traja nad 46 do 63 ur;
-       
s 3 točkami, če traja nad 63 do 79 ur;
-       
s 3,5 točke, če traja nad 79 ur.
(5) Ne glede na prejšnji odstavek se lahko ovrednoti tudi
nadaljnje izobraževanje in usposabljanje, ki je krajše od 8 ur, tako da se
trajanje takšnih programov sešteva, pri čemer mora skupno trajanje obsegati
najmanj 8 ur. Obseg skupnega trajanja programov, krajših od 8 ur, se ovrednoti
v skladu s prejšnjim odstavkom.
(6) Za ovrednotenje v skladu s četrtim in petim odstavkom
tega člena je predlogu za napredovanje treba priložiti:
1.      potrdilo
o udeležbi, ki ga izvajalec programa izda na internem obrazcu;
2.      predmetnik
programa, ki vsebuje podatke o skupnem številu ur, urnik s temami, predavatelji
ter oblikami in metodami dela;
3.      dokazilo
o aktivni udeležbi udeležencev programa, in sicer:
- 
poročilo o vsebini programa, oblikah in metodah dela v programu, ki ga
udeleženec lahko napiše sam, ali
- 
poročilo o vsebini programa, oblikah in metodah dela v programu, načinu
aktivnega sodelovanja udeležencev in možnostih uporabe pridobljenega znanja v
vzgojno-izobraževalnem delu, ki ga udeležencu izroči izvajalec programa.
(7) Programi nadaljnjega izobraževanja in usposabljanja v
vzgoji in izobraževanju se za napredovanje v naziv lahko vrednotijo in
točkujejo, ko so uspešno končani, in le enkrat.
(8) Strokovni delavec, pomočnik ravnatelja, ravnatelj oziroma
direktor, ki je pridobil naziv, lahko pri naslednjem napredovanju uveljavlja
programe nadaljnjega izobraževanja in usposabljanja v vzgoji in izobraževanju,
ki jih je opravil po vložitvi predloga za napredovanje, na podlagi katerega je
pridobil naziv.
(9) Nadaljnje izobraževanje in usposabljanje se vrednoti in
točkuje v skladu s tem ali 18. členom tega pravilnika, in sicer glede na to, na
katerem področju je bil strokovni delavec, pomočnik ravnatelja, ravnatelj
oziroma direktor zaposlen v času, ko je bilo nadaljnje izobraževanje in
usposabljanje uspešno končano.
18. člen
(nadaljnje izobraževanje in usposabljanje v javnih zavodih s
področja vzgoje in izobraževanja)
(1) Za nadaljnje izobraževanje in usposabljanje v javnih
zavodih s področja vzgoje in izobraževanja v skladu s tem pravilnikom štejejo
končani študijski programi za pridobitev izobrazbe ali izpopolnjevanje, s
potrdilom izkazana pridobljena dodatna funkcionalna znanja ali strokovna
usposobljenost, ki omogočajo boljše in hitrejše opravljanje delovnih nalog in
niso predpisana kot pogoj za opravljanje dela na delovnem mestu, na katerega je
strokovni delavec, pomočnik direktorja oziroma direktor razporejen, tako, da se
vrednotijo:
1.      znanja
in veščine, ki jih je zaposleni pridobil s tečaji, seminarji in usposabljanji v
trajanju najmanj 8 pedagoških ur oziroma en dan brez preizkusa znanja z 0,5
točke;
2.      znanja
in veščine, ki jih je zaposleni pridobil z dve do štiri dnevnimi tečaji,
seminarji in usposabljanji brez preizkusa znanja z 1 točko;
3.      znanja
in veščine, ki jih je zaposleni pridobil s pet in večdnevnimi tečaji, seminarji
in usposabljanji brez preizkusa znanja z 1,5 točke;
4.      z
dodatnimi 0,5 točkami znanja in veščine, ki jih je zaposleni pridobil s tečaji,
seminarji in usposabljanji iz 1., 2. in 3. točke tega odstavka, zaključenimi s
preizkusom znanja;
5.      potrdilo
o aktivnem znanju tujega jezika s tremi točkami;
6.      strokovni
izpit, razen izpita po končani pripravniški dobi, s tremi točkami;
7.      opravljen
študijski program za pridobitev izobrazbe prve ali druge stopnje v skladu s 33.
členom ZVis, opravljen študijski program, za pridobitev ravni izobrazbe, ki v
skladu s 15. členom ZViS-E ustreza izobrazbi prve ali druge stopnje oziroma
opravljen študijski program za izpopolnjevanje v skladu s 33.a členom ZVis,
opravljen višješolski študijski program višjega strokovnega izobraževanja v
skladu z 20. členom ZVSI ali opravljen študijski program za izpopolnjevanje na
področju višjega strokovnega izobraževanja v skladu z 21. členom ZVSI, s 4
točkami;
8.      opravljen
študijski program za pridobitev izobrazbe tretje stopnje v skladu s 33. členom
ZVis oziroma opravljen študijski program, po katerem se pridobi raven
izobrazbe, ki v skladu s 15. členom ZViS-E ustreza izobrazbi tretje stopnje, z
8 točkami.
(2) Nadaljnje izobraževanje in usposabljanje iz prejšnjega
odstavka se za napredovanje v naziv lahko vrednoti in točkuje, ko je uspešno
končano, in le enkrat.
(3) Strokovni delavec, pomočnik direktorja oziroma direktor,
ki je pridobil naziv, lahko pri naslednjem napredovanju uveljavlja nadaljnje
izobraževanje in usposabljanje iz prvega odstavka tega člena, ki ga je opravil
po vložitvi predloga za napredovanje, na podlagi katerega je pridobil naziv.
(4) Nadaljnje izobraževanje in usposabljanje se vrednoti in
točkuje v skladu s prejšnjim ali tem členom tega pravilnika, in sicer glede na
to, na katerem področju je bil strokovni delavec, pomočnik direktorja oziroma
direktor zaposlen v času, ko je bilo nadaljnje izobraževanje in usposabljanje
uspešno končano.
V. DODATNO STROKOVNO DELO
19. člen
(dodatno strokovno delo v vzgoji in izobraževanju)
(1) Dodatno strokovno delo v vzgoji in izobraževanju v skladu
s tem pravilnikom mora biti povezano z vzgojno-izobraževalnim delom strokovnega
delavca, pomočnika ravnatelja, ravnatelja ali direktorja.
(2) Dodatno strokovno delo v vzgoji in izobraževanju se
vrednoti in točkuje v skladu s tem pravilnikom, in sicer glede na to, na
katerem področju je bil strokovni delavec, pomočnik ravnatelja, ravnatelj
oziroma direktor zaposlen v času, ko je dodatno strokovno delo opravil.
(3) Dodatno strokovno delo v vzgoji in izobraževanju se za
napredovanje v naziv lahko vrednoti in točkuje, ko je opravljeno, in le enkrat.
(4) Če s tem pravilnikom ni določeno drugače, se dodatno
strokovno delo vrednoti in točkuje sorazmerno z opravljenim delom, in sicer v
deležu od predvidenega števila točk.
(5) Če s tem pravilnikom ni določeno drugače, se za
mednarodno raven ali sodelovanje šteje sodelovanje med tremi ali več državami.
(6) Strokovni delavec, pomočnik ravnatelja, ravnatelj oziroma
direktor, ki je pridobil naziv, lahko pri naslednjem napredovanju uveljavlja
dodatno strokovno delo v vzgoji in izobraževanju, ki ga je opravil po vložitvi
predloga za napredovanje, na podlagi katerega je pridobil naziv.
20. člen
(dodatno strokovno delo v javnem zavodu s področja vzgoje in
izobraževanja)
(1) Dodatno strokovno delo strokovnega delavca, pomočnika
direktorja ali direktorja v javnem zavodu s področja vzgoje in izobraževanja
mora biti povezano z vzgojno-izobraževalnim, razvojnim oziroma svetovalnim
delom v javnem zavodu s področja vzgoje in izobraževanja.
(2) Dodatno strokovno delo v javnem zavodu s področja vzgoje
in izobraževanja se vrednoti in točkuje v skladu s tem pravilnikom, in sicer
glede na to, na katerem področju je bil strokovni delavec, pomočnik direktorja
ali direktor zaposlen v času, ko je dodatno strokovno delo opravil.
(3) Dodatno strokovno delo v javnem zavodu s področja vzgoje
in izobraževanja se za napredovanje v naziv lahko vrednoti in točkuje, ko je
opravljeno, in le enkrat.
(4) Če s tem pravilnikom ni določeno drugače, se dodatno
strokovno delo vrednoti in točkuje sorazmerno z opravljenim delom, in sicer v
deležu od predvidenega števila točk.
(5) Če s tem pravilnikom ni določeno drugače, se za
mednarodno raven ali sodelovanje šteje sodelovanje med tremi ali več državami.
(6) Strokovni delavec, pomočnik direktorja ali direktor, ki
je pridobil naziv, lahko pri naslednjem napredovanju uveljavlja dodatno
strokovno delo v javnem zavodu s področja vzgoje in izobraževanja, ki ga je
opravil po vložitvi predloga za napredovanje, na podlagi katerega je pridobil
naziv.
21. člen
(dodatno strokovno delo v vrtcu)
(1) Dodatno strokovno delo vzgojitelja predšolskih otrok,
svetovalnega delavca, pomočnika ravnatelja in ravnatelja v vrtcu se vrednoti in
točkuje po naslednjih kriterijih, in sicer:
A. za 1 točko:
1.      enoletno
mentorstvo za najmanj tri otroke ali enoletno mentorstvo športni ekipi, zboru,
komorni skupini, orkestru oziroma drugi podobni skupini, ki predstavlja
vzgojno-izobraževalni zavod in je dobila priznanje na tekmovanju ali natečaju
izven vzgojno-izobraževalnega zavoda;
2.      enotedensko
mentorstvo za vsakega študenta oziroma dijaka na pedagoški praksi;
3.      pet
praktičnih predstavitev vzgojno-izobraževalnega dela za starše;
4.      izvedba
treh pedagoških delavnic ali predavanj za vzgojiteljski oziroma učiteljski zbor
ali starše;
5.      izvedba
petih dogodkov z aktivnim sodelovanjem otrok oziroma staršev;
6.      izvedba
dveh različnih prireditev za otroke;
7.      aktivno
sodelovanje pri pripravi in izdaji publikacije vrtca;
8.      organizacija
treh tematskih razstav ali treh nastopov, odprtih za javnost;
9.      strokovno
delo v ocenjevalnih komisijah ali žirijah na treh tekmovanjih ali natečajih ali
strokovno delo v ocenjevalni komisiji ali žiriji na enem državnem tekmovanju;
10.   avtorstvo pesmi,
zgodbe, pravljice, objavljene v otroški reviji;
11.   vsebinsko in oblikovno
avtorstvo spletne strani vrtca;
12.   izvedba najmanj
polletne kolegialne podpore novozaposlenemu sodelavcu ali sodelavcu, ki je
prvič razporejen na delovno mesto vzgojitelja predšolskih otrok v prilagojenem
programu za predšolske otroke;
13.   enoletno vodenje
delovne, projektne ali razvojne skupine za posebno nalogo vrtca;
14.   organizacija
mednarodne mobilnosti v minimalnem trajanju tri dni za tuje strokovne delavce
oziroma otroke;
15.   strokovni pregled
predmetnega izpitnega kataloga za poklicno maturo oziroma kataloga znanja
strokovnega modula, ki je sprejet na Strokovnem svetu za poklicno in strokovno
izobraževanje;
16.   recenzija učnega
oziroma didaktičnega gradiva;
B. za 2 točki:
1.      mentorstvo
pripravniku ali drugemu strokovnemu delavcu začetniku;
2.      mentorstvo
za vsake tri otroke, zbor ali drugo skupino, ki predstavlja
vzgojno-izobraževalni zavod na javnem natečaju na državni ravni;
3.      enoletno
mentorstvo za najmanj tri otroke, ki sodelujejo v lokalnih oziroma nacionalnih
projektih;
4.      enoletno
delo v okviru projektov s področja vzgoje in izobraževanja, ki potekajo v
organizaciji ministrstev ali javnih zavodov in javnih agencij ali nevladnih
organizacij v javnem interesu na področju vzgoje in izobraževanja;
5.      izvedba
dveh plavalnih, smučarskih ali drugih tečajev;
6.      organizacija
s pedagoškim vodenjem dveh zimovanj, letovanj, taborov in drugih podobnih
aktivnosti za otroke;
7.      enoletno
vodenje strokovnega društva, kluba ali sekcije, v katerega so vključeni otroci
vrtca, kjer ima strokovni delavec sklenjeno delovno razmerje, ter se navezuje
na vzgojno-izobraževalno delo;
8.      organizacija
ali vodenje enega strokovnega posveta ali seminarja;
9.      organizacija
ali izvedba javne prireditve;
10.   enoletno delo v
komisiji za strokovne izpite v vzgoji in izobraževanju;
11.   en mandat sodelovanja
v strokovnih združenjih ravnateljev na državni ravni oziroma v združenjih
izobraževalcev odraslih;
12.   eno predavanje ali
izvedba pedagoške delavnice na strokovnem izobraževanju ali strokovnem posvetu,
organiziranem za strokovne delavce več vrtcev;
13.   izvedba enega programa
s skupino staršev, ki obsega najmanj sedem srečanj;
14.   organizacija najmanj
tridnevnega gostovanja tujega vrtca;
15.   izvedba petih
predstavitvenih dogodkov vsebin vzgojno-izobraževalnega dela ali enoletno
koordiniranje promocijskih aktivnosti;
16.   prva objava
samostojnega prevoda strokovnega članka v strokovnem časopisu ali pedagoški
reviji, pri čemer se kot strokovni članek upošteva predstavitev strokovne
tematike, ki vsebuje naslov, uvod, jedro z obravnavo strokovnega vprašanja ali
uporabo znanja v praksi ter zaključek (v nadaljnjem besedilu: strokovni
članek);
17.   prva objava
samostojnega avtorskega strokovnega članka, treh didaktičnih nalog v slovenskem
oziroma tujem strokovnem časopisu ali pedagoški reviji, priredbe glasbenega
dela ali lastne skladbe;
18.   recenzija v postopku
potrjevanja učnega gradiva, ki ga je potrdil pristojni strokovni svet;
19.   lektoriranje učnega
gradiva, ki ga je potrdil pristojni strokovni svet;
20.   enoletno vodenje
interesne dejavnosti v vrtcu;
21.   enoletno vodenje
projekta v sklopu prednostne naloge v skladu z letnim delovnim načrtom vrtca;
22.   enoletno mentorstvo
novoimenovanemu ravnatelju v okviru javnega zavoda s področja vzgoje in
izobraževanja, pristojnega za ravnatelja;
23.   dvoletno sodelovanje
za področje vzgoje in izobraževanja v partnerski mreži ključnih deležnikov
izven vrtca;
24.   triletno sodelovanje v
skupini za samoevalvacijo oziroma za kakovost v vrtcu;
25.   avtorstvo izvirne
strokovne literature, ki jo izda javni zavod s področja vzgoje in izobraževanja
z namenom izobraževanja in ozaveščanja javnosti o določeni tematiki v obsegu
najmanj ene avtorske pole;
26.   uredništvo izvirne
strokovne literature, ki jo izda javni zavod s področja vzgoje in izobraževanja
z namenom izobraževanja in ozaveščanja javnosti o določeni tematiki v obsegu
najmanj treh avtorskih pol;
27.   dvoletno članstvo v
uredniškem odboru strokovnih revij s področja vzgoje in izobraževanja;
28.   enoletno članstvo v
komisiji za certificirane mednarodne izpite;
29.   prva predstavitev ali
delavnica vpeljevanja novosti preko primera iz prakse na pedagoški konferenci
ali v strokovnih aktivih z najmanj desetimi strokovnimi delavci ali na
organiziranem izobraževanju v vrtcu in z dokumentirano povratno informacijo;
30.   mentorstvo najmanj
trem otrokom za prvi javni nastop izven vrtca;
31.   najmanj dvoletno
članstvo v državnih tekmovalnih oziroma natečajnih komisijah;
32.   mentorstvo in izvedba
javnega nastopa otrok s posebnimi potrebami, vključenih v prilagojeni program
za predšolske otroke;
33.   organizacija in
pedagoško vodenje tabora za otroke s posebnimi potrebami, vključene v
prilagojeni program za predšolske otroke;
C. za 3 točke:
1.      mentorstvo
ali korepetitorstvo za vsakega otroka ali skupino otrok, ki predstavlja
vzgojno-izobraževalni zavod in je dobila priznanje na mednarodni ravni;
2.      priprava
ali sodelovanje pri pripravi izobraževalnega programa oziroma drugega programa
s področja vzgoje in izobraževanja ali predmetnega izpitnega kataloga za poklicno
maturo ali učnega načrta oziroma kataloga znanj za posamezno programsko enoto
za obravnavo na pristojnem strokovnem svetu, pri čemer se učni načrt oziroma
katalog znanj za posamezno programsko enoto uveljavlja enkrat za vsako
vzgojno-izobraževalno področje ne glede na število programov s področja vzgoje
in izobraževanja, katerih del je uveljavljan učni načrt oziroma katalog znanj;
3.      prva
predstavitev samostojnega prispevka na konferenci v organizaciji institucije na
državni ravni, drugih vzgojno-izobraževalnih zavodov, projektnih partnerjev
pristojnih ministrstev in pooblaščenih javnih zavodov;
4.      avtorstvo
ilustrirane knjige, ki ima najmanj 20 strani;
5.      prva
objava avtorskega znanstvenega članka z vsebino vezano na vzgojno-izobraževalno
delo;
6.      triletno
vodenje razvojne skupine za pripravo programa razvoja ali vzgojnega načrta ali
skupine za samoevalvacijo oziroma za kakovost v vrtcu;
7.      dvoletno
delo ravnatelja ali direktorja svetovalca, ki sodeluje z javnimi zavodi s
področja vzgoje in izobraževanja;
8.      članstvo
v programskem odboru strokovne konference, strokovnega kongresa, strokovnega
posveta za področje vzgoje in izobraževanja z vsebinskim delom v obsegu vsaj 6
ur, ki je v organizaciji ministrstev, javnih zavodov ali projektnih partnerjev
pristojnih ministrstev, v času trajanja projekta;
9.      najmanj
enoletno dokumentirano timsko sodelovanje pri načrtovanju, izvajanju in
evalvaciji vzgojno-izobraževalnega procesa v obsegu najmanj 15 ur neposrednega
dela z otroki in z enkratno predstavitvijo rezultatov na pedagoški konferenci
ali v strokovnih aktivih ali skupinah z najmanj desetimi strokovnimi delavci;
pri čemer za timsko sodelovanje šteje sodelovanje med tremi ali več strokovnimi
delavci (v nadaljnjem besedilu: timsko sodelovanje);
10.   najmanj enoletna
dokumentirana izvedba vzgojno-izobraževalnega procesa po načelih in elementih
formativnega spremljanja v obsegu najmanj 15 ur neposrednega dela z otroki in z
enkratno predstavitvijo rezultatov na pedagoški konferenci ali v strokovnih
aktivih ali skupinah z najmanj desetimi strokovnimi delavci;
11.   najmanj enoletna
dokumentirana izvedba vzgojno-izobraževalnega procesa z inovativno uporabo
sodobnih tehnologij, spremljanja napredka in razvoja sodelovalnega učenja otrok
z enkratno predstavitvijo rezultatov na pedagoški konferenci ali v strokovnih
aktivih ali skupinah z najmanj desetimi strokovnimi delavci;
12.   najmanj enoletno
dokumentirano, načrtno in sistematično izvajanje dejavnosti v obsegu najmanj 15
ur, ki so usmerjene h krepitvi varnega in spodbudnega učnega okolja in z
enkratno predstavitvijo rezultatov na pedagoški konferenci ali v strokovnih
aktivih ali skupinah z najmanj desetimi strokovnimi delavci;
13.   dokumentirano
načrtovanje in izvedba petih kolegialnih hospitacij za skupine z najmanj tremi
strokovnimi delavci s poudarkom na refleksiji vzgojno-izobraževalnega procesa;
14.   sodelovanje v
imenovani delovni skupini za oblikovanje strokovnih predlogov na ravni
ministrstva, pristojnega za vzgojo in izobraževanje;
15.   dokumentirano enoletno
vodenje intervizijske skupine ali kolegialnega coachinga za skupino strokovnih
delavcev z vsaj šestimi srečanji;
16.   triletno vodenje
strokovnega aktiva z najmanj tremi strokovnimi delavci;
17.   vodenje skupine otrok
s posebnimi potrebami, vključenimi v prilagojeni program za predšolske otroke s
posebnimi potrebami, na srečanju ali dogodku v tujini v trajanju najmanj tri
dni;
18.   enoletno dokumentirano
načrtovanje in neposredno izvajanje novega že razvitega didaktičnega pristopa
ali metode dela na področju vzgojno-izobraževalnega dela z otroki s posebnimi
potrebami;
19.   mentorstvo vsaj enemu
otroku s posebnimi potrebami, vključenemu v prilagojeni program za otroke s
posebnimi potrebami, za aktivno udeležbo otroka na dogodku na mednarodni ravni
med vzgojno-izobraževalnimi zavodi in udeleženci izobraževanja;
20.   zasnova, priprava in sodelovanje
z lokalno skupnostjo pri izvedbi učne poti;
Č. za 4 točke:
1.      mentorstvo
za vsakega otroka ali skupino otrok, ki predstavlja vzgojno-izobraževalni zavod
in se uvrsti na prva tri mesta oziroma osvoji priznanje (zlato, srebrno,
bronasto) na tekmovanju ali natečaju na mednarodni ravni med predstavniki
najmanj petih držav;
2.      prva
predstavitev samostojnega prispevka na mednarodnem kongresu ali konferenci z
vsebinskim delom v obsegu vsaj 6 ur in z udeležbo najmanj tretjine aktivnih
udeležencev iz vsaj treh tujih držav; vrednoti se izvedba enega prispevka na
posameznem kongresu ali konferenci v trajanju najmanj 20 minut;
3.      uvrstitev
strokovnega delavca na prva tri mesta oziroma osvojitev priznanja (zlato,
srebrno, bronasto) na tekmovanju na mednarodni ravni med predstavniki najmanj
petih držav v posamezni panogi oziroma zvrsti, z ustrezno utemeljitvijo
strokovnega delavca o prispevku dosežka k vzgojno-izobraževalnemu procesu;
4.      obdobje
enega mandata sodelovanja v strokovnem svetu, pristojnem za vzgojo in
izobraževanje ali komisijah strokovnega sveta;
5.      objavljen
prevod učbenika, ki ga je potrdil pristojni strokovni svet, pri čemer edinemu
prevajalcu pripadajo vse točke, če je prevajalcev več, pa se njihovi deleži
določijo v sorazmerju z dejanskim prispevkom vsakega izmed njih;
6.      tri
leta dela v razvojno-raziskovalnih projektih ali razvojnih nalogah s področja
vzgoje in izobraževanja, v organizaciji ministrstev ali pooblaščenih javnih
zavodov ali univerzitetnega ali drugega visokošolskega zavoda;
7.      prva
objava avtorske raziskovalne naloge ali avtorstvo knjige, ki obsega najmanj tri
avtorske pole;
8.      prva
objava samostojnega prevoda strokovne knjige, ki obsega najmanj tri avtorske
pole;
9.      tri
leta dela v razvojni skupini na ravni vrtca, vključenega v
razvojno-raziskovalni projekt, ki je v pristojnosti ministrstva, pristojnega za
vzgojo in izobraževanje;
10.   sodelovanje v vlogi
partnerja v mednarodnem projektu strateškega sodelovanja večjega obsega ali
vodenje projekta strateškega sodelovanja manjšega obsega ali projektov
mobilnosti, ki vključujejo deset ali več mobilnosti;
D. za 5 točk:
1.      obdobje
enega mandata vodenja komisije strokovnega sveta, pristojnega za vzgojo in
izobraževanje;
2.      vodenje
mednarodnega projekta strateškega sodelovanja s področja izobraževanja programa
Erasmus+;
3.      tri
leta dela v razvojni skupini na ravni razvojnega-raziskovalnega projekta, ki je
v pristojnosti ministrstva, pristojnega za vzgojo in izobraževanje;
4.      nagrada
javnega zavoda s področja vzgoje in izobraževanja, ki je podeljena strokovnemu
delavcu kot posamezniku;
E. za 10 točk:
1.      avtorstvo
učbenika, ki ga je potrdil pristojni strokovni svet, in sicer tako, da edinemu
avtorju pripadajo vse točke, če je avtorjev več, pa se deleži določijo v
sorazmerju z dejanskim prispevkom vsakega izmed njih k ustvaritvi avtorskega
dela;
2.     
obdobje enega mandata vodenja strokovnega sveta, pristojnega za vzgojo
in izobraževanje;
3.     
nagrada, ki je strokovnemu delavcu kot posamezniku podeljena na podlagi
zakona, ki ureja nagrade Republike Slovenije na področju šolstva;
(2) Dodatno strokovno delo vzgojitelja predšolskih otrok –
pomočnika vzgojitelja se vrednoti in točkuje po naslednjih kriterijih, in sicer:
A. za 1 točko:
1.      enoletno
mentorstvo za najmanj tri otroke ali enoletno mentorstvo športni ekipi, zboru,
komorni skupini, orkestru oziroma drugi podobni skupini, ki predstavlja
vzgojno-izobraževalni zavod in je dobila priznanje na tekmovanju ali natečaju izven
vzgojno-izobraževalnega zavoda;
2.      enotedensko
mentorstvo za vsakega dijaka na pedagoški praksi;
3.      pet
praktičnih predstavitev vzgojno-izobraževalnega dela za starše;
4.      izdelava
didaktične igrače in predstavitev didaktične igrače staršem ali strokovnim
delavcem;
5.      priprava
delavnice za starše;
6.      izvedba
treh pedagoških delavnic ali predavanj za vzgojiteljski zbor ali starše;
7.      izvedba
petih dogodkov z aktivnim sodelovanjem otrok oziroma staršev;
8.      izvedba
dveh različnih prireditev za otroke ali sodelovanje na štirih prireditvah;
9.      aktivno
sodelovanje pri pripravi in izdaji publikacije vrtca;
10.   organizacija treh
tematskih razstav ali treh nastopov, odprtih za javnost;
11.   strokovno delo v
ocenjevalnih komisijah ali žirijah na treh tekmovanjih ali natečajih ali
strokovno delo v ocenjevalni komisiji ali žiriji na enem državnem tekmovanju;
12.   avtorstvo pesmi,
zgodbe, pravljice, objavljene v otroški reviji;
13.   vsebinsko in oblikovno
avtorstvo spletne strani vrtca;
14.   izvedba najmanj
polletne kolegialne podpore novozaposlenemu sodelavcu ali sodelavcu, ki prvič
prične opravljati redno delo v oddelku, kjer se izvaja prilagojeni program za
predšolske otroke;
15.   enoletno vodenje
delovne, projektne ali razvojne skupine za posebno nalogo vrtca;
16.   organizacija
mednarodne mobilnosti v minimalnem trajanju treh dni za tuje strokovne delavce
oziroma otroke;
17.   recenzija učnega
oziroma didaktičnega gradiva;
B. za 2 točki:
1.      mentorstvo
pripravniku ali drugemu strokovnemu delavcu začetniku;
2.      mentorstvo
za vsake tri otroke, zbor ali drugo skupino, ki predstavlja vzgojno-izobraževalni
zavod na javnem natečaju na državni ravni;
3.      enoletno
mentorstvo za najmanj tri otroke, ki sodelujejo v lokalnih oziroma nacionalnih
projektih;
4.      enoletno
delo v okviru projektov s področja vzgoje in izobraževanja, ki potekajo v
organizaciji ministrstev ali javnih zavodov in javnih agencij ali nevladnih
organizacij v javnem interesu na področju vzgoje in izobraževanja;
5.      izvedba
dveh plavalnih, smučarskih ali drugih tečajev;
6.      organizacija
ali izvedba javne prireditve;
7.      izvedba
enega programa z aktivnim sodelovanjem otrok oziroma staršev, ki obsega najmanj
tri srečanja;
8.      organizacija
ali vodenje enega strokovnega posveta ali seminarja;
9.      eno
predavanje ali izvedba pedagoške delavnice na strokovnem izobraževanju ali
strokovnem posvetu, organiziranem za strokovne delavce več vrtcev;
10.   enoletno vodenje
interesne dejavnosti v vrtcu;
11.   prva objava
samostojnega avtorskega strokovnega članka, treh didaktičnih nalog v slovenskem
oziroma tujem strokovnem časopisu ali pedagoški reviji, priredbe glasbenega
dela ali lastne skladbe;
12.   enoletno vodenje
projekta v sklopu prednostne naloge v skladu z letnim delovnim načrtom vrtca;
13.   dvoletno sodelovanje
za področje vzgoje in izobraževanja v partnerski mreži ključnih deležnikov
izven vrtca;
14.   triletno sodelovanje v
skupini za samoevalvacijo oziroma za kakovost v vrtcu;
15.   avtorstvo izvirne
strokovne literature, ki jo izda javni zavod s področja vzgoje in izobraževanja
z namenom izobraževanja in ozaveščanja javnosti o določeni tematiki v obsegu
najmanj ene avtorske pole;
16.   enoletno članstvo v
komisiji za certificirane mednarodne izpite;
17.   prva predstavitev ali
delavnica vpeljevanja novosti preko primera iz prakse na pedagoški konferenci
ali v strokovnih aktivih z najmanj desetimi strokovnimi delavci ali na
organiziranem izobraževanju v vrtcu in z dokumentirano povratno informacijo;
18.   mentorstvo najmanj
trem otrokom za prvi javni nastop izven vrtca;
19.   najmanj dvoletno
članstvo v državnih tekmovalnih oziroma natečajnih komisijah;
20.   mentorstvo in izvedba
javnega nastopa otrok s posebnimi potrebami, vključenih v prilagojeni program
za predšolske otroke;
21.   izvedba tabora za
otroke s posebnimi potrebami, vključene v prilagojeni program za predšolske
otroke;
22.   izvedba petih
predstavitvenih dogodkov vsebin vzgojno-izobraževalnega dela ali enoletno
koordiniranje promocijskih aktivnosti;
C. za 3 točke:
1.      prva
predstavitev samostojnega prispevka na konferenci v organizaciji institucije na
državni ravni, drugih vzgojno-izobraževalnih zavodov, projektnih partnerjev
pristojnih ministrstev in pooblaščenih javnih zavodov;
2.      triletno
vodenje strokovnega aktiva z najmanj tremi strokovnimi delavci;
3.      avtorstvo
ilustrirane knjige, ki ima najmanj 20 strani;
4.      prva
objava avtorskega znanstvenega članka z vsebino, vezano na
vzgojno-izobraževalno delo;
5.      triletno
vodenje razvojne skupine za pripravo programa razvoja ali vzgojnega načrta ali
skupine za samoevalvacijo oziroma za kakovost v vrtcu;
6.      članstvo
v programskem odboru strokovne konference, strokovnega kongresa, strokovnega
posveta za področje vzgoje in izobraževanja z vsebinskim delom v obsegu vsaj 6
ur, ki je v organizaciji ministrstev, javnih zavodov ali projektnih partnerjev
pristojnih ministrstev, v času trajanja projekta;
7.      najmanj
enoletno dokumentirano timsko sodelovanje pri načrtovanju, izvajanju in
evalvaciji vzgojno-izobraževalnega procesa v obsegu najmanj 15 ur neposrednega
dela z otroki in z enkratno predstavitvijo rezultatov na pedagoški konferenci
ali v strokovnih aktivih ali skupinah z najmanj desetimi strokovnimi delavci;
8.      najmanj
enoletna dokumentirana izvedba vzgojno-izobraževalnega procesa po načelih in
elementih formativnega spremljanja v obsegu najmanj 15 ur neposrednega dela z
otroki in z enkratno predstavitvijo rezultatov na pedagoški konferenci ali v
strokovnih aktivih ali skupinah z najmanj desetimi strokovnimi delavci;
9.      najmanj
enoletna dokumentirana izvedba vzgojno-izobraževalnega procesa z inovativno
uporabo sodobnih tehnologij, spremljanja napredka in razvoja sodelovalnega
učenja otrok z enkratno predstavitvijo rezultatov na pedagoški konferenci ali v
strokovnih aktivih ali skupinah z najmanj desetimi strokovnimi delavci;
10.   najmanj enoletno
dokumentirano, načrtno in sistematično izvajanje dejavnosti v obsegu najmanj 15
ur, ki so usmerjene h krepitvi varnega in spodbudnega učnega okolja in z
enkratno predstavitvijo rezultatov na pedagoški konferenci ali v strokovnih
aktivih ali skupinah z najmanj desetimi strokovnimi delavci;
11.   dokumentirano
načrtovanje in izvedba petih kolegialnih hospitacij za skupine z najmanj tremi
strokovnimi delavci s poudarkom na refleksiji vzgojno-izobraževalnega procesa;
12.   sodelovanje v
imenovani delovni skupini za oblikovanje strokovnih predlogov na ravni
ministrstva, pristojnega za vzgojo in izobraževanje;
13.   dokumentirano enoletno
vodenje intervizijske skupine ali kolegialnega coachinga za skupino strokovnih
delavcev z vsaj šestimi srečanji;
14.   sodelovanje pri
vodenju skupine otrok s posebnimi potrebami, vključenimi v prilagojeni program
za predšolske otroke s posebnimi potrebami, na srečanju ali dogodku v tujini v
trajanju najmanj treh dni;
15.   enoletno dokumentirano
načrtovanje in neposredno izvajanje novega že razvitega didaktičnega pristopa
ali metode dela na področju vzgojno-izobraževalnega dela z otroki s posebnimi
potrebami;
16.   mentorstvo vsaj enemu
otroku s posebnimi potrebami, vključenemu v prilagojeni program za otroke s
posebnimi potrebami, za aktivno udeležbo otroka na dogodku na mednarodni ravni
med vzgojno-izobraževalnimi zavodi in udeleženci izobraževanja;
17.   zasnova, priprava in
sodelovanje z lokalno skupnostjo pri izvedbi učne poti;
Č. za 4 točke:
1.      mentorstvo
za vsakega otroka ali skupino otrok, ki predstavlja vzgojno-izobraževalni
zavod, in se uvrsti na prva tri mesta oziroma osvoji priznanje (zlato, srebrno,
bronasto) na tekmovanju ali natečaju na mednarodni ravni med predstavniki
najmanj petih držav;
2.      prva
predstavitev samostojnega prispevka na mednarodnem kongresu ali konferenci z
vsebinskim delom v obsegu vsaj 6 ur in z udeležbo najmanj tretjine aktivnih
udeležencev iz vsaj treh tujih držav; vrednoti se izvedba enega prispevka na
posameznem kongresu ali konferenci v trajanju najmanj 20 minut;
3.      uvrstitev
strokovnega delavca na prva tri mesta oziroma osvojitev priznanja (zlato,
srebrno, bronasto) na tekmovanju na mednarodni ravni med predstavniki najmanj
petih držav v posamezni panogi oziroma zvrsti, z ustrezno utemeljitvijo
strokovnega delavca o prispevku dosežka k vzgojno-izobraževalnemu procesu;
4.      objavljen
prevod učbenika, ki ga je potrdil pristojni strokovni svet, pri čemer edinemu
prevajalcu pripadajo vse točke, če je prevajalcev več, pa se njihovi deleži
določijo v sorazmerju z dejanskim prispevkom vsakega izmed njih;
5.      tri
leta dela v razvojno-raziskovalnih projektih ali razvojnih nalogah s področja
vzgoje in izobraževanja, v organizaciji ministrstev ali pooblaščenih javnih
zavodov ali univerzitetnega ali drugega visokošolskega zavoda;
6.      prva
objava avtorske raziskovalne naloge ali avtorstvo knjige, ki obsega najmanj 3
avtorske pole;
7.      prva
objava samostojnega prevoda strokovne knjige, ki obsega najmanj tri avtorske
pole;
8.      tri
leta dela v razvojni skupini na ravni vrtca, vključenega v
razvojno-raziskovalni projekt, ki je v pristojnosti ministrstva, pristojnega za
vzgojo in izobraževanje;
9.      sodelovanje
v vlogi partnerja v mednarodnem projektu strateškega sodelovanja večjega obsega
ali vodenje projekta strateškega sodelovanja manjšega obsega ali projektov
mobilnosti, ki vključujejo deset ali več mobilnosti;
D. za 5 točk:
1.      vodenje
mednarodnega projekta strateškega sodelovanja s področja izobraževanja programa
Erasmus+;
2.      tri
leta dela v razvojni skupini na ravni razvojnega-raziskovalnega projekta, ki je
v pristojnosti ministrstva, pristojnega za vzgojo in izobraževanje;
3.      nagrada
javnega zavoda s področja vzgoje in izobraževanja, ki je podeljena strokovnemu
delavcu kot posamezniku;
E. za 10 točk:
1.      avtorstvo
učbenika, ki ga je potrdil pristojni strokovni svet, in sicer tako, da edinemu
avtorju pripadajo vse točke, če je avtorjev več, pa se deleži določijo v
sorazmerju z dejanskim prispevkom vsakega izmed njih k ustvaritvi avtorskega
dela;
2.      nagrada,
ki je strokovnemu delavcu kot posamezniku podeljena na podlagi zakona, ki ureja
nagrade Republike Slovenije na področju šolstva.
(3) Ne glede prvi odstavek tega člena se lahko opravljeno
dodatno strokovno delo svetovalnega delavca v vrtcu vrednoti in točkuje tudi v
skladu z 22. členom tega pravilnika.
22. člen
(dodatno strokovno delo v šoli)
Dodatno strokovno delo strokovnega delavca, pomočnika
ravnatelja, ravnatelja in direktorja v šoli, zavodu za otroke s posebnimi
potrebami, domu za učence, dijaškem domu ali organizaciji za izobraževanje
odraslih (v nadaljnjem besedilu: šola) se vrednoti in točkuje po naslednjih
kriterijih, in sicer:
A. za 1 točko:
1.      enoletno
mentorstvo za najmanj tri udeležence izobraževanja ali enoletno mentorstvo
športni ekipi, zboru, komorni skupini, orkestru oziroma drugi podobni skupini,
ki predstavlja šolo in je dobila priznanje na tekmovanju ali natečaju izven
šole;
2.      enoletno
mentorstvo za najmanj tri udeležence izobraževanja, ki sodelujejo v
izvenšolskih projektih, ali enoletno vodenje interesnih dejavnosti;
3.      enotedensko
mentorstvo za vsakega študenta na pedagoški oziroma andragoški praksi;
4.      izvedba
petih dogodkov z aktivnim sodelovanjem udeležencev izobraževanja ali staršev;
5.      pet
točk programa lastnega javnega nastopa;
6.      izvedba
treh pedagoških delavnic oziroma predavanj za učiteljski oziroma vzgojiteljski
oziroma andragoški zbor;
7.      organizacija
treh tematskih razstav ali treh nastopov, odprtih za javnost;
8.      korepeticije
za deset učencev na javnem nastopu ali korepeticije na dveh celovečernih javnih
koncertih;
9.      organizacija
ali izvedba javne prireditve;
10.   organizacija enega
tekmovanja ali natečaja na lokalni ravni med udeleženci izobraževanja najmanj
treh šol ter aktivno sodelovanje na takem tekmovanju ali natečaju;
11.   izdelava propozicij
ali priprava nalog za eno tekmovanje;
12.   organizacija enega
strokovnega izobraževanja strokovnih delavcev izven šole v trajanju najmanj 6
ur;
13.   strokovno delo v
ocenjevalnih komisijah ali žirijah na treh tekmovanjih ali strokovno delo v
ocenjevalni komisiji ali žiriji na enem državnem tekmovanju;
14.   strokovno delo
ocenjevalca pri zunanjem preverjanju in ocenjevanju znanja v obsegu 40 ur;
15.   dveletno strokovno
delo v šolski komisiji za izvedbo zunanjega preverjanja in ocenjevanja znanja;
16.   mentorstvo petim
udeležencem izobraževanja v okviru izvenšolskih raziskovalnih projektov,
organiziranih na lokalni ravni;
17.   enoletno delo v okviru
projektov s področja vzgoje in izobraževanja, ki potekajo v organizaciji
ministrstev ali javnih zavodov in javnih agencij ali nevladnih organizacij v
javnem interesu na področju vzgoje in izobraževanja;
18.   najmanj enotedensko
spremstvo udeležencem izobraževanja v tujino;
19.   enoletno članstvo v
uredniškem odboru publikacije šole;
20.   izvedba petih
predstavitvenih dogodkov vsebin vzgojno-izobraževalnega dela ali enoletno
koordiniranje promocijskih aktivnosti;
21.   vsebinsko in oblikovno
avtorstvo šolske spletne strani;
22.   izvedba najmanj
polletne kolegialne podpore novozaposlenemu sodelavcu;
23.   recenzija učnega
oziroma didaktičnega gradiva;
24.   enoletna izdelava
izpitnih pol ali enoletno ocenjevanje izpitnih pol za drugi del poklicne
mature, ki ni eksteren, v obsegu najmanj 40 ur;
25.   strokovni pregled
predmetnega izpitnega kataloga za poklicno maturo, izpitnega kataloga za
zaključni izpit oziroma kataloga znanja strokovnega modula, ki je sprejet na
Strokovnem svetu za poklicno in strokovno izobraževanje;
26.   enoletno vodenje
delovne, projektne ali razvojne skupine za posebno nalogo šole;
27.   organizacija
mednarodne mobilnosti v minimalnem trajanju treh dni za tuje strokovne delavce
oziroma udeležence izobraževanja;
B. za 2 točki:
1.      mentorstvo
oziroma korepetitorstvo za vsake tri udeležence izobraževanja, športno ekipo,
zbor, komorno skupino, orkester ali drugo skupino, ki predstavlja šolo in se na
tekmovanju na državni ravni uvrsti na prva tri mesta oziroma osvoji priznanje
(zlato, srebrno, bronasto);
2.      mentorstvo
za vsake tri otroke ali mladostnike s posebnimi potrebami, ki predstavljajo
vzgojno-izobraževalni zavod za izvajanje vzgoje in izobraževanja za otroke in
mladostnike s posebnimi potrebami na dogodku na državni ravni;
3.      mentorstvo
pripravniku ali drugemu strokovnemu delavcu začetniku;
4.      mentorstvo
udeležencem izobraževanja v okviru izvenšolskih raziskovalnih projektov na
državni ali mednarodni ravni, v okviru razvojnih projektov ali programov, ki
potekajo v organizaciji ministrstev, javnih zavodov, in javnih agencij ali
nevladnih organizacij v javnem interesu, raziskovalno delo pa javno predstavijo
ali ga objavijo na spletni strani;
5.      enoletno
mentorstvo šolski skupnosti ali šolskemu otroškemu parlamentu;
6.      enoletno
vodenje nacionalnega ali mednarodnega projekta s področja vzgoje in
izobraževanja, ki poteka v organizaciji ministrstev ali pooblaščenih javnih
zavodov in javnih agencij ali nevladnih organizacij v javnem interesu na
področju vzgoje in izobraževanja;
7.      tri
koreografije oziroma kompozicija treh vaj za udeležence izobraževanja glasbenih
in baletnih šol za javne nastope ali oblikovanje treh scenografij ali treh
kostumografij za javni nastop;
8.      enoletno
vodenje strokovnega društva s področja vzgoje in izobraževanja;
9.      enoletno
vodenje kluba ali sekcije, v katerega so vključeni udeleženci izobraževanja
šole, kjer ima strokovni delavec sklenjeno delovno razmerje ter se navezuje na
vzgojno-izobraževalno delo z udeleženci izobraževanja;
10.   enoletno delo v
komisiji za strokovne izpite v vzgoji in izobraževanju;
11.   en mandat sodelovanja
v strokovnih združenjih ravnateljev na državni ravni oziroma v združenjih
izobraževalcev odraslih;
12.   samostojno predavanje
ali izvedba pedagoške delavnice na organiziranem strokovnem izobraževanju ali
strokovnem posvetu strokovnih delavcev izven šole;
13.   organizacija enega
tekmovanja ali natečaja na državni ravni za šole in njihove udeležence
izobraževanja;
14.   izvedba enega javnega
umetniškega nastopa strokovnega delavca izven šole v posameznem letu, z
ustrezno utemeljitvijo strokovnega delavca o prispevku nastopa k
vzgojno-izobraževalnemu procesu;
15.   prva objava
samostojnega prevoda strokovnega članka v strokovnem časopisu ali pedagoški
reviji;
16.   prva objava
samostojnega avtorskega strokovnega članka, petih didaktičnih nalog v
slovenskem oziroma tujem strokovnem časopisu ali pedagoški reviji, priredbe
glasbenega dela ali lastne skladbe;
17.   recenzija v postopku
potrjevanja učnega gradiva, ki ga je potrdil pristojni strokovni svet;
18.   lektoriranje učnega
gradiva, ki ga je potrdil pristojni strokovni svet;
19.   enoletno vodenje
skupine ocenjevalcev pri zunanjem preverjanju in ocenjevanju znanja oziroma
ocenjevalcev pri izpitih iz znanja slovenščine kot drugega in tujega jezika ali
tujih jezikih po javnoveljavnih programih, ki jih izvajajo za to pooblaščene
institucije oziroma pooblaščeni izvajalci teh institucij;
20.   obdobje dveh let
tajništva v šolski komisiji za izvedbo splošne mature, poklicne mature oziroma
zaključnega izpita oziroma namestništva za izvedbo nacionalnega preverjanja
znanja;
21.   dvoletno vodenje
šolske komisije za izvedbo splošne mature, poklicne mature oziroma zaključnega
izpita oziroma izvedbe nacionalnega preverjanja znanja;
22.   strokovno delo
pregledovalca izpitnega gradiva pri zunanjem preverjanju in ocenjevanju znanja
v obsegu 20 do 30 ur;
23.   enoletno strokovno
delo izvedenca za pritožbene postopke pri zunanjem preverjanju in ocenjevanju
znanja;
24.   enoletno vodenje
dejavnosti študijskih krožkov ali mentorstvo posameznega študijskega krožka na
področju izobraževanja odraslih;
25.   organizacija Tednov
vseživljenjskega učenja;
26.   organizacija najmanj
tridnevnega gostovanja šole;
27.   dve organizaciji s
pedagoškim vodenjem šole v naravi, tabora ali strokovne ekskurzije;
28.   enoletno mentorstvo
novoimenovanemu ravnatelju v okviru javnega zavoda s področja vzgoje in
izobraževanja, pristojnega za ravnatelja;
29.   enoletno mentorstvo
udeležencem v programih za mlajše odrasle na področju izobraževanja odraslih;
30.   sodelovanje članov
komisij za nacionalno preverjanje znanja in maturo pri izvajanju najmanj treh
usposabljanj za strokovne delavce v šolah;
31.   dvoletno vodenje
strateškega sveta za svetovalno dejavnost v izobraževanju odraslih;
32.   dvoletno sodelovanje
za področje vzgoje in izobraževanja v partnerski mreži ključnih deležnikov
izven šole;
33.   triletno sodelovanje v
skupini za samoevalvacijo, komisiji za kakovost ali študijski komisiji v šoli;
34.   avtorstvo izvirne
strokovne literature, ki jo izda javni zavod s področja vzgoje in
izobraževanja, z namenom izobraževanja in ozaveščanja javnosti o določeni
tematiki v obsegu najmanj ene avtorske pole;
35.   uredništvo izvirne
strokovne literature, ki jo izda javni zavod s področja vzgoje in
izobraževanja, z namenom izobraževanja in ozaveščanja javnosti o določeni
tematiki v obsegu najmanj treh avtorskih pol;
36.   dvoletno članstvo v
uredniškem odboru strokovnih revij s področja vzgoje in izobraževanja;
37.   enoletno članstvo v
komisiji za certificirane mednarodne izpite;
38.   najmanj dvoletno
članstvo v državnih tekmovalnih komisijah;
39.   prva predstavitev ali
delavnica vpeljevanja novosti preko primera iz prakse na pedagoški konferenci
ali v strokovnih aktivih z najmanj desetimi strokovnimi delavci ali na
organiziranem izobraževanju v šoli in z dokumentirano povratno informacijo;
40.   organizacija
prireditve na državni ravni;
41.   organizacija dogodka
za vzgojno-izobraževalne zavode za vzgojo in izobraževanje otrok in
mladostnikov s posebnimi potrebami na državni ravni;
42.   mentorstvo najmanj
trem učencem ali skupini za prvi javni nastop izven zavoda;
43.   delo strokovnega
delavca vzgojitelja znotraj vzgojnega zavoda v strokovnih skupinah za pripravo
in izdelavo individualiziranega programa, vodenje primera ter izdelava
evalvacije za vsakih šest otrok oziroma mladostnikov v strokovnem centru s
čustvenimi in vedenjskimi motnjami;
44.   izvedba prireditev
izven šole ter dejavnosti doživljajske pedagogike, ki jih za otroke in
mladostnike vključene v javno veljavno programe vzgoje in izobraževanja otrok
in mladostnikov s posebnimi potrebami organizira šola v času počitnic strnjeno
v trajanju najmanj pet dni;
45.   mentorstvo in izvedba
javnega nastopa otrok in mladostnikov, vključenih v javnoveljavne programe
vzgoje in izobraževanja otrok in mladostnikov s posebnimi potrebami;
46.   organizacija in
pedagoško vodenje šole v naravi ali programa doživljajske pedagogike ali tabora
za otroke in mladostnike vključene v javnoveljavno programe vzgoje in
izobraževanja otrok in mladostnikov s posebnimi potrebami;
C. za 3 točke:
1.      priprava
ali sodelovanje pri pripravi izobraževalnega programa oziroma drugega programa
s področja vzgoje in izobraževanja ali izpitnega kataloga za zaključni ali
mojstrski izpit, predmetnega izpitnega kataloga za poklicno ali splošno maturo
ali učnega načrta oziroma kataloga znanj za posamezno programsko enoto za
obravnavo na pristojnem strokovnem svetu, pri čemer se učni načrt oziroma katalog
znanj za posamezno programsko enoto uveljavlja enkrat za vsako
vzgojno-izobraževalno področje ne glede na število programov s področja vzgoje
in izobraževanja, katerih del je uveljavljan učni načrt oziroma katalog znanj;
2.      izvedba
enega javnega umetniškega nastopa strokovnega delavca v organizaciji
institucije na državni ravni ali institucije vpisane v evidenco javnih zavodov
na področju kulture, v posameznem letu, z ustrezno utemeljitvijo strokovnega
delavca o prispevku nastopa k vzgojno-izobraževalnemu procesu;
3.      prva
predstavitev samostojnega prispevka na konferenci v organizaciji institucije na
državni ravni, drugih šol, projektnih partnerjev pristojnih ministrstev in
pooblaščenih javnih zavodov;
4.      avtorstvo
ali objava desetih skladb na nosilcih zvoka (dirigent, solist, duo, trio,
kvartet, kvintet);
5.      prva
objava avtorskega znanstvenega članka z vsebino vezano na vzgojno-izobraževalno
delo;
6.      tri
leta dela v razvojno-raziskovalnih projektih ali razvojnih nalogah s področja
vzgoje in izobraževanja, v organizaciji ministrstev ali pooblaščenih javnih
zavodov ali univerzitetnega ali drugega visokošolskega zavoda;
7.      enoletno
strokovno delo glavnega ocenjevalca pri pripravi in izvedbi zunanjega
preverjanja in ocenjevanja znanja;
8.      organizacija
enega tekmovanja ali natečaja na mednarodni ravni za šole in njihove udeležence
izobraževanja;
9.      organizacija
dogodka ali tabora na mednarodni ravni v trajanju najmanj treh dni za otroke in
mladostnike s posebnimi potrebami, vključenimi v javnoveljavne programe za
otroke in mladostnike s posebnimi potrebami;
10.   vodenje projekta
mednarodne učne mobilnosti posameznikov ali manjših partnerstev med šolami v
okviru programa Erasmus+;
11.   obdobje enega mandata
sodelovanja v strokovnih organih na mednarodni ravni na področju vzgoje in
izobraževanja;
12.   triletno vodenje
razvojne skupine za pripravo programa razvoja ali vzgojnega načrta ali skupine
za samoevalvacijo, komisije za kakovost ali študijske komisije v šoli;
13.   dvoletno delo
ravnatelja ali direktorja svetovalca, ki sodeluje z javnimi zavodi s področja
vzgoje in izobraževanja;
14.   članstvo v programskem
odboru strokovne konference, strokovnega kongresa ali strokovnega posveta za
področje vzgoje in izobraževanja z vsebinskim delom v obsegu vsaj 6 ur, ki je v
organizaciji ministrstev, javnih zavodov ali projektnih partnerjev pristojnih
ministrstev v času trajanja projekta;
15.   triletno vodenje
skupine za samoevalvacije, komisije za kakovost ali študijske komisije ali
opravljanje svetovanja za kakovost na področju izobraževanja odraslih v šoli in
v organizaciji za izobraževanje odraslih;
16.   najmanj enoletno
dokumentirano timsko sodelovanje pri načrtovanju, izvajanju in evalvaciji
medpredmetno, medpodročno ali interdisciplinarno zasnovanega
vzgojno-izobraževalnega procesa v obsegu najmanj 15 ur neposrednega dela z udeleženci
izobraževanja in z enkratno predstavitvijo rezultatov na pedagoški konferenci
ali v strokovnih aktivih ali skupinah z najmanj desetimi strokovnimi delavci;
17.   najmanj enoletna
dokumentirana izvedba vzgojno-izobraževalnega procesa po načelih in elementih
formativnega spremljanja v obsegu najmanj 15 ur neposrednega dela z udeleženci
izobraževanja in z enkratno predstavitvijo rezultatov na pedagoški konferenci
ali v strokovnih aktivih ali skupinah z najmanj desetimi strokovnimi delavci;
18.   najmanj enoletna
dokumentirana izvedba vzgojno- izobraževalnega procesa z inovativno uporabo
sodobnih tehnologij v učnem procesu za usmerjanje učenja, spremljanja napredka
in razvoja sodelovalnega učenja med udeleženci izobraževanja in z enkratno
predstavitvijo rezultatov na pedagoški konferenci ali v strokovnih aktivih ali
skupinah z najmanj desetimi strokovnimi delavci;
19.   najmanj enoletno
dokumentirano, načrtno in sistematično izvajanje dejavnosti v obsegu najmanj 15
ur, ki so usmerjene h krepitvi varnega in spodbudnega učnega okolja in z
enkratno predstavitvijo rezultatov na pedagoški konferenci ali v strokovnih
aktivih ali skupinah z najmanj desetimi strokovnimi delavci;
20.   dokumentirano
načrtovanje in izvedba petih kolegialnih hospitacij za skupine z najmanj tremi
strokovnimi delavci s poudarkom na refleksiji vzgojno-izobraževalnega procesa;
21.   sodelovanje v
imenovani delovni skupini za oblikovanje strokovnih predlogov na ravni
ministrstva, pristojnega za vzgojo in izobraževanje;
22.   dokumentirano enoletno
vodenje intervizijske skupine ali kolegialnega coachinga za skupino strokovnih
delavcev z vsaj šestimi srečanji;
23.   triletno vodenje
strokovnega aktiva z najmanj tremi strokovnimi delavci ali triletno vodenje
enega ali več programskih učiteljskih zborov;
24.   vodenje skupine otrok
in mladostnikov s posebnimi potrebami, vključenimi v javnoveljavne programe za
otroke in mladostnike s posebnimi potrebami, na srečanju ali dogodku v tujini v
trajanju najmanj treh dni;
25.   enoletno dokumentirano
načrtovanje in neposredno izvajanje novega že razvitega didaktičnega pristopa
ali metode dela na področju vzgoje in izobraževanja otrok in mladostnikov s
posebnimi potrebami;
26.   mentorstvo vsaj enemu
otroku ali mladostniku s posebnimi potrebami, vključenemu v javnoveljavne
programe za otroke in mladostnike s posebnimi potrebami na tekmovanju ali za
aktivno udeležbo otroka ali mladostnika s posebnimi potrebami na dogodku na
mednarodni ravni med šolami in udeleženci izobraževanja;
27.   mentorstvo udeležencem
izobraževanja, ki sodelujejo na mednarodni konferenci ali okrogli mizi v
organizaciji mednarodnih institucij;
28.   zasnova, priprava in
sodelovanje z lokalno skupnostjo pri izvedbi učnih poti;
29.   avtorstvo ilustrirane
knjige, ki ima najmanj 20 strani;
30.   avtorstvo knjige ali
prilagojenega gradiva za otroke in mladostnike s posebnimi potrebami, vključene
v javnoveljavne programe vzgoje in izobraževanja otrok in mladostnikov s
posebnimi potrebami, ki obsega najmanj eno avtorsko polo;
Č. za 4 točke:
1.      mentorstvo
oziroma korepetitorstvo za vsako uvrstitev udeleženca izobraževanja, športne
ekipe, zbora, komorne skupine, orkestra ali druge skupine, ki predstavlja šolo
in se na tekmovanju na mednarodni ravni med predstavniki šol najmanj petih
držav uvrsti na prva tri mesta oziroma osvoji priznanje (zlato, srebrno,
bronasto);
2.      prva
predstavitev samostojnega prispevka na mednarodnem kongresu ali konferenci z
vsebinskim delom v obsegu vsaj 6 ur, z udeležbo najmanj tretjine aktivnih
udeležencev iz vsaj treh tujih držav; vrednoti se izvedba enega prispevka na
posameznem kongresu ali konferenci v trajanju najmanj 20 minut ter z objavo
celotnega prispevka v zborniku kongresa ali konference s povzetkom v tujem
jeziku;
3.      uvrstitev
strokovnega delavca na prva tri mesta oziroma osvojitev priznanja (zlato,
srebrno, bronasto) na tekmovanju na mednarodni ravni med predstavniki najmanj
petih držav v posamezni panogi oziroma zvrsti, z ustrezno utemeljitvijo
strokovnega delavca o prispevku dosežka k vzgojno-izobraževalnemu procesu;
4.      objavljen
prevod učbenika, ki ga je potrdil pristojni strokovni svet, pri čemer edinemu
prevajalcu pripadajo vse točke, če je prevajalcev več, pa se njihovi deleži
določijo v sorazmerju z dejanskim prispevkom vsakega izmed njih;
5.      obdobje
enega mandata sodelovanja v strokovnem svetu, pristojnem za vzgojo in
izobraževanje ali komisijah strokovnega sveta;
6.      štiriletno
strokovno delo v državni komisiji za izvedbo zunanjega preverjanja in
ocenjevanja znanja;
7.      štiriletno
strokovno delo v državni predmetni komisiji za pripravo in izvedbo zunanjega
preverjanja in ocenjevanja znanja;
8.      prva
objava avtorske raziskovalne naloge ali avtorstvo strokovne knjige, ki obsega
najmanj tri avtorske pole;
9.      prva
objava samostojnega prevoda strokovne knjige, ki obsega najmanj tri avtorske
pole;
10.   tri leta dela v
projektni razvojni skupini na ravni šole, vključene v razvojno-raziskovalni
projekt, ki je v pristojnosti ministrstva, pristojnega za vzgojo in
izobraževanje;
11.   sodelovanje v vlogi
partnerja v mednarodnem projektu strateškega sodelovanja večjega obsega ali
vodenje projekta strateškega sodelovanja manjšega obsega ali projektov
mobilnosti, ki vključujejo deset ali več mobilnosti;
D. za 5 točk:
1.      vodenje
mednarodnega projekta strateškega sodelovanja s področja izobraževanja programa
Erasmus+;
2.      obdobje
enega mandata vodenja komisije strokovnega sveta, pristojnega za vzgojo in
izobraževanje;
3.      avtorstvo
prilagojenega gradiva ali strokovnega priročnika za podporo strokovnim delavcem
javnoveljavnih vzgojnih programov za otroke in mladostnike s posebnimi
potrebami, z najmanj dvema recenzentoma iz visokošolskega zavoda;
4.      tri
leta dela v razvojni skupini na ravni razvojno-raziskovalnega projekta, ki je v
pristojnosti ministrstva, pristojnega za vzgojo in izobraževanje;
5.      nagrada
javnega zavoda s področja vzgoje in izobraževanja, ki je podeljena strokovnemu
delavcu kot posamezniku;
E. za 8 točk:
1.      obdobje
enega mandata vodenja strokovnega sveta, pristojnega za vzgojo in
izobraževanje;
F. za 10 točk:
1.      avtorstvo
učbenika, ki ga je potrdil pristojni strokovni svet, in sicer tako, da edinemu
avtorju pripadajo vse točke, če je avtorjev več, pa se deleži določijo v
sorazmerju z dejanskim prispevkom vsakega izmed njih k ustvaritvi avtorskega
dela;
2.      nagrada,
ki je strokovnemu delavcu kot posamezniku podeljena na podlagi zakona, ki ureja
nagrade Republike Slovenije na področju šolstva.
23. člen
(dodatno strokovno delo v javnem zavodu s področja vzgoje in
izobraževanja)
Dodatno strokovno delo strokovnega delavca, pomočnika
direktorja in direktorja v javnem zavodu s področja vzgoje in izobraževanja se
vrednoti in točkuje po naslednjih kriterijih, in sicer:
A. za 1 točko:
1.      izvedba
treh pedagoških delavnic ali predavanj za učiteljski zbor ali andragoški zbor
ali vzgojiteljski zbor ali strokovni aktiv;
2.      organizacija
ene kulturne, športne, okoljevarstvene dejavnosti na lokalni ravni;
3.      organizacija
in aktivno sodelovanje na raziskovalnem taboru, ki ni del obveznega programa
vzgojno-izobraževalnega zavoda;
4.      aktivno
sodelovanje pri pripravi in organizaciji strokovnega posveta;
5.      strokovno
delo v ocenjevalni komisiji ali žiriji na enem tekmovanju;
6.      strokovno
delo ocenjevalca pri zunanjem preverjanju in ocenjevanju znanja v obsegu 40 ur;
7.      dveletno
strokovno delo v šolski komisiji za izvedbo splošne mature, poklicne mature
oziroma zaključnega izpita;
8.      en
mandat dela v področni kurikularni komisiji in področnih strokovnih komisijah;
9.      sodelovanje
v komisijah za ugotavljanje izpolnjevanja pogojev za izvajanje javnoveljavnih
programov vzgoje in izobraževanja;
10.   organizacija in
aktivno sodelovanje pri izvedbi ene vsebine usposabljanja;
11.   organizacija državnega
tekmovanja ali natečaja za vzgojno-izobraževalne zavode;
12.   konzulentstvo v
projektih šol ali recenzentstvo gradiv, nastalih v projektih (en projekt = 1
točka);
13.   najmanj enoletno
vodenje aktivnosti pri promociji in ohranjanju naravne in kulturne dediščine na
lokalni ravni;
14.   obdobje enega mandata
sodelovanja v strokovnih organih zavoda s področja vzgoje in izobraževanja;
15.   eno letno delo v
okviru projektov s področja vzgoje in izobraževanja, ki potekajo v organizaciji
ministrstev, javnih zavodov in javnih agencij ali nevladnih organizacij v
javnem interesu na področju vzgoje in izobraževanja;
16.   enoletno članstvo v
uredniškem odboru publikacije javnega zavoda s področja vzgoje in
izobraževanja;
17.   izvedba petih
predstavitvenih dogodkov vsebin vzgojno-izobraževalnega dela ali enoletno
koordiniranje promocijskih aktivnosti;
18.   recenzija učnega
gradiva;
19.   organizacija
mednarodne mobilnosti za tuje učitelje/udeležence izobraževanja in udeležence
izobraževanja odraslih v minimalnem trajanju treh dni;
20.   enoletno vodenje
delovne, projektne ali razvojne skupine za posebno nalogo v javnem zavodu s
področja vzgoje in izobraževanja;
B. za 2 točki:
1.      enoletno
vodenje strokovnega društva ali strokovne komisije izven javnega zavoda s
področja vzgoje in izobraževanja;
2.      enoletno
vodenje kluba ali sekcije izven javnega zavoda s področja vzgoje in
izobraževanja, ki se navezuje na vzgojno-izobraževalno delo z udeleženci
izobraževanja;
3.      enoletno
delo v komisiji za strokovne izpite v vzgoji in izobraževanju ali v komisiji za
mojstrske, delovodske in poslovodske izpite;
4.      sodelovanje
pri organizaciji mednarodnega tekmovanja ali natečaja, koordinacija in
organizacija izobraževalno sejemske prireditve v tujini;
5.      prva
objava samostojnega prevoda strokovnega članka v strokovnem časopisu ali
pedagoški reviji;
6.      prva
objava samostojnega avtorskega strokovnega članka v slovenskem oziroma tujem
strokovnem časopisu ali pedagoški reviji;
7.      recenzija
v postopku potrjevanja učnega gradiva, ki ga je potrdil pristojni strokovni
svet;
8.      lektoriranje
učnega gradiva, ki ga je potrdil pristojni strokovni svet;
9.      organizacija
mednarodnega srečanja, kongresa, delavnice, posveta ali tekmovanja z udeležbo
najmanj petih držav;
10.   enoletno vodenje
strokovnega aktiva izven zavoda s področja vzgoje in izobraževanja;
11.   aktivno sodelovanje na
znanstvenem oziroma strokovnem posvetu;
12.   enoletno vodenje
skupine ocenjevalcev pri zunanjem preverjanju in ocenjevanju znanja, oziroma
ocenjevalcev pri izpitih iz znanja slovenščine kot drugega in tujega jezika ali
tujih jezikih po javnoveljavnih programih, ki jih izvajajo za to pooblaščene
institucije oziroma pooblaščeni izvajalci teh institucij;
13.   strokovno delo
pregledovalca izpitnega gradiva pri zunanjem preverjanju in ocenjevanju znanja
v obsegu 20 do 30 ur;
14.   enoletno strokovno
delo izvedenca za pritožbene postopke pri zunanjem preverjanju in ocenjevanju
znanja;
15.   avtorstvo izvirne
strokovne literature, ki jo izda javni zavod s področja vzgoje in izobraževanja
z namenom izobraževanja in ozaveščanja javnosti o določeni tematiki v obsegu
najmanj ene avtorske pole;
16.   uredništvo izvirne
strokovne literature, ki jo izda javni zavod s področja vzgoje in izobraževanja
z namenom izobraževanja in ozaveščanja javnosti o določeni tematiki v obsegu
najmanj treh avtorskih pol;
17.   dvoletno članstvo v
uredniškem odboru strokovnih revijah s področja vzgoje in izobraževanja;
18.   najmanj dvoletno
članstvo v državnih tekmovalnih komisijah;
19.   prva predstavitev ali
delavnica vpeljevanja novosti preko primera iz prakse na pedagoški konferenci
ali v strokovnih aktivih z najmanj desetimi strokovnimi delavci ali na
organiziranem izobraževanju v javnem zavodu s področja vzgoje in izobraževanja
in z dokumentirano povratno informacijo;
20.   organizacija
prireditve na državni ravni;
C. za 3 točke:
1.      prva
predstavitev samostojnega prispevka na konferenci v organizaciji institucije na
državni ravni, drugih javnih zavodov s področja vzgoje in izobraževanja,
vzgojno-izobraževalnih zavodov, projektnih partnerjev pristojnih ministrstev in
pooblaščenih javnih zavodov;
2.      enoletno
vodenje razvojnih projektov, sprejetih na mednarodnem javnem razpisu;
3.      organizacija
mednarodnega srečanja, kongresa, delavnice, posveta ali tekmovanja z udeležbo
najmanj deset držav;
4.      zasnova,
priprava in sodelovanje z lokalno skupnostjo pri izvedbi učnih poti;
5.      enoletno
strokovno delo glavnega ocenjevalca pri pripravi in izvedbi zunanjega
preverjanja in ocenjevanja znanja;
6.      tri
leta dela v razvojno-raziskovalnih projektih ali razvojnih nalogah s področja
vzgoje in izobraževanja, v organizaciji ministrstev ali pooblaščenih javnih
zavodov ali univerzitetnega ali drugega visokošolskega zavoda;
7.      dokumentirano
načrtovanje in izvedba petih kolegialnih hospitacij za skupine z najmanj tremi
strokovnimi delavci s poudarkom na refleksiji vzgojno-izobraževalnega procesa;
8.      sodelovanje
v imenovani delovni skupini za oblikovanje strokovnih predlogov na ravni
ministrstva, pristojnega za vzgojo in izobraževanje;
9.      triletno
vodenje strokovnega aktiva z najmanj tremi strokovnimi delavci;
10.   enoletno dokumentirano
načrtovanje in neposredno izvajanje novega že razvitega didaktičnega pristopa
ali metode dela na področju vzgoje in izobraževanja otrok in mladostnikov s
posebnimi potrebami;
Č. za 4 točke:
1.      prva
predstavitev samostojnega prispevka na mednarodnem kongresu ali konferenci z
vsebinskim delom v obsegu vsaj 6 ur, z udeležbo najmanj tretjine aktivnih
udeležencev iz vsaj treh tujih držav; vrednoti se izvedba enega prispevka na
posameznem kongresu ali konferenci v trajanju najmanj 20 minut ter z objavo
celotnega prispevka v zborniku kongresa ali konference s povzetkom v tujem
jeziku;
2.      uvrstitev
zaposlenega na prva tri mesta ali osvojitev priznanja (zlato, srebrno,
bronasto) na tekmovanju na mednarodni ravni med predstavniki najmanj petih
držav v posamezni panogi oziroma zvrsti, z ustrezno utemeljitvijo zaposlenega o
prispevku dosežka k opravljanju dela;
3.      objavljen
prevod učbenika, ki ga je potrdil pristojni strokovni svet, pri čemer edinemu
prevajalcu pripadajo vse točke, če je prevajalcev več, pa se njihovi deleži
določijo v sorazmerju z dejanskim prispevkom vsakega izmed njih;
4.      obdobje
enega mandata sodelovanja v strokovnem svetu, pristojnem za vzgojo in
izobraževanje ali komisijah strokovnega sveta;
5.      štiriletno
strokovno delo v državni komisiji za izvedbo zunanjega preverjanja in
ocenjevanja znanja;
6.      štiriletno
strokovno delo v državni predmetni komisiji za pripravo in izvedbo zunanjega
preverjanja in ocenjevanja znanja;
7.      prva
objava avtorske raziskovalne naloge ali avtorstvo strokovne knjige, ki obsega
najmanj 3 avtorske pole;
8.      prva
objava samostojnega prevoda strokovne knjige, ki obsega najmanj 3 avtorske
pole;
9.      avtorstvo
knjige ali prilagojenega gradiva za otroke in mladostnike s posebnimi
potrebami, vključene v javnoveljavne programe vzgoje in izobraževanja otrok in
mladostnikov s posebnimi potrebami, ki obsega najmanj 3 avtorske pole;
10.   sodelovanje v vlogi
partnerja v mednarodnem projektu strateškega sodelovanja večjega obsega ali
vodenje projekta strateškega sodelovanja manjšega obsega ali projektov
mobilnosti, ki vključujejo deset ali več mobilnosti;
D. za 5 točk:
1.      obdobje
enega mandata vodenja komisije strokovnega sveta, pristojnega za vzgojo in
izobraževanje;
2.      avtorstvo
prilagojenega gradiva ali strokovnega priročnika za podporo strokovnim delavcem
javnoveljavnih vzgojnih programov za otroke in mladostnike s posebnimi
potrebami, z najmanj dvema recenzentoma iz visokošolskega zavoda;
3.      tri
leta dela v razvojni skupini na ravni razvojno-raziskovalnega projekta, ki je v
pristojnosti ministrstva, pristojnega za vzgojo in izobraževanje;
4.      nagrada
javnega zavoda s področja vzgoje in izobraževanja, ki je podeljena strokovnemu
delavcu kot posamezniku;
E. za 8 točk:
1.      obdobje
enega mandata vodenja strokovnega sveta, pristojnega za vzgojo in
izobraževanje;
F. za 10 točk:
1.      avtorstvo
učbenika, ki ga je potrdil pristojni strokovni svet, in sicer tako, da edinemu
avtorju pripadajo vse točke, če je avtorjev več, pa se deleži določijo v
sorazmerju z dejanskim prispevkom vsakega izmed njih k ustvaritvi avtorskega
dela;
2.      nagrada,
ki je strokovnemu delavcu kot posamezniku podeljena na podlagi zakona, ki ureja
nagrade Republike Slovenije na področju šolstva.
VI. PREHODNE IN KONČNE DOLOČBE
24. člen
(dokončanje postopkov)
Postopki napredovanja v naziv, začeti pred uveljavitvijo tega
pravilnika, se zaključijo v skladu s Pravilnikom o napredovanju zaposlenih v
vzgoji in izobraževanju v nazive (Uradni list RS, št. 54/02, 123/08, 44/09,
18/10, 113/20, 115/22 in 23/23).
25. člen
(vzgojitelj predšolskih otrok – pomočnik vzgojitelja)
Vzgojitelj predšolskih otrok – pomočnik vzgojitelja, ki mu je
bila izdana odločba o uskladitvi delovnega mesta in naziva v skladu s
Pravilnikom o napredovanju zaposlenih v vzgoji in izobraževanju v nazive
(Uradni list RS, št. 54/02, 123/08, 44/09, 18/10, 113/20, 115/22 in 23/23),
lahko pridobi višji naziv v skladu s tem pravilnikom ne glede na neizpolnjen
pogoj iz prve alineje drugega odstavka 9. člena tega pravilnika.
26. člen
(strokovni delavec v športu)
Strokovnim delavcem, pomočnikom ravnateljev, ravnateljem
oziroma direktorjem v vzgoji in izobraževanju se nazivi, ki so jih pridobili na
področju športa v skladu s Pravilnikom o napredovanju strokovnih delavcev v
športu v nazive (Uradni list RS, št. 117/07 in 29/17 – ZŠpo-1), priznajo na
področju vzgoje in izobraževanja na enak način, kot bi bili pridobljeni v
skladu s tem pravilnikom.
27. člen
(dodatno strokovno delo)
(1) Ne glede na določbe tega pravilnika se predavanje,
delavnica oziroma samostojni referat na mednarodnem kongresu, konferenci ali
posvetu, izvedeni do 31. avgusta 2020, vrednotijo in točkujejo v skladu s
Pravilnikom o napredovanju zaposlenih v vzgoji in izobraževanju v nazive
(Uradni list RS, št. 54/02, 123/08, 44/09 in 18/10; v nadaljnjem besedilu:
pravilnik 2002).
(2) Ne glede na določbe tega pravilnika se dodatno strokovno
delo, opravljeno do uveljavitve tega pravilnika, ki ni vključeno v vrednotenje
in točkovanje v skladu s tem pravilnikom, vrednoti in točkuje v skladu s
Pravilnikom o napredovanju zaposlenih v vzgoji in izobraževanju v nazive
(Uradni list RS, št. 54/02, 123/08, 44/09, 18/10, 113/20, 115/22 in 23/23).
28. člen
(višji svetnik)
(1) Ne glede na prvi odstavek 13. člena tega pravilnika lahko
do 1. septembra 2028 v naziv višji svetnik napreduje strokovni delavec,
pomočnik ravnatelja, ravnatelj ali direktor, ki je naziv svetnik pridobil v
skladu s pogoji, določenimi v pravilniku 2002, ki:
-       
ima naziv svetnik najmanj pet let;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 4 točke, od tega najmanj eno daljše izobraževanje v trajanju najmanj 24
ur;
-       
je opravil različna dodatna strokovna dela in zbral najmanj 10 točk, od
tega najmanj 4 točke za dodatna strokovna dela, ki so v skladu s tem
pravilnikom ovrednotena s 3 ali več točkami.
(2) Ne glede na drugi odstavek 13. člena tega pravilnika
lahko do 1. septembra 2028 v naziv višji svetnik napreduje vzgojitelj
predšolskih otrok, ki je naziv svetnik pridobil v skladu s pogoji, določenimi v
pravilniku 2002, ki:
-       
ima naziv svetnik najmanj pet let;
-       
je uspešen pri svojem delu;
-       
je uspešno končal programe nadaljnjega izobraževanja in usposabljanja v
vzgoji in izobraževanju, s katerimi lahko v skladu s tem pravilnikom izkaže
najmanj 3 točke, od tega najmanj eno daljše izobraževanje v trajanju najmanj 24
ur;
-       
je opravil različna dodatna strokovna dela in zbral najmanj 8 točk, od
tega najmanj 3 točke za dodatna strokovna dela, ki so v skladu s tem
pravilnikom ovrednotena s 3 ali več točkami.
(3) Določbe prvega odstavka tega člena se smiselno
uporabljajo tudi za strokovne delavce, pomočnike direktorjev in direktorje v
javnih zavodih s področja vzgoje in izobraževanja.
29. člen
(višji svetnik s posebnimi pogoji)
Ne glede na 13. člen tega pravilnika lahko do 1. septembra
2028 v naziv višji svetnik napreduje strokovni delavec, pomočnik ravnatelja,
ravnatelj ali direktor, ki je naziv svetnik pridobil v skladu s pogoji,
določenimi v pravilniku 2002:
-       
ima naziv svetnik najmanj pet let in ima najmanj 35 let delovne dobe ali
-       
je prejel nagrado, ki je strokovnemu delavcu kot posamezniku podeljena
na podlagi zakona, ki ureja nagrade Republike Slovenije na področju šolstva.
30. člen
(nadaljnje izobraževanje in usposabljanje)
(1) Ne glede na tretjo alinejo prvega odstavka in tretjo
alinejo drugega odstavka 13. člena tega pravilnika ter četrto alinejo prvega
odstavka in četrto alinejo drugega odstavka 14. člena tega pravilnika za daljše
izobraževanje v trajanju najmanj 24 ur in izvedeno do 31. avgusta 2024 ni treba
prilagati dokazila o uporabi v praksi.
(2) Določbe prejšnjega odstavka se smiselno uporabljajo tudi
za strokovne delavce, pomočnike direktorjev ali direktorje v javnih zavodih s
področja vzgoje in izobraževanja.
31. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o napredovanju zaposlenih v vzgoji in izobraževanju v nazive (Uradni list RS,
št. 54/02, 123/08, 44/09, 18/10, 113/20, 115/22 in 23/23).
32. člen
(začetek veljavnosti)
Ta pravilnik začne veljati 1. septembra 2023.
Št. 0070-92/2023
Ljubljana, dne 23. avgusta 2023
EVA 2023-3350-0041
Dr. Darjo Felda
minister
za vzgojo in izobraževanje

Priloga
1: Predlog za napredovanje zaposlenih v vzgoji in izobraževanju v nazive
Priloga
2: Predlog za napredovanje strokovnega delavca, zaposlenega v vzgoji in
izobraževanju, v nazive