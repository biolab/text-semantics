1. člen
(vsebina pravilnika)
(1) Ta pravilnik določa delovna mesta
izvršilnih železniških delavcev in obveznosti delodajalca v zvezi s tem. 
(2) Izvršilni železniški delavci morajo
biti strokovno usposobljeni za delo, ki ga opravljajo in izpolnjevati posebne
zdravstvene in druge pogoje, ki jih predpisuje Zakonu o varnosti v železniškem
prometu (Uradni list RS, št. 61/07; v nadaljnjem besedilu: ZVZeIP).
2. člen
(področje uporabe)
Ta pravilnik velja za upravljavca,
prevoznika in lastnika industrijskih tirov ali prog drugih železnic na območju
Republike Slovenije (v nadaljnjem besedilu: delodajalec) če z drugim predpisom
ni drugače določeno.
3. člen
(pomen izrazov)
Posamezni izrazi, uporabljeni v tem
pravilniku, imajo enak pomen, kot je določen v ZVZeIP.
4. člen
(seznam delovnih mest)
(1) Delovna
mesta izvršilnih železniških delavcev so:


 
Oznaka DM

 
Naziv delovnega mesta

 
Opis naloge, pomembne za varnost prometa


1.1.
 

PREMIKAČ
 
 

– spenjanje in odpenjanje vozil, 
– spremljava premikalnega sestava, 
– zaustavljanje vozil pri premiku, 
– zavarovanje železniških vozil proti samopremaknitvi,
– dajanje signalnih znakov pri premiku, 
– sporazumevanje pri premiku, 


 
Oznaka DM

 
Naziv delovnega mesta

 
Opis naloge, pomembne za varnost prometa


 

 

– opravljanje skrajšanega zavornega preskusa, 
– izzračitev zavor, 
– zavarovanje nivojskih prehodov pri premiku, 
– sodelovanje pri zavarovanju premikalne vozne poti, 
– prestavljanje kretnic.


1.2. 

VODJA PREMIKA

– organiziranje, nadzor in usklajevanje dela premikalne skupine,
  
– pravilna sestava vlaka,
– sporazumevanje pri premiku,
– opravljanje skrajšanega zavornega preskusa, 
– dajanje signalnih znakov pri premiku, 
– sodelovanje pri zavarovanju premikalne vozne poti. 


2.1. 

VLAKOVODJA

– opravljanje nalog vodje premika, 
– popis vlaka, 
– pregled pravilnosti naklada na tovornih vagonih,
– pregled vozil v vlaku, 
– opravljanje zavornih preskusov,  
– izstavitev poročila o sestavi in zaviranju vlaka, 
– nadzor nad vožnjo vlaka in delom osebja pri vlaku.


3.1. 

POMOČNIK STROJEVODJE

– spenjanje in razpenjanje vozil tudi s pomožno
  spenjačo, 
– opravljanje skrajšanega zavornega preskusa, 
– obveščanje strojevodje o pomenu prometne signalizacije
  za dovoljeno in varno vožnjo,  
– zavarovanje železniških vozil proti samopremaknitvi,
– sodelovanje pri pregledu vlečnega vozila, 
– spremljava premikalnega sestava, 
– dajanje signalnih znakov pri premiku, 
– sporazumevanje pri premiku,
– izzračitev zavor. 


3.2.
 
 
 
 
 
 
 

STROJEVODJA
 

– upravljanje vlečnih vozil,
– zagotavljanje, da je vlak pripravljen za vožnjo, 
– izstavitev poročila o sestavi in zaviranju vlaka, 
– vožnja vlaka po voznem redu,
– opazovanje vozne poti, 
– ponavljanje sprejetih signalnih znakov od pomočnika strojevodje,
– opravljanje premika z vlečnim vozilom, 
– opravljanje zavornih preskusov,
– pregled vlečnih in vlečenih vozil, 
– pregled pravilnosti naklada na tovornih vagonih,
– zavarovanje železniških vozil proti samopremaknitvi,
– spenjanje in razpenjanje vozil tudi s pomožno
  spenjačo, 
– sporazumevanje pri premiku, 
– odpravljanje napak pri vozilih in vlaku,
– izračun resnično zavrte mase,
– izračun največje hitrosti,
– pregled vlaka, 
– zavarovanje vlaka ustavljenega na odprti progi


 
Oznaka DM

 
Naziv delovnega mesta

 
Opis naloge, pomembne za varnost prometa


4.1. 

PREGLEDNIK VAGONOV

– pregled tehnične brezhibnosti železniških vozil, 
– pregled pravilnosti naklada na tovornih vagonih,
– izstavitev poročila o sestavi in zaviranju vlaka, 
– pravilnost sestave vlakov,
– preverjanje izpolnjevanja predpisanih pogojev in spremljanje
  izrednih pošiljk,
– opravljanje zavornih preskusov.


5.1. 

VOZNIK PROGOVNIH
  VOZIL

– zagotavljanje, da je motorno progovno vozilo
  pripravljeno za vožnjo,
– vožnja vlaka po voznem redu, 
– opazovanje vozne poti, 
– ponavljanje sprejetih signalnih znakov od železniškega
  izvršilnega delavca, ki se nahaja v kabini,
– opravljanje premika z motornim progovnim vozilom za
  posebne namene,
– opravljanje zavornih preskusov,  
– pregled motornih progovnih vozil za posebne namene, 
– pregled vozil, ki jih motorno progovno vozilo vleče
  ali rine,
– zavarovanje železniških vozil proti samopremaknitvi,
– spenjanje in razpenjanje vozil tudi s pomožno
  spenjačo, 
– sporazumevanje pri premiku,
– odpravljanje napak pri vozilih, 
– izračun resnično zavrte mase, in zagotavljanje zadostnega
  dejanskega zavornega odstotka, 
– izračun največje hitrosti,
– zavarovanje motornega progovnega vozila na odprti
  progi, 
– upravljanje motornih vozil za posebne železniške
  namene vseh vrst, vključno s priključenimi vozili.


6.1. 

KRETNIK

– postavljanje vozne poti za varno vožnjo vlaka ali
  premika, 
– ravnanje z napravami za zavarovanje prometa na
  nivojskih prehodih, 
– obveščanje o popolnem uvozu vlaka, javljanje
  nepravilnosti na vlaku.


6.2. 

ODJAVNIK

– vodenje prometa zaporednih vlakov na prostornem
  odseku,
– ravnanje z napravami za zavarovanje prometa na
  nivojskih prehodih. 


7.1. 

PROMETNIK

– vodenje prometa nasprotnih in zaporednih vlakov ter
  premika na postaji ali daljinsko vodeni postaji,
– ravnanje z napravami za zavarovanje prometa na
  nivojskih prehodih. 


7.2. 

PROGOVNI PROMETNIK

– vodenje prometa nasprotnih in zaporednih vlakov ter
  premika na progovnem odseku TKo proge ali TKo progi, 
– ravnanje z napravami za zavarovanje prometa na
  nivojskih prehodih. 


7.3. 

VLAKOVNI DISPEČER

– urejanje vlakovnega prometa na določenem odseku proge
  ali progi, 
– organizacija prevoza izrednih pošiljk in
– obveščanje o spremembah v vlakovnem prometu.


 
Oznaka DM

 
Naziv delovnega mesta

 
Opis naloge, pomembne za varnost prometa


8.1. 

PROGOVNI ČUVAJ

– pregled brezhibnosti proge in njenih sestavnih delov,
– zavarovanje nivojskih prehodov,
– varovanje delovnih skupin na progi, 
– varovanje objektov na progi. 


9.1. 

VZDRŽEVALEC PROG, OBJEKTOV
  IN OPREME PROGE

– izvajanje, operativno vodenje in neposredni nadzor pri
  vzdrževanju spodnjega in zgornjega ustroja proge, opreme proge in objektov na
  progi, 
– zagotovitev, da je po končanih delih proga v stanju,
  ki zagotavlja varen železniški promet.


9.2. 

VZDRŽEVALEC SIGNALNO
  VARNOSTNIH NAPRAV

– izvajanje, operativno vodenje in neposredni nadzor pri
  vzdrževanju signalnovarnostnih naprav,
– zagotovitev, da je po končanih delih signalnovarnostna
  naprava v stanju, ki zagotavlja varen železniški promet.  


9.3. 

VZDRŽEVALEC TELEKOMUNIKACIJSKIH
  OMREŽIJ IN OPREME

– izvajanje, operativno vodenje in neposredni nadzor pri
  vzdrževanju telekomunikacijskih omrežij in opreme,
– zagotovitev da so po končanih delih telekomunikacijska
  omrežja in oprema v stanju, ki zagotavlja varen železniški promet. 


9.4. 

VZDRŽEVALEC STABILNIH
  NAPRAV ELEKTRIČNE VLEKE

– izvajanje, operativno vodenje in neposredni nadzor ri
  vzdrževanju stabilnih naprav električne vleke, 
– zagotovitev da so po končanih delih naprave električne
  vleke v stanju, ki zagotavlja varen železniški promet.


9.5

DISPEČER STABILNIH NAPRAV
  ELEKTRIČNE VLEKE

– nadzor in upravljanje s stikalnimi in ostalimi postroji
  električne vleke,
– zagotavljanje redne distribucije električne energije.


10.1.

SPREVODNIK

– zagotovitev varnega vstopa in izstopa potnikov pred
  oddajo signalnega znaka »pripravljeno za odhod«, 
– pravilnost sestave vlaka, 
– oprema vlaka,
– spenjanje in razpenjanje, 
– sodelovanje pri premiku,  
– izzračitev zavor, 
– opravljanje skrajšanih zavornih preskusov, 
– odprava posledic aktiviranja zasilne zavore,
– sodelovanje pri umiku vlaka z odprte proge,
– zavarovanje vlaka proti samopremaknitvi. 


10.2.

VODJA VLAKA

– sodelovanje pri premiku,
– spenjanje in razpenjanje,
– opravljanje nalog vodje premika,
– pregled vozil v vlaku, 
– pravilnost sestave vlaka,
– oprema vlaka,
– popis vlaka, 
– opravljanje zavornih preskusov,
– izstavitev poročila o sestavi in zaviranju vlaka, 
– zagotovitev varnega vstopa in izstopa potnikov pred
  oddajo signalnega znaka »pripravljeno za odhod«, 


 
Oznaka DM

 
Naziv delovnega mesta

 
Opis naloge, pomembne za varnost prometa


 

 

– nadzor nad vožnjo vlaka in delom osebja pri vlaku,
– izzračitev zavor, 
– odprava posledic aktiviranja zasilne zavore,
– sodelovanje pri umiku vlaka z odprte proge,
– zavarovanje vlaka proti samopremaknitvi. 


(2) Delodajalec sme za izvajanje delovnih
nalog različnih delovnih mest določiti enega izvršilnega železniškega delavca
pod pogojem, da ta delavec izpolnjuje vse pogoje za tista delovna mesta,
katerih naloge mora opravljati, in mu za to izdati pisno dokazilo.
5. člen
(obveznosti delodajalca)
(1) Delodajalec mora za vse delavce, ki
imajo sklenjeno pogodbo o zaposlitvi za delovno mesto izvršilnega železniškega
delavca, oziroma za delavce, ki občasno lahko opravljajo delo na delovnem mestu
izvršilnega železniškega delavca, zagotavljati popolno sledljivost ter
vzpostaviti in vzdrževati bazo dokazil, iz katerih je razvidno, da delavci
izpolnjujejo vse pogoje določene v ZVZelP in drugih podzakonskih predpisih. 
(2) Delodajalec mora na zahtevo pristojnega
organa nemudoma pokazati dokazila iz prejšnjega odstavka tega člena. 
(3) Delodajalec mora pred potekom
predpisanega roka napotiti železniškega izvršilnega delavca na obdobno
preverjanje strokovne usposobljenosti in izpolnjevanja zdravstvenih pogojev.
6. člen
(prenehanje uporabe prejšnjega predpisa)
Z dnem začetka uporabe tega pravilnika se
preneha uporabljati Pravilnik o delovnih mestih izvršilnih železniških delavcev
(Uradni list RS, št. 25/02 in 48/02).
7. člen
(začetek veljavnosti pravilnika)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 14.
decembra 2008.
Št. 375-5/2007-100-0006102
Ljubljana, dne 21. decembra 2007
EVA 2008-2411-0006
mag. Radovan Žerjav l.r. 
Minister 
za promet