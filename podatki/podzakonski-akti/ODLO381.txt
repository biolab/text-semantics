1. člen
Državni zbor ustanovi delovna telesa, ki poleg pristojnosti,
določenih s poslovnikom Državnega zbora in drugimi predpisi, opravljajo naloge,
določene v tem odloku.
2. člen
Ustanovijo se naslednje komisije:
-       
Komisija za peticije
-       
Komisija za lokalno samoupravo
-       
Komisija za nadzor lastninskega preoblikovanja in privatizacije
-       
Komisija za vprašanja invalidov
-       
Komisija za evropske zadeve
-       
Komisija za nadzor nad delom varnostnih in obveščevalnih služb,
-       
Komisija za odnose s Slovenci v zamejstvu in po svetu,
-       
Komisija za politiko enakih možnosti.
Ustanovijo se naslednji odbori:
-       
Odbor za gospodarstvo
-       
Odbor za infrastrukturo in okolje
-       
Odbor za kmetijstvo, gozdarstvo in prehrano
-       
Odbor za finance in monetarno politiko
-       
Odbor za mednarodne odnose
-       
Odbor za notranjo politiko in pravosodje
-       
Odbor za obrambo
-       
Odbor za znanost in tehnologijo
-       
Odbor za zdravstvo, delo, družino in socialno politiko
-       
Odbor za kulturo, šolstvo in šport
-       
Odbor za spremljanje uresničevanja resolucije o izhodiščih zasnove
nacionalne varnosti Republike Slovenije
-       
 Odbor za nadzor proračuna in drugih
javnih financ.
3. člen
Komisija za peticije:
-       
obravnava pritožbe in predloge državljanov, v katerih opozarjajo na
določene probleme pri izvajanju zakonov in drugih aktov;
-       
obravnava pritožbe, ki se nanašajo na posamične zadeve, ukrepa pri
pristojnih organih, da rešijo takšne zadeve po veljavnih predpisih;
-       
proučuje prošnje, pritožbe in druge pobude splošnega pomena, ki jih
pošiljajo državljani Državnemu zboru in drugim organom ter ugotavlja vzroke
zanje;
-       
obvešča pristojna delovna telesa Državnega zbora o pojavih, ki nastajajo
pri uporabi zakonov in jim predlaga ustrezne ukrepe za učinkovito uresničevanje
pravic, dolžnosti in pravnih interesov državljanov.
4. člen
Komisija za lokalno samoupravo:
-       
obravnava zakone in druge akte ter problematiko, ki se nanaša na lokalno
samoupravo;
-       
spremlja, svetuje in nudi pomoč pri uresničevanju sistema lokalne
samouprave v praksi;
-       
spremlja izvajanje zakonodaje s področja lokalne samouprave in izvajanje
evropske listine o lokalni samoupravi;
-       
obravnava pobude in predloge predlagateljev, mnenja občinskih svetov ter
mnenja in predloge vlade za ustanovitev občin ter za določitev oziroma
spremembo njihovih območij;
-       
vlaga predloge za začetek postopka za ustanovitev občin ter za določitev
oziroma spremembo njihovih območij.
5. člen
Komisija za nadzor lastninskega preoblikovanja in
privatizacije:
-       
obravnava, spremlja in nadzira izvajanje zakona o lastninskem
preoblikovanju podjetij oziroma drugih pravnih oseb;
-       
obravnava, spremlja in nadzira izvajanje privatizacije na podlagi vseh
drugih zakonov in izvedbenih aktov s tega področja;
-       
spremlja in nadzira izvajanje zakona o denacionalizaciji in zakona o
zadrugah, kolikor zadeva njihovo lastninsko preoblikovanje, izvedbenih aktov in
drugih aktov s tega področja;
-       
obravnava predloge, mnenja in stališča, predložena Državnemu zboru v
zvezi z lastninskim preoblikovanjem podjetij in drugih pravnih oseb,
privatizacije in o svojem mnenju obvešča predlagatelje oziroma predlaga
Državnemu zboru ustrezne ukrepe;
-       
spremlja in nadzira delo Agencije Republike Slovenije za
prestrukturiranje in privatizacijo, Sklada Republike Slovenije za razvoj,
Slovenskega odškodninskega sklada, Pokojninskega sklada, Sklada kmetijskih
zemljišč in gozdov, vzajemnih skladov, investicijskih družb in družb za
upravljanje ter drugih skladov, katerih delovanje je vezano na lastninsko
preoblikovanje podjetij ter drugih pravnih oseb oziroma privatizacijo;
-       
obravnava poročila Agencije Republike Slovenije za revidiranje
lastninskega preoblikovanja podjetij, Agencije za prestrukturiranje in
privatizacijo, Sklada Republike Slovenije za razvoj, Družbenega pravobranilca
Republike Slovenije in drugih institucij s področja oškodovanja družbene
lastnine pri lastninskem preoblikovanju podjetij oziroma pravnih oseb ter
oškodovanja državne lastnine v postopku privatizacije;
-       
obravnava problematiko konkretnih primerov lastninskega preoblikovanja
podjetij oziroma pravnih oseb in privatizacije.
6. člen
Komisija za vprašanja invalidov obravnava vprašanja, ki se
nanašajo na problematiko invalidov, spremlja in proučuje njihov položaj ter
predlaga ukrepe za izboljšanje njihovega družbenega položaja.
7. člen
Komisija za evropske zadeve:
-       
obravnava splošne zadeve, ki se nanašajo na evropske integracije,
-       
koordinira delovanje matičnih delovnih teles v zvezi z evropskimi
integracijami in jim daje mnenja, priporočila in opozorila,
-       
analizira posledice vključevanja Slovenije v evropske integracije in
pripravlja globalna poročila,
-       
organizira predstavitev javnih mnenj o posameznih vprašanjih povezovanja
v evropske integracije,
-       
obravnava program za vključevanje Republike Slovenije v Evropsko unijo
in spremlja njegovo izvajanje,
-       
spremlja izvajanje harmonizacije slovenske zakonodaje s pravom Evropske
unije,
-       
sodeluje z institucijami znotraj Slovenije, z organi Evropske unije in
drugimi državami v zvezi s povezovanjem v evropske integracije,
-       
vodi evidence zahtev Evropske unije in hrani literaturo in druga gradiva
v zvezi z Evropsko unijo,
-       
organizira in usklajuje pomoč, ki je ponujena Sloveniji za usposabljanje
za prilagajanje Evropski uniji,
-       
opravlja druge naloge v zvezi z evropskimi zadevami, ki ne spadajo v
neposredno pristojnost matičnih delovnih teles.
7.a člen
Komisija za nadzor nad delom varnostnih in obveščevalnih
služb:
-       
nadzira in ima vpogled v delo varnostno-informativne službe pri vladi in
varnostnega organa v ministrstvu za obrambo, še posebej z vidika spoštovanja v
ustavi in zakonu določenih pravic in svoboščin človeka in državljana; z vidika
zakonitosti posebej skrbi za vprašanja utemeljenosti metod in sredstev, ki jih
pri opravljanju svojih nalog in v okviru njihovih pristojnosti uporabljajo
varnostno-informativna služba pri vladi, varnostni organ v ministrstvu za
obrambo in kriminalistična služba v ministrstvu za notranje zadeve;
-       
v skladu s sklepom Državnega zbora opravlja nadzor nad zakonitostjo dela
služb, ki se s podobnimi pooblastili ustanovijo pri drugih organih;
-       
obravnava predloge zakonov in drugih aktov, ki urejajo delovanje teh služb;
-       
poroča Državnemu zboru o nadzorstvu nad zakonitostjo dela služb in mu po
potrebi predlaga, da sprejme ustrezna stališča in ukrepe.
7.b člen
Komisija za odnose s Slovenci v zamejstvu in po svetu:
-       
spremlja in obravnava problematiko avtohtonih slovenskih narodnih
manjšin v zamejstvu in Slovencev po svetu ter s tem povezano usmerjanje
finančne podpore preko Urada za Slovence v zamejstvu in po svetu;
-       
spremlja in skrbi za izvajanje resolucije o položaju avtohtonih
slovenskih manjšin v sosednjih državah in s tem povezanimi nalogami državnih in
drugih dejavnikov Republike Slovenije (Uradni list RS, št. 35/96);
-       
vzdržuje redne stike s predstavniki Slovencev v zamejstvu in po svetu;
-       
poroča Državnemu zboru o pomembnih zadevah s tega področja ter
pripravlja predloge sklepov in odločitev;
-       
obvešča pristojna delovna telesa Državnega zbora o zadevah, ki se
nanašajo na posamezne predloge zakonov in drugih aktov v zvezi s Slovenci v
zamejstvu in po svetu;
-       
sodeluje z odborom za mednarodne odnose pri obravnavi zunanjepolitične
problematike, ki zadeva tudi Slovence v zamejstvu in po svetu;
-       
razpravlja o pobudah in predlogih, ki jih v skladu s poslovnikom
Državnega zbora pošiljajo Državnemu zboru organizacije Slovencev v zamejstvu in
po svetu;
-       
sodeluje z drugimi državnimi organi na področju odnosov s Slovenci v
zamejstvu in po svetu.
7.c člen
Komisija za politiko enakih možnosti:
-       
obravnava zakone in druge akte ter problematiko, ki zadeva položaj žensk
in moških ter spremlja njihovo uresničevanje;
-       
spremlja, proučuje in obravnava vprašanja v zvezi s položajem,
enakopravnim vključevanjem in uresničevanjem pravic žensk in moških na vseh
področjih družbenega življenja in dela;
-       
spremlja uresničevanje mednarodnih dokumentov, ki se neposredno nanašajo
na položaj žensk in moških in pogoje za ukinitev vseh oblik diskriminacije med
spoloma;
-       
daje Državnemu zboru in delovnim telesom, posameznim ministrstvom in
drugim organom in organizacijam predloge za vzpostavitev enakih možnosti žensk
in moških za vstopanje v področja dela, izobraževanja in politike.
8. člen
Odbor za gospodarstvo obravnava predloge zakonov, druge akte
in problematiko, ki se nanaša na delovno področje Ministrstva za ekonomske
odnose in razvoj in Ministrstva za gospodarske dejavnosti.
9. člen
Odbor za infrastrukturo in okolje obravnava predloge zakonov,
druge akte in problematiko, ki se nanaša na delovno področje Ministrstva za
promet in zveze in Ministrstva za okolje in prostor.
10. člen
Odbor za kmetijstvo, gozdarstvo in prehrano obravnava
predloge zakonov, druge akte in problematiko, ki se nanaša na delovno področje
Ministrstva za kmetijstvo, gozdarstvo in prehrano.
11. člen
Odbor za finance in monetarno politiko obravnava predloge
zakonov, druge akte in problematiko, ki se nanaša na delovno področje
Ministrstva za finance in proučuje problematiko izvajanja kreditno-monetarne
politike, pri čemer sodeluje s predstavniki Banke Slovenije.
12. člen
Odbor za mednarodne odnose obravnava predloge zakonov, drugih
aktov in problematiko z delovnega področja Ministrstva za zunanje zadeve.
Odbor tudi:
-       
obravnava problematiko, ki zadeva bilateralno in multilateralno
parlamentarno sodelovanje,
-       
zavzema in posreduje stališča o zadevah, ki so na dnevnem redu
mednarodnih parlamentarnih teles, institucij in organizacij ter opozarja
predsednika Državnega zbora in predsednike delovnih teles na posamezna
vprašanja v zvezi s tem,
-       
potrjuje pobude za sklenitev mednarodnih pogodb ter v primeru novih
elementov v pogajanjih tudi nova stališča za delo pogajalskih delegacij,
-       
obravnava predloge za odprtje ali zaprtje misij Republike Slovenije v
tujini ter za imenovanje vodij misij,
-       
pripravlja predloge za komisijo za volitve, imenovanja in
administrativne zadeve za sestavo delegacij Državnega zbora, ki sodelujejo v
bilateralnem in multilateralnem parlamentarnem sodelovanju,
-       
obravnava poročila delegacij Državnega zbora o sodelovanju in konkretnih
vprašanjih tega sodelovanja,
-       
obravnava zunanjepolitično problematiko,
ki zadeva Slovence v zamejstvu in po svetu.
13. člen
Odbor za notranjo politiko in pravosodje obravnava predloge
zakonov, druge akte in problematiko, ki se nanaša na delovno področje
Ministrstva za notranje zadeve in Ministrstva za pravosodje.
14. člen
Odbor za obrambo obravnava predloge zakonov, druge akte in
problematiko, ki se nanaša na delovno področje Ministrstva za obrambo.
15. člen
Odbor za znanost in tehnologijo obravnava predloge zakonov,
druge akte in problematiko, ki se nanaša na delovno področje Ministrstva za
znanost in tehnologijo.
16. člen
Odbor za zdravstvo, delo, družino in socialno politiko
obravnava predloge zakonov, druge akte in problematiko, ki se nanaša na delovno
področje Ministrstva za zdravstvo in Ministrstva za delo, družino in socialne
zadeve.
17. člen
Odbor za kulturo, šolstvo in šport obravnava predloge
zakonov, druge akte in problematiko, ki se nanaša na delovno področje
Ministrstva za kulturo in Ministrstva za šolstvo in šport.
18. člen
Odbor za spremljanje uresničevanja resolucije o izhodiščih
zasnove nacionalne varnosti Republike Slovenije spremlja uresničevanje te
resolucije, sproti ocenjuje doseganje nacionalne varnosti ter določa tudi
izhodišča in temeljne opredelitve na tistih področjih in sestavinah sistema
nacionalne varnosti ter nacionalne varnostne politike, ki v resoluciji niso
zajete in po potrebi predlaga dopolnitev resolucije.
18.a člen
Odbor za nadzor proračuna in drugih javnih financ:
-       
nadzoruje izvajanje državnega proračuna ter finančnih načrtov Zavoda za
pokojninsko in invalidsko zavarovanje Slovenije, Zavoda za zdravstveno
zavarovanje Slovenije in Zavoda za zaposlovanje Slovenije z vidika zakonitosti,
namenskosti in racionalnosti porabe ter pravilnosti izkazovanja njihovih
finančnih izkazov;
-       
spremlja izvajanje proračunov lokalnih skupnosti, ki prejemajo finančna
sredstva za izravnavo in nadzoruje namenska sredstva iz državnega proračuna;
-       
nadzoruje izvajanje finančnih načrtov in pravilnosti izkazovanja
finančnih izkazov skladov ustanovljenih z zakoni ter javnih podjetij in
zavodov, katerih ustanovitelj je Republika Slovenija;
-       
obravnava predloge zakonov, druge akte in problematiko, ki se nanaša na
nadziranje izvajanja državnega proračuna in drugih javnih financ ter na
organiziranje delovanja organov, ki ta nadzor opravljajo.

Odlok o ustanovitvi in nalogah komisij in
odborov Državnega zbora – OdUNKO (Uradni list RS, št. 5/97) vsebuje naslednjo končno določbo:
»19. člen
Ta odlok začne veljati, ko ga sprejme Državni zbor.«.

Odlok o
spremembah in dopolnitvah odloka o ustanovitvi in nalogah komisij in odborov
Državnega zbora – OdUNKO-A (Uradni list RS, št. 29/97) vsebuje naslednjo končno določbo:
»5. člen
Ta odlok začne veljati, ko ga sprejme Državni zbor.«.

Odlok o dopolnitvi
odloka o ustanovitvi in nalogah komisij in odborov Državnega zbora – OdUNKO-B
(Uradni list RS, št. 66/00) vsebuje naslednjo končno določbo:
»2. člen
Ta odlok začne veljati, ko ga sprejme Državni zbor.«.