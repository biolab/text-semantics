1. člen
Z namenom omejitve gibanja prebivalstva za zajezitev in
obvladovanje epidemije COVID-19 se s tem odlokom začasno prepovedujeta
ponujanje in prodajanje blaga in storitev neposredno potrošnikom na področju
voznikov in vozil v Republiki Sloveniji, in sicer se:
1.     
gospodarskim družbam, javnim in zasebnim izobraževalnim zavodom in
drugim pravnim osebam zasebnega prava ter samostojnim podjetnikom posameznikom
začasno prepove izvajanje:
- 
dejavnosti usposabljanja kandidatov za voznike motornih vozil;
2.     
pravnim osebam in samostojnim podjetnikom posameznikom začasno prepove
izvajanje:
- 
programa dodatnega usposabljanja voznikov začetnikov,
- 
programa dodatnega usposabljanja za varno vožnjo,
- 
programa izobraževanja in dodatnega usposabljanja izvajalcev programov
dodatnega usposabljanja voznikov začetnikov in za varno vožnjo;
3.     
pooblaščenim organizacijam začasno prepove izvajanje:
- 
začetnih in obnovitvenih usposabljanj voznikov za prevoz nevarnega
blaga,
- 
usposabljanj in preizkusov znanja za pridobitev temeljnih kvalifikacij
za voznike motornih vozil v cestnem prometu,
- 
rednih usposabljanj za podaljšanje veljavnosti temeljnih kvalifikacij,
- 
preizkusov znanja za pridobitev spričevala o strokovni usposobljenosti
upravljavca prevozov,
- 
osnovnih strokovnih usposabljanj ter preizkusov usposobljenosti
spremljevalcev izrednih prevozov,
- 
osnovnih strokovnih usposabljanj in preizkusov znanja kandidatov za
cestninske nadzornike in obdobnih strokovnih izpopolnjevanj cestninskih
nadzornikov;
4.     
Javni agenciji Republike Slovenije za varnost prometa začasno prepove
izvajanje:
- 
izobraževanj in dodatnih usposabljanj učiteljev vožnje, učiteljev predpisov
in strokovnih vodij šol vožnje,
- 
usposabljanj za ocenjevanje na vozniškem izpitu in dodatnih usposabljanj
ocenjevalcev na vozniškem izpitu,
- 
osnovnega in obdobnega strokovnega usposabljanja ter preverjanja
usposobljenosti presojevalcev varnosti cest,
- 
edukacijskih in psihosocialnih delavnic,
- 
preventivnih programov, kampanj in akcij za varnost cestnega prometa na
javnih krajih ter
- 
vozniških izpitov.
2. člen
(1) Ne glede na prejšnji člen začasna prepoved ponujanja in
prodajanja blaga in storitev neposredno potrošnikom na področju voznikov in
vozil v Republiki Sloveniji ne velja za:
1.     
pravne osebe in samostojne podjetnike posameznike, ki izvajajo:
- 
naloge tehnične službe, strokovne organizacije in pooblaščene
registracijske organizacije s področja motornih vozil;
2.     
pooblaščene organizacije, ki izvajajo:
- 
postopke in naloge v tahografskih delavnicah,
- 
redne in vmesne preglede cistern ter preglede vozil za izdajo
certifikatov ADR o brezhibnosti vozil za prevoz nevarnega blaga.
(2) Ponujanje in prodajanje blaga in storitev iz prejšnjega
odstavka je dovoljeno le pod pogojem, da se zagotovi najmanjši možni stik s
potrošniki in upoštevajo vsa higienska priporočila v skladu s sprejetimi
navodili in priporočili Nacionalnega inštituta za javno zdravje (v nadaljnjem
besedilu: NIJZ) za preprečevanje okužbe z virusom SARS-CoV-2, ki so objavljeni
na spletni strani NIJZ https://www.nijz.si/sl/sproscanje-ukrepov-covid-19.
3. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o začasni prepovedi ponujanja in
prodajanja blaga in storitev neposredno potrošnikom na področju voznikov in
vozil v Republiki Sloveniji (Uradni list RS, št. 182/20) vsebuje naslednjo prehodno in
končni določbi:
»PREHODNA IN KONČNI DOLOČBI
4. člen
(1) Veljavnost vozniških dovoljenj, teoretičnega dela
vozniškega izpita in izkaznic o vozniških kvalifikacijah, ki zaradi začasne
prepovedi iz 1. člena tega odloka potečejo od uveljavitve tega odloka do 17.
decembra 2020, se podaljša do 28. februarja 2021.
(2) Podaljšanje iz prejšnjega odstavka velja tudi za vozniška
dovoljenja, teoretični del vozniškega izpita in izkaznice o vozniških
kvalifikacijah, ki jim je veljavnost zaradi začasne prepovedi ponujanja in
prodajanja blaga in storitev neposredno potrošnikom na področju voznikov in
vozil v Republiki Sloveniji potekla v obdobju od uveljavitve Odloka o začasni
prepovedi ponujanja in prodajanja blaga in storitev neposredno potrošnikom na
področju voznikov in vozil v Republiki Sloveniji (Uradni list RS, št. 165/20)
do uveljavitve tega odloka.
5. člen
Z dnem uveljavitve tega odloka preneha veljati Odlok o
začasni prepovedi ponujanja in prodajanja blaga in storitev neposredno
potrošnikom na področju voznikov in vozil v Republiki Sloveniji (Uradni list
RS, št. 181/20).
6. člen
Ta odlok začne veljati 12. decembra 2020 in velja sedem dni.«.

Odlok o spremembi Odloka o začasni prepovedi
ponujanja in prodajanja blaga in storitev neposredno potrošnikom na področju
voznikov in vozil v Republiki Sloveniji (Uradni list RS, št. 186/20) spreminja 4. člen odloka tako, da
se glasi:
»4. člen
(1) Veljavnost vozniških dovoljenj, teoretičnega dela
vozniškega izpita in izkaznic o vozniških kvalifikacijah, ki zaradi začasne
prepovedi iz 1. člena tega odloka potečejo od uveljavitve tega odloka do 18.
decembra 2020, se podaljša do 28. februarja 2021.
(2) Podaljšanje iz prejšnjega odstavka velja tudi za vozniška
dovoljenja, teoretični del vozniškega izpita in izkaznice o vozniških
kvalifikacijah, ki jim je veljavnost zaradi začasne prepovedi ponujanja in
prodajanja blaga in storitev neposredno potrošnikom na področju voznikov in
vozil v Republiki Sloveniji potekla v obdobju od uveljavitve Odloka o začasni
prepovedi ponujanja in prodajanja blaga in storitev neposredno potrošnikom na
področju voznikov in vozil v Republiki Sloveniji (Uradni list RS, št. 165/20)
do uveljavitve tega odloka.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.