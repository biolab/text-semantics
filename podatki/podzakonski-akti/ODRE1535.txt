1. člen
(vsebina odredbe)
Ta odredba določa smer izobrazbe, ki jo morajo ob
izpolnjevanju drugih z zakonom določenih pogojev imeti učitelji in drugi
strokovni delavci v izobraževalnem programu za odrasle Slovenščina za tujce.
2. člen
(smer izobrazbe)
V tej odredbi smer izobrazbe pomeni študijski program za
pridobitev izobrazbe, po katerem se pridobi strokovni naslov v skladu z zakonom
o strokovnih in znanstvenih naslovih (Uradni list RS, št. 47/98).
3. člen
(učitelji)
Učitelj v programu Slovenščina za tujce je lahko, kdor je
končal enopredmetni ali dvopredmetni univerzitetni študijski program iz
slovenskega jezika ali slovenskega jezika s književnostjo.
4. člen
(vodja jezikovnega izobraževanja)
Vodja jezikovnega izobraževanja v programu Slovenščina za
tujce je lahko, kdor si je pridobil smer izobrazbe, kot je s to odredbo
določena za učitelje.
5. člen
(posebnosti)
Ne glede na določbe te odredbe je ustrezna tudi izobrazba,
pridobljena po podiplomskih študijskih programih za pridobitev specializacije,
magisterija oziroma doktorata znanosti iz slovenskega jezika ali slovenskega
jezika s književnostjo.
6. člen
(prenehanje veljavnosti)
Z dnem uveljavitve te odredbe prenehajo veljati kadrovski
pogoji, ki jih je za izvajanje programa Slovenščina za hrvaško/srbsko govoreče
sprejel Strokovni svet Republike Slovenije za vzgojo in izobraževanje 15. 10.
1992
7. člen
(veljavnost odredbe)
Ta odredba začne veljati naslednji dan po objavi v Uradnem
listu RS.
Št. 011-0252/2000
Ljubljana, dne 12. septembra 2000.
dr. Lovro Šturm l. r. 
Minister 
za šolstvo in šport