1. člen
Delovni čas v notarskih pisarnah določi
notar samostojno, razen uradnih ur za sprejemanje strank, ki se določajo s tem
pravilnikom.
2. člen
Uradne ure v notarskih pisarnah so:
-      
v ponedeljek od 9. do 12. ure in od 13. do 16.
ure,
-      
v torek od 9. do 12. ure in od 13. do 16. ure,
-      
v sredo od 9. do 12. ure in od 13. do 17. ure,
-      
v četrtek od 9. do 12. ure in od 13. do 16.
ure,
-      
v petek od 9. do 12. ure in od 13. do 14. ure.
Posamezen notar lahko določi in opravlja
uradne ure tudi poleg obsega, ki je določen v prvem odstavku tega člena.
3. člen
Čas uradnih ur mora biti označen na vidnem
mestu pri vhodu v notarsko pisarno ter objavljen na spletni strani Notarske
zbornice Slovenije.
4. člen
Notar lahko na predlog stranke opravi
uradno dejanje zunaj časa, določenega s tem pravilnikom, kot tudi ob praznikih
in dela prostih dnevih.

Pravilnik o delovnem času notarjev (Uradni
list RS, št. 50/94)
vsebuje naslednjo končno določbo:
»5. člen
Ta pravilnik začne veljati trideseti dan po
objavi v Uradnem listu Republike Slovenije.«.

Pravilnik o spremembi pravilnika o delovnem
času notarja (Uradni list RS, št. 28/95) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o delovnem
času notarjev (Uradni list RS, št. 38/07) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. maja 2007.«.

Pravilnik o spremembah Pravilnika o delovnem
času notarjev (Uradni list RS, št. 23/08) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Ne glede na določbo drugega odstavka 2.
člena pravilnika izda Notarska zbornica Slovenije za leto 2008 seznam notarjev
do 15. marca 2008.
4. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. aprila
2008.«.

Pravilnik o spremembah Pravilnika o delovnem
času notarjev (Uradni list RS, št. 12/11) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati 1. marca 2011.«.