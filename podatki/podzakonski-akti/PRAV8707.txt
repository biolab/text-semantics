I.
S tem sklepom se določijo območja z višjo stopnjo
registrirane brezposelnosti, ki pravnim in fizičnim osebam tega območja omogoča
prednostno vključitev v programe aktivne politike zaposlovanja.
II.
Občine so glede na stopnjo registrirane brezposelnosti razvrščene
v tri območja; A, B in C.
V območje A se uvrščajo občine, ki imajo stopnjo
brezposelnosti 9,0% ali več.
V območje B se uvrščajo občine, ki imajo stopnjo
brezposelnosti od 8,0% do 8,9%.
V območje C se uvrščajo občine, ki imajo stopnjo
brezposelnosti od 7,0% do 7,9%.
Pri razvrščanju se upošteva stopnje registrirane
brezposelnosti občine za mesec december 2008.
Za novonastale občine, kjer statističnega podatka o stopnji brezposelnosti
ni na razpolago, se upošteva statistični podatek, ki je veljal za občino, v
katero so bile vključene prej.
III.
Območje A zajema naslednje občine:
Apače, Beltinci, Bistrica ob Sotli, Cankova, Črenšovci,
Dobrovnik- Dobronak, Gorišnica, Gornji Petrovci, Grad, Hodoš-Hodos, Hrastnik,
Kobilje, Kočevje, Kostel, Kozje, Kungota, Kuzma, Lendava-Lendva, Ljubno,
Ljutomer, Lovrenc na Pohorju, Luče, Maribor, Moravske Toplice, Murska Sobota,
Pesnica, Podvelka, Puconci, Radenci, Radlje ob Dravi, Rečica ob Savinji,
Rogaška Slatina, Rogašovci, Rogatec, Ruše, Selnica ob Dravi, Semič, Solčava,
Starše, Sveti Jurij, Šalovci, Šentilj, Šmarje pri Jelšah, Tišina, Trbovlje,
Turnišče, Velika Polana.
Območje B zajema naslednje občine:
Brežice, Celje, Cirkulane, Črnomelj, Duplek, Gornja Radgona, Gornji
Grad, Hoče-Slivnica, Juršinci, Križevci, Krško, Makole, Mežica, Miklavž na
Dravskem polju, Podčetrtek, Podlehnik, Poljčane, Prebold, Rače-Fram, Ravne na
Koroškem, Razkrižje, Ribnica na Pohorju, Slovenska Bistrica, Slovenske Konjice,
Sveti Tomaž, Šentjur, Veržej, Videm, Vuzenica, Žalec.
Območje C zajema naslednje občine:
Črna na Koroškem, Destrnik, Dravograd, Laško, Majšperk, Metlika,
Mozirje, Muta, Nazarje, Odranci, Oplotnica, Ormož, Polzela, Ptuj, Slovenj
Gradec, Škocjan, Šmartno ob Paki, Tabor, Velenje, Vitanje, Vransko, Zavrč,
Zreče.
IV.
Delodajalci, ki imajo sedež na območjih A, B ali C ter fizične
osebe, ki imajo prebivališče na območjih A,B in C iz prejšnjega člena, imajo
prednost pri vključevanju v naslednje aktivnosti aktivne politike zaposlovanja:
-       
krajši delovni čas,
-       
»Zaposli me« in
-       
druge aktivnosti, ki se v veljavnem Katalogu ukrepov aktivne politike
zaposlovanja ali v javnem razpisu določijo za izvajanje po regionalnem
pristopu. 
V.
Merila za stimulativno izvajanje aktivnosti na območjih A, B
in C se določijo v javnih razpisih za sofinanciranje izvajanja aktivnosti, ki
jih objavi Ministrstvo za delo, družino in socialne zadeve, Zavod Republike
Slovenije za zaposlovanje in Sklad Republike Slovenije za razvoj kadrov in
štipendiranje. 
VI. 
Ta sklep začne veljati naslednji dan po objavi v Uradnem listu
Republike Slovenije. 
Št. 110-1/2009 
Ljubljana, dne 3. februarja 2009
EVA 2008-2611-0002
dr. Ivan Svetlik l.r.
Minister
za delo, družino
in socialne zadeve