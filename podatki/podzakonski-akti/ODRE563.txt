1. člen
Sprejme se splošni del gozdnogospodarskega načrta
gozdnogospodarske enote Mežakla, št. 2-03/95 z dne 19. 11. 1999, ki ga je
izdelal Zavod za gozdove Slovenije, Območna enota Bled, za obdobje od 1. 1.
1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Mežakla na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske enote
Mežakla je izdelan v treh izvodih za 4249,27 hektarjev gozdov, ki ležijo v
gozdnogospodarskem območju Bled, v občinah Bled in Kranjska Gora, oziroma v
katastrskih občinah Dovje, Višelnica I, Višelnica II, Sp. Gorje, Zg. Gorje,
Hrušica, Podmežaklja.
3. člen
Po en izvod splošnega dela gozdnogospodarskega načrta
gozdnogospodarske enote Mežakla je na vpogled na sedežu Zavoda za gozdove
Slovenije, Območne enote Bled, Ljubljanska 19, Bled, na sedežu Zavoda za
gozdove Slovenije, Krajevne enote Pokljuka, Triglavska 47, Bled in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Mežakla.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-2/5-97
Ljubljana, dne 10. decembra 1999.
Ciril Smrkolj l. r. 
Minister 
za kmetijstvo, gozdarstvo 
in prehrano