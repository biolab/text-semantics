1
Obvezniki poročanja v skladu s tem sklepom so banke in druge
pravne osebe ki so:
-       
izdajatelji plačilnih kartic;
-       
izdajatelji predplačniških plačilnih kartic;
-       
izvajalci poravnav plačil za mednarodne plačilne kartice izdane v
tujini, pri njihovi uporabi v Sloveniji;
-       
izdajatelji čekov in potovalnih čekov;
-       
upravljavci mrež bančnih avtomatov, POS terminalov in terminalov za
uporabo elektronskega denarja;
-       
izdajatelji elektronskega denarja;
-       
izvajalci poravnav plačil s kartično obliko elektronskega denarja
izdanega v tujini, pri njegovi uporabi v Sloveniji;
-       
ponudniki storitev elektronskega bančništva;
-       
izvajalci prenosov denarnih sredstev, ki so natančneje opredeljeni v
navodilu za izvajanje sklepa o pošiljanju podatkov o uporabi sodobnih plačilnih
instrumentov (v nadaljevanju: navodilo);
-       
ponudniki možnosti opravljanja brezgotovinskih plačil blaga in storitev
preko drugih sodobnih tržnih poti.
2
Obvezniki poročanja poročajo Banki Slovenije o izdajanju in
uporabi plačilnih kartic, čekov, potovalnih čekov in elektronskega denarja,
uporabi ter lokacijah bančnih avtomatov, POS terminalov ter terminalov za
uporabo elektronskega denarja, uporabi storitev elektronskega bančništva, uporabi
drugih sodobnih tržnih poti ter prenosih denarnih sredstev, ki so natančneje
opredeljeni v navodilih, izdanih na podlagi tretje točke sklepa.
3
Guverner Banke Slovenije določi z navodili vsebino poročil,
način pošiljanja ter roke za posredovanje poročil Banki Slovenije.
4
Z dnem uveljavitve tega sklepa preneha veljati sklep o pošiljanju
podatkov o uporabi sodobnih plačilnih instrumentov (Uradni list RS, št. 73/95).
5
Ta sklep začne veljati 1. aprila
2004.
Ljubljana, dne 17. decembra 2003
Predsednik
Sveta Banke Slovenije
Mitja Gaspari l. r.