1. člen
(vsebina)
(1) Ta pravilnik določa podlage za odmero komunalnega
prispevka, ki jih uporablja občina, če v šestih mesecih po uveljavitvi
občinskega prostorskega načrta ne sprejme podlag za odmero komunalnega
prispevka za obstoječo komunalno opremo za območje celotne občine.
(2) Povprečni stroški opremljanja stavbnih zemljišč s
posameznimi vrstami komunalne opreme na enoto mere iz 4. člena tega pravilnika
se uporabijo tudi za določitev stroškov obstoječe komunalne opreme na enoto
mere v odloku o podlagah za odmero komunalnega prispevka za obstoječo komunalno
opremo, če občina ne določi stroškov obstoječe komunalne opreme na enoto mere.
2. člen
(izračun komunalnega prispevka za posamezno vrsto obstoječe
komunalne opreme)
(1) Komunalni prispevek za obstoječo komunalno opremo se
izračuna tako, da se najprej ugotovi, na katero vrsto obstoječe komunalne
opreme lahko zavezanec priključi svoj objekt ali mu je omogočena njena uporaba.
(2) Komunalni prispevek za
posamezno vrsto obstoječe komunalne opreme za stavbe se izračuna po naslednji
enačbi:
KP(i) = (AGP
x CpO(i) x 0,5) + (ASTAVBA x CtO(i) x 0,5)
pri čemer zgornje oznake pomenijo:
-       
KP(i): znesek komunalnega prispevka za posamezno vrsto obstoječe
komunalne opreme,
-       
AGP: površina gradbene parcele stavbe. Če gradbena parcela ni
opredeljena se upošteva površina zemljišča pod stavbo pomnožena s faktorjem
2,5.
-       
CpO(i): povprečni strošek opremljanja stavbnih zemljišč s
posamezno vrsto komunalne opreme, preračunan na m2 površine gradbene parcele,
-       
ASTAVBA: bruto tlorisna površina stavbe, ki predstavlja
zmogljivost stavbe in je določena skladno s predpisi, ki urejajo razvrščanje
objektov,
-       
CtO(i): povprečni strošek opremljanja stavbnih zemljišč s
posamezno vrsto komunalne opreme, preračunan na m2 bruto tlorisne površine
objekta,
-       
i: posamezna vrsta obstoječe komunalne opreme.
(3) Komunalni prispevek za
posamezno vrsto obstoječe komunalne opreme za gradbeno inženirske objekte se
izračuna po naslednji enačbi:
KP(i) = AGIO
x CtO(i) x 0,5
pri čemer zgornje oznake pomenijo:
-       
AGIO: površina gradbeno inženirskega objekta, ki predstavlja
zmogljivost objekta in je določena skladno s predpisi, ki urejajo razvrščanje
objektov,
-       
ostale oznake pomenijo enako kot v prejšnjem odstavku.
3. člen
(izračun celotnega komunalnega prispevka)
Komunalni prispevek za obstoječo komunalno opremo, ki se
odmeri zavezancu, se izračuna po naslednji enačbi:
KP
= 0,3 x ∑ KP(i)
pri čemer zgornje oznake pomenijo:
-       
KP: znesek komunalnega prispevka za obstoječo komunalno opremo, ki se
odmeri zavezancu,
-       
KP(i): znesek komunalnega prispevka za posamezno vrsto obstoječe
komunalne opreme.
4. člen
(povprečni stroški opremljanja stavbnih zemljišč s posameznimi
vrstami komunalne opreme)
Povprečni stroški opremljanja
stavbnih zemljišč s posameznimi vrstami komunalne opreme, preračunani na m2
površine gradbene parcele in m2 bruto tlorisne površine objekta znašajo:


Vrsta obstoječe komunalne opreme

Cpo EUR/m2

Cto EUR/m2


Cestno omrežje

17,50

48,00


Vodovodno omrežje

6,50

17,00


Kanalizacijsko omrežje

5,40

11,00


Plinovodno omrežje

3,80

7,00


Vročevodno omrežje

10,00

10,00


Javne površine

0,70

2,00


5. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o podlagah za odmero komunalnega prispevka na osnovi povprečnih stroškov
opremljanja stavbnih zemljišč s posameznimi vrstami komunalne opreme (Uradni
list RS, št. 95/07 in 61/17 – ZUreP-2).
6. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-67/2018
Ljubljana, dne 2. oktobra 2018
EVA 2018-2550-0017
Jure Leben l.r.
Minister
za okolje in prostor