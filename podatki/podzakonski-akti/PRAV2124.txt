1. člen
(vsebina)
(1) Ta pravilnik v skladu z 10. in 11. členom Direktive 2002/59/ES Evropskega parlamenta in Sveta z dne 27. junija 2002
o vzpostavitvi sistema spremljanja in obveščanja za ladijski promet ter o
razveljavitvi Direktive Sveta 93/75/EGS (UL L št. 208 z dne 5. 8. 2002,
str. 10), zadnjič spremenjene z Direktivo 2009/17/ES Evropskega parlamenta in
Sveta z dne 23. aprila 2009 o spremembi Direktive 2002/59/ES o vzpostavitvi
sistema spremljanja in obveščanja za ladijski promet (UL L št. 131 z dne 28. 5.
2009, str. 101) ureja preiskovanje nesreč na morju v notranjih morskih vodah in
teritorialnem morju Republike Slovenije in nesreč na odprtem morju, v katerih
so udeležena plovila, ki plujejo pod zastavo Republike Slovenije.
(2) Ta pravilnik se ne uporablja za
pomorske nesreče, v katerih so udeležene vojaške ladje in javne ladje, ki
plujejo pod tujo zastavo.
2. člen
(pomen izrazov)
(1) Posamezni izrazi, uporabljeni v
tem pravilniku, imajo naslednji pomen:
1.    
''pomorska nesreča'' je vsak dogodek na ladji ali v zvezi z ladjo, kjer:
- 
oseba umre ali utrpi hudo telesno poškodbo v zvezi z delovanjem ladje;
- 
oseba pade z ladje zaradi delovanja ladje;
- 
je ladja izgubljena, domnevano izgubljena ali zapuščena;
- 
je ladja poškodovana;
- 
ladja nasede, razen če namensko nasede za krajši čas in zaradi tega ni
poškodovana;
- 
je ladja nesposobna za plovbo;
- 
ladja trči;
- 
pride do premoženjske škode zaradi delovanja ladje ali
- 
pride do onesnaženja okolja zaradi poškodbe ladje ali zaradi delovanja
ladje;
2.    
''zelo huda nesreča'' je pomorska nesreča, v kateri je ladja popolnoma
uničena, oseba umre ali pride do večjega onesnaženja okolja;
3.    
'' huda nesreča'' je pomorska nesreča, v kateri:
-  
pride do požara, eksplozije, nasedanja ladje, stika, poškodbe ladje
zaradi neurja ali ledu, poškodbe ladijskega trupa ali suma, da je ladijski trup
poškodovan;
-  
je ladja tako poškodovana, da je nesposobna za plovbo, zlasti zaradi
poškodbe podvodnega dela trupa, nedelovanja glavnega pogonskega stroja,
obširnih poškodb nastanitvenih prostorov;
-  
pride do onesnaženja okolja ali
-  
pride do poškodbe, zaradi katere je potrebna vleka ali pomoč z obale;
4.    
''pomorska nezgoda'' je vsak dogodek ali primer, povzročen z ali v zvezi
z delovanjem ladje, pri katerem je ladja ali oseba v nevarnosti ali zaradi
katerega lahko pride do resne poškodbe ladje ali njene strukture ali
onesnaženja okolja;
5.    
''vzrok'' pomeni storitev, opustitev, dogodek, okoliščino ali
kombinacijo teh, ki so povzročili pomorsko nesrečo ali pomorsko nezgodo;
6.    
''preiskava'' je postopek preiskovanja pomorske nesreče, katerega namen
je preprečevanje pomorskih nesreč, in vključuje zbiranje in preučevanje
podatkov in sestavo sklepov oziroma ugotovitev o nesreči, vključno z
ugotovitvijo okoliščin in vzrokov;
7.    
''inšpektor'' je pomorski inšpektor;
8.    
''huda telesna poškodba'' pomeni poškodbo, ki jo utrpi oseba v pomorski
nesreči in ki ima za posledico onesposobljenost za več kot 72 ur, ki nastopi v
roku sedem dni od dneva nesreče;
9.    
''ladja'' pomeni kakršno koli plovilo za plovbo po morju;
10.  ''država
z upravičenim interesom'' pomeni državo:
-  
pod katere zastavo pluje ladja, ki je predmet preiskave,
-  
v katere notranjih morskih vodah ali teritorialnem morju je prišlo do
pomorske nesreče,
-  
v kateri ali v katere območju, kjer izvaja jurisdikcijo skladno z
mednarodnim pravom, je nesreča povzročila onesnaženje okolja ali je ogrozila
okolje,
-  
katere umetni otoki ali plavajoče naprave, nad katerimi izvaja
jurisdikcijo, so bili zaradi pomorske nesreče hudo poškodovani ali ogroženi,
-  
katere državljani so izgubili življenje ali so bili hudo telesno
poškodovani;
-  
ki ima pomembne podatke, koristne za preiskavo, ali
-  
za katero inšpektor oceni, da ima upravičen interes;
11.  »IMO«
je Mednarodna pomorska organizacija;
12.  »Kodeks
o preiskovanju nesreč na morju« je Kodeks o preiskovanju nesreč na morju, ki ga
je sprejela IMO z Resolucijo skupščine A.849(20) dne 27. novembra 1997, s
spremembami;
13.  »Smernice
IMO o pravičnem obravnavanju pomorščakov v primeru pomorskih nezgod« pomenijo
smernice, priložene k Resoluciji LEG 3(91) pravnega odbora IMO z dne 27. aprila
2006, kakor jih je odobril upravni odbor Mednarodne organizacije dela na svojem
296. zasedanju od 12. do 16. junija 2006.
(2) Izredni dogodek, pri katerem je na
ladji kdo umrl ali se telesno poškodoval ali je na njej nastala škoda brez
kakršnekoli vzročne zveze z ladjo in delovanjem ladje, ni pomorska nesreča.
3. člen
(namen preiskave)
(1) Namen preiskave po tem pravilniku
je preprečevanje pomorskih nesreč z ugotavljanjem vzrokov in okoliščin, ki so
povzročili pomorsko nesrečo.
(2) Namen preiskave po tem pravilniku
ni ugotavljanje odgovornosti za nesrečo.
4. člen
(začetek preiskave)
(1) Če gre za hudo ali zelo hudo
pomorsko nesrečo, mora inšpektor začeti preiskavo takoj, ko je to mogoče, potem
ko je zanjo zvedel.
(2) Pomorsko nesrečo, ki ni huda ali
zelo huda nesreča, in pomorsko nezgodo začne inšpektor preiskovati, če meni, da
je to potrebno zaradi preprečevanja takih nesreč v bodoče.
5. člen
(sodelovanje z drugimi državami)
(1) O pomorski nesreči iz prvega
odstavka prejšnjega člena inšpektor takoj, ko je mogoče, obvesti pristojne
organe drugih držav z upravičenim interesom.
(2) Državi z upravičenim interesom se
glede pomorske nesreče iz prejšnjega odstavka omogoči sodelovanje v preiskavi
skladno s Kodeksom o preiskovanju nesreč na morju.
(3) Če je do pomorske nesreče prišlo v
notranjih morskih vodah ali teritorialnem morju druge države ali na odprtem
morju in je glede te nesreče Republika Slovenija država z upravičenim
interesom, si mora inšpektor prizadevati sodelovati z državo, ki vodi
preiskovanje te pomorske nesreče.
6. člen
(preiskava)
(1) Inšpektor mora preiskavo opraviti
v najkrajšem možnem času in v skladu z navodili iz Kodeksa o preiskovanju
nesreč na morju.
(2) Preiskavo mora inšpektor opraviti
nepristransko in skladno s pravili stroke.
(3) Preiskave ne sme opravljati
inšpektor, ki je nazadnje pred nesrečo na ladji, ki je bila udeležena v
pomorski nesreči, opravil inšpekcijski nadzor po predpisih o pomorski
inšpekciji.
7. člen
(zbiranje podatkov o pomorski nesreči)
Inšpektor mora pri preiskovanju nesreče
zbrati vse podatke, pomembne za ugotovitev vzrokov pomorske nesreče, zlasti pa
mora zbrati podatke iz 1. in 2. točke dodatka 1 Kodeksa o
preiskovanju nesreč na morju.
8. člen
(zbiranje in zavarovanje podatkov)
Inšpektor mora zbrati in zavarovati vse
podatke, ki so pomembni za ugotavljanje vzrokov pomorske nesreče, zlasti pa
mora zagotoviti, da na ladijskih listinah in knjigah, v sistemu zapisovanja
podatkov o potovanju, ki ga določa IMO (VDR), ter na drugih podatkih, pomembnih
za preiskavo, niso narejeni nobeni naknadni popravki vpisov v njih.
9. člen
(varstvo podatkov preiskave)
(1) Podatki preiskave so:
1.    
vse izjave, ki jih v času preiskave pridobi inšpektor,
2.    
vsi posnetki, pridobljeni iz VDR,
3.    
podatki o članih posadke in drugih osebah, ki so bile udeležene v
pomorski nesreči,
4.    
podatki o osebah, ki so posredovale dokaze, in
5.    
mnenja inšpektorja, izražena med analizo podatkov.
(2) Podatki iz prejšnjega odstavka se
smejo objaviti v končnem poročilu o pomorski nesreči le, če so bistveno prispevali
k ugotovitvi vzrokov nesreče in se lahko uporabljajo samo za potrebe preiskave
in v primeru obnove preiskave.
(3) Ne glede na prejšnji odstavek mora
inšpektor podatke o pomorski nesreči v notranjih morskih vodah in teritorialnem
morju Republike Slovenije, zbrane s pomočjo VDR, na zahtevo posredovati državi
članici Evropske unije, ki je glede pomorske nesreče, v zvezi s katero so bili
podatki zbrani, država z upravičenim interesom.
9.a člen
Inšpektor mora pri preiskovanju nesreč na
morju v notranjih morskih vodah in teritorialnem morju Republike Slovenije obravnavati
pomorščake v skladu s Smernicami IMO o pravičnem obravnavanju pomorščakov v
primeru pomorskih nezgod.
10. člen
(poročilo o pomorski nesreči)
(1) Inšpektor mora na podlagi
opravljene preiskave v čim krajšem možnem času sestaviti poročilo o pomorski
nesreči (v nadaljnjem besedilu: poročilo).
(2) Poročilo mora vsebovati, kolikor
je možno:
1.    
povzetek dejanskega stanja nesreče z ugotovitvijo, ali je prišlo do
smrti, telesnih poškodb, poškodb ladje ali onesnaženja okolja zaradi pomorske
nesreče,
2.    
navedbo države zastave ladje, ladjarja in klasifikacijskega zavoda,
3.    
podatke o dimenzijah ladje, pogonskih strojih s popisom posadke, delovne
rutine in druge koristne podatke, zlasti o plovbni dobi na ladji,
4.    
opis okoliščin, v katerih je prišlo do pomorske nesreče,
5.    
izvid in mnenje glede vzrokov, ki so prispevali k temu, da je prišlo do
pomorske nesreče,
6.    
posebej izvid in mnenje glede človeškega faktorja in faktorjev tehnike
in
7.    
varnostna priporočila glede ukrepov za preprečitev podobnih nesreč v
prihodnje.
(3) Osnutek poročila mora inšpektor
posredovati pristojnim organom držav z upravičenim interesom, ki zaprosijo za
sodelovanje v preiskavi. Če ti v roku najmanj 30 dni od prejema posredujejo
pripombe na osnutek poročila, jih inšpektor vključi v poročilo ali jih priloži
poročilu. Če v roku ne posredujejo pripomb, pošlje inšpektor končno poročilo
ministru, pristojnemu za pomorstvo.
(4) Inšpektor pošlje končno poročilo
IMO, če meni, da lahko ugotovitve pomembno vplivajo na spremembe konvencij, ki
jih sprejema ta organizacija.
11. člen
(obnova preiskave)
Če pride inšpektor do novih dokazov, na
podlagi katerih bi prišel do bistveno drugačnih ugotovitev glede pomorske
nesreče, zaradi česar bi bilo treba bistveno spremeniti ugotovitve o vzrokih
pomorske nesreče, mora dopolniti opravljeno preiskavo, če je to mogoče, in
sestaviti novo poročilo.

Pravilnik o preiskovanju pomorskih nesreč
(Uradni list RS, št. 108/05)
vsebuje naslednji končni določbi:
»12. člen
(prenehanje
uporabe)
Z dnem uveljavitve tega pravilnika se
preneha uporabljati Pravilnik o preiskovanju ladijskih nesreč (Uradni list
SFRJ, št. 24/89).
13. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o dopolnitvah Pravilnika o
preiskovanju pomorskih nesreč (Uradni list RS, št. 85/10) vsebuje naslednjo končno določbo:
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.