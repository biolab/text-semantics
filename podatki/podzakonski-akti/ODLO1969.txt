1. člen
(1) S tem odlokom se določi načrt ravnanja z nepremičnim
premoženjem države za organe državne uprave, pravosodne organe, javne zavode,
javne gospodarske zavode, javne agencije in javne sklade za leto 2019 in načrt
ravnanja s premičnim premoženjem države za organe državne uprave, pravosodne
organe, javne zavode, javne gospodarske zavode, javne agencije in javne sklade
za leto 2019.
(2) Sestavni deli načrta ravnanja z nepremičnim premoženjem
države za organe državne uprave, pravosodne organe, javne zavode, javne
gospodarske zavode, javne agencije in javne sklade za leto 2019 so:
-       
načrt pridobivanja nepremičnega premoženja za potrebe organov državne
uprave, pravosodnih organov ter javnih zavodov, javnih gospodarskih zavodov,
javnih agencij in javnih skladov, katerih ustanoviteljica je Republika
Slovenija iz preglednice 1, ki je priloga tega odloka,
-       
načrt razpolaganja z zemljišči v upravljanju organov državne uprave,
pravosodnih organov ter javnih zavodov, javnih gospodarskih zavodov, javnih
agencij in javnih skladov, katerih ustanoviteljica je Republika Slovenija iz
preglednice 2, ki je priloga tega odloka,
-       
načrt razpolaganja s stavbami in deli stavb v upravljanju organov
državne uprave, pravosodnih organov ter javnih zavodov, javnih gospodarskih
zavodov, javnih agencij in javnih skladov, katerih ustanoviteljica je Republika
Slovenija iz preglednice 2a, ki je priloga tega odloka in
-       
načrt razpolaganja z zemljišči s stavbo v upravljanju organov državne
uprave, pravosodnih organov ter javnih zavodov, javnih gospodarskih zavodov,
javnih agencij in javnih skladov, katerih ustanoviteljica je Republika
Slovenija iz preglednice 2b, ki je priloga tega odloka.
(3) Sestavna dela načrta ravnanja s premičnim premoženjem
države za organe državne uprave, pravosodne organe, javne zavode, javne
gospodarske zavode, javne agencije in javne sklade, za leto 2019 sta:
-       
načrt pridobivanja premičnega premoženja iz preglednice 3, ki je priloga
tega odloka in
-       
načrt razpolaganja s premičnim premoženjem iz preglednice 4, ki je
priloga tega odloka.
2. člen
Z dnem uveljavitve tega odloka preneha veljati Odlok o načrtu
ravnanja s stvarnim premoženjem države za organe državne uprave, pravosodne
organe, javne zavode, javne gospodarske zavode, javne agencije in javne sklade
za leto 2019 (Uradni list RS, št. 71/17).
3. člen
Ta odlok začne veljati naslednji dan po objavi v Uradnem
listu Republike Slovenije.
Št. 001-03/19-2/5
Ljubljana, dne 6. marca 2019
EPA 388-VIII
Državni zbor
Republike Slovenije
mag. Dejan Židan l.r.
predsednik

Preglednica 1: Načrt
pridobivanja nepremičnega premoženja za leto 2019
Preglednica 2: Načrt
razpolaganja z zemljišči za leto 2019
Preglednica 2a:
Načrt razpolaganja s stavbami in deli stavb za leto 2019
Preglednica 2b:
Načrt razpolaganja zemljišča s stavbo za leto 2019
Preglednica 3: Načrt
pridobivanja premičnega premoženja za leto 2019
Preglednica 4: Načrt
razpolaganja s premičnim premoženjem za leto 2019