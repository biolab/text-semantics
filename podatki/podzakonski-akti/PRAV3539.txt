1. člen
Ta pravilnik določa način izvajanja upravnega
nadzora nad zakonitostjo dela zdravstvenih zavodov in zasebnih zdravstvenih
delavcev (v nadaljnjem besedilu: izvajalci).
2. člen
Upravni nadzor se opravlja kot reden nadzor po
programu, ki ga določi minister, pristojen za zdravje (v nadaljnjem besedilu:
minister), na podlagi zahteve oziroma pobude bolnika, njegovega svojca ali
skrbnika, zdravstvenega zavoda, delodajalca, pristojne zbornice, sodišča ali po
lastni presoji (v nadaljnjem besedilu: predlagatelj).
3. člen
Program upravnega nadzora določi minister za
obdobje enega leta ter v njem določi izvajalce, pri katerih se bo v tem obdobju
opravil upravni nadzor (v nadaljnjem besedilu: nadzor).
4. člen
Zahteva oziroma pobuda za nadzor mora biti
obrazložena.
V primeru nejasne ali nepopolne zahteve
oziroma pobude za nadzor ministrstvo, pristojno za zdravje (v nadaljnjem
besedilu: ministrstvo), od predlagatelja v petih delovnih dneh od prejema
zahteve oziroma pobude za nadzor zahteva odpravo pomanjkljivosti, za kar
predlagatelju določi primeren rok, ki ne sme biti krajši od osem dni.
Ministrstvo lahko zahteva pojasnilo glede
navedb v zahtevi oziroma pobudi tudi od izvajalca, za katerega je podana
zahteva za nadzor.
Če se ugotovi, da je zahteva oziroma pobuda za
nadzor utemeljena, minister odloči o izvedbi nadzora.
Če se ugotovi, da zahteva oziroma pobuda za
nadzor ni utemeljena, se predlagatelja o tem pisno obvesti.
5. člen
Nadzor se začne z izdajo sklepa o začetku
nadzora, v
katerem minister določi:
-      
izvajalca, pri katerem se opravi nadzor;
-      
člane in predsednika komisije za nadzor;
-      
rok za izvedbo nadzora;
-      
namen in predviden obseg nadzora.
6. člen
Minister za vodenje postopka nadzora določi uradno osebo
ministrstva, za vsak
primer posebej, ki je predsednik komisije iz drugega odstavka tega člena.
Nadzorna dejanja iz 7. člena tega pravilnika opravi tri do
petčlanska komisija, ki jo, za vsak
primer posebej, imenuje minister. Eden od članov komisije je tajnik komisije,
ki za njo opravlja
administrativna dela.
Komisija je pri svojem delu neodvisna.
Za člana komisije ne more biti imenovana oseba:
-      
ki je v
zadnjih treh letih z izvajalcem, pri katerem naj se opravi nadzor, poslovno sodelovala;
-      
ki je o
vsebini, ki
je predmet nadzora, predhodno odločala
v okviru druge
institucije;
-      
za katero so podane druge okoliščine, ki vzbujajo dvom o njeni nepristranskosti.
Član komisije ministrstvu posreduje izjavo,
da pri njem ne obstajajo
razlogi iz prejšnjega odstavka.
Če okoliščine
iz prejšnjega odstavka
pri članu komisije nastopijo med postopkom opravljanja nadzora, član komisije o tem nemudoma obvesti
ministrstvo.
7. člen
Ministrstvo v okviru nadzora preverja zakonitost dela
izvajalcev na podlagi predpisov z delovnega področja ministrstva.
Pri opravljanju nadzora komisija opravi naslednja
nadzorna dejanja:
-      
pregled dokumentacije izvajalca, pri katerem se opravi nadzor;
-      
razgovor z direktorjem oziroma nosilcem zdravstvene dejavnosti
izvajalca;
-      
razgovor s posameznimi zaposlenimi pri izvajalcu ali drugimi osebami, s
katerimi izvajalec poslovno sodeluje.
Komisija lahko poleg nadzornih dejanj iz
prejšnjega odstavka
opravi še:
-      
razgovor s predlagatelji nadzora;
-      
ogled
in pregled posameznih objektov,
prostorov in opreme
izvajalca.
Razgovor iz druge in tretje alinee drugega odstavka tega
člena in prve alinee prejšnjega odstavka
se lahko opravi
tudi izven sedeža izvajalca.
8. člen
Komisija ima pravico, da opravi nadzorna
dejanja v prostorih izvajalca, tudi brez vnaprejšnje napovedi.
Izvajalec ima pravico in dolžnost sodelovati s člani
komisije, zagotoviti dostop v prostore, omogočiti pregled zahtevane
dokumentacije ter nemoteno delo komisije.
9. člen
O nadzornih dejanjih iz druge do pete
alinee prvega odstavka
7. člena tega pravilnika se sestavi zapisnik, ki se posreduje izvajalcu.
Izvajalec morebitne pripombe na zapisnik
poda v osmih dneh od prejema
zapisnika.
Komisija lahko izvajalca, pri katerem se je
opravil
nadzor, v
zvezi s pripombami iz prejšnjega odstavka, povabi na razčiščevalni sestanek.
10. člen
Po opravljenih
nadzornih dejanjih iz 7. člena tega pravilnika komisija sestavi poročilo o
ugotovitvah glede zakonitosti in pravilnosti delovanja izvajalca, ki ga
podpišejo vsi člani komisije. Posamezen član komisije ima pravico, da v
poročilu poda ločeno mnenje.
Poročilo iz
prejšnjega odstavka se posreduje izvajalcu, ki nanj lahko poda pripombe v 30
dneh od prejema poročila, in morebitnemu predlagatelju, na katerega zahtevo ali
pobudo je bil nadzor opravljen.
11. člen
Poročilo komisije ministrstvo pošlje predlagatelju,
na katerega zahtevo ali pobudo je bil opravljen nadzor ter izvajalcu, pri
katerem je bil opravljen nadzor. (črtan)
Če se pri nadzoru ugotovi, da zdravstveni delavec oziroma zdravstveni
sodelavec ali zasebni zdravstveni delavec ni sposoben opravljati nalog, ki so
mu zaupane, ministrstvo o tem obvesti pristojno zbornico in delodajalca.
12. člen
Če pri nadzoru komisija ugotovi
nepravilnosti, izda minister odločbo, s katero določi ukrepe in rok za odpravo
nepravilnosti.
Če komisija pri nadzoru ne ugotovi
nepravilnosti oziroma jih izvajalec odpravi do izdaje odločbe, minister izda
sklep, s katerim postopek nadzora ustavi.
13. člen
Izvajalec je dolžan v določenih rokih
obvestiti ministrstvo o izvršitvi ukrepov, določenih v odločbi.
14. člen
Če se pri nadzoru ugotovi, da obstaja
neposredna nevarnost za zdravje ljudi ali za zdravstvene razmere, lahko
minister odredi začasni ukrep v skladu s posebnimi predpisi.
15. člen
Ministrstvo pripravi letno poročilo o opravljanju
nadzorov, in sicer do 28. februarja za preteklo koledarsko leto, in ga objavi na spletni
strani ministrstva.
16. člen
Stroške izvajanja nadzora krije
ministrstvo.
V primeru, da se pri nadzoru ugotovijo
nepravilnosti, je dolžan stroške nadzora povrniti izvajalec, pri katerem so
bile nepravilnosti ugotovljene.
Stroški nadzora obsegajo:
-      
potne stroške komisije;
-      
dnevnice članom komisije;
-      
materialne stroške (stroški fotokopiranja oziroma reprodukcije, stroški pretvorbe
gradiv iz elektronske oblike
v fizično,
stroški pretvorbe gradiv iz fizične oblike v elektronsko obliko, stroški poštnine, stroški
avdiovizualnih zapisov in nosilcev);
-      
stroški bruto bruto plač članov, zaposlenih na ministrstvu (preračunano
glede na evidenco o
opravljenem
delu).

Pravilnik o upravnem nadzoru v zdravstvu
(Uradni list RS, št. 14/95)
vsebuje naslednjo končno določbo:
»17. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi pravilnika
o upravnem nadzoru v zdravstvu (Uradni list RS, št. 72/98) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika
o upravnem nadzoru v zdravstvu (Uradni list RS, št. 43/11) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in
dopolnitvah Pravilnika o upravnem nadzoru v zdravstvu (Uradni list RS, št. 6/12) vsebuje naslednjo prehodno in
končno določbo:
»Prehodna in končna določba
14. člen
Nadzori, za katere je bil sklep o začetku izdan
pred dnevom uveljavitve tega pravilnika,
se opravijo
oziroma
dokončajo po predpisih, ki so veljali
pred uveljavitvijo tega pravilnika.
15. člen
Ta pravilnik začne veljati petnajsti dan po objavi v Uradnem listu
Republike Slovenije.«.

Pravilnik o spremembah in
dopolnitvah Pravilnika o upravnem nadzoru v zdravstvu (Uradni list RS, št. 77/16)
vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.