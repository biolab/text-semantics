1. člen
Ta uredba določa posebne zahteve v zvezi z
emisijo snovi pri odvajanju tehnološke odpadne vode (v nadaljnjem besedilu:
odpadna voda) iz naprav za hlajenje ter naprav za proizvodnjo pare in vroče
vode, in sicer:
-      
mejne vrednosti parametrov odpadne vode in
-      
posebne ukrepe v zvezi z zmanjševanjem emisije
snovi.
Za emisije snovi v vode, ki niso urejene s
to uredbo, se uporablja uredba o emisiji snovi in toplote pri odvajanju
odpadnih voda iz virov onesnaževanja (Uradni list RS, št. 35/96; v nadaljnjem
besedilu: uredba).
2. člen
Določbe te uredbe veljajo za:
-      
naprave pretočnega hladilnega sistema v
elektrarnah, za posredno hlajenje poslovnih objektov ali industrijskih objektov
in naprav ali v hladilnih napravah,
-      
naprave obtočnega hladilnega sistema z odprtim
hladilnim krogotokom v elektrarnah, za posredno hlajenje poslovnih objektov ali
industrijskih objektov in naprav ali v hladilnih napravah (v nadaljnjem
besedilu: naprave obtočnega hladilnega sistema) in
-      
naprave za proizvodnjo pare in vroče vode (v
nadaljnjem besedilu: naprave kotlovnice),
(v nadaljnjem besedilu:
vir onesnaževanja).
3. člen
Pojmi imajo po tej uredbi naslednji pomen:
1.    
Naprave pretočnega hladilnega sistema so
naprave hladilnega sistema, katerega hladilni medij je sveža voda, ki se na
iztoku naprav hladilnega sistema ohlajena ali neohlajena odvaja kot odpadna
voda posredno ali neposredno v vode.
2.    
Naprave kotlovnice je stalno vgrajena
razporeditev posod ali cevi ali njihovih kombinacij, ki se jih ogreva z gorivi,
odpadno toploto, električno energijo ali sončno energijo in katerih namen je
proizvodnja:
- 
vodne pare pri tlaku, ki je višji od zračnega
ali
- 
vroče vode s temperaturo, ki presega 80 °C.
Naprava kotlovnice je tudi pregrevalnik, ki
se nahaja v toku dimnega plina, ohlajevalniki in njihova oprema ter kanali
dimnih plinov.
4. člen
Določbe te uredbe ne veljajo za vir
onesnaževanja iz 2. člena te uredbe, če je:
-      
nazivna moč odvedenega toplotnega toka
(hladilnega toka) pretočnega hladilnega sistema manjša od 300 kW ali
-      
nazivna moč odvedenega toplotnega toka (hladilnega
toka) obtočnega hladilnega sistema manjša od 500 kW ali
-      
nazivna moč uporabnega toplotnega toka
kotlovnice manjša od 500 kW.
5. člen
Odpadne vode iz naprav obtočnega hladilnega
sistema so vode, ki se kot odpadne vode odvajajo pri odsoljevanju ali ob delni
ali popolni izpraznitvi naprav obtočnega hladilnega sistema.
6. člen
Odpadne vode iz naprav kotlovnice so vode,
ki se kot odpadne vode odvajajo pri:
-      
odsoljevanju, kaluženju ali čiščenju
kondenzata,
-      
odpepeljevanje,
-      
čiščenje vodne strani naprav kotlovnic,
-      
čiščenje dimne strani naprav kotlovnic in
-      
mokrem konzerviranju naprav kotlovnice.
7. člen
Za odpadno vodo iz naprav na območju vira
onesnaževanja se ne šteje odpadna voda iz naprav:
-      
za pripravo vode,
-      
za obdelavo procesne vode, ki se uporablja v
hladilnih sistemih in parnih ter vročevodnih kotlih,
-      
za čiščenje odpadnega zraka in dimnih plinov in
-      
za kondenziranje vodnih par v obrtnih in
industrijskih proizvodnih procesih.
Določbe te uredbe ne veljajo tudi za
komunalno odpadno vodo, ki nastaja na območju vira onesnaževanja.
8. člen
Mejne vrednosti parametrov odpadne vode iz
virov onesnaževanja za iztok neposredno v vode in v kanalizacijo so določene v
prilogah 1, 2 in 3, ki so sestavni del te uredbe.
Ministrstvo lahko povzročitelju obremenitve
dovoli prekoračevanje mejne vrednosti temperature za odvajanje odpadne vode
neposredno v vode iz priloge 1, 2 in 3 te uredbe, če na podlagi vloge
upravljavca ali lastnika vira onesnaževanja ugotovi, da temperatura vode zaradi
sinergičnega delovanja obravnavanega iztoka in drugih iztokov odpadnih vod v
nobenem obdobju leta ne presega naravne temperature za več kot 3K.
9. člen
Posebni ukrepi, ki jih upravljavec ali
lastnik vira onesnaževanja izvaja zaradi čim manjšega onesnaževanja iz vira
onesnaževanja, so:
-      
učinkovita raba odpadne toplote odpadnih voda
iz virov onesnaževanja,
-      
uporaba obtočnega hladilnega postopka s
čimmanjšimi izgubami v hladilnem sistemu krožeče vode oziroma s čim višjim
koeficientom kondenzacije,
-      
uporaba pretočnega hladilnega postopka samo v
izjemnih primerih,
-      
večkratna uporaba hladilne vode z zaporedno
postavitvijo pretočnih hladilnih sistemov zlasti v obrtnih in industrijskih
procesih,
-      
opustitev rabe podtalnice, razen obrežnega
filtrata v neposredni bližini tekoče vode, če je možna nadomestitev z zajemom
vode iz površinskih vodotokov,
-      
opustitev rabe vode iz vodooskrbnih sistemov
pitne vode za namene hlajenja v pretočnem hladilnem sistemu,
-      
dosledno ločevanje hladilnih sistemov od
siceršnjih sistemov odpadnih voda,
-      
prednostna uporaba površinskih kondenzatorjev
in opuščanje uporabe mešanih kondenzatorjev;
-      
uporaba korozijsko obstojnih materialov oziroma
kombinacij materialov in uporaba pasivnih ali aktivnih ukrepov za zaščito pred
korozijo za varovanje hladilnih sistemov ter usklajevanje ukrepov za
kondicioniranje krogotočne vode z lastnostmi materialov hladilnega sistema,
-      
opuščanje uporabe kromatov, nitritov,
merkaptobenztiazola in drugih imidazolov kot sredstev za zaščito pred korozijo,
-      
opustitev uporabe cinkovih spojin kot sredstev
za zaščito pred korozijo v glavnih hladilnih krogotokih elektrarn,
-      
preprečevanje rasti mikrobov v hladilnih
sistemih z ukrepi, kot so izključevanje praznih prostorov v cevovodih,
opustitev uporabe organskih polimernih materialov z visokim deležem monomerov
ali z občasno uporabo biocidov za preprečevanje rasti mikroorganizmov,
-      
opustitev trajne uporabe biocidov z izjemo
vodikovega peroksida, ozona ali UV žarkov,
-      
opustitev uporabe živosrebrovih organskih,
organokositrnih ali drugih organkovinskih spojin (vezave kovine in ogljika),
-      
opustitev uporabe kvarternih amonijevih spojin,
-      
uporaba takih netoksičnih snovi pri uporabi
disperzijskih sredstev, za katere iz podatkov varnostnega lista sledi, da
razgradijo v štirinajstih dneh več kot 80 odstotkov mikroorganizmov, merjeno s
preskusnimi metodami iz standarda SIST ISO 7827,
-      
upoštevanje ekotoksikoloških podatkov iz
varnostnih listov uporabljenih kemikalij,
-      
opustitev uporabe etilendiaminotetraocetne
kisline (EDTA) in dietileno- triaminopentaocetne kisline (DTPA), njunih
homologov ter njunih soli,
-      
opustitev uporabe drugih aminopolikarbonskih
kislin, njihovih homologov ter njihovih soli kot disperzijskih sredstev oziroma
sredstev za stabilizacijo trdote,
-      
ponovna uporaba odpadnih voda iz hladilnih
sistemov za tehnološko vodo, vodo za izpiranje ali čiščenje, z namenom
zmanjšanja porabe sveže vode.
Poleg ukrepov iz prejšnjega odstavka je
uporaba klora, broma ali klor oziroma brom oddajajočih mikrobiocidov dopustna
samo pri sunkovni obdelavi. Med sunkovno obdelavo mora biti hladilni sistem ali
tisti del hladilnega sistema, ki je predviden za sunkovno obdelavo, zaprt. Če
pretočnega hladilnega sistema ni mogoče zapreti za čas trajanja sunkovne
obdelave, je dopustna sunkovna obdelava pri odprtem sistemu (ali odprtem delu
sistema) tako, da trajanje dodajanja mikrobiocidov ni večje od štirikratnika
teoretičnega hidravličnega časa zadrževanja vode v sistemu oziroma v delu
sistema in da taka sunkovna obdelava ni potrebna več kot enkrat na dan.
Standard SIST ISO 7827 je na vpogled pri
slovenskem nacionalnem organu za standardizacijo.
10. člen
Nadzor nad izvajanjem te uredbe opravljajo
inšpektorji, pristojni za varstvo okolja.
11. člen
Upravljavci ali lastniki virov
onesnaževanja morajo obstoječe vire onesnaževanja prilagoditi določbam te
uredbe v štiriindvajsetih mesecih po uveljavitvi te uredbe.
12. člen
Če je za obstoječi vir onesnaževanja po tej
uredbi odrejena priprava in izvedba sanacijskega programa, ministrstvo,
pristojno za varstvo okolja, ne glede na določbo prejšnjega člena, v soglasju k
sanacijskemu programu določi tudi količine nevarnih snovi, ki se v času
izvajanja programa letno lahko izpuščajo z odvajanjem odpadne vode v javno kanalizacijo
ali neposredno v vode.
Ministrstvo, pristojno za varstvo okolja,
določi količine nevarnih snovi iz prejšnjega odstavka na podlagi analize
obremenitve okolja zaradi odvajanja odpadne vode, ki je sestavni del
sanacijskega programa.
13. člen
Ta uredba začne veljati petnajsti dan po
objavi v Uradnem listu Republike Slovenije.
Št. 353-24/2000-1
Ljubljana, dne 16. marca 2000.
Vlada
Republike Slovenije
dr.
Janez Drnovšek l. r.
Predsednik

Priloga 1: Mejne
vrednosti parametrov odpadne vode iz naprav pretočnega hladilnega sistema
Priloga 2: Mejne vrednosti parametrov odpadne vode iz naprav obtočnega hladilnega sistema
Priloga 3: Mejne vrednosti parametrov odpadne vode iz naprav kotlovnice