1. člen
Ta pravilnik določa podrobnejšo opredelitev rokov, načina
evidentiranja in poročanja podatkov ter postopkov poročanja in pridobivanja
podatkov in dokumentacije po Zakonu o preglednosti finančnih odnosov in ločenem
evidentiranju različnih dejavnosti (Uradni list RS, št. 33/11; v nadaljnjem
besedilu: Zakon).
2. člen
Izrazi, uporabljeni v tem pravilniku, imajo enak pomen, kakor
ga določa Zakon.
3. člen
Zavezanci, ki morajo v skladu z Zakonom poročati ministrstvu,
pristojnemu za finance, poročajo ministrstvu, pristojnemu za finance, v
elektronski obliki XML na obrazcih, ki so Priloga 1 do 4 tega pravilnika in
njegov sestavni del.
4. člen
Zavezanci, ki poročajo po prvi alineji drugega odstavka 15.
člena Zakona, letno poročajo ministrstvu, pristojnemu za finance, najpozneje do
konca februarja tekočega leta za podatke po stanju na zadnji dan preteklega
leta na obrazcu »Seznam neposrednih naložb«, ki je Priloga 1 tega pravilnika.
5. člen
(1) Zavezanci, ki poročajo po drugi alineji drugega odstavka
15. člena Zakona, letno poročajo ministrstvu, pristojnemu za finance,
najpozneje do konca februarja tekočega leta za podatke po stanju na zadnji dan
preteklega leta na obrazcu »Seznam neposrednih in posrednih naložb«, ki je
Priloga 2 tega pravilnika. 
(2) Pravne osebe, za katere ministrstvo, pristojno za
finance, po izteku roka za poročanje po prejšnjem odstavku z obdelavo podatkov
ugotovi, da se uvrščajo med javna podjetja, jih uvrsti na seznam javnih
podjetij, ki ga objavi na svoji spletni strani, in jih pozove, da poročajo v
skladu z drugo alinejo drugega odstavka 15. člena Zakona na način iz prejšnjega
odstavka v osmih delovnih dneh od prejema poziva.
6. člen
Zavezanci, ki poročajo po tretji alineji drugega odstavka 15.
člena Zakona, poročajo ministrstvu, pristojnemu za finance, v osmih delovnih
dneh od prejema poziva na obrazcu »Lastniška struktura«, ki je Priloga 3 tega
pravilnika.
7. člen
(1) Zavezanci, ki poročajo po tretjem odstavku 15. člena
Zakona, letno poročajo ministrstvu, pristojnemu za finance, najpozneje do konca
februarja tekočega leta na obrazcu »Izvajalci s pravicami ali pooblastili«, ki
je Priloga 4 tega pravilnika. 
(2) Če je bila izključna ali posebna pravica ali javno
pooblastilo dodeljena izvajalcu z zakonom, poroča o takem izvajalcu v skladu s
prejšnjim odstavkom tisto ministrstvo, ki je pristojno za področje, ki ga tak
zakon ureja, razen, če ni z drugim predpisom določeno drugače.
8. člen
Zavezanci, ki poročajo v skladu s petim do osmim odstavkom
15. člena Zakona, pošljejo ministrstvu, pristojnemu za finance, svoja letna
poročila, konsolidirana letna poročila in morebitna poročila, narejena v skladu
šestim odstavkom 15. člena Zakona, po elektronski pošti v elektronski PDF
obliki. Če so poročila iz prejšnjega stavka označena kot »Poslovna skrivnost«,
se predložijo njihove kopije z oznako na ovojnici »Poslovna skrivnost« po
kurirju ali pošti.
9. člen
(1) Zavezanci, ki poročajo v skladu z devetim odstavkom 15.
člena Zakona, pošljejo zahtevane podatke in pojasnila v elektronski PDF obliki
po elektronski pošti ministrstvu, pristojnemu za finance. Če ne gre za
podpisane dokumente, jih lahko posredujejo tudi v elektronski Word obliki ali
elektronskih Excelovih preglednicah. 
(2) Če so dokumenti iz prejšnjega odstavka označeni kot »Poslovna
skrivnost« se predložijo njihove kopije z oznako na ovojnici »Poslovna
skrivnost« po kurirju ali pošti.
PREHODNA IN KONČNA DOLOČBA
10. člen
(1) Do vzpostavitve informacijskega sistema na ministrstvu,
pristojnemu za finance, ki omogoča uvoz podatkov v elektronski obliki XML,
zavezanci iz 3. člena tega pravilnika poročajo ministrstvu, pristojnemu za
finance, v preglednicah Excel, na obrazcih, ki so Priloga od 1 do 4 tega
pravilnika. 
(2) Datum vzpostavitve informacijskega sistema iz prvega
odstavka objavi ministrstvo, pristojno za finance, na svoji spletni strani.
12. člen
Ta pravilnik začne veljati 1. januarja 2012.
Št. 007-845/2011
Ljubljana, dne 22. decembra 2011
EVA 2011-1611-0179
dr. Franc Križanič l.r. 
Minister 
za finance

Priloga
1: Seznam neposrednih naložb
Priloga
2: Seznam neposrednih in posrednih naložb
Priloga
3: Lastniška struktura
Priloga
4: Izvajalci s pravicami ali pooblastili