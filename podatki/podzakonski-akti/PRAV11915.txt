1. člen
Ta pravilnik določa vsebino in obliko
obrazca, na katerem lahko podjetje pred sklenitvijo pogodbe na daljavo ali
zunaj poslovnih prostorov zagotovi potrošniku informacije v zvezi z
uveljavljanjem pravice do odstopa od pogodbe ter vsebino in obliko obrazca za
odstop potrošnika od pogodbe, v skladu z Direktivo 2011/83/EU Evropskega
parlamenta in Sveta z dne 25. oktobra 2011 o pravicah potrošnikov, spremembi
Direktive Sveta 93/13/EGS in Direktive 1999/44/ES Evropskega parlamenta in
Sveta ter razveljavitvi Direktive Sveta 85/577/EGS in Direktive 97/7/ES
Evropskega parlamenta in Sveta (UL L št. 304 z dne 22. 11. 2011, str. 64).
2. člen
Posamezni izrazi, ki so uporabljeni v tem
pravilniku, imajo enak pomen kakor v Zakonu o varstvu potrošnikov (Uradni list
RS, št. 98/04 – uradno prečiščeno besedilo, 46/06 – odl. US, 126/07, 86/09,
78/11 in 38/14).
3. člen
Podjetje lahko potrošniku pred sklenitvijo
pogodbe na daljavo ali zunaj poslovnih prostorov zagotovi informacije v zvezi z
uveljavljanjem pravice do odstopa od pogodbe na obrazcu, ki je kot Priloga 1
sestavni del tega pravilnika.
4. člen
Potrošnik lahko odstopi od pogodbe, sklenjene
na daljavo ali zunaj poslovnih prostorov, z odstopno izjavo, ki jo poda na
obrazcu, ki je kot Priloga 2 sestavni del tega pravilnika.
5. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-73/2014
Ljubljana, dne 10. junija 2014
EVA 2014-2130-0015
Metod Dragonja l.r.
Minister
za gospodarski razvoj in tehnologijo

Priloga 1:
Obrazec z informacijami v zvezi z uveljavljanjem pravice potrošnika do odstopa
od pogodbe (Obr. IOP)
Priloga 2:
Obrazec za uveljavitev pravice potrošnika do odstopa od pogodbe (Obr. OP)