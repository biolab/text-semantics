1. člen
Prodajna cena zbirateljskih kovancev je
enaka ali višja od njihove nominalne vrednosti in jo Banka Slovenije objavi na
svojem spletnem mestu preden so zbirateljski kovanci dani v prodajo in obtok.
2. člen
Banka Slovenije spremembo prodajne cene
zbirateljskih kovancev objavi na svojem spletnem mestu ob vsakokratni
spremembi.
3. člen
S tem sklepom se razveljavi vse sklepe o
dajanju zbirateljskih kovancev v prodajo in obtok, v delu, ki določa prodajno ceno
zbirateljskih kovancev.
4. člen
Ta sklep začne veljati naslednji dan po
objavi v Uradnem listu Republike Slovenije.
Št. 0.03.2-2/2020-4
Ljubljana, dne 7. aprila 2020
Dr. Primož Dolenc
namestnik predsednika
Sveta Banke Slovenije