1
Za kulturni spomenik državnega pomena se razglasi enoti
dediščine:
-       
Pišece – Območje gradu Pišece (EŠD 8763),
-       
Pišece – Grad (EŠD 524).
Enota dediščine Grad leži sredi parka v območju gradu Pišece.
Enota ima zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Grad je izjemno ohranjena srednjeveška utrdba, z ohranjenimi
kakovostnimi prvinami dozidav od romanske trdnjave do baročnega bivališča.
Okoli gradu je zaraščen park z izjemnimi eksotičnimi drevesi. Grad je pomemben
člen verige protiturških utrdb ob slovenski meji v Posotelju.
3
Spomenik Območje gradu Pišece obsega zemljišča, parcelne številke:
*152, *153, *154, *155, 1334, 1338/1, 1338/2 (del), 1338/3 (del), 1356 (del),
408/5 (del), 408/6, 408/7, 408/8 (del), 409/1, 409/2, 410/1, 410/2, vse k.o.
Pavlova vas. Spomenik Grad Pišece obsega zemljišče s parcelno številko *152,
k.o. Pavlova vas.
Meji spomenikov sta vrisani na katastrskem načrtu v merilu 1:
2880 in na temeljnem topografskem načrtu v merilu 1: 5000. Meja vplivnega
območja spomenikov je vrisana na temeljnem topografskem načrtu v merilu 1:
5000. Izvirnika načrtov, ki sta sestavni del tega odloka, hranita Ministrstvo
za kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih, likovnih,
zgodovinskih vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v grad in njegove objekte ter
odprti prostor ohranjanju in vzdrževanju varovanih spomeniških lastnosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika,
-       
prepoved vseh posegov v arheološke plasti spomenika, razen pooblaščenim
osebam, s predhodnim pisnim soglasjem pristojnega zavoda,
-       
prepoved vseh predelav zaščitenih gabaritov, tlorisov in drugih
značilnih stilnih elementov gradu,
-       
podrejanje vsake rabe in vseh posegov v park in njegove objekte ter
odprti prostor ohranjanju in vzdrževanju varovanih spomeniških lastnosti:
značilnega tlorisa, razporeda posameznih dreves, rastlinskih združb in druge
opreme parka, varovanje vedut na parkovno celoto in ohranitev pogledov iz parka
na širšo, preprečevanje zaraščanja parkovnih osi,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih, zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih
sestavnih delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga: (črtana)

Odlok o razglasitvi območja Gradu Pišece za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi območja Gradu Pišece za kulturni spomenik
državnega pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.