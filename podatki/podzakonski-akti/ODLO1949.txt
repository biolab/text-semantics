1. člen
Urad Republike Slovenije za makroekonomske analize in razvoj
(v nadaljnjem besedilu: urad) se organizira kot samostojna strokovna služba
Vlade Republike Slovenije z delovnim področjem, določenim s tem odlokom,
Zakonom o javnih financah (Uradni list RS, št. 11/11 – uradno prečiščeno
besedilo, 14/13 – popr., 101/13, 55/15 – ZFisP, 96/15 – ZIPRS1617 in 13/18) in
z drugimi predpisi.
2. člen
Urad opravlja naslednje naloge:
-       
spremlja in analizira gibanja in razvoj z ekonomskega, socialnega in
okoljskega vidika na podlagi razvojnih usmeritev države;
-       
spremlja in analizira uresničevanje razvojnih usmeritev države in
pripravlja letno poročilo o razvoju;
-       
pripravlja makroekonomske napovedi, ki so podlaga javnofinančnemu
načrtovanju in oblikovanju ukrepov ekonomske politike;
-       
analizira produktivnost in konkurenčnost kot nacionalni odbor za
produktivnost v skladu s Priporočilom Sveta z dne 20. septembra 2016 o
vzpostavitvi nacionalnih odborov za produktivnost (UL C št. 349 z dne
24. 9. 2016, str. 1) in pripravlja letno poročilo o produktivnosti;
-       
pripravlja druge strokovne podlage za oblikovanje usmeritev in ukrepov
ekonomske politike;
-       
opravlja raziskovalno delo.
3. člen
Pri opravljanju nalog iz prejšnjega člena je urad samostojen
glede strokovnih in metodoloških vprašanj, ki se nanašajo na uporabo metodologij
analize in napovedovanja ter razlage rezultatov.
4. člen
Urad svoje naloge izvaja:
-       
z analitičnim in raziskovalnim delom v uradu;
-       
s seznanitvijo vlade z dokumenti, opredeljenimi v drugi, tretji, četrti
in peti alineji 2. člena tega odloka;
-       
s sodelovanjem pri delu medresorskih in vladnih teles, ki usklajujejo
strateške in tekoče usmeritve ekonomske, socialne in razvojne politike, ter s
sodelovanjem z ministrstvi in drugimi vladnimi službami;
-       
s sodelovanjem z domačimi in tujimi ustanovami s področja dela urada;
-       
z objavljanjem rezultatov svojega dela.
5. člen
(1) Urad vodi direktor.
(2) Direktorja urada imenuje in razrešuje Vlada
Republike Slovenije na predlog predsednika vlade.
6. člen
(1) Pri vodenju službe ima direktor enaka pooblastila,
kot jih ima minister pri vodenju ministrstva.
(2) Direktor je za delo urada neposredno odgovoren
predsedniku vlade.
7. člen
(1) Direktor urada ima namestnika, ki mu pomaga pri
vodenju službe in opravlja najzahtevnejše strokovne naloge na področjih, ki jih
določi direktor. Za opravljanje najzahtevnejših strokovnih nalog direktor lahko
imenuje največ dva namestnika.
(2) Namestnika pomagata direktorju pri vodenju urada na
področjih, ki jih določi direktor. Namestnika nadomeščata direktorja, kadar je
odsoten ali zadržan, po vrstnem redu, ki ga določi direktor.
(3) Namestnika imenuje in razrešuje direktor.
8. člen
Akt o notranji organizaciji urada in sistemizaciji delovnih
mest v uradu izda direktor urada ob soglasju Vlade Republike Slovenije.
KONČNI DOLOČBI
9. člen
Z dnem začetka veljavnosti tega odloka preneha veljati Sklep
o organizaciji in delovnem področju Urada Republike Slovenije za makroekonomske
analize in razvoj (Uradni list RS, št. 12/01).
10. člen
Ta odlok začne veljati naslednji dan po objavi v Uradnem
listu Republike Slovenije.
Št. 00701-2/2018
Ljubljana, dne 12. aprila 2018
EVA 2018-1532-0001
Vlada Republike Slovenije
dr. Miroslav Cerar l.r.
Predsednik