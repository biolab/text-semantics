1. SPLOŠNE DOLOČBE
1. člen
(Vsebina sklepa)
(1) Ta sklep za izvajanje Uredbe (EU)
št. 575/2013 Evropskega parlamenta in Sveta z dne 26. junija 2013 o
bonitetnih zahtevah za kreditne institucije in investicijska podjetja ter o
spremembi Uredbe (EU) št. 648/2012 (v nadaljevanju: uredba) določa način
izvrševanja opcij in diskrecijskih možnosti ter drugih nalog pristojnega organa
za kreditne institucije, in sicer v zvezi z:
(a)   
izračunom kapitala in kapitalskih količnikov,
(b)   
izračunom kapitalskih zahtev za kreditno tveganje,
(c)   
izračunom kapitalskih zahtev za tržno tveganje,
(d)   
izračunom kapitalskih zahtev za tveganje poravnave,
(e)   
obravnavo presežnih zneskov kvalificiranih deležev izven finančnega
sektorja,
(f)    
opredelitvijo sprejemljivega kapitala,
(g)   
obravnavo likvidnostnih odlivov za namen poročanja o zahtevi glede
likvidnostnega kritja,
(h)   
izračunom količnika finančnega vzvoda,
(i)    
veliko izpostavljenostjo.
(2) Kadar se ta sklep sklicuje na
določbe uredbe, se te določbe uporabljajo v njihovem vsakokrat veljavnem besedilu.
2. člen
(Uporaba pojmov iz uredbe)
Pojmi, uporabljeni v tem sklepu, imajo enak
pomen kot v določbah uredbe.
3. člen
(Uporaba nacionalnih ukrepov)
Nacionalni ukrepi za prenos direktiv
2006/48/ES in 2006/49/ES, na katere se sklicuje uredba, so Zakon o bančništvu
(Uradni list RS, št. 99/10 – uradno prečiščeno besedilo (52/11 – popravek), 9/11
– ZPlaSS-B, 35/11, 59/11, 85/11, 48/12, 105/12, 56/13, 63/13 – ZS-K in 96/13)
in na njegovi podlagi sprejeti predpisi.
2. NAČIN IZVRŠEVANJA OPCIJ IN DISKRECIJSKIH MOŽNOSTI TER
DRUGIH NALOG PRISTOJNEGA ORGANA ZA KREDITNE INSTITUCIJE
4. člen
(Kapital in kapitalski količniki)
(1) Kreditna institucija mora v zvezi
s členom 465(1) uredbe od 1. januarja 2014 do 31. decembra 2014
izpolnjevati ali presegati količnik navadnega lastniškega temeljnega kapitala v
višini 4 % ter količnik temeljnega kapitala v višini 5,5 %.
(2) Kreditna institucija mora v zvezi
s prvim pododstavkom člena 467(2) uredbe v izračunu postavk navadnega
lastniškega temeljnega kapitala upoštevati naslednje veljavne odstotke
nerealiziranih izgub, merjenih po pošteni vrednosti:
(a)   
20 % v obdobju od 1. januarja 2014 do 31. decembra 2014,
(b)   
40 % v obdobju od 1. januarja 2015 do 31. decembra 2015,
(c)   
60 % v obdobju od 1. januarja 2016 do 31. decembra 2016,
(d)   
80 % v obdobju od 1. januarja 2017 do 31. decembra 2017.
(3) Kreditna institucija v zvezi z
drugim pododstavkom člena 467(2) uredbe med sestavine kapitala ne vključuje nerealiziranih dobičkov ali izgub iz
naslova izpostavljenosti do enot centralne ravni države, razvrščenih v
kategorijo "razpoložljiv za prodajo" v skladu z mednarodnim
računovodskim standardom 39, dokler Komisija ne sprejme uredbe na podlagi
Uredbe (ES) št. 1606/2002 za nadomestitev mednarodnega računovodskega standarda
39.
(4) Kreditna institucija mora v zvezi
s prvim pododstavkom člena 468(2) uredbe v izračunu postavk navadnega
lastniškega temeljnega kapitala izključiti veljavne odstotke nerealiziranih
dobičkov, merjenih po pošteni vrednosti:
(a)   
60 % v obdobju od 1. januarja 2015 do 31. decembra 2015,
(b)   
40 % v obdobju od 1. januarja 2016 do 31. decembra 2016,
(c)   
20 % v obdobju od 1. januarja 2017 do 31. decembra 2017.
(5) Kreditna institucija v zvezi s
členom 468(4) uredbe v izračun kapitala ne sme vključiti naslednjih veljavnih
odstotkov dobičkov in izgub, nastalih zaradi vrednotenja po pošteni vrednosti,
iz izvedenih finančnih obveznosti, ki izhajajo iz kreditnega tveganja same
kreditne institucije:
(a)   
20 % v obdobju od 1. januarja 2014 do 31. decembra 2014,
(b)   
40 % v obdobju od 1. januarja 2015 do 31. decembra 2015,
(c)   
60 % v obdobju od 1. januarja 2016 do 31. decembra 2016,
(d)   
80 % v obdobju od 1. januarja 2017 do 31. decembra 2017.
(6) Kreditna institucija mora v zvezi
s točkama (a) in (c) člena 469(1) uredbe uporabiti naslednje veljavne odstotke
za odbitke od postavk navadnega lastniškega temeljnega kapitala:
(a)   
20 % v obdobju od 1. januarja 2014 do 31. decembra 2014,
(b)   
40 % v obdobju od 1. januarja 2015 do 31. decembra 2015,
(c)   
60 % v obdobju od 1. januarja 2016 do 31. decembra 2016,
(d)   
80 % v obdobju od 1. januarja 2017 do 31. decembra 2017.
(7) Kreditna institucija pri izračunu
kapitala ne sme upoštevati izvzetij iz odbitka deležev v lastniški kapital
zavarovalnic od postavk navadnega lastniškega temeljnega kapitala na podlagi
člena 471 uredbe.
(8) Kreditna institucija pri izračunu
navadnega lastniškega temeljnega kapitala ne sme upoštevati odstopanja zaradi
uvedbe sprememb mednarodnega računovodskega standarda 19 na podlagi člena 473
uredbe.
(9) Kreditna institucija mora v zvezi
s točko (a) člena 474 uredbe uporabiti naslednje veljavne odstotke za odbitke
od postavk dodatnega temeljnega kapitala:
(a)   
20 % v obdobju od 1. januarja 2014 do 31. decembra 2014,
(b)   
40 % v obdobju od 1. januarja 2015 do 31. decembra 2015,
(c)   
60 % v obdobju od 1. januarja 2016 do 31. decembra 2016,
(d)   
80 % v obdobju od 1. januarja 2017 do 31. decembra 2017.
(10) Kreditna institucija mora v zvezi
s točko (a) člena 476 uredbe uporabiti naslednje veljavne odstotke za odbitke
od postavk dodatnega kapitala:
(a)   
20 % v obdobju od 1. januarja 2014 do 31. decembra 2014,
(b)   
40 % v obdobju od 1. januarja 2015 do 31. decembra 2015,
(c)   
60 % v obdobju od 1. januarja 2016 do 31. decembra 2016,
(d)   
80 % v obdobju od 1. januarja 2017 do 31. decembra 2017.
(11) Kreditna institucija mora v zvezi
s členom 478(2) uredbe uporabiti naslednje veljavne odstotke za odbitke od
postavk navadnega lastniškega temeljnega kapitala za odložene terjatve za
davek, ki se nanašajo na prihodnji dobiček:
(a)   
0 % v obdobju od 1. januarja 2014 do 31. decembra 2014,
(b)   
10 % v obdobju od 1. januarja 2015 do 31. decembra 2015,
(c)   
20 % v obdobju od 1. januarja 2016 do 31. decembra 2016,
(d)   
30 % v obdobju od 1. januarja 2017 do 31. decembra 2017,
(e)   
40 % v obdobju od 1. januarja 2018 do 31. decembra 2018,
(f)    
50 % v obdobju od 1. januarja 2019 do 31. decembra 2019,
(g)   
60 % v obdobju od 1. januarja 2020 do 31. decembra 2020,
(h)   
70 % v obdobju od 1. januarja 2021 do 31. decembra 2021,
(i)    
80 % v obdobju od 1. januarja 2022 do 31. decembra 2022,
(j)    
90 % v obdobju od 1. januarja 2023 do 31. decembra 2023.
(12) Kreditna institucija mora v zvezi
s členom 479(3) uredbe v izračunu konsolidiranega navadnega lastniškega
temeljnega kapitala upoštevati naslednje veljavne odstotke konsolidacijskih
rezerv:
(a)   
80 % v obdobju od 1. januarja 2014 do 31. decembra 2014,
(b)   
60 % v obdobju od 1. januarja 2015 do 31. decembra 2015,
(c)   
40 % v obdobju od 1. januarja 2016 do 31. decembra 2016,
(d)   
20 % v obdobju od 1. januarja 2017 do 31. decembra 2017.
(13) Kreditna institucija mora v zvezi
s členom 480(2) uredbe v izračunu konsolidiranega kapitala upoštevati naslednje
veljavne faktorje:
(a)   
0,2 v obdobju od 1. januarja 2014 do 31. decembra 2014,
(b)   
0,4 v obdobju od 1. januarja 2015 do 31. decembra 2015,
(c)   
0,6 v obdobju od 1. januarja 2016 do 31. decembra 2016,
(d)   
0,8 v obdobju od 1. januarja 2017 do 31. decembra 2017.
(14) Kreditna institucija mora v zvezi
s členom 481 uredbe v izračun kapitala upoštevati dodatne filtre in odbitke v
veljavnem odstotku 0 %.
(15) Kreditna institucija mora v zvezi
s členom 486(2) do 486(4) uredbe uporabiti naslednje veljavne odstotke za upoštevanje
instrumentov za postavke navadnega lastniškega temeljnega kapitala, dodatnega
temeljnega kapitala in dodatnega kapitala:
(a)   
80 % v obdobju od 1. januarja 2014 do 31. decembra 2014,
(b)   
70 % v obdobju od 1. januarja 2015 do 31. decembra 2015,
(c)   
60 % v obdobju od 1. januarja 2016 do 31. decembra 2016,
(d)   
50 % v obdobju od 1. januarja 2017 do 31. decembra 2017,
(e)   
40 % v obdobju od 1. januarja 2018 do 31. decembra 2018,
(f)    
30 % v obdobju od 1. januarja 2019 do 31. decembra 2019,
(g)   
20 % v obdobju od 1. januarja 2020 do 31. decembra 2020,
(h)   
10 % v obdobju od 1. januarja 2021 do 31. decembra 2021.
5. člen
(Kapitalske zahteve za kreditno tveganje)
(1) Delnice iz člena 4(2) uredbe, ki
pomenijo enakovreden posredni delež nepremičnine, se ne obravnavajo kot
neposredni delež nepremičnine.
(2) Kreditna institucija mora v zvezi
s točko (d) člena 125(2) uredbe pri izpostavljenostih, ki so v celoti in popolnoma
zavarovane s hipotekami na stanovanjske nepremičnine, uporabiti utež tveganja
35 % za del kredita, ki ne presega 60 % tržne vrednosti zadevne nepremičnine,
ali 60 % hipotekarne kreditne vrednosti zadevne nepremičnine v tistih državah
članicah, ki so v zakonih ali predpisih določile stroga merila za ocenjevanje
hipotekarne kreditne vrednosti.
(3) Pri opredelitvi neplačila dolžnika
v zvezi s točko (b) člena 178(1) uredbe se za izpostavljenosti, zavarovane s
stanovanjskimi ali poslovnimi nepremičninami MSP v kategoriji izpostavljenosti
na drobno, in za izpostavljenosti do subjektov javnega sektorja upošteva 90 dni
zamude.
(4) Kreditna obveznost v zamudi v
zvezi s točko (d) člena 178(2) uredbe je pomembna najkasneje, ko vse kreditne
obveznosti v zamudi posameznega dolžnika presegajo 2 % črpane izpostavljenosti
do tega dolžnika ali 50.000 EUR, vendar niso manjše kot 200 EUR. Črpana
izpostavljenost dolžnika je seštevek črpanih zneskov po posameznih pogodbah
postavk finančnih sredstev (brez delnic, deležev in dolgoročnih naložb v
kapital).
(5) Kreditna institucija in EU
podrejene družbe kreditne institucije v Republiki Sloveniji lahko v zvezi s
členom 495(1) uredbe do 31. decembra 2017 iz obravnave IRB izvzamejo vse
izpostavljenosti iz naslova lastniških instrumentov, ki jih imajo na dan
31. decembra 2007.
(6) Za nadrejene enote iz člena 496(1)
uredbe, ki jih izdajo francoski Fonds Commun de Creances ali njemu enakovredne
ustanove za listinjenje, velja zgornja meja 10 %.
6. člen
(Kapitalske zahteve za tržno tveganje)
(1) Kreditna institucija v zvezi s
členom 327(2) uredbe ne sme upoštevati pobota med zamenljivim vrednostnim
papirjem in nasprotno pozicijo v njegovem osnovnem instrumentu.
(2) (črtan).
(3) (črtan).
7. člen
(Kapitalske zahteve za tveganje poravnave)
Kreditni instituciji v zvezi s členom 380
uredbe v primeru splošnega izpada sistema poravnave, klirinškega sistema ali
centralne nasprotne stranke v času dokler se razmere ne uredijo, ni potrebno
izračunavati kapitalske zahteve za tveganje poravnave v skladu s členoma 378 in
379 uredbe. V tem primeru se nezmožnost nasprotne stranke za poravnavo posla ne
šteje kot neplačilo za namen kreditnega tveganja.
8. člen
(Kvalificirani deleži izven finančnega
sektorja)
Kreditna institucija mora v zvezi s členom
89(3) uredbe za kvalificirane deleže iz členov 89(1) in 89(2) uporabiti obravnavo
iz točke (a) člena 89(3) uredbe.
9. člen
(Sprejemljivi kapital)
Sprejemljivi kapital kreditne institucije v
zvezi s členom 494 uredbe zajema dodatni kapital v višini naslednjih zneskov:
(a)   
100 % temeljnega kapitala v obdobju med 1. januarjem 2014 in
31. decembrom 2014,
(b)   
75 % temeljnega kapitala v obdobju med 1. januarjem 2015 in
31. decembrom 2015,
(c)   
50 % temeljnega kapitala v obdobju med 1. januarjem 2016 in
31. decembrom 2016.
10. člen
(Likvidnosti odlivi)
(1) Kreditna institucija mora v zvezi
z drugim pododstavkom člena 420(2) uredbe za zunajbilančne produkte, povezane s
trgovinskim financiranjem iz člena 429 in Priloge I uredbe, uporabiti stopnjo
odliva 5 %.
(2) Do enotne opredelitve
vzpostavljenega operativnega odnosa iz člena 422(3)(c) uredbe mora kreditna
institucija v zvezi z drugim pododstavkom člena 422(4) uredbe pri opredelitvi
vlog, ki jih vlagatelj vzdržuje v okviru vzpostavljenega operativnega odnosa,
upoštevati naslednje:
-       
vloga je stranski produkt osnovnih storitev in njeno vzdrževanje je
pogoj za dostop do teh storitev;
-       
banka vlog ne trži samostojno, z namenom pridobivanja sredstev;
-       
vloga se nahaja na posebnem računu;
-       
vloga je obrestovana po nižji obrestni meri kot vloge podobne ročnosti,
kar ne ustvarja spodbud za stranko, da bi vzdrževala presežna sredstva na tem
računu;
-       
znesek vloge, ki presega obseg, potreben za opravljanje teh storitev in
ki ga lahko stranka dvigne, ne da bi bilo ogroženo njeno poslovanje na podlagi
teh storitev, se ne šteje v okvir vzpostavljenega operativnega odnosa. Če banka
ne more določiti dela vloge, ki presega obseg, potreben za opravljanje
navedenih storitev, se celotna vloga ne šteje v okvir vzpostavljenega operativnega
odnosa;
-       
storitve se zagotavljajo na podlagi sklenjenega pravno zavezujočega
dogovora, pri čemer je odpoved takšnega dogovora možna le po preteku vsaj 30
dni od obvestila o odpovedi pogodbe ali z znatnimi stroški, ki bi jih v takšnem
primeru utrpela stranka, če vlogo odpokliče oziroma prenese drugam prej kot v
30 dneh.
11. člen
(Finančni vzvod)
Kreditna institucija lahko v zvezi s členom
499(3) uredbe od 1. januarja 2014 do 31. decembra 2017 izračuna
količnik finančnega vzvoda ob koncu četrtletja namesto enostavne aritmetične
sredine mesečnih količnikov finančnega vzvoda za četrtletje.
11.a člen
(velike izpostavljenosti)
Kreditna institucija mora pri ugotavljanju
izpolnjevanja omejitev velikih izpostavljenosti v zvezi s členom 395(1) uredbe
namesto zneska 150 milijonov EUR upoštevati znesek 100 milijonov EUR.

Sklep o izvajanju Uredbe (EU) o bonitetnih
zahtevah za kreditne institucije in investicijska podjetja glede izvrševanja
opcij in diskrecijskih možnosti ter drugih nalog pristojnega organa za kreditne
institucije (Uradni list RS, št. 5/14) vsebuje naslednjo končno določbo:
»3. KONČNA DOLOČBA
12. člen
(Veljavnost
določb)
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
izvajanju Uredbe (EU) o bonitetnih zahtevah za kreditne institucije in
investicijska podjetja glede izvrševanja opcij in diskrecijskih možnosti ter
drugih nalog pristojnega organa za kreditne institucije (Uradni list RS, št. 19/15) vsebuje naslednjo končno določbo:
»5. člen
Ta sklep začne veljati naslednji dan po
objavi v Uradnem listu Republike Slovenije.«.