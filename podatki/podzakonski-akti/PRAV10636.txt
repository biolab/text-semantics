1. člen
(vsebina)
Ta pravilnik ureja službeno oblačilo za državne tožilce v
posameznih državnotožilskih nazivih in za vodje državnih tožilstev.
2. člen
(toga)
Službeno oblačilo državnega tožilca je državnotožilska toga
(v nadaljnjem besedilu: toga).
3. člen
(opis)
(1) Toga državnega tožilca je posebno vrhnje oblačilo sive
barve (des. 7123).
(2) Kroj in blago toge sta enotna za vse državne tožilce.
4. člen
(znamenje)
(1) Na levi rami toge je pripeto znamenje državnega tožilca.
(2) Znamenje državnega tožilca je trak sive barve, ki ima na
sprednjem spodnjem robu obrobo enake barve kakor okrogli znak, ki je pripet na
znamenju.
5. člen
(obroba na znamenju)
(1) Okrajni državni tožilci imajo na znamenju obrobo bele
barve.
(2) Okrožni državni tožilci imajo na znamenju obrobo bele
barve.
(3) Višji državni tožilci imajo na znamenju obrobo rdeče barve.
(4) Vrhovni državni tožilci imajo na znamenju obrobo zlate
barve.
(5) Vodje državnih tožilstev imajo znamenje državnega tožilca
v celoti v barvi, kakršna je določena v prejšnjih odstavkih.
6. člen
(vzdrževanje)
Državni tožilec mora skrbeti za dostojen videz in vzdrževanje
toge.
7. člen
(nošenje)
Državni tožilec nosi togo prek svojega oblačila pri
opravljanju službe državnega tožilca, vselej pa pri sodelovanju na narokih,
glavnih obravnavah, sejah senata in razširjenem kolegiju Vrhovnega državnega
tožilstva.
8. člen
(uničenje)
Ob prenehanju funkcije ali razrešitvi državnega tožilca
oziroma vodje državnega tožilstva ali v primeru izrabe toge, poskrbi za njeno
uničenje državno tožilstvo.
9. člen
(prenehanje veljavnosti)
Z dnem, ko začne veljati ta pravilnik, preneha veljati
Pravilnik o obliki in načinu nošenja službenega oblačila državnega tožilca
(Uradni list RS, št. 32/95).
10. člen
(začetek veljavnosti)
Ta pravilnik začne veljati 6. novembra 2011.
Št. 007-332/2011
Ljubljana, dne 2. novembra 2011
EVA 2011-2011-0005
Aleš Zalar l.r.
Minister
za pravosodje