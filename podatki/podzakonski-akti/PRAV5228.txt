1. člen
S tem pravilnikom se sprejme gozdnogospodarski načrt
gozdnogospodarske enote Draga (2001–2010), št. 06-15/01 z dne 1. junija 2003,
ki ga je izdelal Zavod za gozdove Slovenije, Območna enota Kočevje.
2. člen
Gozdnogospodarska enota Draga, ki meri 6.117,93 ha, se nahaja
v Gozdnogospodarskem območju Kočevje, v občinah Loški Potok in Kočevje, oziroma
v katastrskih občinah Draga, Trava, Žurge in Gotenica.
3. člen
V gozdnogospodarski enoti Draga je z dnem 1. 1. 2001
ugotovljeno naslednje stanje gozdov: 
A)    
površina: 5.283,31 ha, od katere je: 
- 
5.178,80 ha večnamenskih gozdov in 104,51 varovalnih gozdov; 
- 
1.539,86 ha zasebnih gozdov v lasti fizičnih oseb in 3.743,45 ha
državnih gozdov; 
B)    
lesna zaloga: 345,7 m3/ha, od tega 218,4 m3/ha iglavcev
in 127,3 m3/ha listavcev; 
C)   
tekoči letni prirastek: 6,09 m3/ha, od tega 3,34 m3/ha
iglavcev in 2,75 m3/ha listavcev.
4. člen
V gozdnogospodarskem načrtu gozdnogospodarske enote Draga
(2001–2010) je ob upoštevanju usmeritev iz gozdnogospodarskega načrta
Gozdnogospodarskega območja Kočevje (2001–2010), ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Draga,
določeno, da so najbolj poudarjene funkcije gozdov, ki določajo način
gospodarjenja z gozdom, 
-       
proizvodne funkcije na površini 4.184,70 ha, 
-       
ekološke funkcije na površini 1.346,24 ha ter 
-       
socialne funkcije na površini 104,52 ha. 
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Draga (2001–2010) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Draga za obdobje od 1. 1. 2001 do 31. 12.
2010 določeni naslednji ukrepi: 
-       
najvišji možni posek v višini 260.400 m3, od tega 159.900 m3
iglavcev in 100.500 m3 listavcev, 
-       
gojitvena dela, potrebna za ohranitev in razvoj gozdov, na površini 577
ha, 
-       
nega mlajšega drogovnjaka na površini 108,8 ha, 
-       
nega prebiralnega gozda na površini 18 ha, 
-       
varstvena dela, in sicer zaščita pred divjadjo v obsegu 209 delovnih
dni, zaščita pred požari s postavitvijo 15 kosov protipožarnih tabel ter ostalo
varstvo v obsegu 300 delovnih dni, 
-       
nega habitatov prostoživečih živali, in sicer vzdrževanje travnih
površin in grmišč na površini 121,0 ha, sadnja plodonosnih drevesnih vrst v
obsegu enega delovnega dne, 
-       
vzdrževanje vodnih virov in kalov v obsegu 160 delovnih dni ter
postavitev in vzdrževanje valilnic v obsegu 10 delovnih dni, 
-       
gradnja gozdnih cest v dolžini 7,63 km, 
-       
gradnja in obnova gozdnih vlak v dolžini 19,45 km. 
V gozdnogospodarskem načrtu gozdnogospodarske enote Draga
(2001–2010) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Draga v obdobju 2003–2010 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Draga (2001–2010).
7. člen
Po en izvod gozdnogospodarskega načrta gozdnogospodarske
enote Draga (2001–2010) je na vpogled na sedežu Zavoda za gozdove Slovenije,
Območne enote Kočevje, Rožna ulica 39, Kočevje, na sedežu Zavoda za gozdove
Slovenije, Krajevne enote Draga, Draga 15, Draga, in na Ministrstvu za
kmetijstvo, gozdarstvo in prehrano, Dunajska 56-58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Draga (2001–2010).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-06-2/2001/7
Ljubljana, dne 29. julija 2003.
EVA 2002-2311-0168
Minister
za kmetijstvo, gozdarstvo
in prehrano
mag. Franc But l. r.