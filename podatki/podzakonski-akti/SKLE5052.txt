I
Minister za okolje, prostor in energijo odreja javno
razgrnitev: 
1.     
Predloga državnega lokacijskega načrta za daljnovod 2 x 110 kV Murska
Sobota – Mačkovci (v nadaljnjem besedilu: državni lokacijski načrt), ki ga je
izdelal ZEU – Družba za načrtovanje in inženiring d.o.o., Murska Sobota (št.
projekta: 34/03, julij 2004); 
2.     
Povzetka za javnost; 
3.     
Poročila o vplivih na okolje za daljnovod 2 x 110 kV Murska Sobota –
Mačkovci, ki ga je izdelal IBE d.d., Ljubljana (št. projekta: D749-A410/19D,
junij 2004); 
4.     
drugih strokovnih podlag, na katerih temeljijo rešitve državnega
lokacijskega načrta.
II
Gradivo iz prejšnje točke bo v dneh od 1. 10. 2004 do 1. 11.
2004 javno razgrnjeno: 
-       
na Ministrstvu za okolje, prostor in energijo, Uradu za prostorski
razvoj, Dunajska 21, Ljubljana, 
-       
v prostorih Mestne občine Murska Sobota, Oddelek za infrastrukturo,
okolje in prostor ter gospodarske javne službe, Kardoševa ulica 2, Murska
Sobota, 
-       
v prostorih Občine Moravske Toplice, Kranjčeva ulica 3, Moravske Toplice
in 
-       
v prostorih Občine Puconci, Puconci 80, Puconci. 
Izvleček predloga državnega lokacijskega načrta ter povzetek
za javnost bosta od 1. 10. 2004 do 1. 11. 2004 javno razgrnjena tudi v: 
-       
Krajevni skupnosti Markišavci, Vaško-gasilski dom Markišavci, Markišavci
18a, Murska Sobota, 
-       
Krajevni skupnosti Nemčavci, Vaško-gasilski dom Nemčavci, Nemčavci 39,
Murska Sobota, 
-       
Krajevni skupnosti Sebeborci, Vaško-gasilski dom Sebeborci, Sebeborci
45, Martjanci, 
-       
Krajevni skupnosti Vaneča, Vaško-gasilski dom Vaneča, Vaneča 58b,
Puconci, 
-       
Krajevna skupnost Mačkovci, vas Moščanci, Vaško-gasilski dom Moščanci,
Moščanci 36a, Mačkovci, 
-       
Krajevna skupnost Mačkovci, vas Dankovci, Gasilski dom Dankovci,
Dankovci 24, Mačkovci in 
-       
Krajevni skupnosti Mačkovci, sejna soba Zadružnega doma, Mačkovci 48c,
Mačkovci. 
Javne obravnave bodo potekale dne: 
-       
20. 10. 2004 ob 15. uri v prostorih Občine Moravske Toplice, Kranjčeva
ulica 3, Moravske Toplice, 
-       
20. 10. 2004 ob 17. uri v veliki sejni dvorani Mestne občine Murska
Sobota, Kardoševa ulica 2, Murska Sobota in 
-       
21. 10. 2004 ob 16. uri v Večnamenski dvorani, Puconci 79, Puconci.
III
Med javno razgrnitvijo in obravnavo lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko poda pisno ali ustno na javni obravnavi, na mestih javne razgrnitve kot
zapis v knjigo pripomb in predlogov ali posreduje na elektronski naslov info.upr@gov.si
(v rubriko »zadeva« navesti ključne besede »Daljnovod: Murska Sobota –
Mačkovci«) do konca javne razgrnitve. 
O pripombah in predlogih, danih v času javne razgrnitve,
odloči pripravljavec po predhodnem mnenju pobudnika izdelave državnega
lokacijskega načrta.
IV
Ta sklep se objavi v Uradnem listu Republike Slovenije, na
spletni strani ministrstva za okolje, prostor in energijo (www.gov.si/upp) ter
na krajevno običajen način v časopisu Vestnik.
Št. 352-24-7/00
Ljubljana, dne 17. septembra 2004.
EVA 2004-2511-0260
mag. Janez Kopač l. r. 
Minister 
za okolje, prostor in energijo