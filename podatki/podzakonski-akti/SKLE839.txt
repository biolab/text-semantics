1.     
Banka Slovenije bo izročila preko enot Službe družbenega knjigovodstva v
Republiki Sloveniji dne 13. decembra 1993 v obtok bankovec za 5000 tolarjev z
znamenji, ki so določena s Sklepom o glavnih znamenjih bankovca za 5000
tolarjev (Uradni list RS, št. 66/93). 
2.     
Vrednostni boni za 5000 enot, izdani na podlagi Sklepa o izdaji, apoenih
in glavnih znamenjih vrednostnih bonov Republike Slovenije (Uradni list RS, št.
17/91-I in št. 24/92) ostanejo še naprej zakonito plačilno sredstvo in se glede
na bankovec za 5000 tolarjev v obtoku uporabljajo v menjalnem razmerju 1:1. 
3.     
Podrobnejša navodila o načinu in rokih zamenjave vrednostnih bonov, ki
so v obtoku, za tolarske bankovce oziroma o njihovem jemanju iz obtoka,
predpiše guverner Banke Slovenije. 
4.     
Ta sklep začne veljati z dnem objave v Uradnem listu Republike
Slovenije.
Št. GP-24
Ljubljana, dne 7. decembra 1993.
Predsednik 
Sveta Banke Slovenije Guverner 
dr. France Arhar l. r.