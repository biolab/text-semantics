1. člen
(1) Za kulturni spomenik državnega pomena se razglasita enoti
dediščine Vipava – Lanthierijeva graščina (EŠD 818) in Vipava – Park
Lanthierijeve graščine (EŠD 7885). 
(2) Enoti iz prejšnjega odstavka imata vrednote umetnostnega,
arhitekturnega, krajinskega in zgodovinskega spomenika.
2. člen
Vrednote, ki utemeljujejo razglasitev za spomenik državnega
pomena, so: 
Lanthierijev dvorec ali graščina, zgradba iz poznega 17.
stoletja, je po predelavi (1702–1762) odličen baročni dvonadstropni dvorec z
reprezentančnim bivanjskim nadstropjem »piano nobile«. Kaže beneške slogovne
pobude, prilagojene prostoru Vipave. Dvorec je konstitutivni element trga in
jedra mesta ter povezovalni element med zaledjem z izviri pod hribom in iztekom
v geometrijsko urejeno parkovno površino s kipi in fontano. Posebna kvaliteta
celote je izkoriščanje vodnega motiva kot soustvarjalne komponente parkovnih
elementov na dvoriščni strani. Lastniki palače, Lanthieriji, so bili ena
najmogočnejših plemiških družin Primorske, vplivna zlasti v Vipavi in vipavski
dolini od 16. stoletja do leta 1910, ko je umrl zadnji potomec vipavske veje
družine.
3. člen
(1) Spomenik Lanthierijeva graščina obsega parcele št.:
*128/1, *128/2, *128/3 (del parcele brez dvorišča in stavb nekdanje klavnice),
2551/17 (del vodotoka ob rezidenčnem poslopju, od mostička, ki vodi v nekdanjo
klavnico do mostička na ploščad, kjer je stala cerkev sv. Marka), vse k.o.
Vipava. Spomenik Park Lanthierijeve graščine obsega parcele št.: 1700/1,
1713/25 (severni del parcele do južnega roba parcele št. 1715/11 k.o. Vipava),
1713/26 (severni del parcele do južnega roba parcele št. 1715/11 k.o. Vipava),
1713/38, 1713/39 (severni del parcele do južnega roba parcele št. 1715/11 k.o.
Vipava), 1713/47, 1713/48, 1715/11, 1715/12, 1715/4, 2588/1 (del ceste med
graščino in parkom), 2588/3, 2607/1, vse k.o. Vipava. 
(2) Meja spomenika je določena na digitalnem katastrskem
načrtu (Uradni list RS, št. 54/06, datoteka z dne 22. aprila 2008, izvorno
merilo 1 : 1000) in vrisana na temeljnem topografskem načrtu v merilu 1 : 5000.
(3) Izvirnika načrtov iz prejšnjega odstavka hranita
Ministrstvo za kulturo in Zavod za varstvo kulturne dediščine Slovenije.
4. člen
Varovani elementi spomenika so: 
-       
dvorec v celoti, 
-       
mostiček za dvorcem, 
-       
gospodarska poslopja z dvoriščem za dvorcem, 
-       
parkovna površina pred dvorcem, skupaj z drevjem, kipi, vhodnim portalom
in vodnjakom.
5. člen
(1) Za spomenik velja varstveni režim, ki določa: 
-       
varovanje družbenega pomena dvorca in parka, to je arhitekturnih,
krajinskih, likovnih in zgodovinskih vrednot v celoti, 
-       
varovanje vseh vedut na spomenik in iz spomenika, 
-       
podrejanje vsake rabe in vseh posegov v spomenik in njegove objekte
ohranjanju in vzdrževanju varovanih spomeniških elementov, 
-       
dovoljena so nedestruktivna raziskovanja, proučevanja in dokumentiranja,
pod pogoji iz prejšnje alinee, 
-       
za spomenik mora lastnik ali upravljalec pripraviti pisna navodila za
ukrepanje ob naravni ali drugi nesreči, 
-       
spomenik je treba v primeru grožnje oboroženega spopada vidno označiti s
predpisanimi mednarodnimi oznakami, 
-       
prepovedani so posegi v vse arheološke plasti spomenika in destruktivne
raziskave spomenika, 
-       
posegi iz prejšnje alinee so izjemoma dovoljeni pooblaščenim osebam s
predhodnim soglasjem pristojnega zavoda, kadar gre za celostno ohranjanje
spomenika, 
-       
na območju spomenika je prepovedano postavljanje trajnih ali začasnih
objektov, vključno z nadzemno in podzemno infrastrukturo ter nosilci reklam,
razen v primerih, ki jih s kulturnovarstvenim soglasjem predhodno odobri
pristojni zavod. 
(2) Za Lanthierijevo graščino dodatno velja varstveni režim,
ki določa: 
-       
varovane so zunanje značilnosti stavbe: zasnova in zunanji gabariti,
značilne barve in gradiva, tlorisni razporedi, konstrukcijske značilnosti in
tradicionalni stavbni materiali, 
-       
varovane so vse notranje dekoracije, vključno s stenskimi poslikavami,
in ohranjeni elementi stavbnega pohištva, 
-       
prepoved predelav vseh likovnih in tehničnih prvin enot, ki so
ovrednotene kot del spomenika. 
(3) Za park Lanthierijeve graščine dodatno velja varstveni
režim, ki določa naslednje prepovedi: 
-       
prepovedano je spreminjati strukturne, morfološke elemente ter vrtno
arhitekturno zasnovo in kompozicijo parka, 
-       
prepovedano je uničevati, poškodovati, odstranjevati, premeščati ali
spreminjati varovane elemente parka, 
-       
prepovedano je uničevati ali poškodovati drevje ali grmovje (veje, debla
ali korenine), 
-       
prepovedano je spreminjati ekološke (npr. talne in mikroklimatske)
razmere, ki so potrebne za obstoj in razvoj drevja ali grmovja (npr. zviševanje
ali zniževanje talne vode, spreminjanje osončenosti dreves ali grmov,
zasipavanje ali odkopavanje zemljišča), 
-       
prepovedano je graditi na oblikovani zeleni površini, 
-       
prepovedano je onesnaževati tla in odlagati odpadke. 
(4) Za park Lanthierijeve graščine dodatno velja varstveni
režim, na podlagi katerega se po pridobljenem kulturnovarstvenem soglasju
pristojne strokovne službe dovoljuje: 
-       
spreminjati sestavo ter detajle ureditev posameznih delov in površin
(npr. zasaditi trate, rekonstruirati posamezne parkovne elemente), 
-       
spreminjati detajle oblik poti, 
-       
postavljati klopi, luči, table, ograje in drugo parkovno opremo ter
pritikline, 
-       
urejati počivališča in razgledišča, 
-       
postavljati naprave, ki so povezane z vzdrževanjem ali predpisanim
izkoriščanjem oblikovane zelene površine, 
-       
polagati podzemne cevne in energetske vode, vendar tako, da ne škoduje
koreninskim sistemom drevja, 
-       
obnavljati drevje s saditvijo ustreznih dreves ustrezne velikosti, 
-       
ohranjati dovoz za stanovalce in vzdrževalce ter za gibalno ovirane
obiskovalce.
6. člen
Lastnik oziroma upravljalec spomenika mora javnosti omogočiti
dostop do spomenika v
sorazmerju z zmožnostmi lastnika. Dostop ne sme ogrožati spomenika ali
njegovih varovanih elementov, najmanj enkrat na leto pa mora lastnik javnosti
omogočiti tudi brezplačen ogled spomenika.
7. člen
Izvajanje tega odloka nadzira inšpektorat, pristojen za
kulturo.
8. člen
Na podlagi tretjega odstavka 13. člena Zakona o varstvu
kulturne dediščine (Uradni list RS, št. 16/08) pristojno sodišče na parcelah iz
prvega odstavka 3. člena tega odloka v zemljiški knjigi po uradni dolžnosti
zaznamuje status kulturnega spomenika.
KONČNA DOLOČBA
9. člen
Ta odlok začne veljati petnajsti dan po objavi v Uradnem
listu Republike Slovenije.
Št. 62000-13/2008/5
Ljubljana, dne 17. julija 2008
EVA 2008-3511-0010
Vlada Republike Slovenije
Janez Janša l.r. 
Predsednik