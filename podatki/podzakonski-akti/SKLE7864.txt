1. člen
Z dnem uveljavitve tega sklepa prične z
delom Kabinet predsednika Vlade Republike Slovenije (v nadaljnjem besedilu:
kabinet).
2. člen
V kabinetu se opravljajo usklajevalne in
strokovne naloge za predsednika vlade, in sicer:
-      
pripravljanje strokovnih podlag za ukrepe in odločitve predsednika vlade
pri vodenju in usmerjanju dela vlade ter za usklajevanje dela ministrstev pri
izvajanju političnih in upravnih usmeritev vlade,
-      
pripravljanje strokovnih in organizacijskih podlag za sodelovanje
predsednika vlade s predsednikom Republike Slovenije, predstavniki drugih
držav, mednarodnih organizacij in drugih institucij,
-      
pripravljanje strokovnih in organizacijskih podlag za sodelovanje
predsednika vlade s predstavniki drugih državnih organov, organizacij civilne
družbe, drugih institucij ter z mediji,
-      
spremljanje izvajanja obvezujočih napotkov, ki jih predsednik vlade da
ministrom v zvezi z nalogami, ki izhajajo iz usmeritev in odločitev vlade in so
pomembne za delo posameznih ministrstev,
-      
organiziranje medresorskega sodelovanja pri zadevah, ki sodijo v delovno
področje več ministrstev, in pripravljanje izhodišč za rešitev spornih vprašanj
med ministrstvi,
-      
usklajevanje in opravljanje nalog za strateške svete in državne sekretarje
v kabinetu,
-      
usklajevanje dela in nadzor nad delom policistov, ki varujejo
predsednika vlade,
-      
organiziranje in zagotavljanje administrativno-tehnične podpore delu
kabineta,
-      
opravljanje drugih nalog po nalogu predsednika vlade.
3. člen
Kabinet ima vodjo kabineta in dva namestnika vodje kabineta.
Vodja kabineta lahko tudi pooblasti
državnega sekretarja v kabinetu, da ga nadomešča v pravicah in obveznostih, ki
mu jih določi.
4. člen
Generalni sekretariat vlade opravlja za
kabinet tiste strokovne, administrativne in tehnične naloge, ki so določene v
aktu vlade o generalnem sekretariatu.
5. člen
Vodja kabineta na podlagi predhodnega
soglasja predsednika vlade in s soglasjem vlade izda akt o notranji organizaciji
in sistemizaciji delovnih mest v kabinetu.
Vodja kabineta mora izdati akt iz
prejšnjega odstavka v roku enega meseca od dneva imenovanja.
6. člen
Uslužbenci kabineta predsednika vlade, ki
je bil ustanovljen s Sklepom o ustanovitvi Kabineta predsednika Vlade Republike
Slovenije (Uradni list RS, št. 132/04), nadaljujejo z delom kot uslužbenci
kabineta oziroma se prerazporedijo na druga njihovi izobrazbi in delovnim
izkušnjam primerna delovna mesta.
Glede pravic in položaja vodje kabineta in
namestnika vodje kabineta se uporabljajo predpisi, ki urejajo pravice in
položaj direktorjev vladnih služb in njihovih namestnikov.

Sklep o Kabinetu predsednika Vlade Republike
Slovenije (Uradni list RS, št. 111/08)
vsebuje naslednji končni določbi:
»7. člen
Z uveljavitvijo tega sklepa preneha veljati
Sklep o ustanovitvi Kabineta predsednika Vlade Republike Slovenije (Uradni list
RS, št. 132/04).
8. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembi Sklepa o Kabinetu
predsednika Vlade Republike Slovenije (Uradni list RS, št. 11/12) vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.