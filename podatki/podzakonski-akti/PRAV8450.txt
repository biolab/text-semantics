I. SPLOŠNE DOLOČBE
1. člen
S tem pravilnikom se predpisujejo tehnične
in druge lastnosti nadzornega informacijskega sistema igralnih naprav (v
nadaljnjem besedilu: NIS), obseg in način vključitve igralnih naprav v NIS, obseg
in način spremljanja igralnih procesov, ter način povezave NIS v informacijski
sistem nadzornega organa.
1.a člen
(1) Ta pravilnik se izda ob
upoštevanju postopka informiranja v skladu z Direktivo (EU) 2015/1535
Evropskega parlamenta in Sveta z dne 9. septembra 2015 o določitvi
postopka za zbiranje informacij na področju tehničnih predpisov in pravil za
storitve informacijske družbe (UL L št. 241 z dne 17. 9. 2015, str.
1).
(2) Določbe tega pravilnika se ne
uporabljajo za proizvode, ki se v skladu z nacionalno zakonodajo, ki zagotavlja
enakovredno raven varovanja javnega interesa, kot je določena v zakonodaji
Republike Slovenije, zakonito – proizvajajo oziroma tržijo v drugih državah
članicah Evropske unije in Turčiji ali – proizvajajo v državah Evropskega
združenja za prosto trgovino (EFTA), ki so hkrati podpisnice Sporazuma o
Evropskem gospodarskem prostoru.
(3) Ta pravilnik se izvaja v skladu z
Uredbo (ES) št. 764/2008 Evropskega parlamenta in Sveta z dne
9. julija 2008 o določitvi postopkov za uporabo nekaterih nacionalnih
tehničnih pravil za proizvode, ki se zakonito tržijo v drugi državi članici, in
o razveljavitvi Odločbe št. 3052/95/ES (UL L št. 218 z dne
13. 8. 2008, str. 21).
2. člen
(1) NIS je računalniški sistem, ki
spremlja, beleži in shranjuje podatke z vseh igralnih naprav, na katerih
prireja koncesionar posebne igre na srečo v igralnici oziroma v igralnem
salonu, in vključuje blagajniško poslovanje, povezano s prirejanjem iger na
srečo, ter spremlja, beleži in shranjuje dogodke, povezane z delovanjem tega
računalniškega sistema.
(2) V NIS spadajo:
1.    
računalniki oziroma
podatkovne strukture v podatkovnih zbirkah integriranega informacijskega
sistema, ki vsebujejo v tem pravilniku zahtevane podatke, ki jih
igralne naprave in vanje vgrajeni vmesniki NIS v NIS posredujejo oziroma, ki se
jih mora v NIS vnesti v samem procesu izvajanja iger;
2.    
programi, oprema (npr. vmesniki NIS) in datoteke z nastavitvenimi
parametri, ki zagotavljajo zbiranje oziroma vnos teh podatkov;
3.    
programi, ki omogočajo v tem pravilniku zahtevane vpoglede v te podatke;
4.    
programi, ki iz teh podatkov izdelajo s tem pravilnikom zahtevane
preglede, zaključke in poročila;
5.    
strojna in programska oprema, nameščena pri koncesionarju, za povezavo z
informacijskim sistemom nadzornega organa in za dostop nadzornega organa.
3. člen
Posamezne kratice in izrazi, uporabljeni v
tem pravilniku, imajo naslednji pomen:
1.    
igralna naprava je naprava, na kateri se prireja igro na srečo;
2.    
igralni avtomat (v nadaljnjem besedilu: IA) je vrsta igralne naprave
oziroma igralno mesto igralne naprave z več igralnimi mesti, na katerem igra
igralec proti napravi neodvisno, samostojno igro brez pomoči osebe, ki izvaja
igro, igralni terminal v strežniških sistemih iger, v zapisih v NIS pa pomeni
enolično interno oznako, ki predstavlja igralni avtomat oziroma posamezno
igralno mesto ali igralni terminal strežniškega sistema iger;
3.    
igralna miza (v nadaljnjem besedilu: IM) je vrsta igralne naprave, na
kateri se izvajajo posebne igre na srečo s pomočjo osebe, ki izvaja igro, v zapisih
NIS pa pomeni enolično interno oznako, ki predstavlja igro na srečo na igralni
mizi ali drugo posebno igro na srečo;
4.    
AFTI (ACCOUNT FUND TRANSFER IN) pomeni števec skupnega zneska na IA, ki
je bil prenesen na kredit IA z RBP;
5.    
AFTO (ACCOUNT FUND TRANSFER OUT) pomeni števec skupnega zneska na IA, ki
je bil prenesen s kredita IA na RBP;
6.    
BA (BILL ACCEPTOR) pomeni sprejemnik in zbiralnik bankovcev in lističev;
7.    
BCL (BILL CLEARANCE) pomeni skupno vrednost bankovcev, ki je ob
praznitvi IA ugotovljena v BA;
8.    
CB (CASH‑BOX) pomeni zbiralnik žetonov in je prostor, kjer se zbirajo v
IA vstavljeni žetoni, ko je zalogovnik poln;
9.    
CC (CREDIT CANCEL) pomeni števec obračunskih kreditnih točk, ki so bile
za IA izplačane na blagajni in niso bile zavedene na števcih JP ali PJP;
10.  CI
(COINS IN) pomeni števec žetonov, ki so bili vplačani v IA;
11.  CL
(COINS CLEARANCE) pomeni število žetonov, ki je ob praznitvi IA ugotovljeno v
CB;
12.  CO
(COINS OUT) pomeni števec žetonov, ki so bili izplačani iz IA;
13.  CTC
(COINS TO CASH‑BOX) pomeni števec žetonov, ki so bili na IA preusmerjeni v CB
in ki lahko vključuje tudi v žetonih izraženo vrednost prejetih bankovcev in
lističev;
14.  GM
(GAMES) pomeni števec odigranih iger na IA;
15.  H
(HOPPER) je v NIS izračunano število žetonov v zalogovniku IA;
16.  JP
(JACKPOT) pomeni števec obračunskih kreditnih točk, ki so bile na IA izplačane
kot glavni dobitek (jackpot), oziroma dobitek, ki se izplača ročno;
17.  MB
(MOTHERBOARD) pomeni zaščiteni del IA s programom igre;
18.  PJP
(PROGRESSIVE JACKPOT) pomeni števec obračunskih kreditnih točk ali vrednost v
igralni valuti izplačanih dobitkov progresivnega sistema na posamezni igralni
napravi;
19.  RBP
pomeni račun brezgotovinskega poslovanja in je enolični račun igralca, ki ga
ima za brezgotovinsko poslovanje z uporabo igralne kartice v igralnici oziroma
v igralnem salonu odprtega igralec na podlagi pogodbe s koncesionarjem in na
katerem je za namen igranja začasno položen in priigran denar igralca;
20.  TI
(TOTAL IN) pomeni števec obračunskih kreditnih točk, ki so bile na posameznem
igralnem mestu zaigrane;
21.  TCL
(TICKET CLEARANCE) pomeni skupno vrednost lističev, ki je ob praznitvi IA
ugotovljena v BA;
22.  TO
(TOTAL OUT) pomeni:
a)   števec obračunskih
kreditnih točk, ki so bile na posameznem igralnem mestu priigrane, če IA beleži
na njem vsa izplačila;
b)   števec obračunskih
kreditnih točk, ki so bile na posameznem igralnem mestu priigrane in na njem
neposredno izplačane, če IA beleži ročna izplačila visokih dobitkov na drugih
števcih;
23.  brezgotovinsko
poslovanje je del blagajniškega poslovanja vključenega v NIS, ki obsega uporabo
RBP, vključuje preverjanje veljavnosti kartic in stanja denarja na RBP ter
izvajanje in beleženje transakcij v povezavi z RBP;
24.  brisanje
števcev IA je dogodek pri katerem pride do izbrisa vsebine vseh trajnih
elektronskih števcev na IA in do njihove nastavitve na vrednost 0 (nič);
25.  dnevnik
pomeni dnevnik dogodkov, ki jih NIS, opremljene z zaporednimi številkami in
zabeležko datuma in časa, beleži v posebno tabelo in so vezani na dogodke na
igralnih napravah, na igralne procese in na procese, ki so z njimi povezani;
26.  drop
je na IA vrednost žetonov ali kovancev zbranih v zalogovniku žetonov na IA in
vključuje tudi vrednost bankovcev v zbiralniku bankovcev in lističev na IA,
oziroma je na IM vrednost denarja in posebnih nevnovčljivih vrednostnih žetonov,
ki jih igralec uporabi za nakup žetonov za sodelovanje v igri, ki se izvaja na
IM;
27.  elektromehanski
IA je igralni avtomat z enim ali več igralnimi mesti pri katerem je izid igre
odvisen od elektromehanskega generatorja naključnosti, ali prikazan na elektromehanski
način, z izjemo IA z elektromehanskimi koluti in naprav z žrebalnimi bobni;
28.  identifikacija
progresive (ID progresive) je oznaka, ki enolično določa progresivni sistem,
sklad progresive in nivo progresive in je lahko sestavljena iz oznake progresive,
oznake sklada in številke nivoja, ter nastopa v vseh zapisih, ki se nanašajo na
to progresivo;
29.  identifikacijska
kartica je posebna kartica, ki jo koncesionar izda pooblaščeni osebi za njeno
identifikacijo v NIS na igralnih mestih igralnih naprav in blagajnah;
30.  igralna
kartica je posebna kartica ali drugo identifikacijsko sredstvo, ki ga
koncesionar izda igralcu za namen brezgotovinskega poslovanja in ki zagotavlja
identifikacijo igralca z uporabo posebne bralne in vhodno/izhodne enote,
nameščene na igralnih mestih igralnih naprav in na blagajnah;
31.  kredit
je stanje v dobro igralca, prikazano na IA kot število kreditnih točk;
32.  kreditna
točka je enota za merjenje vložka v igro in izplačil iz igre s točno določeno
vrednostjo, ki jo lahko na IA izbere igralec;
33.  kompatibilni
terminal je oddaljena delovna postaja, s katere je mogoče izvajati programe na
nadzornem računalniškem sistemu z uporabo standardnih programov za emulacijo
terminalov, standardnih brskalnikov (npr. Internet Explorer, FireFox) ali
standardnih tankih odjemalcev (thin client kot npr. NT Terminal Server Client);
34.  listič
(ticket) je vrednostni kupon opremljen s črtno kodo in z alfanumeričnimi
kodami, ki je v povezavi z validacijskim sistemom, namenjen vplačilu in
izplačilu v zvezi z udeležbo pri posebni igri na srečo;
35.  log
pomeni zabeležko operacijskega sistema, sistema za delo z bazami, NIS oziroma
drugega zaščitnega programa o neki aktivnosti na sistemu;
36.  nivo
dostopa pomeni na podlagi nalog in pooblastil definirane uporabniške vloge v
NIS, s katerimi so urejene različne pristojnosti dostopa do programov in
podatkov (npr. skrbnik sistema, blagajnik, tehnik, vodstvo, nadzor);
37.  nivo
progresive je posamezni del (večnivojskega) sklada progresive, pri katerem so
vrednosti nivojev med seboj povezane;
38.  obračunska
kreditna točka (denominacija IA) je enota za merjenje vložka v igro in izplačil
iz igre s točno določeno vrednostjo, s katero se na IA inkrementirajo
elektronski števci vplačil v igro in izplačil iz igre;
39.  obračunski
model IA je formula za izračun obračuna posameznega IA na podlagi števcev
vplačil v igro in izplačil iz igre;
40.  polnitev
IA je postopek dodajanja žetonov v zalogovnik žetonov;
41.  postopek
povratnega klica (call‑back call) je postopek, ko računalniški sistem ali druga
komunikacijska oprema ob zahtevi za vzpostavitev oddaljenega dostopa preko
klicne telekomunikacijske povezave preveri identifikacijo in dostopne pravice
uporabnika, prekine povezavo in ga za vzpostavitev povezave takoj pokliče na
vnaprej dogovorjeno (lahko v sistemu ali opremi zabeleženo) klicno številko.
Kot postopek povratnega klica za potrebe tega pravilnika ne velja ročno
vzpostavljanje klicev in povezav s pomočjo osebja, vnaprejšnjih najav preko
telefona, dopisa, telefaksa ali drugih podobnih komunikacijskih metod;
42.  praznitev
IA je postopek praznenja žetonov iz CB in zalogovnika, ter bankovcev in
lističev iz BA;
43.  progresivni
dobitek je izplačana vrednost progresive po njenem proženju;
44.  progresivni
sistem se sestoji iz ene ali več igralnih naprav in iz pripadajoče progresivne
nadgradnje;
45.  prometna
tabela je tabela podatkovne baze NIS, v katero se sproti beležijo z datumom in
časom opremljeni podatki, ki nastajajo v procesu prirejanja iger na srečo (npr.
dnevnik z zapisi dogodkov, periodični popisi števcev, vrednosti progresivnih
skladov in progresivnih nivojev, vnosi blagajniških transakcij);
46.  register
je tabela podatkovne baze NIS, v kateri so poleg opisnih podatkov navedene
enolične oznake, uporabljene v prometnih in drugih tabelah NIS, ki v NIS
opredeljujejo naprave, progresivne sisteme, uporabnike in podobne spremenljive
sezname (npr. register igralnih naprav, register progresivnih sistemov,
register uporabnikov). V prometnih in drugih tabelah se registri uporabljajo
kot šifranti;
47.  samopostrežna
blagajna je naprava, ki v povezavi z NIS omogoča transakcije, ki se izvajajo na
blagajni;
48.  sklad
progresive je denarni sklad, ki se polni po v naprej določenih pravilih (npr.
kot fiksne začetne vrednosti, ki se jim lahko dodajajo deleži vplačil v igro),
igralcu pa se izplača ob dogodku proženja progresive deloma ali v celoti,
skladno s pravili igre;
49.  skrbnik
NIS je oseba zaposlena pri koncesionarju, ki je odgovorna za vključenost
igralnih naprav v NIS, za pravilnost in zanesljivost delovanja in uporabe NIS;
50.  strežniški
sistem iger je posebna izvedba IA sestavljena iz strežnika in igralnega
terminala, ki skupaj omogočata izvajanje igre na srečo;
51.  šifrant
je tabela podatkovne baze NIS, v kateri so poleg opisnih podatkov navedene
enolične kode (šifre), uporabljene v prometnih in drugih tabelah NIS, ki v NIS
opredeljujejo vrste dogodkov, transakcij, procesov in števcev (npr. šifrant
dogodkov, šifrant blagajniških transakcij, šifrant števcev, šifrant sporočil,
šifrant aplikacij);
52.  tokenizacija
pomeni, da je žeton vreden več kreditnih točk;
53.  transakcija
pomeni vnos podatkov v NIS v blagajniških postopkih, kot so ročno izplačilo
(JP, PJP, CC), polnitev IA, praznitev IA in zalogovnika žetonov (vnos rezultata
štetja žetonov, bankovcev in vrednostnih lističev po posameznih IA), prodaja in
odkup žetonov in lističev, prenos sredstev v brezgotovinskem poslovanju,
rezultat štetja dropa in provizije, rezultat štetja napitnine na igralni mizi,
dodatna dotacija mizi in odvod z mize na blagajno;
54.  validacijski
sistem je zaključen funkcionalni del blagajniškega poslovanja vključenega v
NIS, v katerega so povezani IA in blagajne, z namenom preverjanja veljavnosti
lističev;
55.  vložek
je znesek, ki ga igralec vplača v posamezno igro na igralni napravi;
56.  vrsta
NIS predstavlja NIS, ki je lahko sestavljen iz zaključenih funkcijskih delov
enega ali več proizvajalcev (npr. NIS IA, NIS IM, poslovanje z lističi,
blagajniško poslovanje), na platformi, ki jo določajo operacijski sistemi,
sistemi za delo s podatkovnimi bazami, jedro podatkovnega modela, ključni
šifranti, programska oprema in ključne funkcionalnosti sistema;
57.  verzija
NIS pomeni NIS iste vrste, na isti platformi, praviloma istih proizvajalcev, ki
ima v osnovi isti, lahko dopolnjen podatkovni model, med seboj združljive in
dopolnjujoče se ključne šifrante in se razlikuje v nekaterih delih programske
opreme in v nekaterih funkcionalnostih;
58.  zalogovnik
žetonov (hopper) je del IA, v katerem je zaloga žetonov za izplačilo;
59.  znesek
v zapisih NIS predstavlja vrednost izraženo v igralni valuti;
60.  zgoščevalna
funkcija je algoritem oziroma računalniški program, ki iz vhodnega niza
izračuna enolično kodo in na podlagi katere je možno preveriti, da se vhodni
niz ni spremenil; seznam zgoščevalnih funkcij objavi nadzorni organ na svoji
spletni strani;
61.  žeton
je nadomestilo za določeno vsoto denarja oziroma kovanec z določeno vrednostjo,
ki se pri igri uporablja za vplačila ali izplačila.
II. OSNOVNE LASTNOSTI NADZORNEGA INFORMACIJSKEGA SISTEMA
IGRALNIH NAPRAV
Splošno
4. člen
NIS mora koncesionarju in nadzornemu organu
preko neposrednega spremljanja in beleženja števcev, dogodkov, postopkov in
transakcij zagotavljati:
1.    
spremljanje in analiziranje igralnega procesa na posamezni igralni
napravi;
2.    
ugotavljanje obračuna na posamezni igralni napravi glede na vplačila in
izplačila;
3.    
ugotavljanje obračuna na posamezni igralni napravi po števcih vplačil v
igro in izplačil iz igre;
4.    
ugotavljanje obračuna igralnice oziroma igralnega salona povezanega z
blagajniškim poslovanjem;
5.    
preverjanje verodostojnosti izkazanih obračunov;
6.    
ugotavljanje ustreznosti in skladnosti postopkov z internimi akti, ki
urejajo NIS, predpisi, ki urejajo igre na srečo in tehničnimi standardi za
področje informacijskih sistemov;
7.    
spremljanje in ugotavljanje odstopanj od certificiranih lastnosti
igralnih naprav na podlagi podatkov zabeleženih v NIS (npr. odstotek vračanja,
statistika padlih številk);
8.    
spremljanje in ugotavljanje ustreznosti priklopa igralnih naprav.
5. člen
(1) Podatki zbrani v NIS morajo biti:
1.    
pravilni in resnični, da odražajo dejanski potek igralnega procesa na
igralni napravi;
2.    
zavarovani pred nepooblaščenim dostopom. Naknadni posegi v podatke,
njihovo spreminjanje, brisanje ali dodajanje mora biti onemogočeno;
3.    
dostopni nadzornemu organu, kar pomeni, da morajo biti preko
telekomunikacijske povezave omogočeni vpogled v podatke, izbira in prenos
izbranih podatkov na računalniški sistem nadzornega organa (bralni dostop). Za
dostop do podatkov, izbiro in njihov prenos se za uporabljene tehnologije
zahteva združljivost z informacijskim sistemom nadzornega organa.
4.    
posredovani nadzornemu organu prek vzpostavljene enotne spletne
storitve:
-  
za pretekli obračunski dan oziroma za obdobje od predhodnega
posredovanja podatkov najkasneje v dveh urah po zaključku obračunskega dne;
-  
za podatke, ki so bili za obračunski dan ročno vneseni po zaključku obračunskega
dne (npr. blagajniško poslovanje IM, popravki) hkrati s podatki obračunskega
dne, v katerem so bili vneseni;
-  
za točno določeno časovno obdobje in igralno napravo, blagajno oziroma
drugo napravo, ki je vključena v NIS, najkasneje v eni uri po posredovanju
zahteve.
(2) Koncesionarji posredujejo podatke iz 4.
točke prejšnjega odstavka v elektronski obliki, na način določen v Prilogi 4,
ki je sestavni del tega pravilnika.
Registri in šifranti v NIS
6. člen
(1) Šifranti dogodkov, sporočil in
števcev, ki se beležijo v prometnih in drugih tabelah NIS, morajo biti enotni
za vse verzije istega sistema.
(2) Če se NIS sestoji iz več
funkcijskih delov z ločenimi registri oziroma šifranti, ki so med seboj
različni in ki se nanašajo na iste naprave, progresivne sisteme in igre, mora v
NIS obstajati enolična povezava med registri ali šifranti posameznih
funkcijskih delov.
(3) NIS mora omogočati programsko
pregledovanje in vzdrževanje vsebine registrov igralnih naprav, progresiv in
iger.
(4) Register igralcev, register RBP in
register igralnih kartic morajo biti dodatno zaščiteni, občutljivi podatki
morajo biti zavarovani pred nepooblaščenim dostopom, kritični podatki (npr. PIN
kode kartic, zneski na računih) pa morajo biti shranjeni v šifrirani obliki in
zavarovani pred nepooblaščeno spremembo.
Pravilnost in sinhronizacija datuma
in časa
7. člen
(1) V NIS mora obstajati mehanizem za
zagotavljanje pravilnosti datuma in časa ter za sinhronizacijo le-tega med
ločenimi funkcijskimi deli NIS in vmesniki NIS, vgrajenimi v igralne naprave.
(2) Odstopanje časa iz prejšnjega
odstavka ne sme preseči 30 sekund.
Ročni vnosi in popravki
8. člen
Vsi ročno vneseni podatki, ki se vpisujejo
v zbirko podatkov, se morajo vključno s popravki (stornacijami) beležiti tako,
da je iz zapisa razvidno, kdaj in kdo jih je vnašal. V zapisu popravka
(stornacije) morata biti razvidni stara in nova vrednost in oznaka transakcije
na katero se nanaša.
Hramba podatkov v NIS
9. člen
(1) NIS mora hraniti vse podatke,
dnevnike in loge za najmanj zadnjih 45 dni.
(2) Dnevne in mesečne obračune za
posamezne igralne naprave, po posameznih vrstah iger in skupne, ter dnevne in
mesečne blagajniške zaključke, pologe, dvige in popravke stanja na RBP mora NIS
hraniti najmanj za zadnji dve leti.
(3) Za NIS ali zaključeni funkcionalni del NIS, ki ga
koncesionar nima več v uporabi, se šteje, da izpolnjuje pogoje iz prejšnjih
dveh odstavkov, če so podatki iz NIS arhivirani, zavarovani pred spreminjanjem
in shranjeni na mediju s katerega jih je v obdobju iz prejšnjega odstavka po
izločitvi NIS iz uporabe pri koncesionarju možno obnoviti.
Obračunski dan in obratovalni čas
10. člen
V NIS-u morata biti definirana obratovalni
čas in obračunski dan, pri čemer morata biti začetek in konec obračunskega dne
zaokrožena na polno uro. Obračunski dan se sme spremeniti le enkrat letno in to
prvi dan v mesecu. Koncesionar mora o tem obvestiti nadzorni organ najkasneje
15 dni pred spremembo. Obratovalni čas mora biti znotraj meja, ki jih določa
obračunski dan, z izjemo igralnih miz pri 24. urnem obratovanju, pri katerih se
obračun mize pri zaprtju ob prekoračitvi zavede za obračunski dan, v katerem je
bila miza odprta.
Igralna valuta
11. člen
V NIS se sme uporabljati le ena igralna
valuta.
Evidenčna številka igralne naprave
12. člen
(črtan)
Fizični dostop do opreme NIS
13. člen
(1) Računalniki NIS in komunikacijska
oprema morajo biti nameščeni v prostoru z omejenim dostopom (v nadaljnjem
besedilu: sistemski prostor) in zaščiteni pred nepooblaščenimi posegi.
Razdelilne table delovnih postaj in priklopov igralnih naprav morajo biti
zaščitene pred nepooblaščenimi posegi. Kabli za povezavo igralnih naprav,
delovnih postaj ter druge opreme priključene na NIS morajo biti speljani tako,
da do njih lahko dostopajo le pooblaščene osebe.
(2) Vstop in zadrževanje v sistemskem
prostoru je potrebno vpisati v dnevnik vstopov, ki se hrani v sistemskem
prostoru in ki ga mora koncesionar hraniti najmanj eno leto po poteku
koledarskega leta, in vsebuje vsaj naslednje podatke: datum in čas vstopa in
izstopa ter ime in priimek osebe, ki je vstopila.
(3) Koncesionar mora pisno opredeliti
osebe, ki imajo pravico vstopa v sistemski prostor in dostopa do ostale zaščitene
opreme.
Uporabniški dostop do NIS
14. člen
(1) Dostop do podatkov, dnevnikov in
logov mora biti izključno preko programov NIS. Izjema so dnevniki in logi, ki
se vodijo na nivoju operacijskega sistema, do katerih se dostopa z orodji
operacijskega sistema.
(2) Uporabniki lahko dostopajo do NIS
samo preko sistemske programske opreme za prijavo in avtorizacijo dostopov, ki
mora biti posebej zaščitena pred nepooblaščenimi dostopi in posegi in ki se je
ne sme izklopiti ali obiti. Vse tabele z gesli morajo biti shranjene v
šifrirani obliki v zavarovanih datotekah, dostopnih le sistemu prijave,
avtorizacije in administracije.
15. člen
(1) Koncesionar mora voditi evidenco o
uporabnikih z dostopom do NIS, ki mora vsebovati podatke:
1.    
ime, priimek in uporabniško ime osebe, ki je pooblaščena za dostop;
2.    
do katerih podatkovnih zbirk, dnevnikov in programov ima dostop;
3.    
o načinu dostopa do podatkovnih zbirk, dnevnikov in programov (vpogled,
vnos, popravljanje, brisanje, dodajanje, izvajanje);
4.    
o posebnih pooblastilih (administriranje, vzdrževanje).
(2) Evidenca iz prejšnjega odstavka je
lahko oblikovana kot nabor dostopnih profilov, ki definirajo obseg in način
dostopa (2. in 3. točka prejšnjega odstavka) in seznam uporabnikov z njimi
dodeljenimi profili.
(3) Koncesionar mora evidenco iz
prvega odstavka tega člena hraniti najmanj eno leto po poteku koledarskega
leta.
16. člen
(1) Do NIS smejo dostopati uporabniki
le preko sistema individualne prijave. Uporabniško ime mora enolično definirati
uporabnika.
(2) Ne glede na prejšnji odstavek je
dovoljena uporaba skupinskih uporabniških imen za potrebe vzdrževanja ali
nadzora z oddaljene lokacije, če je v povezavi s sistemom prijave na oddaljeni
lokaciji zagotovljena enolična identifikacija uporabnika.
17. člen
NIS mora v zvezi z dostopom uporabnikov
beležiti:
1.    
neuspele poskuse dostopa (datum, čas, uporabnik, vstopna točka);
2.    
prijavo in odjavo uporabnikov (datum, čas, uporabnik, vstopna točka);
3.    
dostop ali poskus dostopa do NIS preko mreže oziroma komunikacijskih
linij (datum, čas, vstopna točka);
4.    
poskuse uporabnikov za opravljanje nepooblaščenih aktivnosti (datum,
čas, uporabnik, vstopna točka).
Dostop do NIS preko lokalne mreže
oziroma telekomunikacijskih linij
18. člen
V primeru, da so na NIS preko lokalne mreže
ali telekomunikacijskih linij povezani še drugi računalniški sistemi, mora
imeti koncesionar pisno opredeljeno za vse sisteme, ki do NIS dostopajo, kateri
so ti sistemi in kakšen je namen njihovih dostopov.
19. člen
Za zaščito dostopov do NIS preko klicne
linije se mora uporabiti najmanj komunikacijsko opremo z geselsko zaščito in z
uporabo avtomatiziranega povratnega klica.
Dostop do podatkov, programov, logov
20. člen
(1) Skrbnik NIS dodeljuje dostopna
pooblastila glede na zadolžitve uporabnika. Uporabnik sme priti le do tistih
podatkov in programov NIS, za katere je zadolžen in ki jih potrebuje za
opravljanje svojega dela na način, ki ustreza njegovim pooblastilom.
(2) Dostop do kritičnih datotek, logov
in dnevnikov mora biti onemogočen za vse uporabnike z izjemo oseb, ki so
pooblaščene za njihovo pregledovanje, spreminjanje ali brisanje.
21. člen
NIS mora beležiti dostope uporabnikov do
programov. Zabeležka dostopa do programov mora poleg datuma in časa vsebovati
identifikacijo uporabnika in naziv programa ali programske funkcije, do katere
dostopa.
Dostop nadzornega organa do NIS
22. člen
(1) NIS mora preko telekomunikacijske
povezave nadzornemu organu omogočati:
1.    
neposreden priklop oddaljenega kompatibilnega terminala;
2.    
neposredno spremljanje igralnega procesa vključno s procesi na vsaki
posamezni igralni napravi;
3.    
pregledovanje vseh zabeležk dogodkov na igralnih napravah, z igralnim
procesom povezanih blagajniških transakcij, vrednosti števcev, rezultatov
štetja, šifrantov, registrov, kakor tudi zabeležk dostopov do sistema, do
programov in do podatkov;
4.    
pregledovanje dnevnih in mesečnih obračunov igralnih naprav ter dnevnih
in mesečnih zaključkov blagajniškega poslovanja;
5.    
vpogled, izbiro, posredovanje in izvoz podatkov iz podatkovnih zbirk NIS
in drugih zabeležk (logov), predpisanih s tem pravilnikom.
(2) (črtan).
23. člen
(1) Nadzornemu organu se ne sme
omejevati v tem pravilniku opredeljenega dostopa.
(2) Dostop nadzornega organa do NIS
mora biti zagotovljen 24 ur dnevno.
24. člen
Za dostop nadzornega organa do NIS
(podatkovne baze, zabeležk in aplikacije koncesionarja) se uporablja varna in
šifrirana povezava preko javnega komunikacijskega omrežja, ki jo določi oziroma
uporablja nadzorni organ.
25. člen
(črtan)
26. člen
(črtan)
27. člen
Nadzorni organ mora pri dostopu do NIS
paziti na varnost in integriteto delovanja NIS. Nadzorni organ mora s podatki,
ki jih pridobi od koncesionarja in izvajalcev NIS, upravljati skladno z dobro
prakso in standardi, veljavnimi za to področje, in jih varovati pred
nepooblaščenimi razkritji.
Zagotavljanje neprekinjenosti
delovanja NIS
28. člen
Koncesionar mora zagotoviti elemente
zaščite, varnosti, zanesljivosti, neprekinjenosti in pravilnosti delovanja programske,
računalniške in komunikacijske opreme NIS ter opreme za povezavo z igralnimi
napravami.
29. člen
(1) Obratovalni čas NIS je 24 ur
dnevno vse dni v letu.
(2) Izjemoma je dovoljeno odstopanje
od predpisanega obratovalnega časa zaradi nujnih vzdrževalnih del in nepredvidenih
okvar. Čas nedelovanja NIS v koledarskem letu ne sme preseči štiri dni.
(3) Če koncesionar začasno zaradi
prenovitvenih ali vzdrževalnih del prekine s prirejanjem iger za več dni
skupaj, se nedelovanje NIS v tem obdobju ne šteje v čas nedelovanja NIS iz
prejšnjega odstavka.
30. člen
(1) Vsa nedelovanja NIS mora
koncesionar najkasneje naslednji delovni dan po ugotovitvi nepravilnosti javiti
nadzornemu organu v elektronski obliki preko sistema eDavki.
(2) Planirana nedelovanja mora
koncesionar prijaviti nadzornemu organu najmanj en teden vnaprej.
Uporabniška navodila in
usposobljenost uporabnikov
31. člen
Koncesionar mora imeti interni akt za vsako
pomembnejšo funkcijo NIS (npr. blagajniško poslovanje, polnitve in praznitve,
štetja in popisi, administracija sistema, vzdrževanje opreme, izdelava
varnostnih kopij in restavracija podatkov).
32. člen
Uporabniki NIS morajo biti usposobljeni za
delo na sistemu.
Neprekinjeno napajanje
33. člen
Računalniki NIS, oprema za povezavo z
igralnimi napravami in oprema za povezavo z nadzornim organom morajo biti
priključeni na sistem neprekinjenega napajanja, ki v primeru izpada omrežnega
napajanja omogoča nemoteno delovanje ali normalen zaključek dela in se ga lahko
realizira tudi z agregatom. Za dostop do vklopa in izklopa tega napajanja velja
isti režim kot za dostop do sistemskega prostora in komunikacijske opreme.
Varovanje programske opreme in
podatkov
34. člen
Koncesionar mora zagotoviti vzpostavitev
delovanja NIS v primeru večjih okvar ali izpadov z izdelavo varnostnih kopij
podatkov in programov na sekundarni medij ali z namestitvijo rezervnega
sistema, na katerem je ažurna kopija vseh programov in podatkov in ki ob izpadu
primarnega sistema brez izgube podatkov prevzame vse funkcije sistema.
Napake, okvare in nedelovanje NIS
35. člen
(1) Zaradi nedelovanja NIS ne sme
priti do izgube podatkov.
(2) V primeru okvare dela opreme ali
povezave, vmesnika NIS v igralnih napravah ali igralne naprave in v drugih
primerih, pri katerih predpisano beleženje števcev in dogodkov na igralnih
napravah ni možno in bi ob nadaljevanju igre na njih prišlo do izgube ali
netočnosti podatkov oziroma do neustreznega beleženja ali nepravilnosti, je
treba v primeru, če ne pride do samodejne blokade delovanja igralnih naprav, do
odprave okvare onemogočiti igranje na teh igralnih napravah, začetek in konec
blokade igranja pa evidentirati v dnevniku obratovanja NIS in v treh dneh pisno,
po običajni ali po elektronski pošti, javiti nadzornemu
organu.
36. člen
(1) Koncesionar mora voditi dnevnik
obratovanja NIS, v katerem morajo biti zabeleženi najmanj naslednji podatki:
1.    
opis posega ali napake in kdaj je prišlo do posega ali napake oziroma
okvare;
2.    
ime in priimek osebe, ki je napako oziroma okvaro odkrila;
3.    
ime in priimek osebe, ki je poseg opravila, oziroma ki je odpravila
napako oziroma okvaro;
4.    
kdaj je bila napaka oziroma okvara odpravljena;
5.    
način in uspešnost izvedbe posega oziroma odprave napake ali okvare in
posledice.
(2) V okviru dnevnika obratovanja
sistema iz prejšnjega odstavka mora koncesionar voditi tudi evidenco
nedelovanja sistema iz 29. člena tega pravilnika.
(3) Dnevnik obratovanja NIS iz prvega
odstavka tega člena mora koncesionar hraniti najmanj eno leto po preteku
koledarskega leta.
Dovoljenje za povezavo NIS v
informacijski sistem nadzornega organa
37. člen
(1) Koncesionar ima lahko v uporabi le
vrsto in verzijo NIS, za katerega mu je nadzorni organ izdal dovoljenje za
povezavo NIS v informacijski sistem nadzornega organa.
(2) Koncesionar mora nadzornemu organu
zagotoviti:
-      
neposreden nadzor (oddaljeni dostop nadzornega organa do NIS
koncesionarja);
-      
prenos vseh s tem pravilnikom predpisanih števcev, podatkov, dogodkov in
transakcij preko spletne storitve;
-      
vse potrebne podatke za vzpostavitev spletne storitve med informacijskim
sistemom nadzornega organa in NIS koncesionarja in
-      
vse potrebne podatke za vzpostavitev oddaljenega dostopa do podatkovne
baze in aplikacije NIS ter morebitnih drugih podatkov, ki so potrebni za
izvedbo dostopa in povezave.
(3) Vloga za izdajo dovoljenja iz prvega
odstavka tega člena mora vsebovati:
-      
podatke o proizvajalcu ter naziv, vrsto in verzijo NIS;
-      
podatke o osebi, odgovorni za delovanje NIS in o kontaktni osebi iz 46.
člena tega pravilnika;
-      
podroben opis, kje in kako so v NIS izpolnjene zahteve tega pravilnika
po posameznih členih z navedbo konkretnih primerov;
-      
dokumentacijo vzpostavljene spletne storitve, ki izkazuje, da je spletna
storitev vzpostavljena po specifikacijah nadzornega organa;
-      
dokumentacijo za oddaljeni dostop do podatkovne baze in aplikacije NIS;
-      
vsa potrebna uporabniška imena in gesla za aplikacijo NIS koncesionarja
in za dostop do podatkovne baze koncesionarja, posredovana na varen način;
-      
uporabniška navodila aplikacije NIS koncesionarja;
-      
podatke za dostop do spletne storitve testnega ali pilotskega sistema;
-      
testno poročilo spletne storitve za vse igralne naprave, blagajne in
progresivne sisteme iz katerega je razvidno, da spletna storitev zagotavlja
prenos vseh zahtevanih podatkov iz pravilnika (koncesionar mora preveriti
ustreznost posredovanja podatkov preko spletne storitve za vse igralne naprave,
blagajne in progresivne sisteme);
-      
izjavo koncesionarja, da vse igralne naprave, blagajne in progresivni
sistemi preko spletne storitve nadzornemu organu posredujejo s pravilnikom
predpisane števce, podatke in dogodke in
-      
konkreten nabor računalnikov, podatkov, programov in modulov, do katerih
nadzorni organ dostopa in ki nadzornemu organu zagotavljajo realizacijo izpolnitve
zahtev tega pravilnika.
(4) Podatke iz drugega in tretjega odstavka
tega člena, ki so zaupne narave, lahko za posamezno vrsto in verzijo NIS na
podlagi pooblastila koncesionarja predloži proizvajalec NIS.
38. člen
(črtan)
39. člen
(črtan)
Enotne podatkovne strukture za
povezovanje
40. člen
NIS se v informacijski sistem nadzornega
organa povezuje preko enotne spletne storitve, ki za vse vrste in verzije
sistemov zagotavlja, ne glede na njihovo interno podatkovno strukturo, enak
dostop do podatkov določenih s tem pravilnikom.
Povezljive vrste in verzije NIS in
trajanje povezljivosti
41. člen
(1) Nadzorni organ zagotavlja
povezljivost vrste in verzije NIS v informacijski sistem nadzornega organa še
eno leto po izteku koledarskega leta, v katerem je zadnji koncesionar prenehal
uporabljati to vrsto in verzijo NIS.
(2) Nadzorni organ na svoji spletni
strani objavi vrste in verzije NIS, ki so povezljive v informacijski sistem
nadzornega organa.
Vzdrževanje programske in strojne
opreme
42. člen
(1) Spremembe NIS v vseh njegovih
segmentih (nadgradnja operacijskega sistema, podatkovne zbirke, programov,
protokolov, komunikacijskega in drugega programa), ki vplivajo na strukturo,
vsebino, pravilnost, verodostojnost, zanesljivost in dostopnost podatkov, ki
jih mora NIS zagotavljati, da lahko nadzorni organ svoje naloge opravlja nemoteno,
učinkovito in uspešno, so možne le na podlagi dovoljenja nadzornega organa iz
prvega odstavka 37. člena tega pravilnika.
(2) Spremembe, ki ne spreminjajo
funkcionalnosti NIS ter strukture, vsebine, pravilnosti, verodostojnosti,
zanesljivosti in dostopnosti podatkov, ki jih mora NIS zagotavljati, da lahko
nadzorni organ svoje naloge opravlja nemoteno, učinkovito in uspešno, in s
katerimi se odpravijo ugotovljene napake ali težave delovanja sistema, se lahko
izvedejo na podlagi pisnega obvestila z opisom napake ali težave, in podrobnim
opisom predvidenih sprememb za odpravo, ki ga mora nadzornemu organu
koncesionar posredovati najmanj osem dni pred načrtovano spremembo.
(3) Ne glede na prejšnji odstavek, se lahko
nujne spremembe iz prejšnjega odstavka, s katerimi se odpravijo kritične
napake, kot so npr. varnostne vrzeli, nenadno napačno delovanje programov, ki
pomembno vpliva na pravilnost podatkov, opravijo takoj, koncesionar pa mora v
pisnem obvestilu, ki ga mora nadzornemu organu posredovati najkasneje v
naslednjem delovnem dnevu, navesti razloge za izvedbo teh sprememb.
(4) Pisno obvestilo iz drugega in tretjega
odstavka tega člena lahko nadzornemu organu na podlagi pooblastila
koncesionarja posreduje proizvajalec NIS.
43. člen
Po vsaki opravljeni spremembi programske
opreme mora koncesionar preveriti ustreznost delovanja spremenjenega NIS,
zlasti pravilnost in celovitost beleženja v tem pravilniku predpisanih
podatkov, izdelati pisno poročilo, kot podlago za uporabo spremenjenega NIS.
Druga programska orodja
44. člen
(1) Namestitev in uporaba orodja za
administracijo podatkovne baze NIS, s katerim je mogoče dostopiti do podatkov,
je dovoljena, če je zagotovljeno:
1.    
da ga lahko uporablja le osebje pooblaščeno za administracijo podatkovne
baze,
2.    
da se uporaba orodja beleži,
3.    
da v primeru posega v podatke ostajajo na sistemu revizijske sledi,
4.    
da obstaja notranja kontrola preverjanja uporabe orodja in pregledovanja
revizijskih sledi, ki omogoča odkrivanje posegov v podatke.
(2) Namestitev in uporaba razvojnih
orodij ter orodij in programov za neposreden dostop do baze podatkov NIS, ki
omogočajo brisanje, spreminjanje, dodajanje ali vrivanje podatkov, nista
dovoljeni.
(3) V primeru, da je z orodjem za administracijo podatkovne baze
NIS iz prvega odstavka tega člena potrebno poseči v podatke, da se zagotovi
nadaljnje pravilno delovanje NIS, se poseg lahko opravi le s predhodnim pisnim
soglasjem nadzornega organa.
Prenosi podatkov na druge sisteme
45. člen
Podatke, zbrane v NIS, je dovoljeno
prenašati na druge računalniške sisteme ali v druge podatkovne zbirke, ne pa
tudi v obratni smeri.
Kontaktne in odgovorne osebe
46. člen
(1) Koncesionar mora nadzornemu organu
sporočiti ime, priimek, funkcijo, kontaktni naslov, številko telefona, številko
telefaksa, številko mobilnega telefona in elektronski naslov osebe, ki je pri
koncesionarju odgovorna za delovanje NIS in osebe, ki je zadolžena za
neposredno komuniciranje z nadzornim organom zaradi NIS. Koncesionar je dolžan
o spremembi odgovorne in neposredne kontaktne osebe in o spremembah njunih
podatkov v treh delovnih dneh obvestiti nadzorni organ.
(2) Nadzorni organ mora koncesionarju
sporočiti ime, priimek, funkcijo, kontaktni naslov, številko telefona, številko
telefaksa, številko mobilnega telefona in elektronski naslov osebe, ki je pri
nadzornem organu odgovorna za dostop do NIS. Nadzorni organ je dolžan
koncesionarja v treh delovnih dneh obvestiti o spremembi odgovorne osebe, kot
tudi o spremembi njenih navedenih podatkov.
III. POSEBNOSTI NADZORNEGA INFORMACIJSKEGA SISTEMA ZA IGRALNE
AVTOMATE
Obračunski model IA
47. člen
Za vsak IA mora v NIS obstojati obračunski
model. Obračunski model mora omogočati pravilen obračun IA na podlagi
zabeleženih števcev vplačil v igre in števcev izplačil iz iger.
Register IA
48. člen
NIS mora vključevati register oziroma
šifrant IA, v katerem so vpisani naslednji podatki:
1.    
o IA:
- 
proizvajalec (naziv naveden v certifikatu IA),
- 
naziv IA (po igri, ki se na njem izvaja in je navedena v certifikatu
IA),
- 
tip IA (npr. reel, video reel, ER),
- 
leto proizvodnje,
- 
serijska številka ohišja IA;
2.    
o nastavitvi:
- 
obračunski model,
- 
minimalni vložek (število obračunskih kreditov),
- 
maksimalni vložek (število obračunskih kreditov),
- 
tokenizacija (število obračunskih kreditov za žeton),
- 
denominacija (vrednost obračunskega kredita),
- 
najnižji teoretični odstotek vračanja,
- 
najvišji teoretični odstotek vračanja;
3.    
o namestitvi:
- 
pozicijska oznaka IA,
- 
stanje (npr. 1 – v uporabi, 0 – izločen),
- 
enolična interna oznaka v NIS, ki je uporabljena v vseh zapisih, ki se
nanašajo na ta IA;
4.    
o začetku veljavnosti:
- 
datum in čas.
49. člen
NIS mora voditi kronologijo sprememb
registra IA, kjer je zapisom iz registra dodan datum in čas spremembe.
Komunikacija
50. člen
(1) NIS komunicira z IA po programskem
protokolu, ki je skupen NIS in IA in ki omogoča NIS zbiranje podatkov brez
izgub in napak. Na ta način se morajo zbirati podatki o vrednostih absolutnih
elektronskih števcev za obračunavanje, o odigranem številu iger in drugi
podatki iz 51. člena tega pravilnika. Podatke iz 5. točke 51. člena tega
pravilnika, ki morajo biti dostopni tudi, če IA nima napajanja, mora
posredovati strežniku NIS vmesnik NIS, ki je vgrajen v IA.
(2) NIS mora zagotoviti pravilno
beleženje zahtevanih elektronskih števcev, tudi če se IA izklopi napajanje ali
če se prekine povezava med vmesnikom NIS in strežnikom NIS. Ob izklopljenem
napajanju IA ali prekinjeni povezavi z IA, ko vmesnik NIS ne more odčitati
zahtevanih periodičnih števcev z IA, se morajo zabeležiti zadnje odčitane
vrednosti števcev. V primeru, da vmesnik NIS ob prekinitvi povezave s strežnikom
NIS ne more več zagotoviti pravilnega beleženja števcev in dogodkov iz prvega
odstavka 51. člena tega pravilnika, mora blokirati delovanje IA.
(3) Komunikacija z IA v brezgotovinskem
poslovanju, pri validaciji lističev in igralnih kartic ter z opremo, ki je za
to nameščena na IA in blagajnah, mora potekati na zanesljiv in zaščiten način.
NIS mora beležiti napake, igralcu pa se morajo javiti jasna in razumljiva
sporočila o napaki.
Brezgotovinsko poslovanje
50.a člen
(1) Informacijski sistem, na katerem
poteka brezgotovinsko poslovanje, mora biti od ostalih informacijskih sistemov
ločen z redno vzdrževano požarno pregrado, ki s svojo nastavitvijo onemogoča
poseganje v delovanje brezgotovinskega poslovanja in v stanje na RBP.
Operacijski sistem, aplikacije ter programi za odkrivanje in odstranjevanje
zlonamerne in škodljive programske opreme morajo biti redno vzdrževani in
posodobljeni. Vsi dostopi do zaščitenih podatkov se morajo beležiti in redno
pregledovati. Fizično je treba zaščititi dostope do vseh medijev, ki vsebujejo
podatke o igralnih karticah in stanju na RBP, vključno z mediji varnostnih in
arhivskih kopij. Aplikacija brezgotovinskega poslovanja mora biti izdelana z
varnostnimi mehanizmi za preverjanje integritete zapisov o igralnih karticah in
stanju na RBP, ki onemogoča poseganje v podatke mimo aplikacije.
(2) Igralna kartica se izda igralcu na
njegovo zahtevo, potem ko je ta seznanjen in se strinja s pravili koncesionarja
glede brezgotovinskega poslovanja z RBP in z uporabo igralne kartice. Igralna
kartica se uporablja za identifikacijo igralca na IA, na samopostrežni
blagajni, na blagajni, ki so opremljeni s posebno opremo za branje in
preverjanje igralnih kartic, ter za prikaz stanja in vnos podatkov za transakcije
v povezavi z RBP.
(3) Ob odprtju RBP in prvi izdaji
igralne kartice igralcu mora del NIS za brezgotovinsko poslovanje zabeležiti najmanj
naslednje podatke:
-      
številko dodeljenega RBP,
-      
datum in čas odprtja RBP,
-      
mesec in leto poteka veljavnosti RBP,
-      
številko izdane igralne kartice,
-      
datum in čas izdaje igralne kartice,
-      
status veljavnosti igralne kartice,
-      
zaščitno kodo za uporabo igralne kartice (npr. PIN) v šifrirani obliki.
(4) Vidna obvezna vsebina igralne
kartice vsebuje naslednje podatke:
-      
naziv koncesionarja,
-      
naziv igralnice oziroma igralnega salona,
-      
številka RBP,
-      
številka kartice.
(5) Igralna kartica se na zahtevo
igralca ali zaradi razlogov s strani koncesionarja razveljavi. Vse najdene,
izgubljene ali pozabljene igralne kartice, ki jih igralec ob osebni identifikaciji
ne dvigne v treh dnevih se razveljavijo. Ob razveljavitvi igralne kartice mora
del NIS za brezgotovinsko poslovanje v delu, ki se nanaša na igralne kartice,
označiti kartico kot neveljavno in zabeležiti najmanj datum in čas
razveljavitve.
(6) Ob zaprtju RBP mora del NIS za
brezgotovinsko poslovanje v delu, ki se nanaša na RBP, označiti RBP kot zaprt
in zabeležiti najmanj datum in čas ter razlog zaprtja. Pri zaprtju RBP se
razveljavijo vse kartice, ki se nanašajo na zaprti RBP. RBP se zapre na zahtevo
igralca, pri čemur se mu izplača ves denar z RBP. Koncesionar lahko igralcu zapre
RBP tudi zaradi daljše neaktivnosti igralca ali drugih razlogov (npr. ob
samoprepovedi igranja), pri čemer mora koncesionar zagotoviti, da se igralcu ob
tem izplača ves denar z RBP.
(7) Uporaba igralne kartice mora biti
zaščitena vsaj s štirimestno PIN kodo, ki jo pozna le igralec in ki jo je
mogoče tudi spremeniti. Pri tretji zaporedni neuspešni uporabi igralne kartice
z napačno zaščitno kodo se mora uporaba kartice začasno blokirati, o čemer mora
biti igralec pri poskusu uporabe obveščen. Ob blokadi igralne kartice mora del
NIS za brezgotovinsko poslovanje v delu, ki se nanaša na igralne kartice,
označiti kartico kot blokirano in zabeležiti najmanj datum in čas blokade.
Začasno blokirano kartico lahko igralec deblokira z identifikacijo na recepciji
ali blagajni. Ob deblokadi igralne kartice mora del NIS za brezgotovinsko
poslovanje v delu, ki se nanaša na igralne kartice, zabeležiti najmanj datum in
čas deblokade.
(8) Igralna kartica mora enolično
identificirati igralca in račun (RBP), ki ga igralec uporablja za namen igranja
pri brezgotovinskem poslovanju z IA.
(9) Igralec ima lahko v igralnici
oziroma v igralnem salonu aktiven le en RBP. Stanje denarja na RBP igralec
spreminja s pologi in dvigi na blagajni, s pologi in dvigi na samopostrežni
blagajni, ter z elektronskimi prenosi na kredit in s kredita IA.
(10) Brezgotovinsko poslovanje na IA
se izvaja z elektronskim prenosom vplačila igralca na kredit IA z RBP igralca
in z elektronskim prenosom izplačila s kredita IA na RBP igralca. Igralec lahko
izbira vsoto denarja, ki jo prenese z RBP na IA, oziroma vsoto denarja, ki jo
vrne na RBP, ali zahteva izplačilo na IA.
(11) Komunikacija med bralno in
vhodno/izhodno enoto, nameščeno na igralnem mestu igralne naprave oziroma na
blagajni in delom NIS za brezgotovinsko poslovanje, ter prenos kredita na IA in
z IA morajo potekati na zanesljiv in zaščiten (npr. šifriran) način.
(12) Če igralna kartica vsebuje tudi
podatke o stanju denarja na RBP, se mora stanje denarja, zabeleženo na njej,
ujemati s stanjem denarja, zabeleženim v NIS. Uporaba igralne kartice, pri
kateri se na njej zabeleženo stanje RBP ne ujema s stanjem zabeleženim v NIS,
mora biti blokirana, igralec pa mora biti o tem pri poskusu uporabe igralne
kartice nedvoumno obveščen.
(13) Koncesionar mora zagotoviti
začetno in redno letno varnostno oceno dela NIS za brezgotovinsko poslovanje s
strani neodvisne strokovne institucije, ki je usposobljena za presojo varnosti
informacijskih sistemov, ter v zahtevanem roku odpraviti ugotovljene kritične
pomanjkljivosti, o oceni in odpravi le‑teh pa sproti poročati nadzornemu
organu.
Poslovanje z lističi
50.b člen
(1) V uporabi sme biti:
-      
unovčljiv listič, ki ga igralec kupi na blagajni oziroma, ki ga izpiše
IA;
-      
neunovčljiv listič, ki ga igralec kupi na blagajni oziroma, ki ga izpiše
IA;
-      
neunovčljiv promocijski listič;
-      
izplačilni listič, ki ga izpiše IA kot potrdilo za ročno izplačilo na
blagajni.
(2) V primeru, ko se listič zaradi
napake delovanja sistema ne izpiše, ali je tako poškodovan, da ga ni mogoče
uporabiti, lahko koncesionar le-tega po postopku in z odobritvijo odgovorne
osebe, opredeljenima v internem aktu koncesionarja, nadomesti z novim
istovrstnim lističem. Tak listič se lahko izda le na blagajni.
(3) Promocijski listič se lahko izda
igralcu le na blagajni.
(4) Unovčenje promocijskih lističev in
lističev po izteku veljavnosti ni dovoljeno.
(5) Lističe je možno uporabiti le v
igralnici oziroma v igralnem salonu, v katerem so bili izdani.
(6) Na blagajni se ločeno evidentira
vse prejete in izdane lističe iz prvega odstavka tega člena.
(7) Nezaigran preostanek
neunovčljivega lističa sme IA izpisati le kot nov neunovčljiv listič.
Beleženje števcev in dogodkov
51. člen
(1) NIS mora pri IA:
1.    
spremljati in v dnevnik dogodkov zabeležiti vse dogodke na posameznih
IA:
-  
dobitek JP (datum, čas, število obračunskih kreditov, znesek, IA),
-  
dobitek PJP (datum, čas, znesek, IA, identifikacija progresive),
-  
brisanje kredita CC (datum, čas, število obračunskih kreditov, znesek,
IA),
-  
zahtevek za ročno izplačilo (datum, čas, število obračunskih kreditov,
znesek, IA),
-  
sprejem bankovca (datum, čas, znesek, IA),
-  
sprejem lističa (datum, čas, identifikacijska številka lističa, vrsta
lističa, znesek, IA),
-  
izdaja lističa (datum, čas, zaporedna številka lističa na IA,
identifikacijska številka lističa, vrsta lističa, znesek, IA),
-  
sprejem igralne kartice (datum, čas, IA, številka kartice),
-  
zavrnitev igralne kartice (datum, čas, IA, številka prepoznane kartice,
razlog),
-  
začasno blokado igralne kartice (datum, čas, IA, številka kartice),
-  
odstranitev igralne kartice (datum, čas, IA, številka kartice),
-  
prenos denarja z računa igralca na IA pri brezgotovinskem poslovanju
(datum, čas, znesek, IA, številka RBP),
-  
prenos kredita z IA na račun igralca pri brezgotovinskem poslovanju
(datum, čas, znesek, IA, številka RBP),
-  
napako pri prenosu na ali z RBP igralca pri brezgotovinskem poslovanju
(datum, čas, IA, številka kartice, razlog),
-  
polnitev IA (datum, čas, število žetonov polnitve, IA),
-  
praznitev CB (datum, čas, pričakovano število žetonov praznitve CB, IA),
-  
praznitev zalogovnika žetonov (datum, čas, pričakovano število žetonov
praznitve zalogovnika, IA),
-  
praznitev BA (datum, čas, pričakovano število bankovcev, pričakovan
znesek bankovcev, IA);
2.    
spremljati vrednosti števcev na IA po posameznih igralnih mestih:
-  
vsako spremembo stanja števcev obračunskega modela (TI, TO, JP, PJP),
števcev CC, CI, CO, CTC in GM na IA ter izračunano stanje števila žetonov v
zalogovniku (H),
-  
vsako spremembo števcev sprejemnika bankovcev (skupno število bankovcev,
skupno vrednost bankovcev ter skupno število sprejetih lističev in skupno
vrednost sprejetih lističev),
-  
vsako spremembo števcev tiskalnika lističev (skupno število izdanih
lističev, skupno vrednost izdanih lističev),
-  
vsako spremembo števcev brezgotovinskega prenosa sredstev (AFTI, AFTO);
3.    
spremljati in beležiti naraščanje vrednosti sklada in nivojev progresive
(datum, čas, ID progresive, znesek);
4.    
spremljati vsa stanja posameznega IA in vsako spremembo stanja
zabeležiti v dnevnik dogodkov:
- 
vklop napajanja (datum, čas, IA, stanje oziroma dogodek),
- 
izklop napajanja (datum, čas, IA, stanje oziroma dogodek),
- 
vzpostavitev povezave IA v NIS (datum, čas, IA, stanje oziroma dogodek),
- 
prekinitev povezave IA v NIS (datum, čas, IA, stanje oziroma dogodek);
5.    
spremljati in v dnevnik dogodkov zabeležiti vse posege v IA (tudi če IA
nima napajanja):
- 
odpiranja vrat IA, CB, BA, MB (datum, čas, IA, vrata, stanje oziroma
dogodek),
- 
zapiranja vrat IA, CB, BA, MB (datum, čas, IA, vrata, stanje oziroma
dogodek);
6.    
detektirati in zabeležiti druge pomembne dogodke in napake na IA v
primeru, da jih IA sporoča:
- 
brisanje števcev (datum, čas, IA),
- 
spremembo nastavitev (datum, čas, IA, opis),
- 
napako odkrito pri delovanju (datum, čas, IA, koda napake, opis).
(2) Zapisi v dnevniku dogodkov iz 1.,
4., 5. in 6. točke prejšnjega odstavka morajo, poleg podatkov navedenih ob
posameznih dogodkih, vsebovati tudi enolično zaporedno oznako zapisa.
(3) NIS mora pri brezgotovinskem poslovanju
v dnevnik dogodkov beležiti tudi naslednje dogodke:
-      
izdajo nove igralne kartice (datum, čas, številka kartice, številka RBP,
blagajnik),
-      
razveljavitev igralne kartice (datum, čas, številka kartice, številka
RBP, blagajnik),
-      
začasno blokado igralne kartice (datum, čas, številka kartice, številka
RBP, razlog blokade, kot npr. neaktivnost, napaka),
-      
deblokado začasno blokirane igralne kartice (datum, čas, številka
kartice, številka RBP, blagajnik),
-      
odprtje RBP (datum, čas, številka računa, blagajnik),
-      
zaprtje RBP (datum, čas, številka računa, blagajnik).
(4) Pričakovane vrednosti pri praznitvah
CB, zalogovnika žetonov in BA iz 1. točke prvega odstavka tega člena morajo
biti znane najkasneje po vnosu rezultata štetja v NIS.
52. člen
(1) Absolutne vrednosti elektronskih
števcev iz 2. točke prvega odstavka prejšnjega člena mora NIS odčitati in
beležiti v dnevnik popisov števcev periodično v urnem intervalu, ob zaključku
obračunskega dne in ob pomembnih dogodkih na IA. Interval beleženja je ena ura.
Pomembni dogodki so: JP, CC, PJP, odpiranje vrat IA, izvajanje praznitve
zbiralnika žetonov in izvajanje praznitve zbiralnika bankovcev. Beležijo se
datum, čas, IA, dogodek ter števci: TI, TO, CC, JP, CTC, števec skupne vrednosti bankovcev in GM. Dnevnik
periodičnih popisov števcev in dnevnik popisov števcev ob dogodkih sta lahko
ločena.
(2) Če NIS ne beleži skupnega števila
vseh sprejetih oziroma izdanih lističev, in skupnega zneska vseh sprejetih
oziroma izdanih lističev, mora beležiti skupno število sprejetih oziroma
izdanih lističev ter skupen znesek sprejetih ali izdanih lističev iz druge in
tretje alinee 2. točke prvega odstavka prejšnjega člena ločeno za vsako
posamezno vrsto lističev.
Progresivni sistem na IA
53. člen
(1) NIS mora zabeležiti dogodek
progresivnega dobitka iz 1. točke prvega odstavka 51. člena tega pravilnika za
vse progresivne dobitke, ki presegajo znesek 1000 eurov, beleženje nižjih
progresivnih dobitkov pa se zahteva le pri dobitkih, ki se ne beležijo na
obračunskih števcih IA.
(2) NIS mora beležiti naraščanje
vrednosti sklada progresive oziroma nivojev progresive iz 3. točke prvega odstavka
51. člena tega pravilnika vsako polno uro ter ob koncu obračunskega dne za vse
progresivne sisteme, pri katerih se progresivni dobitki ne beležijo na
obračunskih števcih IA. Beležijo se najmanj datum, čas, ID progresive in
znesek.
54. člen
(1) NIS mora omogočati vključitev
posameznega IA v enega ali več progresivnih sistemov hkrati.
(2) V progresivni sistem so lahko
vključeni le IA, ki znajo ob pogojih iz prejšnjega člena zagotoviti beleženje
višine skladov in nivojev progresive in sporočanje dogodka progresivnega
dobitka v NIS. IA, ki so vključeni v progresivni sistem z več skladi in nivoji,
morajo sporočiti v NIS poleg višine dobitka tudi sklad in nivo (identifikacija
progresive: ID progresive, oznaka sklada, številka nivoja).
Register progresiv
55. člen
(1) NIS mora vsebovati register
oziroma šifrant progresiv s podatki o nastavitvi vsakega posameznega
progresivnega sistema, ki morajo omogočati preverjanje višine progresivnega
dobitka na osnovi števcev IA, zabeleženih v NIS.
(2) Register progresiv vključuje:
1.    
enolično oznako progresive (ID progresive);
2.    
podatke o značilnostih progresive:
-  
vrsta (npr. L – lastna, S – skupna),
-  
tip (I – dobitek določa izid igre, K – dobitek določa krmilnik, IK –
dobitek je kombinacija izida igre in naključnega procesa na krmilniku),
-  
sklad (oznaka sklada),
-  
nivo (številka nivoja);
3.    
začetno vrednost;
4.    
osnovni odstotek naraščanja;
5.    
mejno vrednost;
6.    
odstotek naraščanja po preseženi mejni vrednosti;
7.    
odstotek naraščanja skrite progresive;
8.    
ime progresive;
9.    
datum in čas začetka veljavnosti;
10.  datum
in čas prenehanja veljavnosti ali oznako, da progresiva ni več aktivna.
56. člen
IA vključeni v progresivni sistem morajo
imeti v NIS nedvoumno zabeleženo pripadnost k progresivnemu sistemu. Pripadnost
IA k progresivnemu sistemu se izraža v registru IA oziroma v samostojni tabeli,
ki povezuje progresivne sisteme z IA.
Elektromehanski IA
57. člen
(1) Za elektromehanski IA se morajo v NIS
poleg dogodkov, določenih v 51. členu tega pravilnika, beležiti tudi:
1.    
dvig in spust pokrova za zavarovanje neposrednega dostopa do
elektromehanskega generatorja naključnega izida oziroma do elektromehanskega
prikazovalnika izida (datum, čas, IA, dogodek);
2.    
izid igre pri elektromehanskem generatorju naključnega izida (datum,
čas, IA, oznaka elektromehanskega generatorja, izid igre).
(2) V primeru, da se za elektromehanski IA
beležijo podatki iz prejšnjega odstavka za vsako igralno mesto, morajo biti
podatki o datumu in času, ki se nanašajo na isti dogodek, identični.
(3) Izid igre iz 2. točke prvega odstavka
tega člena pri elektromehanskem IA, ki simulira igre s kroglico, predstavlja
padla številka.
(4) Izid igre iz 2. točke prvega odstavka
tega člena pri elektromehanskem IA, ki simulira igre s kockami, predstavljajo
identifikacije kocke in padla številka za vsako posamezno kocko.
(5) Za elektromehanski IA se ne upošteva določbe 5. točke 51.
člena glede spremljanja in beleženja dogodka odpiranja in zapiranja vrat MB.
58. člen
Za elektromehanski IA mora NIS zabeležiti
vsako odigrano igro skupaj z vložkom in dobitkom na posameznem igralnem mestu
(datum, čas, IA – igralno mesto, oznako elektromehanskega generatorja, vložek,
dobitek).
Blagajniško poslovanje IA v NIS
59. člen
Zabeležka blagajniških transakcij v NIS
mora vsebovati najmanj naslednje podatke:
-      
datum transakcije,
-      
čas transakcije,
-      
obračunski dan, na katerega se nanaša transakcija,
-      
znesek transakcije,
-      
vrsto transakcije,
-      
oznako IA, če se transakcija nanaša na posamezen IA,
-      
identifikacijo osebe, ki je opravila transakcijo,
-      
identifikacijo samopostrežne blagajne, če se transakcija izvaja na
samopostrežni blagajni,
-      
identifikacijo lističa pri izdaji oziroma sprejemu lističa,
-      
vrsto lističa pri izdaji oziroma sprejemu lističa,
-      
številko RBP in igralne kartice v primeru pologa ali dviga na oziroma z
RBP.
60. člen
(1) Vrste transakcij, ki jih je treba
ločevati in vnašati v NIS:
1.    
izplačilo JP, ročno izplačilo CC;
2.    
izplačilo PJP;
3.    
polnitev IA;
4.    
praznitev CB;
5.    
praznitev zalogovnika;
6.    
praznitev BA – bankovci;
7.    
praznitev BA – lističi;
8.    
prodajo žetonov;
9.    
odkup žetonov;
10.  dotacijo
žetonov;
11.  odvod
žetonov;
12.  izdajo
lističa;
13.  sprejem
lističa;
14.  polog
na račun RBP;
15.  dvig
z računa RBP;
16.  polnitev
samopostrežne blagajne;
17.  praznitev
samopostrežne blagajne;
18.  neprevzeti
dobitki;
19.  promocijski
lističi (zaigrani);
20.  promocijski
brezgotovinski krediti (zaigrani).
(2) V primeru premične prodaje in
odkupa žetonov v igralnem prostoru se kot transakcije obravnavajo skupni
rezultati prodaje in odkupa osebe, ki vrši prodajo oziroma odkup.
(3) Pri praznitvah in polnitvah
predstavlja transakcijo skupno število žetonov polnitve oziroma praznitve,
skupen znesek bankovcev praznitve in skupen znesek lističev praznitve na
posameznem IA.
(4) Kot vnos transakcije iz prvega
odstavka tega člena se obravnavajo sistemsko predlagane transakcije, ki zahtevajo
obvezen pregled in potrditev s strani osebe, ki opravlja transakcijo, in
transakcije, ki se jih vnaša v celoti ročno.
(5) Transakcije pri 8., 9., 12., 13., 14.
in 15. točki prvega odstavka tega člena so transakcije, ki se na blagajni
izvajajo z igralci.
(6) Transakcije pri 18., 19. in 20. točki
prvega odstavka tega člena se vnašajo za obračunski dan.
61. člen
Podatki o praznitvah se vnašajo za
obračunski dan, na katerega
se nanaša štetje, in sicer redne praznitve takoj po štetju, izredne praznitve najkasneje pri vnosu rednih praznitev naslednjega dne, vse ostale blagajniške
transakcije se vnašajo sproti
v skladu z navodilom za opravljanje dela na blagajni. Ročna izplačila (JP, PJP,
CC) in brisanja kredita se opravi po preverjanju dobitka in po vnosu
blagajniške transakcije.
Samopostrežna blagajna
61.a člen
(1) Samopostrežna blagajna mora biti
povezana v NIS in vanj pri transakcijah sporočati vse podatke, ki so predpisani
za blagajniško poslovanje IA v NIS. Pri izgubi povezave z NIS mora
samopostrežna blagajna zavrniti transakcije, za katere je predpisano beleženje
v NIS.
(2) Samopostrežna blagajna mora zavrniti
transakcijo vplačila ali izplačila, pri kateri je
višina transakcije 2.000 eurov ali več.
(3) Praznitev in polnitev samopostrežne
blagajne ter štetja po praznitvi se izvajajo komisijsko, redno takoj po
zaključku zadnjega obračunskega dne v mesecu in izredno po potrebi.
(4) Samopostrežna blagajna mora v dnevniku
dogodkov zabeležiti vse transakcije (datum, čas, vrsto transakcije, znesek
transakcije) in napake, ki se pri tem pojavijo (datum, čas, vrsta transakcije
oziroma oznaka napake) ter posege osebja v nastavitve (datum, čas, vrsta
posega). Dnevnik na posamezni samopostrežni blagajni mora omogočati pregled
dogodkov za najmanj zadnjih 45 dni.
Poročila
62. člen
(1) NIS mora vsebovati programe za
izdelavo dnevnih in mesečnih poročil blagajniškega poslovanja povezanega z
igralnim procesom in sicer skupnih poročil ter poročil po posameznih IA oziroma
igralnih mestih in po posameznih vrstah transakcij. Skupno poročilo dnevnega in mesečnega poslovanja, povezanega z
igralnim procesom, mora vključevati posamezne postavke mesečnega obračuna, kot
so: vrednost bankovcev pri praznitvah IA, prodaja unovčljivih lističev, prodaja
neunovčljivih lističev, prodaja žetonov, pologi na RBP, znesek izdanih promocijskih
lističev, znesek porabljenih promocijskih lističev, znesek neprevzetih
dobitkov, znesek izdanih promocijskih žetonov, ročna izplačila dobitkov, odkup
unovčljivih lističev, odkup žetonov in dvigi z RBP.
(2) NIS mora vsebovati programe za
izdelavo dnevnih in mesečnih poročil o obračunu na podlagi elektronskih števcev
obračunskega modela, zabeleženih v NIS, in sicer skupnih poročil ter poročil po
posameznih IA oziroma igralnih mestih.
(3) NIS mora vsebovati programe za
izdelavo dnevnih in mesečnih poročil poslovanja z vplačilnimi in izplačilnimi
sredstvi na podlagi elektronskih števcev, zabeleženih v NIS, in sicer skupnih
poročil ter poročil po posameznih IA oziroma igralnih mestih.
(4) Dnevna in mesečna poročila morajo
biti zaključena in dokončna najkasneje v 12 urah po zaključku obračunskega dne
oziroma obračunskega meseca pri obsegu do vključno 200 igralnih mest in
najkasneje v 72 urah po zaključku obračunskega dne oziroma obračunskega meseca
pri obsegu nad 200 igralnih mest.
(5) NIS mora vsebovati programe za
izdelavo obdobnih poročil iz prvega do tretjega odstavka tega člena, pri
katerih se pri zahtevi za izdelavo poročila opredeli obdobje poročanja na
obračunski dan natančno.
(6) Poročila iz drugega in tretjega
odstavka tega člena morajo pravilno upoštevati brisanja in obrate elektronskih
števcev.
(7) NIS mora vsebovati programe za
izdelavo obdobnega poročila med dvema praznitvama IA za vsako vrsto praznitev
(žetoni, bankovci, lističi), ki vključuje primerjavo pričakovane vrednosti
praznitve (po števcih zabeleženih ob praznitvi) z dejansko vrednostjo praznitve
(prešteto vrednostjo).
(8) NIS mora vsebovati program za
izdelavo obdobnega poročila delovanja IA, ki vključuje poleg podatkov o
obdobju, identifikacije IA, zneska vplačil z vplačilnimi sredstvi, zneska
polnitve, zneska praznitve, zneska ročnih izplačil, zneska izplačil z
izplačilnimi sredstvi, znesek obračuna (win), teoretični odstotek vračanja,
dejanski odstotek vračanja. Namesto odstotka vračanja lahko poročilo vsebuje
odstotek zadržanja (hold).
(9) Skupna poročila iz prvega odstavka
tega člena morajo vključevati začetni in končni skupni saldo na računih pri
brezgotovinskem poslovanju, ter skupne zneske po vrstah prenosov nanje (npr.
dvigi, pologi, prenosi na IA, prenosi z IA).
(10) Pri brezgotovinskem poslovanju
mora NIS vsebovati izdelavo dnevnih in mesečnih poročil primerjave po posameznih
IA med zabeleženimi transakcijami brezgotovinskega poslovanja in ustreznimi
števci IA, zabeleženimi v NIS.
(11) Pri brezgotovinskem poslovanju
mora NIS vsebovati program za izdelavo dnevnih in mesečnih poročil blagajniškega
poslovanja, ki vključujejo začetna in končna stanja na računih, pologe, dvige
in znesek transakcij brezgotovinskega poslovanja.
(12) NIS mora vsebovati program za
izdelavo podrobnih dnevnih in mesečnih poročil popravkov iz 8. člena tega pravilnika.
(13) Za samopostrežne blagajne mora
NIS vsebovati program za izdelavo dnevnega in mesečnega poročila po vrstah
transakcij opravljenih na samopostrežni blagajni in sicer po posameznih
samopostrežnih blagajnah in za vse skupaj.
(14) NIS mora vsebovati program, ki po
vnosu rezultatov štetja
omogoča izdelavo poročila štetja žetonov, bankovcev in
lističev pri praznjenju IA po posameznih IA in
primerjavo z v NIS pričakovanim
stanjem.
(15) NIS mora vsebovati program za
izdelavo primerjave obračuna blagajne IA z obračunom po elektronskih števcih
IA, zabeleženih v NIS, pri kateri se pri obračunu blagajne, kot:
-      
posebna postavka terjatev igralcev iz naslova lističev upoštevajo še vsi
nevnovčeni veljavni unovčljivi lističi, ki so jih v obravnavanem obdobju
izpisali IA,
-      
posebna postavka terjatev igralcev iz naslova lističev upoštevajo vsi
unovčljivi lističi, ki jim je v obravnavanem obdobju potekla veljavnost,
-      
posebna postavka terjatev igralcev zaradi poslovanja z RBP (pologov,
dvigov, vplačil in izplačil) upošteva sprememba stanj na RBP v obravnavanem
obdobju,
-      
posebna postavka izplačanih terjatev igralcev ob zaprtju neaktivnih RBP
z neničelnim stanjem upošteva stanje na RBP zaprtih v obravnavanem obdobju.
(16) Koncesionar je dolžan za
obračunski mesec med seboj primerjati poročilo blagajniškega poslovanja iz prejšnjega
odstavka s poročili, izdelanimi na podlagi elektronskih števcev, zabeleženih v
NIS. V primeru, da odstopanje skupnega obračuna za IA presega 0.5% obračuna IA
po blagajni iz prejšnjega odstavka, mora koncesionar do petega dne v mesecu
nadzornemu organu posredovati pisno poročilo z zneski in vzroki za odstopanje
po posameznih IA.
Praznitve CB, BA in zalogovnika
žetonov
63. člen
(1) Praznitev BA na vseh IA je treba
opraviti takoj po zaključku zadnjega obračunskega dne v mesecu.
(2) V primeru, da IA sprejema kovance,
je treba takoj po zaključku zadnjega obračunskega dne v mesecu opraviti
praznitev CB in zalogovnika.
(3) Redne praznitve CB in BA med mesecem
se lahko izvajajo le po
seznamu, ki je pripravljen pred začetkom praznitve. Praznitve (odpiranje zbiralnika bankovcev in štetje bankovcev in lističev) se lahko opravijo samo v
števnici. Redne in izredne praznitve
se lahko izvajajo le na način, opredeljen v internih aktih koncesionarja.
64. člen
Redne praznitve zalogovnika se izvajajo po
razporedu, opredeljenem v internem navodilu koncesionarja, in sicer tako, da
pride vsak IA na vrsto najmanj enkrat v treh mesecih pri obsegu do 200 IA,
najmanj enkrat v šestih mesecih pri obsegu od 201 do 400 IA in najmanj enkrat v
dvanajstih mesecih pri obsegu nad 400 IA.
65. člen
Praznitve CB, BA in zalogovnika se na
način, opredeljen v internih aktih koncesionarja, opravijo tudi ob odstranitvah
in zamenjavah IA, ob večjih servisnih posegih v IA, ob spremembi denominacije
žetonov, ob inventuri stanja žetonov ter ob zamenjavi in ukinitvi žetonov.
66. člen
(črtan)
Spremembe pri IA
67. člen
(1) S predhodnim pisnim obveščanjem
nadzornega organa se zaradi sprememb, ki vplivajo na NIS, lahko opravi:
1.    
sprememba karakteristik IA, ki ne zahteva izdaje dovoljenja za uporabo
igralne naprave, na podlagi zakona, ki ureja igre na srečo;
2.    
premestitev IA;
3.    
odstranitev IA.
(2) Predhodno obvestilo iz 1. in 2. točke prejšnjega odstavka mora biti nadzornemu organu predloženo najmanj osem dni, iz 3.
točke prejšnjega odstavka pa najmanj en dan pred nameravanim posegom.
(3) Predhodno obvestilo iz prvega
odstavka tega člena mora vsebovati razloge za spremembo, datum in čas začetka
del, predvidena datum in čas zaključka del, obračunski dan, s katerim bo IA
ponovno vključen v uporabo in izpolnjen obrazec MF IGR NAP-IA, ki je skupaj z
navodilom za izpolnjevanje Priloga 1 tega pravilnika in njegov sestavni del. V
primeru iz 1. točke prvega odstavka tega člena, mora obvestilo vsebovati nove
karakteristike IA na obrazcu MF IGR NAP-IA iz Priloge 1 tega pravilnika. V
primeru iz 2. točke prvega odstavka tega člena, mora obvestilo vsebovati tudi
staro in novo pozicijo IA ter tloris igralnega prostora z novo postavitvijo. V
primeru iz 3. točke prvega odstavka tega člena mora obvestilo vsebovati
tudi predvideni datum in čas odstranitve.
68. člen
Brez obveščanja nadzornega organa se lahko
opravi:
1.    
priklop in odklop IA z NIS zaradi servisnega posega, kot posledice
okvare, ki ne spreminja iger in karakteristik IA;
2.    
poseg v IA zaradi odprave okvare ali napake, ki ne spreminja iger in
karakteristik IA.
69. člen
Vlogi za izdajo dovoljenja za uporabo
igralne naprave, na podlagi zakona, ki ureja igre na srečo, mora koncesionar
priložiti:
-      
obrazec MF IGR NAP-IA iz Priloge 1 tega pravilnika v elektronski obliki
s podatki o IA, ki so predmet vloge,
-      
poročilo o preizkusu igralne naprave,
-      
izjavo o ustreznosti vključitve IA v NIS,
-      
dokazilo o lastništvu IA, ki se bo uporabljal v igralnem salonu,
-      
navedbo datuma in časa izvedbe del.
70. člen
(1) IA se po spremembah karakteristik
IA, ki vplivajo na NIS in ki ne zahtevajo izdaje dovoljenja za uporabo igralne
naprave, na podlagi zakona, ki ureja igre na srečo, pri premestitvah IA in pri spremembah
za katere se izda dovoljenje za uporabo IA začne uporabljati z novim
obračunskim dnevom.
(2) Pri spremembi na IA, pri kateri je
prišlo do brisanja elektronskih števcev IA, mora koncesionar v mapo, ki jo na
podlagi zakona, ki ureja igre na srečo, vodi za vsako igralno napravo,
zabeležiti tudi datum in čas brisanja števcev, zadnje znano stanje elektronskih
števcev obračunskega modela in števca GM pred brisanjem, ter stanje zabeleženih
urnih števcev v NIS po opravljenem brisanju, ki izkazuje, da je brisanje
pravilno zabeležil tudi NIS.
Vplačila in izplačila na IA
71. člen
(1) Za zamenjavo in spremembo
vrednosti žetonov mora koncesionar pridobiti dovoljenje nadzornega organa.
(2) Koncesionar mora vlogi za izdajo
dovoljenja iz prejšnjega odstavka predložiti izpis stanja žetonov.
(3) Pri zamenjavi žetonov pa mora
poleg izpisa stanja žetonov iz prejšnjega odstavka priložiti tudi:
-      
vzorec žetona in barvno sliko obeh strani žetona ter
-      
račun in potrdilo o plačilu žetonov.
72. člen
(1) Za vpeljavo, spremembo ali
ukinitev poslovanja z žetoni, lističi, brezgotovinskega poslovanja mora
koncesionar pridobiti dovoljenje nadzornega organa.
(2) Koncesionar mora vlogi za izdajo
dovoljenja za poslovanje z lističi iz prejšnjega odstavka predložiti:
-      
interne akte, ki se nanašajo na način poslovanja,
-      
vzorce lističev.
(3) Koncesionar mora k vlogi za
vpeljavo poslovanja z žetoni iz prvega odstavka predložiti:
-      
interne akte, ki se nanašajo na način poslovanja,
-      
izpis stanja žetonov,
-      
vzorec žetona in barvno sliko obeh strani žetona ter
-      
račun in potrdilo o plačilu žetonov.
(4) Koncesionar mora k vlogi za izdajo
dovoljenja za brezgotovinsko poslovanje iz prvega odstavka predložiti:
-      
interne akte, ki se nanašajo na brezgotovinsko poslovanje, vključno s
pravili za brezgotovinsko poslovanje in upravljanje z RBP igralcev, s postopki
odprtja in zaprtja RBP, izdaje in razveljavitve igralne kartice, blokade in
deblokade uporabe igralne kartice ter razrešitve pritožb igralcev v povezavi z
RBP;
-      
vzorce igralnih kartic brezgotovinskega poslovanja;
-      
začetno varnostno oceno iz trinajstega odstavka 50. člena tega
pravilnika, iz katere je razvidno, da je sistem brezgotovinskega poslovanja
vzpostavljen na zanesljiv in varen način tako, da so komunikacije
brezgotovinskega poslovanja zanesljive in zaščitene, da so vsi pomembni
podatki, ki se hranijo za namen brezgotovinskega poslovanja zaščiteni, da jih
ni možno nepooblaščeno spreminjati, da se ob njihovi spremembi tvorijo ustrezne
zaščitene revizijske sledi in da je vzpostavljen sistem pregledovanja teh sledi,
ki zagotavlja odkrivanje vsake nepooblaščene spremembe, ter da so kritični
podatki (npr. stanje RBP, zaščitne kode kartic, ipd.) shranjeni v ustrezno
šifrirani obliki;
-      
poročilo o preizkusu IA, ki izkazuje, da transakcija z RBP na IA in
obratno poteka varno, točno in zanesljivo.
Vzdrževanje registrov pri spremembah
73. člen
(1) Ob opravljeni spremembi lastnosti
IA, ob premestitvi IA, njegovi odstranitvi, ali ob namestitvi novega IA, morajo
biti obračunski model, register IA, kronologija registra IA in register
progresiv usklajeni s spremembami takoj po opravljeni spremembi. Podatki v teh
registrih morajo točno podati datum in čas prenehanja veljavnosti starih, ter
začetka veljavnosti novih karakteristik, IA oziroma progresivnih sistemov.
(2) Pri spremembi podatkov in
registrov iz prejšnjega odstavka:
1.    
sme imeti IA v obračunskem dnevu le en nabor veljavnih vrednosti;
2.    
je lahko v enem obračunskem dnevu za IA v veljavi le en obračunski
model;
3.    
se spremembo registra pri premestitvah in pri spremenjenih karakteristikah
iz 70. člena tega pravilnika lahko opravi že ob izločitvi IA, vendar najkasneje
do povezave IA v NIS;
4.    
mora novo nameščeni IA dobiti novo enolično interno oznako v NIS iz
četrte alineje 3. točke 48. člena tega pravilnika.
(3) Opravljene spremembe v registrih
iz prvega odstavka tega člena ne smejo vplivati na pravilnost prikaza prejšnjih
podatkov, zabeleženih v NIS.
IV. POSEBNOSTI NADZORNEGA INFORMACIJSKEGA SISTEMA ZA DRUGE
IGRALNE NAPRAVE
Splošno
74. člen
(1) Prirejanje iger na IM, ki jih
izvaja osebje koncesionarja, se spremlja z uporabo posebnih vhodno/izhodnih
priročnih terminalov in opreme, nameščene na mizi, ki omogoča avtomatično
spremljanje nekaterih dogodkov (npr. padle številke pri ruleti).
(2) Uporaba terminalov iz prejšnjega
odstavka mora biti zaščitena z identifikacijo uporabnika.
(3) Posebne igre na srečo, pri katerih
neposredno spremljanje procesa iger z NIS v praksi ni uveljavljeno (npr. craps,
bingo, turnirsko prirejanje), se spremlja v okviru sistema za spremljanje iger
na IM, in sicer dnevno z vnosom realizacije in evidentiranega skupnega zneska
vplačil, izplačil in morebitnih napitnin za vsako posamezno igro ali izvedbo
turnirja na delovnih postajah NIS.
(4) Igro na srečo na igralni napravi z več
igralnimi mesti, pri kateri igrajo igralci drug proti drugemu, brez prisotnosti
osebe, ki izvaja igro, se spremlja s povezavo te naprave v NIS, na način kot se
to izvede za IA. Taka igralna naprava se zavede v ustrezen šifrant igralnih
naprav v NIS, kamor se zavede tudi odstotek provizije koncesionarja, po
igralnih mestih pa se zanjo v NIS spremljajo in beležijo dogodki, kot so
vplačilo z bankovcem, vplačilo z lističem, izplačilo z lističem, sprejem in
odstranitev igralne kartice, sprejem in odstranitev službene kartice,
elektronski prenos kredita na RBP in z RBP, praznitev BA, ter urno in dnevno
beležijo števci vplačil igralcev v igro, izplačil igralcem iz igre, provizije
ter število odigranih iger, na način kot je to predpisano za IA.
Register IM
75. člen
(1) NIS mora vključevati register oziroma
šifrant IM in drugih igralnih naprav, v katerem so vpisani naslednji podatki:
1.    
o napravi in igri:
-  
inventarna številka,
-  
naziv (po igri, ki se izvaja, npr. Ameriška ruleta),
-  
kratki naziv (npr. AR),
-  
proizvajalec (kolesa rulete),
-  
leto proizvodnje (kolesa rulete),
-  
številka oziroma oznaka (kolesa rulete),
-  
odstotek provizije pri igrah, ki jih igralci igrajo drug proti drugemu,
-  
enolična interna oznaka naprave v NIS, ki je uporabljena v vseh zapisih,
ki se nanašajo na to napravo;
2.    
o namestitvi naprave:
-  
pozicijska oznaka (npr. AR1),
-  
stanje (npr. 1 – v uporabi, 0 – izločena),
-  
datum in čas od katerega dalje veljajo podatki,
-  
datum in čas prenehanja veljavnosti za zapise, ki niso več veljavni
oziroma za izločene igralne naprave, v primeru, ko NIS ne vodi ločene kronologije
sprememb IM in drugih igralnih naprav.
(2) Za nazive druge in tretje alineje
1. točke in prve alineje 2. točke tega člena se uporabljajo izrazi določeni v
navodilu za izpolnjevanje obrazca MF IGR NAP-IM, ki je skupaj z obrazcem
Priloga 2 tega pravilnika in njegov sestavni del. Enolično interno oznako iz
osme alinee 1. točke tega člena lahko nadomesti enolična pozicijska oznaka prve
alinee 2. točke tega člena.
(3) V register IM iz prvega odstavka
tega člena se smiselno zavedejo tudi podatki za druge posebne igre na srečo.
Beleženje dogodkov na IM
76. člen
NIS mora na IM registrirati in beležiti
naslednje dogodke:
1.    
prijavo in odjavo uporabnika – delavca na IM (datum, čas, IM,
uporabnik);
2.    
odprtje IM (datum, čas, IM, znesek: otvoritveno stanje);
3.    
zaprtje IM (datum, čas, IM, znesek: končno stanje);
4.    
začasno zaprtje IM (datum, čas, IM, znesek: stanje ob zaprtju);
5.    
ponovno odprtje IM po začasnem zaprtju (datum, čas, IM, znesek: stanje
ob odprtju);
6.    
dodatno dotacijo IM (identifikacija transakcije, datum, čas, IM, znesek);
7.    
odvod na blagajno (identifikacija transakcije, datum, čas, IM, znesek);
8.    
drop (identifikacija transakcije, datum, čas, IM, znesek);
9.    
provizijo pri igri, ki jo igrajo igralci drug proti drugemu
(identifikacija transakcije, datum, čas, IM, znesek);
10.  padlo
številko na ruleti (datum, čas, IM, številka);
11.  izplačilo
progresivnega dobitka na IM (datum, čas, IM, ID progresive, znesek).
Blagajniško poslovanje IM v NIS
77. člen
(1) Blagajniško poslovanje IM v NIS obsega
najmanj ločevanje in vnos transakcij v točkah od 2. do 9. prejšnjega člena
neposredno na IM in še naslednje transakcije na blagajni IM oziroma v števnici:
1.    
izdajo dodatne dotacije za posamezno IM (identifikacija transakcije,
datum, čas, IM, znesek, blagajnik);
2.    
prejem odvoda s posamezne IM (identifikacija transakcije, datum, čas,
IM, znesek, blagajnik);
3.    
popolnitev dotacije posamezne IM (identifikacija transakcije, datum,
čas, IM, znesek, blagajnik);
4.    
rezultat štetja gotovine in vrednostnih žetonov na IM (identifikacija
transakcije, datum, čas, IM, znesek, obračunski dan, vnašalec);
5.    
rezultat štetja napitnine na IM (identifikacija transakcije, datum, čas,
IM, znesek, obračunski dan, vnašalec);
6.    
prodajo vrednostnih žetonov (identifikacija transakcije, datum, čas,
znesek, obračunski dan, blagajnik);
7.    
odkup vrednostnih žetonov (identifikacija transakcije, datum, čas,
znesek, obračunski dan, blagajnik).
(2) Transakciji pri 6. in 7. točki
prejšnjega odstavka se na blagajni izvajata z igralci.
Ugotavljanje realizacije
78. člen
(1) V NIS se za posamezno IM ločeno
vnašajo preštete vrednosti gotovine, vrednostnih žetonov in napitnine.
(2) NIS mora na osnovi vnesenih
podatkov izdelati obračun realizacije in napitnine IM oziroma druge posebne
igre na srečo. Prav tako mora NIS izdelati obračun IM tudi na osnovi sproti
vnesenih podatkov dropa in provizije in ga primerjati z obračunom po rezultatih
štetja.
79. člen
(1) NIS mora vsebovati programe za
izdelavo in prikaz dnevnih in mesečnih obračunov po posamezni IM oziroma
posebni igri na srečo in za vse IM in posebne igre na srečo skupaj.
(2) Dnevni in mesečni obračuni morajo
biti zaključeni najkasneje v 24 urah in dokončni v 72 urah po zaključku
obračunskega dne oziroma obračunskega meseca.
Progresivni sistemi na IM
80. člen
NIS mora vsebovati podatke, potrebne za
opis vsakega posameznega progresivnega sistema – register oziroma šifrant
progresiv. Register progresiv vsebuje splošne podatke o progresivi
(identifikacijo‑ID progresive, vrsto, oznako, nivoje, višino vplačila igralca
za sodelovanje pri progresivni igri), podatke o začetnih vrednostih in o
oblikovanju progresivne vrednosti dobitka na osnovi vplačil igralcev (odstotek,
delitev, ipd.) za vsak posamezen nivo in datum in čas začetka ter prenehanja
veljavnosti progresivnega sistema. Register progresiv za IM se vzpostavi smiselno
na način, kot to velja za register progresivnih sistemov za IA iz 55. člena
tega pravilnika.
81. člen
(1) NIS mora imeti ob zaključku
obračunskega dne v obliki absolutnega števca vplačil zabeležena vsa vplačila
igralcev na IM za sodelovanje pri progresivni igri.
(2) Na osnovi registra progresive,
vplačil igralcev iz prejšnjega odstavka in izplačil progresivnih dobitkov
igralcem mora biti možno izračunati vrednost progresivnih dobitkov.
82. člen
V NIS mora biti zabeležena vrednost skladov
oziroma nivojev progresive ob zaključku obračunskega dne (datum, čas, ID
progresive, znesek).
83. člen
Ob padcu progresivnega dobitka mora
zabeležka v NIS vsebovati datum, čas, oznako IM, ID progresive, oznako sklada,
nivo in znesek dobitka. Če NIS sam ne zajame teh podatkov, jih je treba ob
padcu progresivnega dobitka vnesti ročno.
Spremembe pri IM
84. člen
(1) Vlogi za izdajo dovoljenja za
uporabo igralne naprave, na podlagi zakona, ki ureja igre na srečo, mora
koncesionar priložiti:
-      
obrazec MF IGR NAP-IM iz Priloge 2 tega pravilnika v elektronski in
papirni obliki, s podatki o IM, ki so predmet vloge;
-      
navedbo datuma in časa izvedbe del, pri IM, vključenih v progresivne
sisteme, pa še:
-      
opis progresivnega sistema;
-      
seznam progresivnih dobitkov, njihove začetne vrednosti in odstotke
naraščanja oziroma deleže glede na vplačila;
-      
pravila za priigranje posameznega progresivnega dobitka;
-      
formulo za oblikovanje višine posameznega progresivnega dobitka iz
zabeleženih vplačil za sodelovanje v progresivni igri.
(2) Vzpostavitev, sprememba in
ukinitev iger in progresivnih sistemov na IM mora biti sproti zavedena v
registru IM in v registru progresivnih sistemov iz 75. oziroma 80. člena tega
pravilnika.
V. POSEBNOSTI NIS IGRALNIH NAPRAVSTREŽNIŠKEGA SISTEMA IGER
Splošno
85. člen
Za strežniški sistem iger (v nadaljnjem
besedilu: SSI) se smiselno uporabijo določbe III. poglavja tega pravilnika.
86. člen
Podatke, ki jih ni mogoče pridobiti od
igralnega terminala SSI, lahko NIS pridobi neposredno od strežnika SSI. Za
komunikacijo med NIS in strežnikom SSI velja vse, kar velja za komunikacijo med
NIS in IA.
Beleženje dogodkov
87. člen
(črtan)
Beleženje števcev
88. člen
(črtan)
Registra igralnih naprav in iger
89. člen
Register igralnih naprav SSI sestavljata
register IA, ki vsebuje vse podatke o igralnih terminalih iz 48. člena tega
pravilnika, razen podatkov, ki se nanašajo na kontrolne programe (igre) in
nastavitve, ki so predmet prenosa s strežnika SSI sistema na igralni terminal
SSI, in register iger in njihovih nastavitev, ki jih vsebuje strežnik SSI.
Obračunski model in obračunski kredit
90. člen
Vsi igralni terminali SSI iste strojne
platforme morajo imeti isti obračunski model in isto vrednost obračunskega
kredita.
VI. TESTIRANJE IN TURNIR
Igralna naprava za namen testiranja
91. člen
Igralna naprava za namen testiranja mora
biti vključena v NIS.
Turnir
92. člen
(1) Koncesionar, ki prireja turnir na
igralni napravi, mora zagotoviti, da ta naprava deluje v posebnem turnirskem
načinu in da med izvajanjem turnirja ali zaradi izvedbe turnirja igralna
naprava, na kateri prireja turnir, v NIS ne bo posredovala dogodkov, števcev in
drugih podatkov, ki bi vplivali na obračun igralne naprave in njegovo
preverjanje, ter sprejemala ali dajala izplačil. V turnirskem načinu sme
igralna naprava v NIS pošiljati le informativna sporočila kot so npr. vklop,
izklop, odpiranje in zapiranje vrat in napake. NIS mora zabeležiti začetek in konec turnirskega načina delovanja
igralne naprave.
(2) Prirejanje posebnih iger na srečo na IM
v turnirskem načinu se zavede v register iz igralnih naprav tega pravilnika.
Realizacijo turnirskega načina prirejanja posebnih iger na srečo na IM se
spremlja preko blagajniškega poslovanja z vnosom pristopnin oziroma nakupov
turnirskih žetonov na blagajnah oziroma prodajnih mestih, z vnosom izplačanih
dobitkov na blagajnah oziroma izplačilnih mestih, ter z vnosom provizije, kot
je to opredeljeno v četrtem odstavku 74. člena tega
pravilnika.

Priloga
1: Obrazec MF IGR NAP-IA in navodilo za izpolnjevanje obrazca
Priloga
2: Obrazec MF IGR NAP-IM in navodilo za izpolnjevanje obrazca
Priloga
3: Združljivost NIS z informacijskim sistemom nadzornega organa in standardni
vmesnik NIS za povezavo z informacijskim sistemom nadzornega organa
Priloga
4: Tehnično navodilo o enotni storitvi za posredovanje podatkov, obliki, načinu
posredovanja in vrstah sporočil o prenosu posredovanih podatkov Finančni upravi
Republike Slovenije

Pravilnik o nadzornem informacijskem sistemu igralnih
naprav (Uradni list RS, št. 59/08)
vsebuje naslednje prehodne in končne določbe:
»VII. PREHODNE IN KONČNE DOLOČBE
93. člen
Za vrsto NIS, ki je v uporabi pri koncesionarju
z dnem uveljavitve tega pravilnika, se določba iz drugega odstavka 9. člena
tega pravilnika, začne uporabljati leto dni po uveljavitvi tega pravilnika.
94. člen
Za vrsto in verzijo NIS, ki je v uporabi
pri koncesionarju z dnem začetka uporabe tega pravilnika, se šteje, da izpolnjuje
pogoj iz 37. člena tega pravilnika.
95. člen
Šteje se, da izpolnjuje pogoj glede
spremljanja in beleženja vrat MB iz prve in druge alinee 5. točke 51. člena
tega pravilnika, IA, ki je bil v uporabi do uveljavitve tega pravilnika.
96. člen
Za vrsto NIS, ki je v uporabi pri
koncesionarju z dnem uveljavitve tega pravilnika, se določba 40. člena tega
pravilnika, določbi glede vnosa dropa in provizije iz 76. člena, določbi glede
prodaje in odkupa vrednostnih žetonov iz 77. člena in določba glede izdelave
obračuna IM na osnovi sproti vnesenih podatkov dropa in napitnine iz drugega
odstavka 78. člena tega pravilnika začnejo uporabljati tri leta po uveljavitvi
tega pravilnika.
97. člen
Za vrsto NIS, ki je v uporabi pri
koncesionarju z dnem uveljavitve tega pravilnika, se določba glede blokiranja
delovanja IA s strani vmesnika NIS iz drugega odstavka 50. člena tega
pravilnika, začne uporabljati tri leta po uveljavitvi tega pravilnika.
98. člen
Register igralnih naprav iz 48. člena, kronologijo
registra IA iz 49. člena, register progresiv iz 55. člena, register IM iz 75.
člena in register progresiv IM iz 80. člena, beleženje števcev in dogodkov iz
51. člena in beleženje podatkov iz drugega odstavka 57. člena, je pri NIS, ki
so v uporabi pri koncesionarju z dnem uveljavitve tega pravilnika, treba
uskladiti s tem pravilnikom v letu dni po začetku uporabe tega pravilnika.
99. člen
Določba 58. člena tega pravilnika se za
vrsto NIS, ki ne omogoča beleženja vsake odigrane igre na igralnem mestu
elektronske rulete, začne uporabljati tri leta po uveljavitvi tega pravilnika.
100. člen
Za vrsto NIS, ki je v uporabi pri
koncesionarju z dnem uveljavitve tega pravilnika, se določbe drugega, tretjega,
petega, šestega in sedmega odstavka 62. člena, začnejo uporabljati leto dni po
uveljavitvi tega pravilnika.
101. člen
Z dnem, ko začne veljati ta pravilnik,
preneha veljati Pravilnik o nadzornem informacijskem sistemu igralnih naprav
(Uradni list RS, št. 45/02 in 114/04).
102. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o nadzornem informacijskem sistemu igralnih naprav (Uradni list RS,
št. 88/09)
vsebuje naslednje prehodne in končno določbo:
»PREHODNE IN KONČNA DOLOČBA
47. člen
V registru IA iz 48. člena, v kronologiji
registra IA iz 49. člena oziroma v registru IM iz 75. člena pravilnika je treba
pri igrah, ki jih igrajo igralci drug proti drugemu, uskladiti vpis odstotka
provizije v letu dni po uveljavitvi tega pravilnika.
48. člen
Beleženje datuma in časa začetka ter
prenehanja veljavnosti v registru progresiv iz 55. člena pravilnika je treba
uskladiti s pravilnikom v letu dni po uveljavitvi tega pravilnika.
49. člen
Določbi glede beleženja števila obhodov
kroglice in hitrosti vrtenja kolesa pri izidu igre iz tretjega odstavka 57.
člena pravilnika in glede beleženja identifikacije kocke in padle številke
kocke iz četrtega odstavka 57. člena pravilnika se začneta uporabljati tri leta
po uveljavitvi tega pravilnika.
50. člen
Podatek o datumu ter času začetka in
prenehanja veljavnosti v registru IM iz 75. člena in v registru progresiv iz
80. člena pravilnika je treba uskladiti s pravilnikom v letu dni po uveljavitvi
tega pravilnika.
51. člen
Določbe 61.a člena in trinajstega odstavka
62. člena pravilnika se za samopostrežne blagajne, ki so v uporabi pri koncesionarju
na dan uveljavitve tega pravilnika, in za transakcije, ki se na njih izvajajo,
začnejo uporabljati leto dni po uveljavitvi tega pravilnika.
52. člen
Za vrsto NIS, ki je v uporabi pri
koncesionarju z dnem uveljavitve tega pravilnika, se določbe dvanajstega
odstavka 62. člena pravilnika začnejo uporabljati leto dni po uveljavitvi tega
pravilnika.
53. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o nadzornem informacijskem sistemu igralnih naprav (Uradni list RS,
št. 84/10)
vsebuje naslednje končne določbe:
»KONČNE DOLOČBE
6. člen
Določba glede beleženja identifikacije
kocke in padle številke kocke iz četrtega odstavka 57. člena pravilnika se začne
uporabljati 20. novembra 2012.
7. člen
Določba četrtega odstavka 61.a člena
pravilnika glede centralnega pregleda dogodkov za vse samopostrežne blagajne v
informacijskem sistemu blagajn ter določbi dvanajstega in trinajstega odstavka
62. člena pravilnika se začnejo uporabljati 20. novembra 2012.
8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o nadzornem
informacijskem sistemu igralnih naprav (Uradni list RS, št. 37/11)
spreminja 96. člen pravilnika tako, da se glasi:
»96. člen
Za vrsto NIS, ki je v uporabi pri
koncesionarju z dnem uveljavitve tega pravilnika, se določba 40. člena tega pravilnika,
določbi glede vnosa dropa in provizije iz 76. člena, določbi glede prodaje in
odkupa vrednostnih žetonov iz 77. člena in določba glede izdelave obračuna IM
na osnovi sproti vnesenih podatkov dropa in napitnine iz drugega odstavka 78.
člena tega pravilnika začnejo uporabljati z 31. majem 2013.«;
spreminja 97. člen pravilnika tako, da se
glasi:
»97. člen
Za vrsto NIS, ki je v uporabi pri
koncesionarju z dnem uveljavitve tega pravilnika, se določba glede blokiranja
delovanja IA s strani vmesnika NIS iz drugega odstavka 50. člena tega
pravilnika, začne uporabljati z 31. majem 2014.«;
spreminja 99. člen pravilnika tako, da se
glasi:
»99. člen
Določba 58. člena tega pravilnika se za
vrsto NIS, ki ne omogoča beleženja vsake odigrane igre na igralnem mestu
elektronske rulete, začne uporabljati z 31. majem 2013.«;
ter vsebuje naslednjo prehodno in končno
določbo:
»PREHODNA IN KONČNA DOLOČBA
6. člen
Za vrsto NIS, ki je v uporabi pri
koncesionarju z dnem uveljavitve tega pravilnika in ki določbe 59. člena glede
beleženja obračunskega dne ne izpolnjuje, je treba beleženje obračunskega dne v
NIS uskladiti v letu dni po začetku veljavnosti tega pravilnika.
7. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o nadzornem
informacijskem sistemu igralnih naprav (Uradni list RS, št. 109/12)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o nadzornem informacijskem sistemu igralnih naprav (Uradni list RS,
št. 93/14)
vsebuje naslednjo končno določbo:
»KONČNA DOLOČBA
21. člen
Ta pravilnik začne veljati naslednji dan po
objavi v Uradnem listu
Republike Slovenije.«.

Pravilnik o spremembah in dopolnitvah
Pravilnika o nadzornem informacijskem sistemu igralnih naprav (Uradni list RS,
št. 97/21)
vsebuje naslednjo prehodno in končno določbo:
»PREHODNA IN KONČNA DOLOČBA
27. člen
(1) Nova 4. točka prvega odstavka in nov
drugi odstavek 5. člena, spremenjena 5. točka prvega odstavka in spremenjeni
drugi odstavek 22. člena ter spremenjeni 24., 25., 26., 37., 38., 39. in 40.
člena pravilnika se začnejo uporabljati tri mesece po uveljavitvi tega
pravilnika.
(2) Nove verzije že povezanih vrst NIS se
do poteka roka iz prejšnjega odstavka lahko povezujejo preko obstoječih ISDN
povezav.
(3) Do začetka uporabe določb iz prvega
odstavka tega člena se uporabljajo določbe Pravilnika o nadzornem
informacijskem sistemu igralnih naprav (Uradni list RS, št. 59/08, 88/09,
84/10, 37/11, 109/12 in 93/14).
28. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o spremembah
in dopolnitvah Pravilnika o nadzornem informacijskem sistemu igralnih naprav
(Uradni list RS, št. 155/21)
spreminja 27. člen Pravilnik o spremembah in dopolnitvah Pravilnika o nadzornem
informacijskem sistemu igralnih naprav (Uradni list RS, št. 97/21)
tako, da se glasi:
»27. člen
(1) Nova 4. točka prvega odstavka in nov
drugi odstavek 5. člena, spremenjena 5. točka prvega odstavka in spremenjeni
drugi odstavek 22. člena ter spremenjeni 24., 25., 26., 37., 38., 39. in 40.
člena pravilnika se začnejo uporabljati šest mesecev po
uveljavitvi tega pravilnika.
(2) Nove verzije že povezanih vrst NIS se
do poteka roka iz prejšnjega odstavka lahko povezujejo preko obstoječih ISDN
povezav.
(3) Do začetka uporabe določb iz prvega
odstavka tega člena se uporabljajo določbe Pravilnika o nadzornem
informacijskem sistemu igralnih naprav (Uradni list RS, št. 59/08, 88/09,
84/10, 37/11, 109/12 in 93/14).«;
ter vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o spremembah
in dopolnitvah Pravilnika o nadzornem informacijskem sistemu igralnih naprav
(Uradni list RS, št. 205/21)
spreminja 27. člen Pravilnik o spremembah in dopolnitvah Pravilnika o nadzornem
informacijskem sistemu igralnih naprav (Uradni list RS, št. 97/21 in 155/21)
tako, da se glasi:
»27. člen
(1) Nova 4. točka prvega odstavka in nov
drugi odstavek 5. člena, spremenjena 5. točka prvega odstavka in spremenjeni
drugi odstavek 22. člena ter spremenjeni 24., 25., 26., 37., 38., 39. in 40.
člena pravilnika se začnejo uporabljati devet mesecev po
uveljavitvi tega pravilnika.
(2) Nove verzije že povezanih vrst NIS se
do poteka roka iz prejšnjega odstavka lahko povezujejo preko obstoječih ISDN
povezav.
(3) Do začetka uporabe določb iz prvega
odstavka tega člena se uporabljajo določbe Pravilnika o nadzornem
informacijskem sistemu igralnih naprav (Uradni list RS, št. 59/08, 88/09,
84/10, 37/11, 109/12 in 93/14).«;
ter vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o spremembah Pravilnika o nadzornem informacijskem sistemu igralnih naprav
(Uradni list RS, št. 105/22)
vsebuje naslednjo končno določbo:
»KONČNA DOLOČBA
8. člen
Ta pravilnik začne veljati naslednji dan po
objavi v Uradnem listu Republike Slovenije.«.