I. SPLOŠNE DOLOČBE
1. člen
(predmet)
Ta pravilnik določa pogoje, kvalitativne in
kvantitativne kazalnike ter merila in postopek za
izvolitev raziskovalcev v raziskovalne nazive v raziskovalnih organizacijah (v
nadaljnjem besedilu: RO), spremljanje in nadziranje izpolnjevanja pogojev za
izvolitev raziskovalcev v raziskovalni naziv.
2. člen
(nevtralna slovnična oblika)
V pravilniku uporabljeni izrazi, zapisani v
slovnični obliki moškega spola, so uporabljeni kot nevtralni in veljajo
enakovredno za oba spola.
II. RAZISKOVALNI NAZIVI
3. člen
(raziskovalni nazivi)
Ta pravilnik določa naslednje raziskovalne
nazive:
1.    
znanstveni nazivi:
- 
asistent (01),
- 
asistent z magisterijem znanosti (02),
- 
asistent z doktoratom (03),
- 
znanstveni sodelavec (04),
- 
višji znanstveni sodelavec (05),
- 
znanstveni svetnik (06).
2.    
strokovno-raziskovalni nazivi:
- 
asistent (11),
- 
višji asistent (12),
- 
višji strokovno-raziskovalni asistent (13),
- 
strokovno-raziskovalni sodelavec (14),
- 
višji strokovno-raziskovalni sodelavec (15),
- 
strokovno-raziskovalni svetnik (16).
3.    
razvojni nazivi:
- 
razvijalec (21),
- 
višji razvijalec (22),
- 
samostojni razvijalec (23),
- 
razvojni sodelavec (24),
- 
višji razvojni sodelavec (25),
- 
razvojni svetnik (26).
Šifrant in primerjalnik raziskovalnih
nazivov je priloga 1 tega pravilnika.
Znanstveni naziv se dodeli raziskovalcem,
ki opravljajo predvsem temeljne raziskave in izpolnjujejo pogoje za znanstveni
naziv.
Strokovno-raziskovalni naziv se dodeli
raziskovalcem, ki opravljajo temeljne raziskave in vodijo ali izvajajo aplikativne
projekte ter izpolnjujejo pogoje za strokovno-raziskovalni naziv.
Razvojni naziv se dodeli raziskovalcem, ki
vodijo ali izvajajo predvsem razvojne projekte ter izpolnjujejo pogoje za
razvojni naziv.
4. člen
(kategorija raziskovalcev)
Raziskovalci so razvrščeni v naslednje
znanstvene, strokovno-raziskovalne in razvojne nazive:
Mlajši raziskovalci:
-      
asistent, asistent, razvijalec;
-      
asistent z magisterijem znanosti, višji asistent, višji razvijalec;
-      
asistent z doktoratom, višji
strokovno-raziskovalni asistent, samostojni razvijalec.
Starejši raziskovalci:
-      
znanstveni sodelavec, strokovno-raziskovalni
sodelavec, razvojni sodelavec;
-      
višji znanstveni sodelavec, višji
strokovno-raziskovalni sodelavec, višji razvojni sodelavec;
-      
znanstveni svetnik, strokovno-raziskovalni
svetnik, razvojni svetnik.
III. POGOJI, KAZALNIKI IN MERILA ZA IZVOLITEV RAZISKOVALCEV V
ZNANSTVENE NAZIVE
1. Pogoji za izvolitev raziskovalcev v
znanstvene nazive
5. člen
(pogoji)
Pogoji so določeni s kvalitativnimi in
kvantitativnimi kazalniki.
Za izvolitev v znanstveni naziv morajo biti
izpolnjeni kvalitativni kazalniki raziskovalca in
kvantitativni kazalniki znanstvene uspešnosti
raziskovalca, določeni s tem pravilnikom.
1.1. Kvalitativni
kazalniki
raziskovalca
6. člen
(kvalitativni kazalniki)
Kandidat mora za izvolitev v znanstveni
naziv izpolnjevati naslednje minimalne kvalitativne kazalnike:
1.    
Asistent
-  
izobrazba, pridobljena
po študijskem programu druge stopnje, oziroma izobrazba, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven,
-  
sposobnost za raziskovalno delo.
2.    
Asistent z magisterijem znanosti
-  
magisterij znanosti, ki je v skladu z zakonom, ki ureja slovensko
ogrodje kvalifikacij, uvrščen na 9. raven,
-  
uspešno raziskovalno delo, ki kaže na
sposobnost kandidata za samostojno, raziskovalno delo.
3.    
Asistent z doktoratom
-  
izobrazba, pridobljena po študijskem programu
tretje stopnje, oziroma izobrazba, ki ustreza ravni izobrazbe, pridobljene po
študijskem programu tretje stopnje, in je v skladu z zakonom, ki ureja
slovensko ogrodje kvalifikacij, uvrščena na 10. raven,
-  
objavljena dela s področja dejavnosti (objavljena
dokumentirana znanstveno raziskovalna dela, aktivna udeležba na mednarodnih
strokovnih srečanjih),
-  
uspešno raziskovalno delo, ki kaže na
sposobnost kandidata za samostojno vodenje projektov.
4.    
Znanstveni sodelavec
-  
izobrazba, pridobljena po študijskem programu
tretje stopnje, oziroma izobrazba, ki ustreza ravni izobrazbe, pridobljene po
študijskem programu tretje stopnje, in je v skladu z zakonom, ki ureja
slovensko ogrodje kvalifikacij, uvrščena na 10. raven,
-  
objavljena in dokumentirana znanstvenoraziskovalna
dela, ki kažejo na kakovostno, samostojno in kontinuirano raziskovalno
dejavnost,
-  
uveljavljenost v domači in mednarodni strokovni
javnosti,
-  
(črtana),
-  
samostojno obvladovanje raziskovalne
problematike.
5.    
Višji znanstveni sodelavec
-  
izobrazba, pridobljena po študijskem programu
tretje stopnje, oziroma izobrazba, ki ustreza ravni izobrazbe, pridobljene po
študijskem programu tretje stopnje, in je v skladu z zakonom, ki ureja
slovensko ogrodje kvalifikacij, uvrščena na 10. raven,
-  
objavljena in dokumentirana
znanstvenoraziskovalna dela, ki kažejo na kakovostno, samostojno in
kontinuirano raziskovalno dejavnost,
-  
izkazana mednarodna odmevnost (citiranost),
-  
(črtana),
-  
izkazane organizacijske sposobnosti pri vodenju
raziskovalnega dela,
-  
mentorska dejavnost:
uspešno zaključeno vodenje doktorskih del (vodenje mladih raziskovalcev ali
drugih doktorandov),
-  
vsaj enomesečno
neprekinjeno dokumentirano raziskovalno delo na ustreznih tujih univerzah ali
znanstvenih institucijah ali sodelovanje v okviru mednarodnih povezav po
uspešno zaključenem doktorskem študiju.
6.    
Znanstveni svetnik
-  
izobrazba, pridobljena po študijskem programu
tretje stopnje, oziroma izobrazba, ki ustreza ravni izobrazbe, pridobljene po
študijskem programu tretje stopnje, in je v skladu z zakonom, ki ureja slovensko
ogrodje kvalifikacij, uvrščena na 10. raven,
-  
visoko kakovostna objavljena in dokumentirana
znanstvenoraziskovalna dela,
-  
izkazana odmevnost del v mednarodni in domači
strokovni javnosti, ki se kaže v citiranosti del, z mednarodnim sodelovanjem, z
vabljenimi prispevki na mednarodnih znanstvenih
srečanjih, s članstvom v mednarodnih uredniških odborih,
-  
(črtana),
-  
vodenje raziskovalne dejavnosti: domačih in
mednarodnih projektov, mlajših sodelavcev in raziskovalnih skupin,
-  
mentorska dejavnost:
uspešno zaključeno vodenje doktorskih del (vodenje mladih raziskovalcev ali
drugih doktorandov),
-  
vsaj trimesečno
dokumentirano raziskovalno delo na ustreznih tujih univerzah ali znanstvenih
institucijah ali sodelovanje v okviru mednarodnih povezav po uspešno zaključenem doktorskem študiju.
7. člen
(pedagoški in raziskovalni nazivi)
Nazivi, ki jih raziskovalci pridobijo na
podlagi pogojev in meril za pridobitev nazivov na univerzi, so enakovredni
nazivom, ki veljajo v raziskovalni dejavnosti, in se prevedejo, kot sledi:
-      
redni profesor, znanstveni svetnik = znanstveni
svetnik
-      
izredni profesor, višji znanstveni sodelavec =
višji znanstveni sodelavec
-      
docent, znanstveni sodelavec = znanstveni
sodelavec
-      
asistent, predavatelj, višji predavatelj =
asistent.
1.2. Kvantitativni kazalniki znanstvene uspešnosti raziskovalca
8. člen
(kvantitativni kazalniki)
Kandidat mora za izvolitev v znanstveni
naziv dosegati naslednje minimalne kvantitativne kazalnike znanstvene uspešnosti (potrebni pogoj):
1.    
Znanstveni sodelavec:
a.   upoštevano število točk (za ustrezno znanstveno vedo) >150 ali A'>50
ali A">25: kot časovni interval se upošteva celotno obdobje
raziskovalne dejavnosti, ali
b.  upoštevano število točk (za ustrezno znanstveno vedo) >100
ali A'>25 ali A">0: kot časovni interval se upošteva obdobje zadnjih
petih let.
2.    
Višji znanstveni sodelavec:
a.   upoštevano število točk (za ustrezno znanstveno vedo) >200 ali
A'>100 ali A">50: kot časovni interval se upošteva celotno obdobje
raziskovalne dejavnosti, in
b.   upoštevano število točk (za ustrezno znanstveno vedo) >150 ali
A'>50 ali A">25: kot časovni interval se upošteva obdobje od zadnje
izvolitve.
3.    
Znanstveni svetnik:
a.   upoštevano število točk (za ustrezno znanstveno vedo) >300 ali
A'>150 ali A">75: kot časovni interval se upošteva celotno obdobje
raziskovalne dejavnosti, in
b.   upoštevano število točk (za ustrezno znanstveno vedo) >200 ali
A'>100 ali A">50: kot časovni interval se upošteva obdobje od zadnje
izvolitve.
A', A" in upoštevano število točk so določeni v pravilniku, ki
ureja postopke (so)financiranja, ocenjevanja in spremljanja izvajanja raziskovalne
dejavnosti.
2. Merila za ocenjevanje kakovosti
9. člen
(merila)
Poleg kazalnikov,
določenih v 6. in 8. členu tega pravilnika, se znanstveno delo kandidata
ocenjuje tudi z merilom za ocenjevanje kakovosti, zato kandidat v vlogi posebej
predstavi pet najpomembnejših znanstveno raziskovalnih dosežkov in pet
najpomembnejših družbeno ekonomskih oziroma kulturno relevantnih dosežkov v
zadnjih petih letih oziroma v obdobju od zadnje izvolitve.
Pri obravnavi kandidata se za kvalitativno
merilo uporabi tudi celotna bibliografija kandidata, zavedena v sistemu SICRIS.
IV. POGOJI KAZALNIKI IN MERILA ZA IZVOLITEV RAZISKOVALCEV V
STROKOVNO-RAZISKOVALNE NAZIVE
1. Pogoji za izvolitev raziskovalcev v
strokovno-raziskovalne nazive
10. člen
(pogoji)
Pogoji so določeni s kvalitativnimi in
kvantitativnimi kazalniki.
Za izvolitev vstrokovno-raziskovalni naziv
morajo biti izpolnjeni kvalitativni kazalniki
raziskovalca in kvantitativni kazalniki znanstvene in
strokovne uspešnosti raziskovalca, določeni s tem pravilnikom.
1.1. Kvalitativni kazalniki raziskovalca
11. člen
(kvalitativni kazalniki)
Kandidat mora za izvolitev v
strokovno-raziskovalni naziv izpolnjevati naslednje minimalne kvalitativne
kazalnike:
1.    
Asistent
-  
izobrazba, pridobljena
po študijskem programu druge stopnje, oziroma izobrazba, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven,
-  
sposobnost za raziskovalno delo.
2.    
Višji asistent
-  
izobrazba, pridobljena
po študijskem programu druge stopnje, oziroma izobrazba, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven,
-  
uspešno raziskovalno delo, ki kaže na
sposobnost kandidata za samostojno raziskovalno delo.
3.    
Višji strokovno-raziskovalni asistent
-  
izobrazba, pridobljena
po študijskem programu druge stopnje, oziroma izobrazba, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven,
-  
strokovne in organizacijske sposobnosti,
-  
najmanj šest let delovnih izkušenj.
4.    
Strokovno-raziskovalni sodelavec
-  
izobrazba, pridobljena po študijskem programu
tretje stopnje, oziroma izobrazba, ki ustreza ravni izobrazbe, pridobljene po
študijskem programu tretje stopnje, in je v skladu z zakonom, ki ureja
slovensko ogrodje kvalifikacij, uvrščena na 10. raven,
-  
publikacije s področja dejavnosti,
-  
strokovne in organizacijske sposobnosti,
-  
najmanj šest let delovnih izkušenj.
5.    
Višji strokovno-raziskovalni sodelavec
-  
izobrazba, pridobljena po študijskem programu
tretje stopnje, oziroma izobrazba, ki ustreza ravni izobrazbe, pridobljene po
študijskem programu tretje stopnje, in je v skladu z zakonom, ki ureja
slovensko ogrodje kvalifikacij, uvrščena na 10. raven,
-  
publikacije s področja dejavnosti,
-  
strokovne in organizacijske sposobnosti pri
vodenju večjih skupin (tehnološki park, medlaboratorijska projektna skupina),
-  
uspešno uvajanje mlajših sodelavcev v njihove
specialnosti,
-  
najmanj deset let delovnih izkušenj.
6.    
Strokovno-raziskovalni svetnik
-  
izobrazba, pridobljena po študijskem programu
tretje stopnje, oziroma izobrazba, ki ustreza ravni izobrazbe, pridobljene po
študijskem programu tretje stopnje, in je v skladu z zakonom, ki ureja
slovensko ogrodje kvalifikacij, uvrščena na 10. raven,
-  
publikacije v znanstvenih revijah in pomembna
dela s področja razvojnih in uporabnih nalog (patenti, elaborati),
-  
strokovna širina (širok spekter znanja) in sposobnost
uporabe tega znanja pri konkretnih raziskovalnih problemih,
-  
strokovne in organizacijske sposobnosti pri
vodenju večjih skupin (tehnološki park, medlaboratorijska projektna skupina),
-  
uspešno uvajanje mlajših sodelavcev v njihove
specialnosti,
-  
najmanj 15 let delovnih izkušenj.
1.2. Kvantitativni kazalniki strokovne in znanstvene uspešnosti raziskovalca
12. člen
(kvantitativni kazalniki)
Kandidat mora za izvolitev v znanstveni
naziv dosegati naslednje minimalne kvantitativne kazalnike znanstvene in strokovne uspešnosti (potrebni pogoj):
1.    
Strokovno-raziskovalni sodelavec:
a.  upoštevano število točk (za ustrezno znanstveno vedo) >30
ali A'>0 ali A">0: kot časovni interval se upošteva celotno obdobje
raziskovalne dejavnosti, in
b.  najmanj 10 točk za strokovno uspešnost ali A3>0,2: kot
časovni interval se upošteva obdobje zadnjih petih let
oziroma za A3 zadnji razpoložljivi podatek za obdobje zadnjih petih let.
2.    
Višji strokovno-raziskovalni sodelavec:
a.  upoštevano število točk (za ustrezno znanstveno vedo) >60
ali A'>20 ali A">10: kot časovni interval se upošteva celotno
obdobje raziskovalne dejavnosti, in
b.  najmanj 20 točk za strokovno uspešnost ali A3>0,5: kot
časovni interval se upošteva obdobje od zadnje izvolitve oziroma za A3 zadnji
razpoložljivi podatek za obdobje zadnjih petih let.
3.    
Strokovno-raziskovalni svetnik:
a.  upoštevano število točk (za ustrezno znanstveno vedo) >120
ali A'>30 ali A">15: kot časovni interval se upošteva celotno
obdobje raziskovalne dejavnosti, in
b.  najmanj 40 točk za strokovno uspešnost ali A3>1: kot časovni
interval se upošteva obdobje od zadnje izvolitve oziroma za A3 zadnji
razpoložljivi podatek za petletno obdobje.
A', A" in upoštevano število točk so določeni v pravilniku, ki
ureja postopke (so)financiranja, ocenjevanja in spremljanja izvajanja
raziskovalne dejavnosti.
2. Merila za ocenjevanje kakovosti
13. člen
(merila)
Poleg kazalnikov,
določenih v 11. in 12. členu tega pravilnika, se znanstveno in strokovno delo
kandidata ocenjuje tudi z merilom za ocenjevanje kakovosti, zato kandidat v
vlogi posebej predstavi pet najpomembnejših znanstveno raziskovalnih dosežkov
in pet najpomembnejših družbeno ekonomskih oziroma kulturno relevantnih
dosežkov v zadnjih petih letih oziroma v obdobju od zadnje izvolitve.
Pri obravnavi kandidata se za kvalitativno
merilo uporabi tudi celotna bibliografija kandidata, zavedena v sistemu SICRIS.
V. POGOJI, KAZALNIKI IN MERILA ZA IZVOLITEV RAZISKOVALCEV V
RAZVOJNE NAZIVE
1. Pogoji za izvolitev v razvojne
nazive
14. člen
(pogoji)
Pogoji so določeni s kvalitativnimi in
kvantitativnimi kazalniki.
Za izvolitev v razvojni naziv morajo biti izpolnjeni kvalitativni
kazalniki raziskovalca in kvantitativni kazalniki znanstvene in strokovne uspešnosti raziskovalca, določeni s tem
pravilnikom. Raziskovalno razvojno delovanje obsega razvoj novih izdelkov,
razvoj novih tehnologij in prenos raziskovalnih dosežkov v industrijo.
1.1. Kvalitativni in kvantitativni
kazalniki
15. člen
(kvalitativni in kvantitativni kazalniki)
Kandidat mora za izvolitev v razvojni naziv
izpolnjevati naslednje minimalne kvalitativne in kvantitativne kazalnike:
1.    
Razvijalec
-  
izobrazba, pridobljena
po študijskem programu druge stopnje, oziroma izobrazba, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven,
-  
sposobnost za razvojno delo.
2.    
Višji razvijalec
-  
izobrazba, pridobljena
po študijskem programu druge stopnje, oziroma izobrazba, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven,
-  
uspešno razvojno delo, ki kaže na sposobnost
kandidata za samostojno razvojno delo,
-  
najmanj tri leta delovnih izkušenj.
3.    
Samostojni razvijalec
-  
izobrazba, pridobljena
po študijskem programu druge stopnje, oziroma izobrazba, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven,
-  
strokovne in organizacijske sposobnosti,
-  
najmanj šest let delovnih izkušenj.
4.    
Razvojni sodelavec
-  
izobrazba, pridobljena
po študijskem programu druge stopnje, oziroma izobrazba, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven,
-  
strokovne in organizacijske sposobnosti,
-  
razvojni rezultati (patenti, inovacije),
-  
najmanj tri leta delovnih izkušenj s področja
raziskovalno razvojnega delovanja ali najmanj 20 točk (upoštevano
število točk), pridobljenih na podlagi kvantitativnih
bibliografskih kazalnikov in meril znanstvene in
strokovne uspešnosti določenih v pravilniku, ki ureja postopke
(so)financiranja, ocenjevanja in spremljanja izvajanja raziskovalne dejavnosti,
-  
najmanj šest let delovnih izkušenj.
5.    
Višji razvojni sodelavec
-  
izobrazba, ki je v
skladu z zakonom, ki ureja slovensko ogrodje kvalifikacij, uvrščena na 9.
raven,
-  
strokovne in organizacijske sposobnosti pri
vodenju projektov,
-  
razvojni rezultati (patenti, inovacije),
-  
najmanj šest let delovnih izkušenj s področja
raziskovalno razvojnega delovanja ali najmanj 30 točk (upoštevano
število točk), pridobljenih na podlagi kvantitativnih
bibliografskih kazalnikov in meril znanstvene in
strokovne uspešnosti določenih pravilniku, ki ureja postopke (so)financiranja,
ocenjevanja in spremljanja izvajanja raziskovalne dejavnosti.
-  
najmanj deset let delovnih izkušenj.
6.    
Razvojni svetnik
-  
izobrazba, pridobljena po študijskem programu
tretje stopnje, oziroma izobrazba, ki ustreza ravni izobrazbe, pridobljene po
študijskem programu tretje stopnje, in je v skladu z zakonom, ki ureja
slovensko ogrodje kvalifikacij, uvrščena na 10. raven,
-  
strokovne in organizacijske sposobnosti pri
vodenju najzahtevnejših projektov,
-  
vrhunski razvojni rezultat,
-  
uspešno uvajanje mlajših sodelavcev v njihove
specialnosti ter uspešno mentorstvo,
-  
najmanj 15 let delovnih izkušenj s področja
raziskovalno razvojnega delovanja,
-  
najmanj 40 točk (upoštevano število točk), pridobljenih na podlagi kvantitativnih bibliografskih kazalnikov in meril znanstvene in strokovne uspešnosti določenih v pravilniku,
ki ureja postopke (so)financiranja, ocenjevanja in spremljanja izvajanja
raziskovalne dejavnosti.
2. Merila za ocenjevanje kakovosti
16. člen
(merila)
Poleg kazalnikov,
določenih v 15. členu tega pravilnika, se znanstveno in strokovno delo
kandidata ocenjuje tudi z merilom za ocenjevanje kakovosti, zato kandidat v
vlogi posebej predstavi pet najpomembnejših znanstveno raziskovalnih in pet
najpomembnejših družbeno ekonomsko oziroma kulturno relevantnih dosežkov v
zadnjih petih letih oziroma v obdobju od zadnje izvolitve.
Pri obravnavi kandidata se kot kvalitativno
merilo uporabi in upošteva tudi celotna bibliografija kandidata, zavedena v
sistemu SICRIS.
VI. POSTOPEK IZVOLITVE
17. člen
(zahtevnejši pogoji)
Pri postopku izvolitve mora raziskovalna
organizacija upoštevati minimalne pogoje in merila, določene s tem pravilnikom,
lahko pa v svojem splošnem pravnem aktu določi zahtevnejše pogoje in merila za
izvolitev oziroma s tem pravilnikom določene minimalne pogoje in merila bolj
razdela.
18. člen
(organ za izvolitve)
V javni raziskovalni organizaciji opravi
izvolitev v raziskovalni naziv, na podlagi pogojev in meril za izvolitev v
posamezni raziskovalni naziv, strokovni organ (strokovno telo) za izvolitve,
določen z aktom o ustanovitvi ali splošnim pravnim aktom.
V raziskovalni organizaciji opravi
izvolitev v raziskovalni naziv najmanj tri-člansko strokovno telo, imenovano s
sklepom direktorja. Za izvolitev v enega od dveh najvišjih znanstvenih,
strokovno-raziskovalnih ali razvojnih nazivov mora biti vsaj eden izmed članov
strokovnega telesa zaposlen zunaj raziskovalne organizacije, v kateri se
opravlja izvolitev.
Člani strokovnega telesa iz prvega in
drugega odstavka tega člena morajo imeti enak ali višji raziskovalni naziv, kot
je naziv, ki se dodeljuje kandidatu. Če se odloča o izvolitvi v raziskovalni
naziv člana strokovnega telesa, se ta v postopku izvolitve izloči in se za ta
postopek imenuje nadomestnega člana.
Postopek za izvolitev raziskovalcev v
raziskovalni naziv opredeli javna raziskovalna organizacija in raziskovalna
organizacija s splošnim pravnim aktom – pravilnikom.
Raziskovalne organizacije v splošnem
pravnem aktu iz prejšnjega odstavka opredelijo postopek za izvolitev raziskovalca
v raziskovalni naziv. Pri določitvi pogojev in meril za izvolitev v posamezni
raziskovalni naziv se lahko raziskovalne organizacije sklicujejo neposredno na
splošne pravne akte Javne agencije za raziskovalno dejavnost Republike
Slovenije (v nadaljnjem besedilu: ARRS), ki jih morajo
navesti.
V splošnem pravnem aktu iz četrtega
odstavka tega člena se lahko opredeli ustrezen postopek za razvrstitev
raziskovalca v posamezen raziskovalni naziv s sklepom direktorja, ob
upoštevanju predpisanih pogojev in meril za izvolitev. Podelitev raziskovalnih
nazivov s sklepom direktorja lahko traja do podelitve raziskovalnega naziva
pristojnega organa, vendar največ za dobo enega leta.
Doba v nazivu, ki ga podeli direktor, se ne
všteva v dobo za izvolitev v raziskovalni naziv, ki ga izvede pristojni organ.
19. člen
(veljavnost izvolitve)
Veljavnost izvolitve je za naziv:
-      
asistent                                           3 leta oziroma 5 let, če ima v skladu z zakonom, ki
                                                       ureja
visoko šolstvo, naziv predavatelj ali višji
                                                       predavatelj
-      
asistent z magisterijem znanosti    3 leta
-      
asistent z doktoratom                      3 leta
-      
znanstveni sodelavec                      5 let
-      
višji znanstveni sodelavec              5 let
-      
znanstveni svetnik                          trajna.
Veljavnost izvolitve se na zahtevo
raziskovalca ustrezno podaljša za čas porodniškega oziroma starševskega ali
bolniškega dopusta, če ta traja več kot tri mesece.
Dobe izvolitve iz prvega odstavka tega
člena se smiselno uporabljajo tudi za strokovno-raziskovalne oziroma razvojne
nazive.
20. člen
(začetek postopka za izvolitev)
Postopek za izvolitev v višji naziv se
začne na podlagi vloge raziskovalca, vendar ne prej kot šest mesecev pred
potekom veljavnosti izvolitve.
Pri raziskovalcih, ki za 50% presegajo
minimalno število točk na podlagi kvantitativnih kazalnikov in meril za izvolitev in izkazujejo izjemne rezultate v zadnjem
obdobju, se izjemoma lahko začne postopek za izvolitev predčasno, vendar šele
po poteku polovice dobe veljavnega naziva.
21. člen
(izvolitev)
V postopku za izvolitev pristojni organ
(strokovno telo) najprej pregleda, ali kandidat izpolnjuje pogoje za izvolitev,
nato obravnava vse kazalnike in merila znanstvene in
strokovne uspešnosti kandidata in pri tem posebej upošteva pet najpomembnejših
znanstvenih in pet najpomembnejših družbeno ekonomsko oziroma kulturno
relevantnih dosežkov, ki jih je navedel kandidat, in upošteva celotno
bibliografijo kandidata, zavedeno v sistemu SICRIS.
Na podlagi ugotovljenih pogojev in ostalih
kazalnikov in meril pristojni organ (strokovno telo)
javne raziskovalne organizacije in raziskovalne organizacije predlaganega
kandidata lahko izvoli v višji oziroma isti naziv ali pa predlog kandidata za
izvolitev v predlagani raziskovalni naziv zavrne.
Število znanstvenih svetnikov v javnih
raziskovalnih zavodih (v nadaljnjem besedilu: JRZ) praviloma ne presega 20%
vseh raziskovalcev z znanstvenimi nazivi starejših raziskovalcev (znanstveni
svetnik, višji znanstveni sodelavec in znanstveni sodelavec), ki imajo
sklenjeno pogodbo o zaposlitvi v tem JRZ vsaj v obsegu 80% polnega delovnega
časa. Kadar bi nova izvolitev pomenila preseganje tega deleža, mora JRZ za to
pridobiti predhodno soglasje upravnega odbora JRZ.
Za izjemnega
raziskovalca, ki presega nekatere pogoje za izvolitev in izpolnjuje pogoj glede
zahtevane izobrazbe za izvolitev, vendar ne izpolnjuje enega od drugih pogojev,
lahko raziskovalna organizacija predlaga izvolitev, vendar mora za to pridobiti
pozitivno mnenje Znanstvenega sveta ARRS.
Če kandidat meni, da je v postopku
izvolitve prišlo do kršitev, ki bi lahko vplivale na odločitev, sme v roku osem
dni od prejema sklepa podati obrazloženo pisno vlogo z dokazili, v kateri
predlaga, da pristojni organ ponovno preuči že sprejeto odločitev.
Organ, ki odloča o izvolitvi, lahko potrdi
svojo prvotno odločitev ali pa sklep razveljavi in sprejme novo odločitev na
podlagi predloga komisije, ki se za tak primer imenuje v raziskovalni
organizaciji.
Postopek za izvolitev mora biti zaključen v
šestih mesecih od vložitve vloge v skladu z 20. členom tega pravilnika.
Izvolitveno obdobje velja od dneva, ko se
je iztekla prejšnja veljavnost izvolitve. Če
poteče veljavnost raziskovalnega naziva v času postopka za izvolitev, ali če se
postopek za izvolitev v skladu z drugim odstavkom 20. člena tega
pravilnika začne predčasno, velja novo izvolitveno obdobje od dneva dokončnosti
sklepa pristojnega organa.
Raziskovalcem, ki jim v času postopka za
izvolitev poteče veljavnost raziskovalnega naziva, strokovno telo s sklepom
podaljša veljavnost naziva do zaključka postopka.
22. člen
(možne ponovne izvolitve v isti naziv)
Asistent in
asistent z magisterijem znanosti sta lahko še enkrat izvoljena v isti naziv.
Asistent z doktoratom je lahko še enkrat izvoljen v isti
naziv (skupna doba v nazivu največ šest let).
Ponovna izvolitev v naziv znanstvenega
sodelavca in višjega znanstvenega sodelavca ni omejena.
V naziv višjega znanstvenega sodelavca je praviloma lahko
imenovan, kdor je bil vsaj enkrat ponovno izvoljen v naziv znanstvenega
sodelavca, v naziv znanstvenega svetnika pa vsaj dvakrat ponovno izvoljen v
naziv višjega znanstvenega sodelavca.
Izvolitev v naziv znanstvenega svetnika je
trajna.
V strokovno-raziskovalni naziv asistent,
višji asistent in v razvojni naziv: razvijalec, višji razvijalec so lahko
raziskovalci še največ enkrat izvoljeni v isti naziv.
V naziv višji strokovno-raziskovalni
asistent, strokovno-raziskovalni sodelavec in višji strokovno-raziskovalni
sodelavec in samostojni razvijalec, razvojni sodelavec in višji razvojni
sodelavec so lahko raziskovalci izvoljeni večkrat v isti naziv.
Izvolitev v naziv strokovno-raziskovalni
svetnik in razvojni svetnik je trajna.
Za ponovno izvolitev v isti naziv je v
obdobju od zadnje izvolitve potrebno doseči najmanj polovico točk, kolikor jih
je potrebno za izvolitev v višji naziv.
Če kandidat ne doseže pogojev za ponovno
izvolitev v isti naziv, se ga lahko izvoli v naziv, za katerega izpolnjuje
pogoje.
VII. NADZOR NAD IZVAJANJEM PRAVILNIKA
23. člen
(nadzor nad izvajanjem)
Nadzor nad izvajanjem pravilnika opravlja
ARRS. Nadzor opravlja s pregledom listin in izpolnjevanja pogojev, določenih s
kvantitativnimi kazalniki. ARRS lahko za izvedbo nadzora najame pooblaščene
revizorje, ki v imenu ARRS izvedejo nadzor.
Raziskovalne organizacije, ki volijo
raziskovalce v raziskovalne nazive, morajo na zahtevo ARRS ali revizorjev iz
prvega odstavka tega člena predložiti vso potrebno dokumentacijo.
JRZ morajo vsako leto na obrazcih, ki jih
pripravi ARRS, oddati poročilo o izpolnjevanju minimalnih kvantitativnih
kazalcev za izvolitev v vse nazive, za katere so predpisani minimalni
kvantitativni kazalci.
Če ARRS ugotovi, da raziskovalna
organizacija pri izvolitvi raziskovalca v raziskovalni naziv ni upoštevala
minimalnih pogojev, kazalnikov in meril, določenih s tem pravilnikom, oziroma
pogojev in meril, določenih v svojem splošnem pravnem aktu, obvesti o
ugotovljeni nepravilnosti raziskovalno organizacijo in jo pozove, da v 30 dneh
odpravi nepravilnosti. Če v predpisanem roku raziskovalna organizacija ne
odpravi nepravilnosti, raziskovalec, pri katerem je bil ugotovljen neveljavni
naziv, ni upravičen do financiranja iz državnega proračuna.

Priloga: Šifrant in primerjalnik raziskovalnih nazivov

Pravilnik o raziskovalnih nazivih (Uradni list
RS, št. 126/08)
vsebuje naslednje prehodne in končne določbe:
»VIII. PREHODNE IN KONČNE DOLOČBE
24. člen
(prevedba
raziskovalnih nazivov)
Raziskovalne organizacije izvedejo uvrstitev
vseh raziskovalcev v raziskovalne nazive, določene s tem pravilnikom, tudi za
znanstvene svetnike, čeprav je njihova izvolitev trajna, v treh mesecih od
uveljavitve tega pravilnika. Raziskovalna organizacija izda raziskovalcu pisno
obvestilo.
Veljavnost izvolitve raziskovalca v
raziskovalni naziv se z uvrstitvijo raziskovalca v raziskovalni naziv, določen
s tem pravilnikom, ne spreminja in velja do izteka veljavnosti izvolitve.
25. člen
(prenehanje
veljavnosti raziskovalnih nazivov)
Z uveljavitvijo tega pravilnika se
prenehajo uporabljati raziskovalno-razvojni nazivi.
Do uveljavitve tega pravilnika dodeljeni
raziskovalno-razvojni nazivi se smiselno prevedejo v strokovno-raziskovalne
nazive, določene s tem pravilnikom. Šteje se, da na dan uveljavitve tega pravilnika:
-      
asistent izpolnjuje pogoje za asistenta,
-      
asistent – specialist izpolnjuje pogoje za
višjega asistenta,
-      
višji raziskovalno-razvojni asistent izpolnjuje
pogoje za višjega strokovno-raziskovalnega asistenta,
-      
raziskovalno-razvojni sodelavec izpolnjuje
pogoje za strokovno-raziskovalnega sodelaveca,
-      
višji raziskovalno-razvojni sodelavec
izpolnjuje pogoje za višjega strokovno-raziskovalnega sodelaveca,
-      
raziskovalno-razvojni svetnik izpolnjuje pogoje
za strokovno-raziskovalnega svetnika.
26. člen
(strokovni
sodelavec v humanistiki)
Nazivi strokovni sodelavec v humanistiki,
samostojni sodelavec v humanistiki in samostojni strokovni sodelavec –
specialist v humanistiki se ne dodeljujejo.
Raziskovalci, izvoljeni v naziv strokovni
sodelavec v humanistiki, samostojni strokovni sodelavec v humanistiki in
samostojni strokovni sodelavec – specialist v humanistiki, obdržijo pridobljeni
naziv ali se prevedejo v strokovno-raziskovalni naziv.
27. člen
(uskladitev
splošnih aktov)
Raziskovalne organizacije morajo uskladiti
obstoječe splošne pravne akte z določbami tega pravilnika v šestih mesecih od
uveljavitve tega pravilnika.
O uskladitvi splošnih aktov s tem
pravilnikom morajo raziskovalne organizacije pisno obvestiti ARRS.
28. člen
(prenehanje
uporabe)
Z dnem uveljavitve tega pravilnika se
prenehajo uporabljati določbe 9., 10., 11. in 12. člena Pravilnika o merilih za ocenjevanje kakovosti raziskovalne dejavnosti in o evidencah ter spremljanju
raziskovalne dejavnosti (Uradni list RS, št. 65/94, 1/98, 35/98 in 52/98).
29. člen
(začetek
veljavnosti pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o
raziskovalnih nazivih (Uradni list RS, št. 41/09)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o
raziskovalnih nazivih (Uradni list RS, št. 55/11)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o raziskovalnih nazivih (Uradni list RS, št. 80/12)
vsebuje naslednjo končno določbo:
»9. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o raziskovalnih nazivih (Uradni list RS, št. 5/17)
vsebuje naslednjo prehodno in končno določbo:
»PREHODNA IN KONČNA DOLOČBA
14. člen
Določbi spremenjene sedme alineje 5. točke
in sedme alineje 6. točke 6. člena pravilnika se začneta uporabljati tri
leta po uveljavitvi tega pravilnika.
15. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
raziskovalnih nazivih (Uradni list RS, št. 31/17)
vsebuje naslednjo končno določbo:
»KONČNA DOLOČBA
4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o raziskovalnih nazivih (Uradni list RS, št. 7/19)
vsebuje naslednjo prehodno in končno določbo:
»PREHODNA IN KONČNA DOLOČBA
7. člen
Raziskovalcem, ki so bili izvoljeni v
raziskovalni naziv višji razvojni sodelavec pred uveljavitvijo tega pravilnika,
izvolitev velja do izteka njene izvolitve.
8. člen
Ta pravilnik začne veljati naslednji dan po
objavi v Uradnem listu Republike Slovenije.«.