1. člen
Ta pravilnik določa pogoje, ki jih morajo izpolnjevati
laboratoriji za preskušanje biocidnih proizvodov za potrebe postopka
priglasitve iz 37. člena Zakona o biocidnih proizvodih (Uradni list RS, št. 61/06).
2. člen
(1) Preskušanje učinkovitosti biocidnih proizvodov lahko
opravlja laboratorij, ki ima validirane metode. 
(2) Urad Republike Slovenije za kemikalije lahko v postopku
priglasitve od priglasitelja zahteva podatke o izpolnjevanju pogojev iz prejšnjega
odstavka.
3. člen
(1) Preskušanje učinkovitosti biocidnih proizvodov mora
laboratorij opraviti v skladu s testnimi smernicami Evropske unije, če so te na
voljo in se uporabljajo. 
(2) Laboratorij lahko uporablja tudi druge metode, in sicer: 
-       
ISO, CEN ali druge mednarodne standardne metode, 
-       
standardne metode posameznih držav, 
-       
standardne metode v industriji, 
-       
standardne metode posameznega proizvajalca. 
(3) Ne glede na določbe prejšnjega člena ter prvega in
drugega odstavka tega člena se lahko v postopku priglasitve predložijo podatki
o preskušanju učinkovitosti biocidnega proizvoda iz razvoja biocidnega
proizvoda ob predložitvi opisa uporabljene metode oziroma pogojev pridobitve
omenjenih podatkov.
4. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0220-15/2007-UK
Ljubljana, dne 24. julija 2007
EVA 2006-2711-0216
Andrej Bručan l.r. 
Minister 
za zdravje
Soglašam!
Janez Podobnik l.r. 
Minister 
za okolje in prostor