1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Smrečno, izdelanega za obdobje od 1. 1. 1999 do
31. 12. 2008.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Krajevne enote Slovenska Bistrica, Ul.
Pohorskega bataljona 5, Slovenska Bistrica. Javna razgrnitev se začne osmi dan
po objavi tega sklepa v Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Slovenska Bistrica.
4. člen
V času javne razgrnitve bo na istem mestu organizirana javna
obravnava. Datum javne obravnave bo objavljen naknadno v prostorih Zavoda za
gozdove Slovenije, Krajevne enote Slovenska Bistrica.
5. člen
Ta sklep se objavi v Uradnem listu Republike Slovenije.
Št. 322-01-12-3/00
Ljubljana, dne 5. julija 2000.
Ciril Smrkolj l. r.
Minister
za kmetijstvo, gozdarstvo in prehrano