1. člen
S to uredbo se na vodnih območjih Mure, Drave,
Ljubljanice-Save, Savinje-Sotle, Soče in obalnega morja omejuje uporaba vode iz
vodotokov, ker zaradi suše ni mogoče zadovoljevati vseh potreb uporabnikov
vode.
2. člen
Iz vodotokov je prepovedana uporaba vode za vse namene, razen
za gašenje požarov, pitje, napajanje živine, kopanje, drugo osebno rabo in
uporabo vode v okviru pogojev izdanih vodnogospodarskih soglasij in dovoljenj.
3. člen
Omejitve iz 2. člena te uredbe ne veljajo za naslednje
vodotoke: Muro, Dravo, Savo Bohinjko, Savo, Soro, Ljubljanico dolvodno od
kašeljskega mostu, Savinjo dolvodno od Šešč, Sotlo, Kolpo, Vipavo in Sočo.
4. člen
Inšpekcijsko nadzorstvo opravljajo organi Vodnogospodarske
inšpekcije.
5. člen
Ta uredba začne veljati naslednji dan po objavi v Uradnem
listu Republike Slovenije.
Št. 324-03/93-2/1-8
Ljubljana, dne 25. avgusta 1993.
Vlada Republike Slovenije
dr. Janez Drnovšek l. r. 
Predsednik