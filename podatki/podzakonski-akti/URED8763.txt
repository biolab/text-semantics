I. SPLOŠNE DOLOČBE
1. člen
(vsebina)
(1) Ta uredba ureja izvajanje ukrepa izredna začasna podpora
kmetom ter MSP, ki jih je vpliv ruske invazije na Ukrajino še posebej prizadel
iz Programa razvoja podeželja Republike Slovenije za obdobje 2014–2020, (v
nadaljnjem besedilu: PRP 2014–2020). PRP 2014–2020 je dostopen na osrednjem
spletnem mestu državne uprave in spletni strani programa razvoja podeželja
(http://www.program-podezelja.si).
(2) S to uredbo se za ukrep iz prejšnjega odstavka določajo
namen ukrepa, upravičenec, pogoji za dodelitev sredstev, finančne določbe,
postopek za dodelitev sredstev in merila za izbor za izvajanje:
1.     
Uredbe (EU) št. 1303/2013 Evropskega parlamenta in Sveta z dne 17.
decembra 2013 o skupnih določbah o Evropskem skladu za regionalni razvoj,
Evropskem socialnem skladu, Kohezijskem skladu, Evropskem kmetijskem skladu za
razvoj podeželja in Evropskem skladu za pomorstvo in ribištvo, o splošnih
določbah o Evropskem skladu za regionalni razvoj, Evropskem socialnem skladu,
Kohezijskem skladu in Evropskem skladu za pomorstvo in ribištvo ter o
razveljavitvi Uredbe Sveta (ES) št. 1083/2006 (UL L št. 347 z dne 20. 12. 2013,
str. 320), zadnjič spremenjene z Uredbo (EU) 2022/2039 Evropskega parlamenta in
Sveta z dne 25. oktobra 2022 o spremembi uredb (EU) št. 1303/2013 in (EU)
2021/1060 glede dodatne prožnosti za obravnavanje posledic vojaške agresije
Ruske federacije FAST (prožna pomoč za ozemlja) – CARE (UL L št. 275 z dne 25.
10. 2022, str. 23), (v nadaljnjem besedilu: Uredba 1303/2013/EU);
2.     
Uredbe (EU) št. 1305/2013 Evropskega parlamenta in Sveta z dne 17.
decembra 2013 o podpori za razvoj podeželja iz Evropskega kmetijskega sklada za
razvoj podeželja (EKSRP) in razveljavitvi Uredbe Sveta (ES) št. 1698/2005 (UL L
št. 347 z dne 20. 12. 2013, str. 487), zadnjič spremenjene z Uredbo (EU)
2022/1033 Evropskega parlamenta in Sveta z dne 29. junija 2022 o spremembi
Uredbe (EU) št. 1305/2013 glede posebnega ukrepa za zagotovitev izjemne začasne
podpore v okviru Evropskega kmetijskega sklada za razvoj podeželja (EKSRP) kot
odziv na vpliv ruske invazije na Ukrajino (UL L št. 173 z dne 30. 6. 2022, str.
34), (v nadaljnjem besedilu: Uredba 1305/2013/EU);
3.     
Uredbe (EU) št. 1306/2013 Evropskega parlamenta in Sveta z dne 17.
decembra 2013 o financiranju, upravljanju in spremljanju skupne kmetijske
politike in razveljavitvi uredb Sveta (EGS) št. 352/78, (ES) št. 165/94, (ES)
št. 2799/98, (EC) No 814/2000, (ES) št. 1290/2005 in (ES) št. 485/2008 (UL L
št. 347 z dne 20. 12. 2013, str. 549), zadnjič spremenjene z Izvedbeno uredbo
Komisije (EU) 2022/1352 z dne 3. avgusta 2022 o odstopanju glede leta 2022 od
člena 75(1), tretji pododstavek, Uredbe (EU) št. 1306/2013 Evropskega
parlamenta in Sveta, v zvezi s stopnjo predplačil za neposredna plačila ter
ukrepi za razvoj podeželja, povezanimi s površinami in živalmi (UL L št. 204 z
dne 4. 8. 2022, str. 1), (v nadaljnjem besedilu: Uredba 1306/2013/EU);
4.     
Delegirane uredbe Komisije (EU) št. 640/2014 z dne 11. marca 2014 o
dopolnitvi Uredbe (EU) št. 1306/2013 Evropskega parlamenta in Sveta glede
integriranega administrativnega in kontrolnega sistema, pogojev za zavrnitev
ali ukinitev plačil in za upravne kazni, ki se uporabljajo za neposredna
plačila, podporo za razvoj podeželja in navzkrižno skladnost (UL L št. 181 z
dne 20. 6. 2014, str. 48), zadnjič spremenjene z Delegirano uredbo Komisije
(EU) 2021/1172 z dne 19. julija 2022 o dopolnitvi Uredbe (EU) 2021/2116
Evropskega parlamenta in Sveta glede integriranega administrativnega in
kontrolnega sistema skupne kmetijske politike ter uporabe in izračuna upravnih
sankcij v zvezi s pogojenostjo (UL L št. 183 z dne 8. 7. 2022, str. 12);
5.     
Izvedbene uredbe Komisije (EU) št. 808/2014 z dne 17. julija 2014 o
določitvi pravil za uporabo Uredbe (EU) št. 1305/2013 Evropskega parlamenta in
Sveta o podpori za razvoj podeželja iz Evropskega kmetijskega sklada za razvoj
podeželja (EKSRP) (UL L št. 227 z dne 31. 7. 2014, str. 18), zadnjič
spremenjene z Izvedbeno uredbo Komisije (EU) 2022/2531 z dne 1. december 2022 o
razveljavitvi Izvedbene uredbe (EU) št. 808/2014 o določitvi pravil za uporabo
Uredbe (EU) št. 1305/2013 Evropskega parlamenta in Sveta o podpori za razvoj
podeželja iz Evropskega kmetijskega sklada za razvoj podeželja (EKSRP), (UL L
št. 328 z dne 22. 12. 2022, str. 78);
6.     
Izvedbene uredbe Komisije (EU) št. 809/2014 z dne 17. julija 2014 o
pravilih za uporabo Uredbe (EU) št. 1306/2013 Evropskega parlamenta in Sveta v
zvezi z integriranim administrativnim in kontrolnim sistemom, ukrepi za razvoj
podeželja in navzkrižno skladnostjo (UL L št. 227 z dne 31. 7. 2014, str. 69),
zadnjič spremenjene z Izvedbeno uredbo Komisije (EU) 2022/2531 z dne 1.
december 2022 o razveljavitvi Izvedbene uredbe (EU) št. 808/2014 o določitvi
pravil za uporabo Uredbe (EU) št. 1305/2013 Evropskega parlamenta in Sveta o
podpori za razvoj podeželja iz Evropskega kmetijskega sklada za razvoj
podeželja (EKSRP) (UL L št. 328 z dne 22. 12. 2022, str. 78), (v nadaljnjem
besedilu: Izvedbena uredba 809/2014/EU) in
7.     
Uredbe (EU) 2022/1033 Evropskega parlamenta in Sveta z dne 29. junija
2022 o spremembi Uredbe (EU) št. 1305/2013 glede posebnega ukrepa za
zagotovitev izjemne začasne podpore v okviru Evropskega kmetijskega sklada za
razvoj podeželja (EKSRP) kot odziv na vpliv ruske invazije na Ukrajino (UL L
št. 173 z dne 30. 6. 2022, str. 34).
2. člen
(pomen izrazov)
Izrazi, uporabljeni v tej uredbi, pomenijo:
1.     
mikro, malo in srednje podjetje (v nadaljnjem besedilu: MSP) je
podjetje, ki izpolnjuje merila iz Priloge I k Uredbi Komisije (EU) št. 651/2014
z dne 17. junija 2014 o razglasitvi nekaterih vrst pomoči za združljive z
notranjim trgom pri uporabi členov 107 in 108 Pogodbe (UL L št. 187 z dne 26.
6. 2014, str. 1), zadnjič spremenjene z Uredbo Komisije (EU) 2021/1237 z dne
23. julija 2021 o spremembi Uredbe (EU) št. 651/2014 z dne 17. junija 2014 o
razglasitvi nekaterih vrst pomoči za združljive z notranjim trgom pri uporabi členov
107 in 108 Pogodbe(UL L št. 270 z dne 29. 7. 2021, str. 39), (v nadaljnjem
besedilu: Uredba 651/2014/EU);
2.     
nekmetijski proizvod je proizvod, ki nastane s predelavo kmetijskega
proizvoda iz Priloge I Pogodbe o delovanju Evropske unije (Prečiščena različica
Pogodbe o delovanju Evropske unije, UL C št. 202 z dne 7. 6. 2016, str. 47; v
nadaljnjem besedilu: PDEU), razen ribiškega proizvoda in proizvoda iz
ribogojstva iz Priloge I Uredbe (EU) št. 1379/2013 Evropskega parlamenta in
Sveta z dne 11. decembra 2013 o skupni ureditvi trgov za ribiške proizvode in
proizvode iz ribogojstva in o spremembi uredb Sveta (ES) št. 1184/2006 in (ES)
št. 1224/2009 ter razveljavitvi Uredbe Sveta (ES) št. 104/2000 (UL L št. 354 z
dne 28. 12. 2013, str. 1), zadnjič spremenjene z Uredbo (EU) 2020/560
Evropskega parlamenta in Sveta z dne 23. aprila 2020 o spremembi uredb (EU) št.
508/2014 in (EU) št. 1379/2013 glede posebnih ukrepov za ublažitev vpliva
izbruha COVID-19 na sektor ribištva in akvakulture (UL L št. 130 z dne 24. 4.
2020, str. 11), in ni proizvod iz Priloge I PDEU;
3.     
GVŽ je glava velike živine ter je predpisana enota za primerjavo med
vrstami in kategorijami živali. Za namen te uredbe se GVŽ izračuna tako, da se
zmnoži koeficient GVŽ iz Priloge 1 Pravilnika o Evidenci imetnikov rejnih
živali in Evidenci rejnih živali (Uradni list RS, št. 87/14, 15/16 in 78/18, v
nadaljnjem besedilu: pravilnik ERŽ) s podatki o številu prašičev posamezne
kategorije;
4.     
naložba po tej uredbi je naložba v okviru podukrepa podpora za naložbe v
kmetijska gospodarstva, podukrepa podpora za naložbe v predelavo, trženje
oziroma razvoj kmetijskih proizvodov in podukrepa podpora za naložbe v
vzpostavitev in razvoj nekmetijskih dejavnosti iz Uredbe o izvajanju ukrepa
naložbe v osnovna sredstva in podukrepa podpora za naložbe v gozdarske
tehnologije ter predelavo, mobilizacijo in trženje gozdarskih proizvodov iz
Programa razvoja podeželja Republike Slovenije za obdobje 2014–2020 (Uradni
list RS, št. 104/15, 32/16, 66/16, 14/17, 38/17, 40/17 – popr., 19/18, 82/18,
89/20, 152/20, 121/21, 11/22, 155/22 in 12/23 (v nadaljnjem besedilu: naložbena
uredba).
3. člen
(organi PRP in odbor za spremljanje)
(1) Organ upravljanja PRP 2014–2020 (v nadaljnjem besedilu:
organ upravljanja) iz točke (a) drugega odstavka 65. člena Uredbe 1305/2013/EU
je Ministrstvo za kmetijstvo, gozdarstvo in prehrano (v nadaljnjem besedilu:
MKGP). Naloge organa upravljanja opravljata MKGP in Agencija Republike
Slovenije za kmetijske trge in razvoj podeželja (v nadaljnjem besedilu:
ARSKTRP).
(2) Akreditirana plačilna agencija iz točke (b) drugega
odstavka 65. člena Uredbe 1305/2013/EU je ARSKTRP.
(3) Certifikacijski organ iz točke (c) drugega odstavka 65.
člena Uredbe 1305/2013/EU je Urad Republike Slovenije za nadzor proračuna, ki
je organ v sestavi Ministrstva za finance.
(4) Odbor za spremljanje iz prvega odstavka 47. člena Uredbe
1303/2013/EU je Odbor za spremljanje programa razvoja podeželja Republike
Slovenije.
II. VSEBINA UKREPA
4. člen
(namen in cilj ukrepa)
(1) Namen ukrepa izredna začasna podpora kmetom ter MSP, ki
jih je vpliv ruske invazije na Ukrajino še posebej prizadel (v nadaljnjem
besedilu: ukrep izredna začasna podpora), je pomoč kmetijskim gospodarstvom in
MSP, ki se ukvarjajo s predelavo, trženjem ali razvojem kmetijskih proizvodov,
zaradi povečanja cene električne energije, mineralnih gnojil, živalske krme in
gradbenega materiala, s ciljem ohranitve ekonomske sposobnosti teh kmetij in
MSP.
(2) Če gre za upravičenca iz petega odstavka 6. člena te
uredbe, ki so mu bila sredstva dodeljena kot državna pomoč na podlagi javnega
razpisa iz petega odstavka 6. člena te uredbe, se podpora iz ukrepa izredna
začasna podpora dodeli kot državna pomoč v skladu s Sporočilom Komisije Začasni
okvir za krizne ukrepe državne pomoči v podporo gospodarstvu po agresiji Rusije
proti Ukrajini (UL C št. 426 z dne 9. 11. 2022, str. 1; v nadaljnjem besedilu:
začasni okvir).
5. člen
(predmet podpore)
Predmet podpore iz prejšnjega člena je:
-       
sektor sadja,
-       
sektor vrtnin,
-       
sektor prašičjega mesa oziroma
-       
zaključek naložbe.
6. člen
(upravičenec)
(1) Upravičenec do podpore iz prve alineje prejšnjega člena
je nosilec kmetijskega gospodarstva, ki izpolnjuje pogoje iz prvega in drugega
odstavka 7. člena te uredbe.
(2) Upravičenec do podpore iz druge alineje prejšnjega člena
je nosilec kmetijskega gospodarstva, ki izpolnjuje pogoje iz prvega in tretjega
odstavka 7. člena te uredbe.
(3) Upravičenec do podpore iz tretje alineje prejšnjega člena
je nosilec kmetijskega gospodarstva, ki izpolnjuje pogoje iz prvega in četrtega
odstavka 7. člena te uredbe.
(4) Upravičenec do podpore iz četrte alineje prejšnjega člena
je nosilec kmetijskega gospodarstva, ki mu je do vložitve vloge na javni razpis
za ukrep izredna začasna podpora, izdana pravnomočna odločba o pravici do
sredstev na podlagi naslednjih javnih razpisov:
-       
10. javni razpis za podukrep 4.1 Podpora za naložbe v kmetijska
gospodarstva za leto 2018 (Uradni list RS, št. 84/18 in 8/19);
-       
11. javni razpis za podukrep 4.1 Podpora za naložbe v kmetijska
gospodarstva za leto 2019, namenjene prilagoditvi kmetijskih gospodarstev na
podnebne spremembe (Uradni list RS, št. 7/19 in 30/19);
-       
15. javni razpis za podukrep 4.1 Podpora za naložbe v kmetijska
gospodarstva za leto 2020, namenjena prilagoditvi kmetijskih gospodarstev na
podnebne spremembe ter izboljšanju okolja (Uradni list RS, št. 108/20);
-       
18. javni razpis iz podukrepa 4.1 Podpora za naložbe v kmetijska
gospodarstva za leto 2021; operacija Naložbe za izboljšanje splošne
učinkovitosti in trajnosti kmetijskih gospodarstev, namenjene prilagoditvi
kmetijskih gospodarstev na podnebne spremembe (Uradni list RS, št. 125/21);
-       
19. javni razpis za podukrep 4.1: Podpora za naložbe v kmetijska
gospodarstva za leto 2021 operacija: Naložbe za izboljšanje splošne
učinkovitosti in trajnosti kmetijskih gospodarstev, namenjene prilagoditvi
kmetijskih gospodarstev na podnebne spremembe (Uradni list RS, št. 125/21)
oziroma
-       
21. javni razpis za podukrep 4.1: Podpora za naložbe v kmetijska
gospodarstva za leto 2021 operacija: Naložbe za izboljšanje splošne
učinkovitosti in trajnosti kmetijskih gospodarstev, namenjene izvajanju
ekološke pridelave hrane (Uradni list RS, št. 167/21).
(5) Upravičenec do podpore iz četrte alineje prejšnjega člena
je MSP, ki mu je do vložitve vloge na javni razpis za ukrep izredna začasna
podpora izdana pravnomočna odločba o pravici do sredstev na podlagi naslednjih
javnih razpisov:
-       
4. javni razpis za podukrep 4.2 Podpora za naložbe v predelavo, trženje
oziroma razvoj kmetijskih proizvodov za leto 2018 (Uradni list RS, št. 32/18);
-       
5. javni razpis za podukrep 4.2 Podpora za naložbe v predelavo, trženje
oziroma razvoj kmetijskih proizvodov za leto 2019 (Uradni list RS, št. 7/19 in
26/19);
-       
6. javni razpis za podukrep 4.2 Podpora za naložbe v predelavo, trženje
oziroma razvoj kmetijskih proizvodov za leto 2020 (Uradni list RS, št. 104/20
in 134/20);
-       
1. javni razpis za podukrep 6.4: Podpora za naložbe v vzpostavitev in
razvoj nekmetijskih dejavnosti (Uradni list RS, št. 93/20) oziroma
-       
2. javni razpis za podukrep 6.4: Podpora za naložbe v vzpostavitev in
razvoj nekmetijskih dejavnosti (Uradni list RS, št. 145/21).
(6) Upravičenec v vlogi na javni razpis za ukrep izredna
začasna podpora navede predmet podpore iz prejšnjega člena, za katerega
uveljavlja podporo iz ukrepa izredna začasna podpora. Če je bila upravičencu iz
četrte alineje prejšnjega člena izdana pravnomočna odločba o pravici do
sredstev na podlagi dveh ali več javnih razpisov iz četrtega oziroma petega
odstavka tega člena, mora v vlogi na javni razpis za ukrep izredna začasna
podpora, navesti javni razpis iz četrtega oziroma petega odstavka tega člena,
na podlagi katerega je bila izdana odločba o pravici do sredstev, za katero
uveljavlja podporo iz ukrepa izredna začasna podpora.
7. člen
(pogoji za pridobitev sredstev)
(1) Upravičenec do podpore mora za pridobitev sredstev iz te
uredbe izpolnjevati naslednje pogoje:
-       
na dan vložitve vloge na javni razpis za ukrep izredna začasna podpora
ni v postopku zaradi insolventnosti po določbah zakona, ki ureja finančno
poslovanje, postopke zaradi insolventnosti in prisilno prenehanje;
-       
na dan vložitve vloge na javni razpis za ukrep izredna začasna podpora
nima neporavnanih obveznih dajatev in drugih denarnih nedavčnih obveznosti v
skladu z zakonom, ki ureja finančno upravo, v višini 50 eurov ali več in
-       
ima v skladu z zakonom, ki ureja kmetijstvo, odprt transakcijski račun.
(2) Upravičenec do podpore iz prvega odstavka prejšnjega
člena mora poleg pogojev iz prejšnjega odstavka izpolnjevati tudi naslednje pogoje:
a)    
je vpisan v register kmetijskih gospodarstev (v nadaljnjem besedilu:
RKG) na dan vložitve vloge na javni razpis za ukrep izredna začasna podpora, v
skladu s predpisom, ki ureja register kmetijskih gospodarstev;
b)    
je v letu 2022 oddal zbirno vlogo, v skladu s predpisom, ki ureja
izvedbo ukrepov kmetijske politike za leto 2022 (v nadaljnjem besedilu: zbirna
vloga za leto 2022);
c)    
ima v RKG na dan 31. decembra 2022 vpisanih najmanj:
- 
100,00 ar površin intenzivnega sadovnjaka (šifra kmetijske rabe – 1221),
- 
50,00 ar površin jagod na njivi (šifra kmetijske rabe – 1170) ali
- 
10,00 ar površin jagod v rastlinjakih (šifra kmetijske rabe – 1192);
č)    upravičene površine iz prejšnje točke so
površine, ki izpolnjujejo enega izmed naslednjih pogojev:
- 
so vključene v integrirano pridelavo sadja, za katere je upravičenec v
letu 2022 pridobil certifikat, kar je razvidno iz seznama kontrolnih
organizacij za integrirano pridelavo,
- 
so vključene v ukrep Kmetijsko-okoljska-podnebna plačila (v nadaljnjem
besedilu: ukrep KOPOP) v skladu z uredbo, ki ureja ukrepe
kmetijsko-okoljska-podnebna plačila, ekološko kmetovanje in plačila območjem z
naravnimi ali drugimi posebnimi omejitvami iz Programa razvoja podeželja
Republike Slovenije za obdobje 2014–2020, (v nadaljnjem besedilu: uredba
KOPOP), kar je razvidno iz zbirne vloge za leto 2022,
- 
so vključene v ukrep ekološko kmetovanje v skladu z uredbo KOPOP, kar je
razvidno iz zbirne vloge za leto 2022,
- 
je zanje oddana vloga za izplačilo plačila za zeleno komponento, v
skladu z uredbo, ki ureja sheme neposrednih plačil in uredbo ki ureja izvedbo
ukrepov kmetijske politike za leto 2022, kar je razvidno iz zbirne vloge za leto
2022, ali
- 
so vključene v izvajanje sheme izbrana kakovost v letu 2022, kar je
razvidno iz evidence shem kakovosti iz zakona, ki ureja kmetijstvo.
(3) Upravičenec do podpore iz drugega odstavka prejšnjega
člena mora poleg pogojev iz prvega odstavka tega člena izpolnjevati tudi
naslednje pogoje:
a)    
je vpisan v RKG na dan vložitve vloge na javni razpis za ukrep izredna
začasna podpora v skladu s predpisom, ki ureja register kmetijskih
gospodarstev;
b)    
je oddal zbirno vlogo za leto 2022;
c)    
ima v zbirni vlogi za leto 2022 prijavljenih najmanj:
- 
10,0 ar površin z vrtninami (KMRS 403, 404, 737, 738) s šiframi
kmetijske rabe 1100, 1161, 1180, 10,0 ar površin z vrtninami (KMRS: 049, 402,
703, 733, 734, 403, 404, 737, 738) s šiframi kmetijske rabe 1190 oziroma 10,0
ar površin z vrtninami (KMRS: 049, 402, 703, 733, 734, 403, 404, 737, 738, 651)
s šiframi kmetijske rabe 1191 in se na kmetijskih površinah z rabo 1191
uporablja geotermalna energija za ogrevanje, ali
- 
50,0 ar površin z vrtninami (KMRS 049, 402, 703, 733, 734, 403, 404,
737, 738) s šiframi kmetijske rabe 1100, 1161, 1180, 10,0 ar površin z
vrtninami (KMRS: 049, 402, 703, 733, 734, 403, 404, 737, 738) s šiframi
kmetijske rabe 1190 oziroma 10,0 ar površin z vrtninami (KMRS: 049, 402, 703,
733, 734, 403, 404, 737, 738, 651) s šiframi kmetijske rabe 1191 in se na
kmetijskih površinah z rabo 1191 uporablja geotermalna energija za ogrevanje;
č)    upravičene površine iz prejšnje točke so
površine, ki izpolnjujejo enega izmed naslednjih pogojev:
- 
so vključene v ukrep KOPOP, v skladu z uredbo KOPOP, kar je razvidno iz
zbirne vloge za leto 2022;
- 
so vključene v integrirano pridelavo zelenjave, za katero je upravičenec
v letu 2022 pridobil certifikat, kar je razvidno iz seznama kontrolnih
organizacij za integrirano pridelavo;
- 
so vključene v ukrep ekološko kmetovanje, v skladu z uredbo KOPOP, kar
je razvidno iz zbirne vloge za leto 2022 ali
- 
je zanje oddana vloga za izplačilo plačila za zeleno komponento, v
skladu z uredbo, ki ureja sheme neposrednih plačil in uredbo, ki ureja izvedbo
ukrepov kmetijske politike za leto 2022, kar je razvidno iz zbirne vloge za
leto 2022;
d)    
ne glede na prejšnjo točko se na površini s šifro kmetijske rabe 1191
uporablja termalna ali termomineralna voda v rastlinjakih za ogrevanje v skladu
s koncesijami, izdanimi s strani ministrstva, pristojnega za naravne vire in
prostor.
(4) Upravičenec do podpore iz tretjega odstavka prejšnjega
člena te uredbe mora poleg pogojev iz prvega odstavka tega člena izpolnjevati
tudi naslednje pogoje:
a)    
je vpisan v RKG na dan vložitve vloge na javni razpis za ukrep izredna
začasna podpora v skladu s predpisom, ki ureja register kmetijskih
gospodarstev;
b)    
je oddal zbirno vlogo za leto 2022;
c)    
je sporočil podatke o staležu prašičev v evidenco rejnih živali na dan
1. februar 2022 v skladu s pravilnikom ERŽ;
č)    ima v evidenci rejnih živali
najmanj eno GVŽ plemenskih merjascev, plemenskih mladic oziroma plemenskih
svinj na dan 1. februar 2022, kar je razvidno iz Evidence rejnih živali iz
zakona, ki ureja kmetijstvo (v nadaljnjem besedilu: ERŽ);
d)    
izvaja ukrep KOPOP oziroma izvaja ukrep ekološko kmetovanje, v skladu z
uredbo KOPOP, kar je razvidno iz zbirne vloge za leto 2022, oziroma je oddal
vlogo za izplačilo plačila za zeleno komponento, v skladu z uredbo, ki ureja
sheme neposrednih plačil in uredbo, ki ureja izvedbo ukrepov kmetijske politike
za leto 2022, kar je razvidno iz zbirne vloge za leto 2022.
(5) Upravičenec do podpore iz četrtega in petega odstavka
prejšnjega člena mora poleg pogojev iz prvega odstavka tega člena izpolniti
tudi pogoj, da do 31. marca 2022 ni vložil zadnjega zahtevka za izplačilo
sredstev na podlagi odločbe o pravici do sredstev za katero uveljavlja podporo
v skladu s šestim odstavkom 6. člena te uredbe.
(6) Upravičenec do podpore iz prve, druge in tretje alineje
petega odstavka prejšnjega člena mora poleg pogojev iz prvega odstavka tega
člena in pogoja iz prejšnjega odstavka izpolnjevati tudi naslednja pogoja:
-       
je MSP;
-       
pri ocenitvi vloge na javni razpis, na podlagi katerega je bila izdana
odločba o pravici do sredstev, za katero uveljavlja podporo v skladu s šestim
odstavkom 6. člena te uredbe, je upravičenec prejel točke iz naslova merila za
izbor »Okoljski prispevek izvedene naložbe« oziroma »Podnebne spremembe ter
prilagoditev nanje« iz javnega razpisa iz te alineje.
(7) Upravičenec do podpore iz četrte in pete alineje petega
odstavka prejšnjega člena mora poleg pogojev iz prvega odstavka tega člena in
pogoja iz petega odstavka tega člena izpolnjevati tudi naslednje pogoje:
-       
pri ocenitvi vloge na javni razpis, na podlagi katerega je bila izdana
odločba o pravici do sredstev, za katero uveljavlja podporo v skladu s šestim
odstavkom 6. člena te uredbe, je upravičenec prejel točke iz naslova merila za
izbor »Varovanje okolja« oziroma »Podnebne spremembe in prilagoditev nanje« iz
javnega razpisa iz te alineje;
-       
ob vložitvi vloge na javni razpis, na podlagi katerega je bila izdana
odločba o pravici do sredstev, za katero uveljavlja podporo v skladu s šestim
odstavkom 6. člena te uredbe, je imel registrirano dejavnost na področju I –
gostinstvo iz Priloge 12 naložbene uredbe in
-       
ob izdaji odločbe na javni razpis, za katero uveljavlja podporo v skladu
s šestim odstavkom 6. člena te uredbe, je imel dovoljenje za opravljanje
dopolnilne dejavnosti v skladu z 10. členom Uredbe o dopolnilnih dejavnostih na
kmetiji (Uradni list RS, št. 57/15, 36/18 in 151/22), kar je razvidno iz RKG.
(8) Upravičenec do podpore iz petega odstavka prejšnjega
člena, ki so mu bila sredstva dodeljena kot državna pomoč na podlagi javnega
razpisa iz petega odstavka prejšnjega člena, mora ob vložitvi vloge na javni
razpis za ukrep izredna začasna podpora poleg pogojev iz prvega in pogojev iz
petega do sedmega odstavka tega člena izpolnjevati tudi naslednje pogoje:
-       
če se upravičenec ukvarja z več dejavnostmi, za katere veljajo različne
zgornje meje pomoči v skladu s točkama 55(a) in 56(a) začasnega okvira, z
ločevanjem računov ali na drug ustrezen način zagotovi, da se za vsako od teh
dejavnosti spoštuje ustrezna zgornja meja, pri čemer skupni znesek pomoči, ki
je takemu upravičencu dodeljen v skladu z oddelkom 2.1. začasnega okvira, ne
presega 2.000.000 eurov bruto na upravičenca. Če se upravičenec ukvarja z več
dejavnostmi iz točke 56(a) začasnega okvira, z ločevanjem računov ali na drug
ustrezen način zagotovi, da se za vsako od teh dejavnosti spoštuje ustrezna
zgornja meja, pri čemer skupni znesek pomoči, ki je takemu upravičencu dodeljen
v skladu z oddelkom 2.1. začasnega okvira, ne presega 300.000 eurov bruto na
upravičenca;
-       
podpora iz tega odstavka se v skladu s točko 55(e) začasnega okvira ne
prenese delno ali v celoti na primarne proizvajalce, in ni določena na podlagi
cene ali količine proizvodov, ki so bili kupljeni od primarnih proizvajalcev
ali so jih ta podjetja dala na trg.
(9) Podrobnejši pogoji iz tega člena se opredelijo v javnem
razpisu.
8. člen
(merila za ocenjevanje vlog)
(1) Med vlogami na javni razpis, ki dosežejo vstopni prag 20
% možnih točk, se izberejo tiste, ki dosežejo višje število točk po merilih za
ocenjevanje vlog, do porabe razpisanih sredstev.
(2) Merila za ocenjevanje vlog na javni razpis iz prejšnjega
odstavka so:
1.     
za upravičenca iz prvega do četrtega odstavka 6. člena te uredbe so
merila za ocenjevanje vlog naslednja:
- 
naslov ali sedež kmetijskega gospodarstva je na območjih z omejenimi
možnostmi za kmetijsko dejavnost iz predpisa, ki določa razvrstitev kmetijskih
gospodarstev v območja z omejenimi možnostmi za kmetijsko dejavnost,
- 
vključenost v ukrep ekološko kmetovanje, vključenost v ukrep KOPOP,
vključenost v ukrep dobrobit živali ali je oddal vlogo za izplačilo plačila za
zeleno komponento, v skladu z uredbo, ki ureja sheme neposrednih plačil in
uredbo, ki ureja izvedbo ukrepov kmetijske politike za leto 2022,
- 
koeficient razvitosti občin;
2.     
za upravičenca iz petega odstavka 6. člena te uredbe sta merili za
ocenjevanje vlog naslednji:
- 
stopnja registrirane brezposelnosti v občini,
- 
koeficient razvitosti občin.
(3) Podrobnejša merila iz prejšnjega odstavka in točkovnik za
ocenjevanje vlog na javni razpis se opredelijo v javnem razpisu.
9. člen
(finančne določbe)
(1) Podpora se dodeli kot pavšalno plačilo v obliki
nepovratne finančne podpore.
(2) Znesek podpore za upravičenca iz prvega odstavka 6. člena
te uredbe za šifre kmetijske rabe 1221, 1170 in 1192, znaša:
-       
235 eurov za razred od 10,00 ar do vključno 49,99 ar;
-       
623 eurov za razred od 50,00 ar do vključno 99,99 ar;
-       
1.098 eurov za razred od 100,00 ar do vključno 149,99 ar;
-       
1.906 eurov za razred od 150,00 ar do vključno 299,99 ar;
-       
3.280 eurov za razred od 300,00 ar do vključno 449,99 ar;
-       
4.658 eurov za razred od 450,00 ar do vključno 599,99 ar;
-       
6.183 eurov za razred od 600,00 ar do vključno 749,99 ar;
-       
15.000 eurov za razred 750,00 ar in več.
(3) Znesek podpore za upravičenca iz drugega odstavka 6.
člena te uredbe znaša:
a)    
za šifre kmetijske rabe 1100, 1161, 1180:
- 
143 eurov za razred od 10 ar do vključno 49 ar,
- 
500 eurov za razred od 50 ar do vključno 99 ar,
- 
861 eurov za razred od 100 ar do vključno 149 ar,
- 
1.367 eurov za razred od 150 ar do vključno 249 ar,
- 
2.060 eurov za razred od 250 ar do vključno 349 ar,
- 
3.136 eurov za razred od 350 ar do vključno 549 ar,
- 
4.445 eurov za razred od 550 ar do vključno 749 ar,
- 
15.000 eurov za razred od 750 ar in več;
b)    
za šifre kmetijske rabe 1190:
- 
192 eurov za razred od 10 ar do vključno 49 ar,
- 
744 eurov za razred od 50 ar do vključno 99 ar,
- 
1.209 eurov za razred od 100 ar do vključno 149 ar;
- 
1.920 eurov za razred od 150 ar do 249 ar;
- 
2.880 eurov za razred od 250 ar do vključno 349 ar;
- 
4.320 eurov za razred od 350 ar do vključno 549 ar.
c)    
za šifre kmetijske rabe 1191:
- 
6.049 eurov za razred od 10 ar do vključno 49 ar,
- 
15.000 eurov za razred od 50 ar in več.
(4) Znesek podpore za upravičenca iz tretjega odstavka 6.
člena te uredbe znaša:
-       
87 eurov za razred 1,00 GVŽ do vključno 1,99 GVŽ;
-       
203 eure za razred 2,00 GVŽ do vključno 5,99 GVŽ;
-       
497 eurov za razred 6,00 GVŽ do vključno 11,99 GVŽ;
-       
968 eurov za razred 12,00 GVŽ do vključno 23,99 GVŽ;
-       
1.916 eurov za razred 24,00 GVŽ do vključno 49,99 GVŽ;
-       
3.973 eurov za razred 50,00 GVŽ do vključno 99,99 GVŽ;
-       
12.375 eurov za razred 100,00 GVŽ do vključno 249,99 GVŽ in
-       
15.000 eurov za razred 250,00 GVŽ in več.
(5) Pri določitvi zneska podpore se upoštevajo naslednji
podatki:
-       
za upravičenca iz prvega odstavka 6. člena te uredbe površine iz RKG na
dan 31. december 2022,
-       
za upravičenca iz drugega odstavka 6. člena te uredbe površine iz zbirne
vloge za leto 2022,
-       
za upravičenca iz tretjega odstavka 6. člena te uredbe število GVŽ iz
ERŽ na dan 1. februar 2022.
(6) Uvrstitev upravičenca v posamezni razred iz drugega
odstavka in iz točke a) tretjega odstavka tega člena se določi na način, da se
seštejejo upravičene površine znotraj posameznih šifer kmetijskih rab, nato pa
se seštevki teh površin seštejejo.
(7) Znesek podpore za upravičenca iz četrtega odstavka 6.
člena te uredbe se določi glede na vrednost zahtevkov za izplačilo sredstev, ki
se vložijo po 31. marcu 2022, v skladu z odločbo o pravici do sredstev, za
katero uveljavlja podporo v skladu s šestim odstavkom 6. člena te uredbe, in
znaša:
-       
15.000 eurov, če vrednost zahtevkov znaša več kot 75.000 eurov;
-       
14.000 eurov, če vrednost zahtevkov znaša več kot 70.000 eurov do
vključno 75.000 eurov;
-       
13.000 eurov, če vrednost zahtevkov znaša več kot 65.000 eurov do
vključno 70.000 eurov;
-       
12.000 eurov, če vrednost zahtevkov znaša več kot 60.000 eurov do
vključno 65.000 eurov;
-       
11.000 eurov, če vrednost zahtevkov znaša več kot 55.000 eurov do
vključno 60.000 eurov;
-       
10.000 eurov, če vrednost zahtevkov znaša več kot 50.000 eurov do
vključno 55.000 eurov;
-       
9.000 eurov, če vrednost zahtevkov znaša več kot 45.000 eurov do
vključno 50.000 eurov;
-       
8.000 eurov, če vrednost zahtevkov znaša več kot 40.000 eurov do
vključno 45.000 eurov;
-       
7.000 eurov, če vrednost zahtevkov znaša več kot 35.000 eurov do
vključno 40.000 eurov;
-       
6.000 eurov, če vrednost zahtevkov znaša več kot 30.000 eurov do
vključno 35.000 eurov;
-       
5.000 eurov, če vrednost zahtevkov znaša več kot 25.000 eurov do vključno
30.000 eurov;
-       
4.000 eurov, če vrednost zahtevkov znaša več kot 20.000 eurov do
vključno 25.000 eurov;
-       
3.000 eurov, če vrednost zahtevkov znaša več kot 15.000 eurov do
vključno 20.000 eurov;
-       
2.000 eurov, če vrednost zahtevkov znaša več kot 10.000 eurov do
vključno 15.000 eurov;
-       
1.000 eurov, če vrednost zahtevkov znaša več kot 5.000 eurov do vključno
10.000 eurov.
(8) Znesek podpore za upravičenca iz petega odstavka 6. člena
te uredbe se določi glede na vrednost zahtevkov za izplačilo sredstev, ki se vložijo
po 31. marcu 2022, v skladu z odločbo o pravici do sredstev, za katero
uveljavlja podporo v skladu s šestim odstavkom 6. člena te uredbe, in znaša:
-       
100.000 eurov, če vrednost zahtevkov znaša več kot 500.000 eurov;
-       
90.000 eurov, če vrednost zahtevkov znaša več kot 450.000 eurov do
vključno 500.000 eurov;
-       
80.000 eurov, če vrednost zahtevkov znaša več kot 400.000 eurov do
vključno 450.000 eurov;
-       
70.000 eurov, če vrednost zahtevkov znaša več kot 350.000 eurov do
vključno 400.000 eurov;
-       
60.000 eurov, če vrednost zahtevkov znaša več kot 300.000 eurov do
vključno 350.000 eurov;
-       
50.000 eurov, če vrednost zahtevkov znaša več kot 250.000 eurov do
vključno 300.000 eurov;
-       
40.000 eurov, če vrednost zahtevkov znaša več kot 200.000 eurov do
vključno 250.000 eurov;
-       
30.000 eurov, če vrednost zahtevkov znaša več kot 150.000 eurov do
vključno 200.000 eurov;
-       
20.000 eurov, če vrednost zahtevkov znaša več kot 100.000 eurov do
vključno 150.000 eurov;
-       
10.000 eurov, če vrednost zahtevkov znaša več kot 50.000 eurov do
vključno 100.000 eurov.
(9) Če so bila na podlagi zahtevkov iz sedmega ali osmega
odstavka tega člena do vložitve vloge na javni razpis za ukrep izredna začasna
podpora že izplačana sredstva v skladu z odločbo o pravici do sredstev, na
podlagi katere uveljavlja podporo v skladu s šestim odstavkom 6. člena te
uredbe, se pri določitvi zneska podpore v skladu s sedmim oziroma osmim
odstavkom tega člena ne upošteva vrednost izplačanih sredstev, ampak vrednost
zahtevkov za izplačilo sredstev, ki je določena z odločbo o pravici do
sredstev.
(10) Za ukrep izredna začasna podpora je v programskem
obdobju 2014–2020 namenjenih 12.000.000 eurov, in sicer 9.000.000 eurov iz
Evropskega kmetijskega sklada za razvoj podeželja in 3.000.000 eurov iz
proračuna Republike Slovenije.
III. VLOGA IN POSTOPEK ZA DODELITEV SREDSTEV
10. člen
(javni razpis)
(1) Sredstva se dodelijo z zaprtim javnim razpisom v skladu z
zakonom, ki ureja kmetijstvo.
(2) Javni razpis iz prejšnjega odstavka objavi MKGP v Uradnem
listu Republike Slovenije. Rok, do katerega se vlagajo vloge na javni razpis,
se določi v javnem razpisu. Vlaganje vlog na javni razpis se začne prvi delovni
dan po objavi javnega razpisa v Uradnem listu Republike Slovenije.
(3) Javni razpis je lahko strukturiran po sklopih glede na
upravičenca. Vloge se obravnavajo po posameznih sklopih, za katere so razpisana
sredstva. Če razpisana sredstva za posamezni sklop niso porabljena, se
neporabljena sredstva prerazporedijo v drug sklop.
11. člen
(vložitev vloge na javni razpis)
(1) Vlogo na javni razpis sestavlja elektronski prijavni
obrazec.
(2) Vloga na javni razpis se vloži na ARSKTRP v elektronski
obliki, podpisana s kvalificiranim elektronskim podpisom, v roku, ki se
opredeli v javnem razpisu.
(3) Za elektronsko vložitev vloge iz prejšnjega odstavka
ARSKTRP vzpostavi spletno vstopno mesto na naslovu https://e-kmetija.gov.si, na
katerem se upravičenec ali njegov pooblaščenec s sredstvom elektronske
identifikacije prijavi v informacijski sistem ARSKTRP. Upravičenec ali njegov
pooblaščenec izvede elektronski vnos vloge na javni razpis, vključno s
kvalificiranim elektronskim podpisom, in vloži vlogo na javni razpis iz
prejšnjega odstavka v informacijski sistem ARSKTRP.
(4) Upravičenec lahko vloži eno vlogo za posamezni sklop
javnega razpisa.
12. člen
(obravnava vlog)
(1) Vloga na javni razpis, ki je popolna in izpolnjuje pogoje
iz 7. člena te uredbe, se oceni na podlagi meril, določenih s to uredbo in
podrobneje opredeljenih v javnem razpisu. Če imajo dve ali več vlog na javni
razpis enako število točk in razpisana sredstva ne zadoščajo za odobritev vseh
teh vlog v celoti, se vloge izberejo na podlagi ponderiranja meril za izbiro
vlog, ki se določi v javnem razpisu.
(2) Vloga na javni razpis, ki je popolna in izpolnjuje pogoje
iz javnega razpisa, vendar razpisana sredstva ne zadoščajo za dodelitev
sredstev v celoti, se zavrne.
13. člen
(odločba o pravici do sredstev)
(1) Podpora iz ukrepa izredna začasna podpora se v skladu s
četrtim odstavkom 39.c člena Uredbe 1305/2013/EU odobri najpozneje do 31. marca
2023.
(2) Če se podpora dodeli v skladu z začasnim okvirom iz
drugega odstavka 4. člena te uredbe, se v izreku odločbe o pravici do sredstev
navede, da gre za državno pomoč v skladu z začasnim okvirom.
(3) Če upravičenec z vlogo na javni razpis za ukrep izredna
začasna podpora uveljavlja podporo za dva ali več sektorjev oziroma za
zaključek naložbe iz 5. člena te uredbe in bi skupni znesek podpore presegel
višino sredstev, določeno v prvem ali drugem odstavku 15. člena te uredbe, se
znesek podpore sorazmerno zniža za vse sektorje oziroma za zaključek naložbe,
za katere uveljavlja podporo iz ukrepa izredna začasna podpora.
14. člen
(obveznosti upravičenca)
(1) Upravičenec iz četrtega in petega odstavka 6. člena te
uredbe mora vložiti zadnji zahtevek za izplačilo sredstev v roku, ki je določen
v odločbi o pravici do sredstev, na podlagi katere uveljavlja podporo v skladu
s šestim odstavkom 6. člena te uredbe.
(2) Če upravičenec ne izvede naložbe v skladu s prejšnjim
odstavkom, mora v proračun Republike Slovenije vrniti izplačana sredstva za
zaključek naložbe, za katere so mu bila dodeljena sredstva v skladu s četrto
alinejo 5. člena te uredbe.
15. člen
(združevanje podpor in skupni znesek pomoči)
(1) Podpora iz ukrepa izredna začasna podpora za upravičence
iz prvega do četrtega odstavka 6. člena te uredbe, znaša največ 15.000 eurov.
(2) Podpora iz ukrepa izredna začasna podpora za upravičence
iz petega odstavka 6. člena te uredbe znaša največ 100.000 eurov.
(3) Podpora v skladu z začasnim okvirom se lahko združuje z
drugo državno pomočjo v skladu z začasnim okvirom ali v skladu z Uredbo
651/2014/EU in s pomočjo de minimis v skladu z Uredbo Komisije (EU) št.
1407/2013 z dne 18. decembra 2013 o uporabi členov 107 in 108 Pogodbe o
delovanju Evropske unije pri pomoči de minimis (UL L št. 352 z dne 24. 12.
2013, str. 1), zadnjič spremenjeno z Uredbo Komisije (EU) 2020/972 z dne 2.
julija 2020 o spremembi Uredbe (EU) št. 1407/2013 v zvezi s podaljšanjem njene
veljavnosti in o spremembi Uredbe (EU) št. 651/2014 v zvezi s podaljšanjem
njene veljavnosti in ustreznimi prilagoditvami (UL L št. 215 z dne 7. 7. 2020,
str. 3), ob upoštevanju določb teh uredb.
(4) Skupni znesek državne pomoči v skladu z oddelkom 2.1.
začasnega okvira ne sme presegati 2.000.000 eurov bruto na upravičenca. Podpora
se ustrezno zniža, če bi bila z odobreno pomočjo presežena omejitev iz tega
odstavka.
16. člen
(preveritev pred odobritvijo pomoči in poročanje, če se
podpora dodeli v skladu z začasnim okvirom)
(1) Če se podpora dodeli v skladu z začasnim okvirom, ARSKTRP
pred odobritvijo sredstev preveri višino že dodeljene državne pomoči v evidenci
državnih pomoči, ki jo vodita MKGP in ministrstvo, pristojno za finance.
(2) ARSKTRP v 15. dneh po izplačilu podpore posameznemu
upravičencu v skladu z začasnim okvirom poroča ministrstvu, pristojnemu za
finance, o dodeljeni podpori na način, ki ga ministrstvo, pristojno za finance,
objavi na osrednjem spletnem mestu državne uprave.
17. člen
(izplačilo sredstev)
(1) Upravičencu se podpora izplača na podlagi odločbe o
pravici do sredstev najpozneje do 15. oktobra 2023.
(2) Vloga na razpis se šteje za zahtevek za izplačilo
sredstev v skladu z zakonom, ki ureja kmetijstvo.
18. člen
(odrek pravici do sredstev)
Če se upravičenec odreče pravici do sredstev iz odločbe o
pravici do sredstev v skladu z zakonom, ki ureja kmetijstvo, o tem pisno
obvesti ARSKTRP najpozneje v 30 dneh od dneva vročitve odločbe.
19. člen
(objava podatkov o prejemnikih sredstev)
Podatki o upravičencih, ki so prejeli sredstva na podlagi te
uredbe, se objavijo na spletni strani ARSKTRP v skladu s 111. in 113. členom
Uredbe 1306/2013/EU.
20. člen
(izvedba kontrol in neizpolnjevanje obveznosti)
Kontrole se izvajajo v skladu z Uredbo 1306/2013/EU in
Izvedbeno uredbo 809/2014/EU.
21. člen
(višja sila in izjemne okoliščine)
(1) Za izvajanje ukrepa izredna začasna podpora po tej uredbi
se priznavajo primeri višje sile in izjemnih okoliščin, opredeljene v drugem
odstavku 2. člena Uredbe 1306/2013/EU.
(2) O višji sili ali izjemnih okoliščinah mora upravičenec,
izvajalec ali njegova pooblaščena oseba pisno obvestiti ARSKTRP in predložiti
ustrezna dokazila v 15. delovnih dneh od dneva, ko je upravičenec, izvajalec
oziroma njegova pooblaščena oseba to zmožna storiti.
22. člen
(hramba dokumentacije)
ARSKTRP vodi in hrani evidence z informacijami in dokazili o
dodeljenih podporah deset let od dneva dodelitve zadnje podpore po tej uredbi.
IV. KONČNI DOLOČBI
23. člen
(začetek uporabe)
(1) Določbe te uredbe v delu, ki se nanaša na dodelitev
podpor v skladu z začasnim okvirom, se začnejo uporabljati naslednji dan po
prejetju sklepa Evropske komisije o združljivosti ukrepa izredna začasna
podpora državne pomoči z notranjim trgom.
(2) Minister, pristojen za kmetijstvo, objavi naznanilo o
prejetju sklepa iz prejšnjega odstavka v Uradnem listu Republike Slovenije.
24. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00704-62/2023
Ljubljana, dne 9. februarja 2023
EVA 2023-2330-0009
Vlada Republike Slovenije
dr. Robert Golob
predsednik