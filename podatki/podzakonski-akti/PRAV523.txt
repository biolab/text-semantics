I. SPLOŠNI DOLOČBI
1. člen
Ta pravilnik določa meroslovne in z njimi povezane tehnične
zahteve, ki jih morajo izpolnjevati merilniki tlaka v pnevmatikah (v nadaljnjem
besedilu: merilniki tlaka), ki lahko nosijo oznake in znake EEC, postopke
ugotavljanja skladnosti in overitev, roke rednih overitev in način označevanja.
Merilniki tlaka so merilniki, ki merijo in prikazujejo
razliko med tlakom zraka ali ekvivalentnega medija v pnevmatikah in zunanjim
zračnim tlakom.
2. člen
Ta pravilnik se nanaša na merilnike tlaka z mehanskim
elastičnim zaznavalom in mehanskim sistemom prenosa elastične deformacije
zaznavala na kazalno napravo in brez prednastavitvenih naprav. 
Ta pravilnik se označi s skrajšano oznako MP-22-86/217.
II. MEROSLOVNE ZAHTEVE
3. člen
Največji dopustni pozitivni ali
negativni pogreški so glede na izmerjeni tlak določeni kot absolutne vrednosti.


Izmerjeni tlak

Največji dopustni
  pogrešek


0 do 4 bar

0,08 bar


od 4 bar do 10 bar

0,16 bar


nad 10 bar

0,25 bar


Pri uporabi merilnika tlaka v
temperaturnem območju od 15 °C do 25 °C največji dopustni pogreški ne smejo
biti preseženi. To temperaturno območje je označeno kot referenčno temperaturno
območje.
4. člen
Pri temperaturah, ki so zunaj
referenčnega temperaturnega območja, toda med –10 °C in +40 °C, so največje
dopustne temperaturno odvisne spremembe kazanja:


Izmerjeni tlak

Največji dopustni
  pogrešek


0 do 4 bar

0,1% od 4 bar na
  stopinj C


od 4 bar do 10 bar

0,05% od 10 bar na
  stopinj C


nad 10 bar

0,05% od zgornje
  meje skale na stopinj C


5. člen
Najmanjši razdelek na skali merilnika tlaka mora biti 0,1
bar.
6. člen
Pri atmosferskem tlaku se mora mehanski kazalec vrniti na
vrednost “0” ali na drugo oznako na skali, ki pa se mora jasno razlikovati od
vrednosti razdelka. Odstopanje ne sme preseči vrednosti največjega dopustnega
pogreška iz 3. člena tega pravilnika.
7. člen
Razlika v kazanju istega tlaka pri merjenju v naraščajoči in
nato v padajoči smeri ne sme presegati vrednosti največjega dopustnega pogreška
iz 3. člena tega pravilnika. Ta pogrešek se imenuje histerezni pogrešek in se
ugotavlja v referenčnem temperaturnem območju potem, ko je bil merilnik 20
minut izpostavljen tlaku, enakemu zgornji meji merilnega območja.
III. TEHNIČNE ZAHTEVE
8. člen
(črtan)
9. člen
(črtan)
10. člen
(črtan)
11. člen
Merilnik tlaka mora biti opremljen z naslednjimi dobro
prepoznavnimi in neizbrisnimi napisi in oznakami: 
a) 
na številčnici: 
-   
simbolom za merjeno veličino Pe, 
-   
mersko enoto bar, 
-   
po potrebi oznako, ki kaže lego merilnika med normalno uporabo; 
a) 
na številčnici ali na drugem primernem mestu: 
-   
imenom oziroma oznako proizvajalca, 
-   
identifikacijsko oznako tipa merilnika, 
-   
oznako EEC-odobritve tipa. 
Vsi drugi napisi in oznake so dopustni le v primeru, da ne
ovirajo razbiranja rezultata merjenja in ne vplivajo na pomen obveznih oznak in
napisov.
12. člen
Na merilniku tlaka mora biti predvideno mesto za namestitev: 
-    
oznake EEC-prve overitve, 
-    
dodatnih zaščitnih oznak, ki preprečujejo nepooblaščen dostop do vseh
mest, prek katerih je mogoče vplivati na meroslovne lastnosti merilnika.
IV. UGOTAVLJANJE SKLADNOSTI
1. EEC-odobritev tipa
13. člen
(črtan)
2. EEC-prva overitev
14. člen
EEC-prva overitev vključuje: 
-    
ugotavljanje skladnosti merilnika tlaka z odobrenim tipom, 
-    
ugotavljanje točnosti kazanja v najmanj treh točkah merilnega območja, 
-    
po potrebi ugotavljanje histereznega pogreška v najmanj treh točkah
merilnega območja.
V. REDNE IN IZREDNE OVERITVE
15. člen
Za merilnike tlaka so obvezne overitve. Rok za redne overitve
je 1 leto. Redne in izredne overitve vključujejo: 
-    
ugotavljanje skladnosti z odobrenim tipom, 
-    
meroslovni pregled, s katerim se ugotavlja, ali merilnik tlaka ustreza
zahtevam tega pravilnika. Meroslovni pregled pri redni ali izredni overitvi je
enak pregledu, ki je predpisan za EEC-prvo overitev.

Pravilnik o meroslovnih zahtevah za merilnike
tlaka v pnevmatikah, ki lahko nosijo oznake in znake EEC (Uradni list RS, št. 74/01) vsebuje naslednjo končno določbo:
»VI. KONČNA DOLOČBA
16. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne z dnem pristopa Slovenije v
Evropsko unijo oziroma z dnem uveljavitve ustreznega mednarodnega sporazuma.«.

Pravilnik o spremembah in dopolnitvah
Pravilnika o meroslovnih zahtevah za merilnike tlaka v pnevmatikah, ki lahko
nosijo oznake in znake EEC (Uradni list RS, št. 79/15) vsebuje naslednjo prehodno in
končno določbo:
2. člen
V skladu z Direktivo 2011/17/EU Evropskega parlamenta in
Sveta z dne 9. marca 2011 o razveljavitvi direktiv Sveta 71/317/EGS,
71/347/EGS, 71/349/EGS, 74/148/EGS, 75/33/EGS, 76/765/EGS, 76/766/EGS in
86/217/EGS o meroslovju (UL L št. 71 z dne 18. marca 2011, str. 1) se
merilniki tlaka v pnevmatikah, ki lahko nosijo oznake in znake EEC, in ki imajo
na dan uveljavitve tega pravilnika veljavno EEC odobritev tipa, izdano na
podlagi Pravilnika o meroslovnih zahtevah za merilnike tlaka v pnevmatikah, ki
lahko nosijo oznake in znake EEC (Uradni list RS, št. 74/01), dajo v promet in
uporabo ter EEC prvo overitev v skladu s Pravilnikom o meroslovnih zahtevah za
merilnike tlaka v pnevmatikah, ki lahko nosijo oznake in znake EEC (Uradni list
RS, št. 74/01) do izteka veljavnosti EEC odobritve tipa.
3. člen
Ta pravilnik začne veljati 1. decembra 2015.«.