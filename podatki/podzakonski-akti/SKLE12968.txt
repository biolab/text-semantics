1. člen
(vsebina sklepa)
Ta sklep določa pravne posle, ki so lahko podlaga za prenos
neprenosljive enote alternativnega vzajemnega sklada na drugega vlagatelja.
2. člen
(pravni posli, ki so lahko podlaga za prenos)
(1) Upravljavec alternativnega vzajemnega sklada lahko
neprenosljivo enoto alternativnega vzajemnega sklada prenese na drugega
vlagatelja na podlagi naslednjih pravnih poslov, sklenjenih v obliki notarskega
zapisa:
1.     
pogodbe o izročitvi in razdelitvi premoženja (izročilna pogodba);
2.     
pogodbe o dosmrtnem preživljanju;
3.     
darilne pogodbe za primer smrti;
4.     
sporazuma o delitvi skupnega premoženja po razvezi zakonske zveze.
(2) Prenos enote na podlagi pogodb iz 2. in 3. točke
prejšnjega odstavka tega člena je mogoč le ob sočasni predložitvi ustreznega
izpiska iz matične knjige umrlih.
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-10/2022-2
Ljubljana, dne 6. oktobra 2022
EVA 2022-1611-0115
Predsednica sveta
Agencije za trg vrednostnih
papirjev
Anka Čadež