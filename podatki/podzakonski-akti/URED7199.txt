1. člen
Ta uredba določa nabor podatkov, ki jih morajo vsebovati
obvestila za postopek naročila male vrednosti, in informativni seznam
naročnikov po Zakonu o javnem naročanju (Uradni list RS, št. 91/15).
2. člen
(1) Nabor podatkov, ki ga mora vsebovati obvestilo iz
3. točke prvega odstavka 52. člena Zakona o javnem naročanju (Uradni
list RS, št. 91/15; v nadaljnjem besedilu: ZJN-3), ki se uporabi v
postopku naročila male vrednosti, je določen v Seznamu informacij, ki morajo
biti v postopku naročila male vrednosti navedene v obvestilu o javnem naročilu,
ki je Priloga 1 te uredbe in njen sestavni del.
(2) Nabor podatkov, ki ga mora vsebovati obvestilo iz
5. točke prvega odstavka 52. člena ZJN-3, ki se uporabi v postopku naročila
male vrednosti, je določen v Seznamu informacij, ki morajo biti v postopku
naročila male vrednosti navedene v obvestilu o oddaji javnega naročila, ki je
Priloga 2 te uredbe in njen sestavni del.
3. člen
Informativni seznam naročnikov je določen v Informativnem seznamu
naročnikov, ki je Priloga 3 te uredbe in njen sestavni del.
4. člen
Z dnem uveljavitve te uredbe se prenehata uporabljati Uredba
o seznamih naročnikov, seznamih gradenj, storitev, določenih vrst blaga,
obveznih informacijah v objavah, opisih tehničnih specifikacij in zahtevah, ki
jih mora izpolnjevati oprema za elektronsko naročanje (Uradni list RS,
št. 18/07, 80/14, 87/14 – popr. in 91/15 – ZJN-3) in Uredba o seznamih
naročnikov, področni zakonodaji skupnosti, seznamih gradenj in storitev, obveznih
informacijah v objavah, opisih tehničnih specifikacij in zahtevah, ki jih mora
izpolnjevati oprema za elektronsko naročanje (Uradni list RS, št. 18/07,
12/13, 83/14 in 91/15 – ZJN-3) v delu, ki se nanaša na informativni seznam
naročnikov.
5. člen
Ta uredba začne veljati naslednji dan po objavi v Uradnem listu
Republike Slovenije.
Št. 00714-2/2016
Ljubljana, dne 19. maja 2016
EVA 2016-3130-0003
Vlada Republike Slovenije
dr. Miroslav Cerar l.r.
Predsednik

Priloga 1: Seznam
informacij, ki morajo biti v postopku naročila male vrednosti navedene v
obvestilu o javnem naročilu
Priloga 2: Seznam
informacij, ki morajo biti v postopku naročila male vrednosti navedene v
obvestilu o oddaji javnega naročila
Priloga 3:
Informativni seznam naročnikov