1. člen
S tem pravilnikom se določajo obrazec za
obračun davka od dohodkov pravnih oseb, metodologija za izpolnjevanje obrazca,
priloge k obrazcu, metodologija za izpolnjevanje prilog (v nadaljnjem besedilu:
davčni obračun) in način predložitve davčnega obračuna davčnemu organu.
2. člen
Zavezanec predloži davčnemu organu obračun
davka od dohodkov pravnih oseb (v nadaljnjem besedilu: obračun) na obrazcu, ki
je Priloga 1 tega pravilnika in njegov sestavni del, katerega izpolni v skladu
z metodologijo za izpolnjevanje obrazca, ki je Priloga 2 tega pravilnika in
njegov sestavni del.
3. člen
(1) Zavezanec poleg podatkov na
obrazcu iz Priloge 1 tega pravilnika predloži tudi podatke v skladu z
metodologijo, ki je Priloga 3 tega pravilnika in njegov sestavni del, ter podatke
na obrazcih, ki so skupaj s posamezno metodologijo za izpolnjevanje posameznega
obrazca Priloge 3a do 19 tega pravilnika in njegov sestavni del.
(2) Zavezanec, ki na podlagi prvega
odstavka 358. člena Zakona o davčnem postopku (Uradni list RS, št. 13/11 –
uradno prečiščeno besedilo, 32/12, 94/12, 101/13 – ZDavNepr, 111/13,
22/14 – odl. US, 25/14 – ZFU, 40/14 – ZIN-B, 90/14, 91/15, 63/16, 69/17, 13/18
– ZJF-H, 36/19, 66/19, 145/20 – odl. US in 203/20 – ZIUPOPDVE)
podatke, kot jih določa metodologija iz Priloge 3 tega pravilnika, predloži
Agenciji Republike Slovenije za javnopravne evidence in storitve (v nadaljnjem
besedilu: AJPES), mora v izjavo iz Priloge 1 tega pravilnika, v kateri navede,
da ne prilaga navedenih podatkov, ker jih je predložil AJPES, vpisati datum
predložitve podatkov AJPES.
4. člen
Zavezanec, ki ugotavlja davčno osnovo z
upoštevanjem dejanskih prihodkov in dejanskih odhodkov ter želi v naslednjem
davčnem obdobju davčno osnovo ugotavljati z upoštevanjem normiranih odhodkov
ter za to izpolnjuje pogoje, določene z Zakonom o davku od dohodkov pravnih
oseb (Uradni list RS, št. 117/06, 56/08, 76/08, 5/09, 96/09, 110/09 – ZDavP-2B,
43/10, 59/11, 24/12, 30/12, 94/12, 81/13, 50/14, 23/15, 82/15, 68/16,
69/17, 79/18, 66/19 in 172/21), zakonski rok za predložitev
davčnega obračuna pa še ni potekel, davčnemu obračunu priloži obrazec Priglasitev
ugotavljanja davčne osnove z upoštevanjem normiranih odhodkov, ki je Priloga 20
tega pravilnika in njegov sestavni del.
5. člen
Zavezanec predloži davčni obračun in
podatke iz 3. in 4. člena tega pravilnika v elektronski obliki prek
sistema eDavki na spletni naslov: http://edavki.durs.si.

Priloga
1: Obračun davka od dohodkov pravnih oseb za obdobje od……..do……..
Priloga
2: Metodologija za izpolnjevanje obrazca Obračun davka od
dohodkov pravnih oseb
Priloga
3: Metodologija za predložitev podatkov iz bilance stanja, izkaza poslovnega
izida oziroma podatkov iz drugih ustreznih poročil
Priloga
3a: Podatki v zvezi z razkritjem skritih rezerv (MF-DURS obr. DDPO)
Priloga
3b: Podatki v zvezi s skritimi rezervami iz prenesenih
sredstev v primeru izstopne obdavčitve oziroma uveljavljanje odloga plačila
davka od vključenih skritih rezerv po 54.b členu ZDDPO-2
Priloga 4: (črtana)
Priloga
5: Podatki v zvezi s pokrivanjem davčne izgube (36., 37., 43., 53. in 84. člen
ZDDPO-2)
Priloga
6a: Podatki v zvezi z olajšavo za investiranje po 55.a členu ZDDPO-2
Priloga
7a: Podatki v zvezi z olajšavo za vlaganja v raziskave in razvoj po prvem
stavku prvega odstavka 55. člena ZDDPO-2 v povezavi s 7. členom ZDDPO-2H
Priloga 7b: (črtana)
Priloga
8: Podatki v zvezi z olajšavo za zaposlovanje po 55.b, 56. in 57. členu ZDDPO-2
(MF-DURS obr. DDPO)
Priloga
9: Podatki v zvezi z olajšavo za donacije (59. členu
ZDDPO-2 in 62.a člen ZIUZEOP)
Priloga
10: Podatki v zvezi z odbitkom tujega davka
Priloga
11: Podatki v zvezi s povečevanjem ali zmanjšanjem davka zaradi sprememb
odbitka tujega davka (65. člen ZDDPO-2) (MF-DURS obr. DDPO)
Priloga 12: (črtana)
Priloga
13: Podatki v zvezi z dolgoročnimi rezervacijami
Priloga
14: Podatki v zvezi z opravljenimi nabavami storitev in neopredmetenih
dolgoročnih sredstev z območij oz. držav z davčno ugodnejšim režimom
Priloga
15: Podatki v zvezi s posojili med povezanimi osebami
Priloga
16: Podatki v zvezi s transfernimi cenami pri poslovanju med povezanimi osebami
po 16. členu ZDDPO-2
Priloga
17: Podatki v zvezi s transfernimi cenami pri poslovanju med povezanimi osebami
rezidenti po 17. členu ZDDPO-2
Priloga
18: Podatki v zvezi s spremljanjem izplačil udeležbe pri dobičku delavcem in
podatki v zvezi z olajšavo za pripadajoči znesek, ki se izplača delavcem v
skladu z ZUDDob
Priloga 19: (črtana)
Priloga
20: Priglasitev ugotavljanja davčne osnove z upoštevanjem normiranih odhodkov

Pravilnik o davčnem obračunu davka od dohodkov
pravnih oseb (Uradni list RS, št. 109/13) vsebuje naslednji končni določbi:
»6. člen
Z dnem uveljavitve tega pravilnika preneha
veljati Pravilnik o davčnem obračunu davka od dohodkov pravnih oseb (Uradni
list RS, št. 67/10 in 77/12).
7. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za davčno obdobje
od 1. januarja 2013 dalje, za katerega se davčni obračun predloži po dnevu
uveljavitve tega pravilnika.«.

Pravilnik o spremembah Pravilnika o davčnem
obračunu davka od dohodkov pravnih oseb (Uradni list RS, št. 83/14) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za davčna obdobja,
ki se začnejo od vključno 1. januarja 2015.
Ne glede na prejšnji odstavek se določba 3.
člena tega pravilnika in nova Priloga 20 pravilnika uporabljata že za davčno
obdobje od 1. januarja 2014 dalje, za katerega se davčni obračun predloži po
dnevu uveljavitve tega pravilnika.«.

Pravilnik o spremembah Pravilnika o davčnem
obračunu davka od dohodkov pravnih oseb (Uradni list RS, št. 101/15) vsebuje naslednjo končno določbo:
»KONČNA DOLOČBA
6. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za davčna obdobja,
ki se začnejo od vključno 1. januarja 2015, za katera se davčni obračun
predloži po dnevu uveljavitve tega pravilnika.«.

Pravilnik o spremembah Pravilnika o davčnem
obračunu davka od dohodkov pravnih oseb (Uradni list RS, št. 79/17) vsebuje naslednjo končno določbo:
»11. člen
Ta pravilnik začne veljati 1. januarja
2018, uporablja pa se za davčna obdobja, ki se začnejo od vključno 1. januarja
2018.
Do začetka uporabe tega pravilnika se
uporablja Pravilnik o davčnem obračunu davka od dohodkov pravnih oseb (Uradni
list RS, št. 109/13, 83/14 in 101/15).«.

Pravilnik o spremembah in dopolnitvi Pravilnika
o davčnem obračunu davka od dohodkov pravnih oseb (Uradni list RS, št. 80/19) vsebuje naslednji končni določbi:
»KONČNI DOLOČBI
5. člen
Spremenjeni opis zaporedne številke 15 iz
Priloge 1 pravilnika, ki se nanaša na omejitev zmanjšanja davčne osnove na
podlagi 59.a člena Zakona o davku od dohodkov pravnih oseb (Uradni list RS, št.
117/06, 56/08, 76/08, 5/09, 96/09, 110/09 – ZDavP-2B, 43/10, 59/11, 24/12,
30/12, 94/12, 81/13, 50/14, 23/15, 82/15, 68/16, 69/17, 79/18 in 66/19), se
uporablja za davčna obdobja, ki se začnejo 1. januarja 2020 ali kasneje.
Do začetka uporabe spremenjenega opisa
zaporedne številke 15 iz Priloge 1 pravilnika v skladu s prejšnjim odstavkom se
uporablja opis zaporedne številke 15 iz Priloge 1 Pravilnika o davčnem obračunu
davka od dohodkov pravnih oseb (Uradni list RS, št. 109/13, 83/14, 101/15 in
79/17).
6. člen
Ta pravilnik začne veljati 1. januarja
2020.«.

Pravilnik o spremembah in dopolnitvah Pravilnika
o davčnem obračunu davka od dohodkov pravnih oseb (Uradni list RS, št. 164/20) vsebuje naslednjo končno določbo:
»KONČNA DOLOČBA
4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o davčnem obračunu davka od dohodkov pravnih oseb (Uradni list RS, št. 205/21) vsebuje naslednjo končno določbo:
»KONČNA DOLOČBA
7. člen
Ta pravilnik začne veljati 1. januarja 2022,
uporablja pa se za davčna obdobja, ki se začnejo od vključno 1. januarja 2022.«.

Pravilnik o spremembah Pravilnika o davčnem
obračunu davka od dohodkov pravnih oseb (Uradni list RS, št. 11/22) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za davčna obdobja,
ki se začnejo od vključno 1. januarja 2022.«.