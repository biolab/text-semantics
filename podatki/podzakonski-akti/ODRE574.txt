1. člen
Sprejme se splošni del gozdnogospodarskega načrta
gozdnogospodarske enote Spodnje Dravsko polje, št. 12-33/96 z dne 22. 2. 2000,
ki ga je izdelal Zavod za gozdove Slovenije, Območna enota Maribor, za obdobje
od 1. 1. 1996 do 31. 12. 2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Spodnje Dravsko polje na
ravneh celotne gozdnogospodarske enote, gospodarskih razredov in odsekov, so
sestavni del te odredbe.
2. člen
Splošni del gozdnogospodarskega načrta gozdnogospodarske
enote Spodnje Dravsko polje je izdelan v treh izvodih za 2002,41 hektarjev
gozdov, ki ležijo v gozdnogospodarskem območju Maribor, v občinah Kidričevo,
Videm pri Ptuju in Ptuj, oziroma v katastrskih občinah Slovenja vas, Gerečja
vas, Hajdoše, Skorba, Hajdina, Draženci, Ptuj, Šturmovci, Pobrežje, Lancova
vas, Sela, Trnovec, Apače, Lovrenc na D.p., Župečja vas, Pleterje, Mihovce,
Dragonja vas, Cirkovce, Starošince, Spodnje Jablane, Zgornje Jablane, Pongrce,
Šikole in Stražgonjca.
3. člen
Po en izvod splošnega dela gozdnogospodarskega načrta
gozdnogospodarske enote Spodnje Dravsko polje je na vpogled na sedežu Zavoda za
gozdove Slovenije, Območne enote Maribor, Tyrševa 15, Maribor, na sedežu Zavoda
za gozdove Slovenije, Krajevne enote Ptuj, Zoisova 5, Ptuj, in na Ministrstvu
za kmetijstvo, gozdarstvo in prehrano Republike Slovenije, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Spodnje
Dravsko polje.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-12/14-96
Ljubljana, dne 26. februarja 2001.
Minister 
za kmetijstvo, gozdarstvo in 
prehrano 
mag. Franc But l. r.