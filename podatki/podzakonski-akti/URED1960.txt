1. člen
(območje, predmet in obseg koncesije)
S to uredbo se
določa pogoje za rabo vode za odvzem naplavin (mivka, pesek, prod, kamen), in
sicer na odseku vodotoka z naslednjimi koordinatami:


VODOTOK IN ODSEK

OBČINA

KOORDINATE GORVODNE
  MEJE VODNEGA TELESA

KOORDINATE DOLVODNE
  MEJE VODNEGA TELESA


Y

X

Y

X


Soča pri Žvikarju

Bovec

5.385.758

5.131.580

5.384.600

5.131.275


Soča pod Idrskim

Kobarid

5.393.240

5.121.190

5.393.850

5.119.980


Soča Kamno

Tolmin

5. 395.749

5.119.098

5.396.500

5.118.835


Soča pod Volarji

Tolmin

5.398.071

5.118.903

5.398.773

5.118.694


Odsek reke Soče je določen s koordinatami
gorvodne meje in dolvodne meje odseka, ki so prevzete iz državnega
koordinatnega sistema (v Gauss-Krügerjevi projekciji), odčitane v temeljnih
topografskih načrtih Republike Slovenije v merilu 1:5000.
2. člen
(vsebina koncesije)
Koncesija po tej uredbi obsega:
1.    
odvzem in skladiščenje naplavin,
2.    
separiranje in pripravo frakcij iz naplavin za gradbene namene,
3.    
dajanje v promet posameznih frakcij,
4.    
urejanje in vzdrževanje objektov za dostop oziroma dovoz do mesta
odvzema naplavin ter urejanje in vzdrževanje objektov na mestu odvzema
naplavin.
Skupna količina v koledarskem letu odvzetih
naplavin na posameznem odseku reke Soče ne sme presegati količin, ki so
določene v Programu vzdrževanja vodnega režima reke Soče in vodnogospodarskih
objektov in naprav na reki Soči (v nadaljnjem besedilu: program).
3. člen
(pogoji, ki jih mora izpolnjevati
koncesionar)
Koncesionar mora izpolnjevati sledeče
pogoje:
-      
da je gospodarska družba registrirana v Republiki Sloveniji oziroma
samostojni podjetnik posameznik priglašen v vpisnik podjetnikov pri izpostavi
republiške uprave za javne prihodke, za opravljanje dejavnosti pridobivanja
gramoza in peska in dajanja le-teh v promet,
-      
da je poravnal davke, prispevke in druge obvezne dajatve in da ni proti
njemu uveden postopek prisilne poravnave, stečaja ali likvidacijski postopek
ali ni prenehal poslovati na podlagi sodne ali druge
prisilne odločbe,
-      
da ima veljavno dovoljenje pristojnega organa za opravljanje dejavnosti,
ki je predmet koncesije in je tako dovoljenje zahtevano s posebnim predpisom,
-      
da ne opravlja javne službe na področju vodnega
gospodarstva,
-      
da je tehnično usposobljen za odvzem naplavin,
-      
da ima zagotovljeno možnost za separiranje in pripravo frakcij iz
naplavin v lastnem obratu ali po pogodbi,
-      
da ima zagotovljeno možnost skladiščenja odvzetih naplavin.
Koncesija se lahko podeli največ 10
koncesionarjem hkrati.
4. člen
(posebni pogoji)
Naplavine je dovoljeno odvzemati izključno
v skladu z ugotovljeno potrebo po urejanju vodnega režima in sicer takrat, ko:
-      
je dotok naplavin večji od transportne sposobnosti vodotoka,
-      
obstaja možnost potencialnega dvigovanja
gladine vode in dna zaradi odlaganja naplavin,
-      
je treba zagotoviti konstantno pretočno sposobnost vodotoka,
-      
odlaganje naplavin ogroža vodnogospodarske objekte in naprave,
-      
je ogrožen ali bistveno zmanjšan dotok vode v
podzemne vode.
Koncesionar sme odvzemati naplavine na
odvzemnem mestu v času in na način, kot to določa program, ki ga do 31.
decembra tekočega leta za naslednje leto pripravi ministrstvo, pristojno za
vode (v nadaljnjem besedilu: ministrstvo).
Koncesionar ne sme separirati odvzetih
naplavin na območju struge reke Soče. Ustrezna mesta za izvajanje separiranja
se določijo v letnem programu iz četrtega odstavka 14. člena te uredbe.
Koncesionar mora drugim obstoječim
uporabnikom zagotoviti nemoteno izvajanje pravice do gospodarskega izkoriščanja
reke Soče.
5. člen
(okoljevarstveni pogoji)
Koncesionar mora poleg izpolnjevanja
okoljevarstvenih pogojev v skladu s predpisi zagotoviti še:
-      
ukrepe proti poslabšanju vodnega režima zaradi odvzema naplavin,
-      
ukrepe, da z odvzemom naplavin ne bo povzročen nastanek jam in zajed,
-      
ukrepe, da z odvzemom naplavin ne bodo ogroženi vodnogospodarski
objekti,
-      
ukrepe, da z odvzemom naplavin ne bo povzročena globinska ali bočna
erozija,
-      
ukrepe za preprečevanje poslabšanja kakovosti
vode reke Soče,
-      
migracijo vodnih organizmov,
-      
ukrepe, da z odvzemom naplavin ne bodo ogrožena drstišča v času
drstitev,
-      
nemoteno potovanje deleža naplavin dolvodno po vodotoku,
-      
ohranjanje biotske raznovrstnosti in avtohtonosti habitatov,
-      
ukrepe v zvezi s sanacijo, vzpostavitvijo novega oziroma nadomestitvijo
prejšnjega stanja po prenehanju koncesije, če je to določeno v koncesijski
pogodbi.
Ukrepi in pogoji iz prejšnjega odstavka se
podrobneje določijo v upravnih postopkih za poseg v prostor.
6. člen
(stroški koncesionarja)
Koncesionar nosi vse stroške v zvezi s
koncesijo, ki bo podeljena na podlagi te uredbe.
7. člen
(obveznosti koncesionarja)
Koncesionar redno vodi posebno ločeno
računovodstvo, evidenco odvzetih količin naplavin in količin prodanih frakcij
ter poslovnik o odvzemu, skladiščenju in pripravi frakcij iz odvzetih naplavin.
Podrobnejši pogoji za izvajanje koncesije
se lahko določijo tudi v koncesijski pogodbi.
Koncesionar je dolžan brezplačno odstopiti
naplavine izvajalcu javne službe na področju vodnega gospodarstva za potrebe
vzdrževanja vodotokov in vodnogospodarskih objektov na vplivnem območju reke
Soče.
Količine, potrebne za izvajanje javne
službe, se določijo v programu.
Koncesionar je dolžan za dejansko odvzete
količine naplavin plačati vodno povračilo v skladu s predpisi, ki urejajo vode.
8. člen
(začetek in čas trajanja koncesije)
Koncesija se začne izvajati z dnem
sklenitve koncesijske pogodbe.
Koncesija se podeli za obdobje do 31.
decembra 2010.
Koncesija se lahko na podlagi vloge
imetnika vodne pravice večkrat podaljša največ za deset let v skladu z zakonom,
ki ureja vode, in 19. členom te uredbe, pri čemer skupni čas trajanja
koncesije ne sme biti daljši od 50 let.
9. člen
(plačilo za koncesijo)
Koncesionar plačuje za koncesijo enkrat
letno znesek, ki je enak zmnožku količine naplavin, in 10% povprečne tržne
vrednosti 1 m3 frakcije
0/32 mm. Količina naplavin za vsako odvzemno mesto je določena v programu.
Povprečna tržna vrednost omenjene frakcije
se določa na podlagi prodajnih cen te frakcije, doseženih v preteklem letu, na
območju reke Soče.
Za količine odvzetih naplavin, ki jih
koncesionar brezplačno, po programu, odstopi za potrebe javne službe,
koncesionar ne plačuje koncesije in vodnega povračila.
Plačilo za koncesijo se razdeli med državo
in lokalno skupnostjo, na območju katere je odvzemno mesto na reki Soči, v
razmerju 50%:50%.
Če leži odvzemno mesto v več lokalnih
skupnostih, si le-te delež plačila za koncesijo, ki jim pripada, razdelijo
skladno s pripadajočim deležem odvzemnega mesta.
Prihodki iz prvega odstavka tega člena so
vir občinskega proračuna in proračuna Republike Slovenije.
Način obračunavanja in plačevanja se
podrobneje določi v koncesijski pogodbi.
10. člen
(način pridobitve koncesije)
Koncesija se podeli na podlagi javnega
razpisa.
Javni razpis izvede ministrstvo.
O izbiri koncesionarja odloči Vlada
Republike Slovenije z upravno odločbo.
Koncesionar mora v roku 6 mesecev od izdaje
odločbe o izbiri koncesionarja skleniti koncesijsko pogodbo, sicer koncesija
preneha veljati.
11. člen
(vsebina javnega razpisa)
Javni razpis mora vsebovati:
-      
podatke o koncedentu,
-      
predmet koncesije,
-      
pogoje za pridobitev koncesije,
-      
podatke, ki jih mora vsebovati prijava na razpis,
-      
začetek in čas trajanja koncesije,
-      
čas in kraj oddaje prijav,
-      
rok za izbor koncesionarja,
-      
prednostna merila za izbor koncesionarja,
-      
postopek za izbor koncesionarja,
-      
rok, v katerem bodo prijavitelji obveščeni o izboru,
-      
odgovorno osebo za dajanje informacij med razpisom.
12. člen
(prednostna merila za izbor koncesionarja)
Kot prednostna merila se upoštevajo:
-      
boljša tehnična usposobljenost za odvzem, skladiščenje in pripravo
frakcij,
-      
ustreznejša rešitev zagotavljanja varstva okolja,
-      
ustreznejša idejna zasnova o načinu odvzema, skladiščenja in predelave naplavin.
13. člen
(objava in izvedba javnega razpisa)
Javni razpis se objavi v Uradnem listu
Republike Slovenije in traja najmanj 40 dni od dneva objave.
Javni razpis je uspešen, če je do poteka
razpisnega roka predložena vsaj ena veljavna prijava.
Prijava na javni razpis je veljavna, če je
pravočasna in v celoti izpolnjuje vse zahteve javnega razpisa.
Če javni razpis ni uspel, se lahko ponovi.
14. člen
(koncesijska pogodba)
Medsebojna razmerja med koncedentom in
koncesionarjem se podrobneje uredijo s koncesijsko pogodbo v skladu z zakonom.
V koncesijski pogodbi se podrobneje določi tudi način ureditve pravic in
obveznosti med koncesionarjem in koncedentom v primeru spremenjenih razmer.
Koncesijsko pogodbo sklene v imenu
koncedenta Vlada Republike Slovenije.
Koncesionar mora zagotoviti izvajanje
koncesije v obsegu, ki je določen z letnim programom za vsako leto posebej. Z
letnimi programi se podrobneje določijo odvzemna mesta na reki Soči, količina
naplavin za odvzem in čas odvzema naplavin.
Ministrstvo pripravi letni program za
naslednje leto, ki mora biti usklajen z naravovarstvenimi smernicami, izdanimi
po zakonu, ki ureja ohranjanje narave, in mnenjem po zakonu, ki ureja
sladkovodno ribištvo. 
S sklenitvijo koncesijske pogodbe se
koncesionar zaveže, da bo spoštoval obveznosti iz te uredbe.
V primeru neskladja med to uredbo in koncesijsko
pogodbo veljajo določbe te uredbe.
15. člen
(razlogi in način prenehanja koncesijskega
razmerja)
Koncesija preneha pod pogoji in na način,
določen z zakonom, ki ureja vode.
16. člen
(črtan)
17. člen
(črtan)
18. člen
(črtan)
19. člen
(podaljšanje koncesije)
Koncesionar lahko predlaga Vladi Republike
Slovenije podaljšanje koncesijske pogodbe in sicer šest mesecev pred
prenehanjem veljavnosti koncesijske pogodbe.
Koncesija se lahko podaljša, če koncesionar
izpolnjuje vse pogoje in obveznosti iz te uredbe ter če še naprej obstajajo
možnosti in potrebe po odstranjevanju naplavin.
Koncesija se podaljša obstoječemu imetniku
vodne pravice z odločbo v skladu z zakonom, ki ureja vode.
20. člen
(nadzor nad izvajanjem koncesije)
Nadzor nad izvajanjem koncesije izvršujejo
pristojni inšpektorji.
Tehnični nadzor nad izvajanjem programa in
načina odvzema naplavin izvaja ministrstvo in izvajalec javne službe kot rečna
nadzorna služba.

Uredba o koncesijah za gospodarsko
izkoriščanje naplavin iz struge reke Soče (Uradni list RS, št. 99/01)
vsebuje naslednjo končno določbo:
»21. člen
(veljavnost
uredbe)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah Uredbe o koncesijah za
gospodarsko izkoriščanje naplavin
iz struge reke Soče (Uradni list RS, št. 102/10) vsebuje naslednjo prehodno in
končno določbo:
»8. člen
Ne glede na 19. člen uredbe mora vlogo za
prvo podaljšanje koncesije imetnik vodne pravice vložiti najpozneje do 20.
decembra 2010.
9. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba
o spremembah Uredbe o koncesijah za gospodarsko izkoriščanje naplavin iz struge
reke Soče (Uradni list RS, št. 197/20)
vsebuje naslednjo končno določbo:
»KONČNA DOLOČBA
4. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.«.