I
Minister za okolje, prostor in energijo odreja javno
razgrnitev osnutka lokacijskega načrta za vplivno območje plazu Stovže v Občini
Bovec (v nadaljnjem besedilu: osnutek lokacijskega načrta), ki ga je izdelalo
podjetje LUZ d.d., Ljubljana, številka projekta 5403 v juniju 2003.
II
Javna razgrnitev bo potekala na Ministrstvu za okolje, prostor
in energijo, Uradu RS za prostorsko planiranje, Dunajska 21, Ljubljana, v
prostorih Občine Bovec ter v kulturnem domu v Logu pod Mangartom v času od 30.
6. 2003 do 14. 7. 2003.
Javna obravnava bo potekala 3. 7. 2003 z začetkom ob 17. uri
v prostorih kulturnega doma v Logu pod Mangartom. 
V času javne razgrnitve in obravnave lahko na razgrnjeni osnutek
lokacijskega načrta dajo pripombe in predloge vsi zainteresirani organi,
organizacije in posamezniki. Pripombe in predloge se lahko poda pisno ali ustno
na javni obravnavi in na mestih javne razgrnitve kot zapis v knjigo pripomb in
predlogov ali posredujejo na elektronski naslov info.urspp@gov.si (v rubriki
zadeve navesti ključno zadevo »plaz Stovže«) do konca javne razgrnitve.
III
Občina Bovec mora najpozneje v roku 15 dni po končani javni
razgrnitvi poslati ministru za okolje, prostor in energijo zbrane pripombe in
predloge z javne razgrnitve, skupaj s svojim mnenjem. Če v tem roku minister za
okolje, prostor in energijo ne prejme pripomb in predlogov z javne razgrnitve
ter mnenja občine, se šteje, da na osnutek lokacijskega načrta ni pripomb.
IV
Ta sklep se objavi v Uradnem listu Republike Slovenije.
Št. 352-23-9/02
Ljubljana, dne 20. junija 2003.
EVA 2003-2511-0105
Minister
za okolje, prostor in energijo
mag. Janez Kopač l. r.