I. UVODNE DOLOČBE
1. člen
Kmetijsko gozdarska zbornica Slovenije (v
nadaljevanju: KGZS) s tem sklepom prevzema ustanoviteljske pravice in
preoblikuje Obdravski zavod za veterinarstvo in živinorejo Ptuj n.sub.o. Ptuj
in ustanovi Kmetijsko gozdarski zavod Ptuj (v nadaljevanju: zavod) kot javni
zavod za izvajanje javnih služb kmetijskega svetovanja, strokovnih nalog v
proizvodnji kmetijskih rastlin, strokovnih nalog v živinoreji, strokovnih nalog
genske banke, gozdarstva in ribištva na območju občin: Benedikt, Cerkvenjak,
Destrnik, Dornava, Gorišnica, Hajdina, Juršinci, Kidričevo, Lenart, Majšperk,
Markovci, Muta, Oplotnica, Ormož, Podlehnik, Podvelka, Ptuj, Radlje ob Dravi,
Ribnica na Pohorju, Slovenska Bistrica, Sv. Ana, Trnovska vas, Videm,
Vitomarci, Vuzenica, Zavrč in Žetale.
2. člen
Ta sklep določa:
-      
ime in sedež ustanovitelja,
-      
ime in sedež zavoda,
-      
dejavnost zavoda,
-      
organe zavoda,
-      
vire, način in pogoje pridobivanja sredstev za delo zavoda,
-      
pravice, obveznosti in odgovornosti zavoda v pravnem prometu,
-      
medsebojne pravice in obveznosti ustanovitelja in zavoda,
-      
druge določbe v skladu z zakonom.
II. IME IN SEDEŽ USTANOVITELJA
3. člen
Ustanovitelj zavoda je:
Kmetijsko gozdarska zbornica Slovenije,
1000 Ljubljana, Miklošičeva 4.
III. IME IN SEDEŽ ZAVODA
4. člen
Ime zavoda je:
Kmetijsko gozdarska zbornica Slovenije
Kmetijsko gozdarski zavod Ptuj.
Skrajšano ime zavoda je: KGZS Zavod Ptuj.
Sedež zavoda je na Ptuju.
Kmetijsko gozdarski zavod Ptuj prevzema
dejavnosti, pooblastila in premoženje Obdravskega zavoda za veterinarstvo in
živinorejo Ptuj, n.sub.o. Ptuj, Ormoška c. 28, ustanovljenega z Odločbo o
ustanovitvi št. 022-60/65-3-MV z dne 27. 1. 1966 skupščine občine Ptuj, ki
je izvrševalka ustanoviteljskih pravic in je vpisan v sodni register pri
Okrožnem sodišču na Ptuju, št. reg. vložka 1/00728/00.
Obdravski zavod za veterinarstvo in
živinorejo Ptuj je pravni naslednik vseh pravno organizacijskih oblik zavoda do
njegove ustanovitve dne 27. 1. 1966.
Zavod je pravna oseba s pravicami, obveznostmi
in odgovornostmi, kot jih določata zakon in ta sklep.
IV. DEJAVNOST ZAVODA
5. člen
1.    
Zavod v okviru javne službe opravlja naslednjo dejavnost:
-  
selekcija, reprodukcija, kontrola proizvodnosti in rodovništvo v
živinoreji,
-  
označevanje in registracija domačih živali,
-  
svetovanje, izobraževanje in usposabljanje kmetov, lastnikov in
zakupnikov gozdov ter prenos znanja na tehnološkem, gospodarskem in
okoljevarstvenem področju,
-  
svetovanje za preprečevanje nezgod in varovanje zdravja pri delu v
kmetijstvu in gozdarstvu,
-  
načrtovanje in izvajanje programov celostnega razvoja podeželja in
obnovo vasi in na drugih področjih, pomembnih za razvoj kmetijstva in
živilstva,
-  
svetovanje in pomoč pri uveljavljanju ukrepov ekonomske politike,
svetovanje in pomoč pri razvojnih načrtih za kmetijska gospodarstva, pri
organizaciji in delovanju rejskih organizacij pridelovalcev in drugih oblikah
proizvodnega združevanja kmetijskih pridelovalcev,
-  
svetovanje in pomoč pri izdelavi programov razvoja podeželja in
sodelovanje pri agrarnih operacijah in prostorskem načrtovanju,
-  
napovedovanje pojava škodljivih organizmov, diagnosticiranje,
spremljanje zdravstvenega stanja rastlin in dajanje nasvetov za njihovo uničenje
ter druge naloge, določene z zakonom,
-  
dajanje nasvetov za pravilno rabo fitofarmacevtskih sredstev,
-  
diagnostika karantenskih in gospodarskih škodljivih organizmov ter
predlaganje ukrepov kmetom za njihovo zatiranje ter izdelave ocen tveganja v
primeru pojava le-teh,
-  
spremljanje predpisanih tehnologij in metod predelave grozdja in vina,
-  
selekcija in reprodukcija sadnih sadik in vinske trte ter tehnološki
poskusi,
-  
vzgoja in zagotavljanje zadostnih količin matičnega materiala in podlag,
-  
izobraževanje, svetovanje in praktično usposabljanje lastnikov in
zakupnikov gozdov,
-  
pravna pomoč KGZS pri urejanju pravnih zadev s področja kmetijstva in
gozdarstva ter gospodarjenja,
-  
reja plemenskih bikov za proizvodnjo in prodajo semena ter proizvodnjo
krme za plemenjake,
-  
oskrba veterinarskih postaj z repromaterialom za osemenjevanje govejih
plemenic,
-  
odkup in prodaja plemenske živine,
-  
svetovanje in pomoč pri načrtovanju, organizaciji in izvajanju
dopolnilnih dejavnosti na kmetijah,
-  
proizvodnja, nakup in prodaja sadja, sadnega drevja in jagodičevja,
-  
svetovanje na področju gozdarstva in ostale aktivnosti na tem področju,
2.    
Dejavnost zavoda na podlagi javnih pooblastil:
-  
laboratorijska dejavnost na področju pedologije in ugotavljanje
skladnosti drugih kmetijsko-živilskih proizvodov,
-  
izvajanje laboratorijskih analiz grozdja in vina, organoleptične ocene
vina in drugih proizvodov iz grozdja in vina, izdajanje certifikatov in druge
naloge, določene z zakonom,
-  
kontrola kakovosti grozdja v času trgatve,
-  
kontrola kakovosti semena kmetijskih rastlin, cvetja, zdravilnih in
aromatičnih rastlin ter gomoljev, čebulčkov in strokov, ki se uporabljajo za
setev, saditev in razmnoževanje,
-  
kontrola zrelosti sadja,
-  
spremljanje zdravstvenega stanja sadilnega materiala večletnih rastlin
iz uvoza,
-  
opravljanje obveznih zdravstvenih pregledov kmetijskih posevkov za
-  
pridobivanje semena, objektov za pridelovanje gozdnega semena in
objektov za pridelovanje sadilnega materiala,
-  
opravljanje bioloških prvih preiskav vzorcev sredstev za varstvo
rastlin,
-  
presoja vplivov na tla zaradi obremenjevanja z emisijami snovi,
-  
izvajanje kontrole integrirane pridelave in ekološkega kmetovanja,
-  
ocenjevanje škod po naravnih nesrečah in divjadi v kmetijstvu,
-  
organoleptična ocena mlečnih in mesnih izdelkov,
-  
opravljanje veterinarske dejavnosti v osemenjevalnem središču plemenskih
bikov in merjascev.
3.    
Poleg zgoraj naštetih dejavnosti zavod opravlja druge gospodarske in
storitvene dejavnosti, ki so neposredno povezane z opravljanjem javne službe
oziroma se z javno službo dopolnjujejo:
-  
Trgovino s plemenskimi živalmi;
-  
Pridelava krme za lastne potrebe
-  
Vzreja plemenskih bikov
-  
Vzreja plemenskih merjascev
-  
proizvodnja izdelkov rastlinskega in živalskega izvora
-  
organizacija trženja izdelkov rastlinskega in živalskega izvora
-  
trženje lastnih izdelkov rastlinskega in živalskega izvora na prodajnih
mestih v lastnih prostorih, trgovinah in tržnicah
-  
Proizvodnja bikovega semena
-  
Proizvodnja merjaščevega semena
-  
Distribucija bikovega in merjaščevega semena
-  
Izdelava ureditvenih načrtov
-  
Izdelava strokovnih podlag in investicijsko tehničnih programov za
urejanje kmetijskih zemljišč
-  
Izdelava strokovnih podlag za prostorske plane lokalnih skupnosti
-  
Izdelava gradbenih načrtov za kmetijske objekte (hlevi, silosi,
skladišča, gnojnične jame…..)
-  
Vodenje in izdelava razvojnih projektov celostnega urejanja podeželja in
obnove vasi ter programov razvoja podeželja
-  
Poslovni načrti za investicije v kmetijstvu
-  
Cenitev kmetijskih zemljišč, nepremičnin in premičnin
-  
Nadzor pri izvajanju agrarnih operacij in gradnje objektov
-  
Raziskovalna dejavnost na področju kmetijstva in sorodnih dejavnostih
-  
Priprava in izdajanje strokovnih navodil in publikacij.
Dejavnosti, ki jih zavod opravlja, so v
skladu z uredbo o uvedbi in uporabi standardne klasifikacije dejavnosti (Uradni
list RS, št. 34/94, 13/95, 33/95, 15/96 in 89/98) in so razvrščene:
-      
A/01.11     Pridelovanje žit in drugih poljščin
-      
A/01.411   Urejanje in vzdrževanje parkov, vrtov in zelenih površin
-      
A/01.412   Druge storitve za rastlinsko pridelavo
-      
A/01.12     Pridelovanje vrtnin, okrasnih rastlin, semen in sadik
-      
A/01.13     Pridelovanje sadja, začimb in rastlin za proizvodnjo pijač
-      
A/01.21     Reja govedi, razen prireje mleka
-      
A/01.30     Mešano kmetijstvo
-      
A/01.42     Storitve za živinorejo, brez veterinarskih storitev
-      
A/02.02     Gozdarske storitve
-      
B/05.02     Ribogojstvo in ribogojske storitve
-      
DA/15.11  Proizvodnja in konzerviranje mesa, razen perutninskega
-      
DA/15.13  Proizvodnja mesnih izdelkov, tudi iz perutninskega mesa
-      
DA/15.51  Mlekarstvo in sirarstvo, proizvodnja mlečnih izdelkov
-      
DE/22.11  Izdajanje knjig
-      
DE/22.12  Izdajanje časopisov
-      
DE/22.13  Izdajanje revij in periodike
-      
DE/22.15  Drugo založništvo
-      
DE/23.33  Razmnoževanje računalniških zapisov
-      
G/51.11    Posredništvo pri prodaji kmetijskih surovin, živali, surovin
in polizdelkov
-      
G/51.13    Posredništvo pri prodaji lesa in gradbenega materiala
-      
G/51.14    Posredništvo pri prodaji strojev
-      
G/51.17    Posredništvo pri prodaji živil, pijač, tobačnih izdelkov
-      
G/51.18    Posredništvo, specializirano za prodajo določenih izdelkov
-      
G/51.19    Posredništvo pri prodaji raznovrstnih izdelkov
-      
G/51.21    Trgovina na debelo z žiti, semeni in krmo
-      
G/51.22    Trgovina na debelo z rastlinami razen s cvetjem
-      
G/51.23    Trgovina na debelo z živimi živalmi
-      
G/51.57    Trgovina na debelo z ostanki in odpadki
-      
G/52.11    Trgovina na drobno v nespecializiranih prodajalnah, pretežno
z živili
-      
G/52.21    Trgovina na drobno s svežim sadjem razen z vrtninami
-      
G/52.27    Trgovina na drobno v drugih specializiranih prodajalnah z
živili
-      
G/52.483  Trgovina na drobno z vrtnarsko opremo razen z malimi živalmi
-      
G/52.62    Trgovina na drobno na tržnicah in stojnicah
-      
G/52.63    Druga trgovina zunaj prodajaln
-      
I/60.24      Cestni tovorni prevoz
-      
K/71.31     Dajanje kmetijskih strojev in opreme v najem
-      
K/72.300   Obdelovanje podatkov
-      
K/72.400   Dejavnosti povezane z bazami podatkov
-       K/73.10     Raziskovanje
in eksperimentalni razvoj na področju naravoslovja in tehnologije
-      
K/73.101   Raziskovalni in eksperimentalni razvoj na področju
naravoslovja 
-      
K/73.102   Raziskovanje v tehnologiji
-       K/73.103   Raziskovanje
in eksperimentalni razvoj na področju kmetijstva in sorodnih dejavnosti
-      
K/74.12     Računovodske, knjigovodske dejavnosti, davčno svetovanje
-      
K/74.11     Pravno svetovanje
-      
K/74.13     Raziskovanje trga in javnega mnenja
-      
K/74.14     Podjetniško in poslovno svetovanje
-      
K/74.202   Prostorsko planiranje in načrtovanje
-       K/74.30     Tehnično
preizkušanje in analiziranje razen preizkušanja izračunov za gradbene elemente,
certificiranja ladij, letal …, tehnični pregledi motornih vozil
-      
K/74.204   Drugo projektiranje in tehnično svetovanje
-      
K/74.832   Fotokopiranje in drugo razmnoževanje
-      
K/74.833   Druga splošna tajniška dela
-      
K/74.841   Prirejanje razstav, sejmov in kongresov
-      
K/74.84     Druge poslovne dejavnosti
-      
L/74.13     Dejavnost javnih ustanov za pospeševanje poslovanja
dejavnosti
-      
N/85.20     Veterinarstvo – predvsem veterinarstvo v živinoreji –
reprodukcija živali
-      
M/80.422  Drugo izobraževanje.
Zavod lahko dejavnost razširi ali spremeni
s soglasjem ustanovitelja.
6. člen
V okviru svoje dejavnosti zavod s soglasjem
ustanovitelja lahko ustanovi drug zavod ali podjetje.
7. člen
Podrobna organiziranost zavoda se določi s
statutom zavoda.
8. člen
Zavod izvaja javna pooblastila v skladu s
predpisi.
Zavod nadaljuje z izvajanjem javnih
pooblastil kot jih je imel pred preoblikovanjem.
V. ORGANI ZAVODA
9. člen
Zavod ima naslednje organe:
-      
svet zavoda,
-      
direktorja,
-      
strokovni kolegij.
1. Svet zavoda
10. člen
Zavod upravlja svet, ki ima devet članov.
Svet sestavljajo:
-      
trije predstavniki ustanovitelja, ki jih na predlog predsednika
upravnega odbora KGZS imenuje upravni odbor Kmetijsko gozdarske zbornice
Slovenije,
-      
trije predstavniki uporabnikov storitev, ki jih na predlog predsednika
upravnega odbora KGZS imenuje upravni odbor Kmetijsko gozdarske zbornice
Slovenije,
-      
trije predstavniki delavcev, ki jih izmed sebe izvolijo delavci s tajnim
glasovanjem.
Postopek izvolitve članov sveta zavoda –
predstavnikov delavcev se določi v statutu zavoda.
Člani sveta izmed sebe izvolijo predsednika
sveta.
11. člen
Mandat članov sveta zavoda traja štiri
leta. Po preteku te dobe so člani lahko ponovno imenovani oziroma izvoljeni še
za eno mandatno obdobje.
12. člen
Svet zavoda je sklepčen, če je na seji
navzočih večina članov.
Svet zavoda sprejema odločitve z večino
glasov navzočih članov, razen pri sprejemanju statuta, programov razvoja
zavoda, imenovanju in odpoklicu direktorja, ko se odločitve sprejemajo z večino
glasov vseh članov sveta.
13. člen
Svet zavoda ima naslednje pristojnosti:
-      
sprejema statut in druge splošne akte zavoda,
-      
sprejema programe dela in razvoja zavoda ter spremlja njihovo izvrševanje,
-      
sprejema finančni načrt in zaključni račun zavoda,
-      
predlaga ustanovitelju spremembe in razširitev dejavnosti,
-      
opravlja nadzor nad upravljanjem in poslovanjem zavoda,
-      
v soglasju z ustanoviteljem imenuje in razrešuje direktorja zavoda,
-      
opravlja druge naloge v skladu z zakonom in statutom zavoda,
-      
v soglasju z ustanoviteljem odloča o spremembi sedeža zavoda.
2. Direktor
14. člen
Zavod ima direktorja, ki opravlja funkcijo
poslovodnega in programskega direktorja.
Direktor načrtuje, organizira in vodi delo
in poslovanje zavoda, pripravlja programe razvoja zavoda, predstavlja in
zastopa zavod ter je odgovoren za zakonitost in strokovnost dela zavoda.
15. člen
Direktorja na podlagi javnega razpisa s
soglasjem ustanovitelja imenuje in razrešuje svet zavoda.
Mandat direktorja traja štiri leta. Za
direktorja zavoda je lahko imenovan, kdor izpolnjuje naslednje pogoje:
-      
ima najmanj specializacijo po višješolski izobrazbi (prejšnjo*) ali
visokošolsko strokovno izobrazbo (prejšnjo*) ali visokošolsko strokovno izobrazbo
ali visokošolsko univerzitetno izobrazbo naravoslovne, ekonomske ali pravne
smeri,
-      
ima najmanj deset let delovnih izkušenj, od tega pet let na vodstvenih
delih,
-      
ima organizacijske sposobnosti,
-      
izpolnjuje pogoje, ki jih določa statut zavoda.
Kandidati za direktorja zavoda morajo v
postopku javnega razpisa predložiti razvojni program zavoda za mandatno
obdobje.
3. Strokovni kolegij
16. člen
Strokovni organ zavoda je strokovni
kolegij. Šteje devet članov, ki jih na predlog direktorja zavoda imenuje svet zavoda
izmed strokovnih delavcev zavoda in zunanjih strokovnjakov s področja dela
zavoda.
Predsednika svetov območnih enote zbornice
sta člana strokovnega kolegija.
Predsednik sveta zavoda je član strokovnega
kolegija po funkciji.
Strokovni kolegij obravnava strokovna
vprašanja s področja dela zavoda, odloča o strokovnih vprašanjih razvoja
kmetijstva v regiji v okviru pooblastil, določa strokovne podlage za programe
razvoja zavoda in kmetijstva v regiji.
17. člen
Način imenovanja in trajanje mandata članov
ter naloge strokovnega kolegija natančneje določa statut zavoda.
VI. SPLOŠNI AKTI ZAVODA
18. člen
Zavod ima statut.
S statutom je urejena organizacija zavoda,
organi in njihove pristojnosti, način odločanja ter druga vprašanja, pomembna
za opravljanje dejavnosti in poslovanje zavoda.
Zavod ima druge akte, določene s statutom
zavoda, ki jih sprejema svet zavoda s soglasjem ustanovitelja.
Statut zavoda in akt o sistemizaciji
delovnih mest začneta veljati, ko da nanju soglasje ustanovitelj.
VII. SREDSTVA ZA DELO ZAVODA
19. člen
Ustanovitelj prenese zavodu v upravljanje
sredstva, premoženje in obveznosti, s katerimi je do sedaj upravljal Obdravski
zavod za veterinarstvo in živinorejo Ptuj, n.sub.o. Ptuj.
VIII. VIRI, NAČINI IN POGOJI PRIDOBIVANJA SREDSTEV ZA DELO ZAVODA
IN ODGOVORNOSTI TER OBVEZNOSTI ZAVODA
20. člen
Zavod pridobiva sredstva za svoje delo:
-      
iz sredstev državnega proračuna, ki jih za izvajanje javnih služb
zagotavlja ustanovitelj,
-      
iz proračunov lokalnih skupnosti,
-      
s prodajo blaga in storitev drugim uporabnikom,
-      
z dotacijami, darili in iz drugih zakonitih virov.
21. člen
Premoženje zavoda je last ustanovitelja.
Zavod upravlja s premoženjem v skladu z zakonom.
Zavod je dolžan obveščati ustanovitelja o
rezultatih poslovanja ter mu dajati druge podatke o poslovanju, v skladu z
zakonom.
Vrsto, obseg in način gospodarske
dejavnosti iz tretje točke 5. člena tega sklepa določi svet zavoda v letnem
programu dela zavoda.
Zavod mora premoženje ustanovitelja
uporabljati v skladu z zakonom, programom dela in razvoja ter za namen, za
katerega je bilo ustanovljeno ter z njim upravljati s skrbnostjo dobrega
gospodarja.
22. člen
Zavod je pravna oseba, ki nastopa v pravnem
prometu v okviru svoje dejavnosti samostojno, z vsemi pravicami in obveznostmi,
v svojem imenu in za svoj račun. Za svoje obveznosti odgovarja javni zavod z
vsemi sredstvi, s katerimi razpolaga.
IX. NAČIN RAZPOLAGANJA S PRESEŽKOM PRIHODKOV NAD ODHODKI IN
NAČIN KRITJA PRIMANJKLJAJA SREDSTEV ZA DELO ZAVODA TER MEDSEBOJNE PRAVICE IN
OBVEZNOSTI USTANOVITELJA IN ZAVODA
23. člen
Presežek prihodkov nad odhodki, ki jih
zavod doseže pri opravljanju svoje dejavnosti, sme zavod uporabiti le za
opravljanje in razvoj svoje dejavnosti. O načinu razpolaganja s presežkom
prihodkov nad odhodki na predlog direktorja in s soglasjem ustanovitelja odloča
svet zavoda.
Ustanovitelj prevzema odgovornost za
obveznosti zavoda, ki nastanejo iz naslova opravljanja javne službe do višine
vrednosti premoženja, s katerim zavod upravlja in je namenjeno opravljanju
javne službe.
Ustanovitelj ne odgovarja za obveznosti
zavoda iz naslova drugih dejavnosti, ki jih opravlja zavod za druge naročnike.
24. člen
Zavod v okviru svojih možnosti zagotavlja
kadrovske, administrativne in prostorske pogoje za delovanje območnih enot
zbornice in njihovih izpostav.
25. člen
Ustanovitelj izda soglasje k:
-      
statutu zavoda, k njegovim spremembam in dopolnitvam,
-      
letnemu programu dela in letnemu poročilu,
-      
imenovanju in razrešitvi direktorja,
-      
aktu o organizaciji in sistemizaciji delovnih mest,
-      
zaposlovanju delavcev na delovnih mestih za izvajanje javnih služb,
-      
spremembi sedeža zavoda.

*   Izraz
»prejšnja« je uporabljen v pomenu, določenem v Uredbi o uvedbi in uporabi
klasifikacijskega sistema izobraževanja in usposabljanja (Uradni list RS, št.
46/06).

Sklep o ustanovitvi Kmetijsko gozdarskega
zavoda Ptuj (Uradni list RS, št. 122/00)
vsebuje naslednje prehodne in končne določbe:
»X. PREHODNE IN KONČNE DOLOČBE
26. člen
Direktor zavoda nadaljuje z delom kot v.d.
direktorja do imenovanja direktorja.
Svet zavoda in strokovni kolegij zavoda se
konstituirata najkasneje v 90 dneh od uveljavitve tega akta.
Statut zavoda mora biti sprejet najkasneje
v 120 dneh od uveljavitve tega sklepa.
Do uveljavitve novega statuta velja
dosedanji statut Obdravskega zavoda za veterinarstvo in živinorejo Ptuj,
n.sub.o. Ptuj.
Prve volitve članov sveta zavoda –
predstavnikov delavcev se opravijo ob smiselni uporabi določb zakona o
sodelovanju delavcev pri upravljanju (Uradni list RS, št. 42/93).
27. člen
Do vpisa sprememb v sodni register
Kmetijsko gozdarski zavod Ptuj posluje v skladu z veljavno registracijo
Obdravskega zavoda za veterinarstvo in živinorejo Ptuj n.sub.o, navedeno v
zadnjem odstavku 4. člena tega sklepa.
28. člen
Ta sklep začne veljati naslednji dan po
objavi v Uradnem listu Republike Slovenije.«.

Sprememba Sklepa o ustanovitvi Kmetijsko
gozdarskega zavoda Ptuj (Uradni list RS, št. 71/10) vsebuje naslednjo končno določbo:
»2. člen
Ta sprememba začne veljati naslednji dan po
objavi v Uradnem listu Republike Slovenije.«.

Sklep o spremembi Sklepa o ustanovitvi
Kmetijsko gozdarskega zavoda Ptuj (Uradni list RS, št. 24/12) vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.