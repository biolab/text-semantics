1. člen
S to uredbo se določajo pristojni organi in
kazenske določbe v zvezi z izvajanjem:
-      
Uredbe Sveta (EGS) št. 315/93 z dne 8. februarja 1993 o določitvi
postopkov Skupnosti za kontaminate v hrani (UL L št. 37 z dne 13. 2. 1993,
str. 1), zadnjič spremenjene z Uredbo (ES) št. 596/2009 Evropskega
parlamenta in Sveta z dne 18. junija 2009 o prilagoditvi nekaterih aktov,
za katere se uporablja postopek iz člena 251 Pogodbe, Sklepu Sveta 1999/468/ES
glede regulativnega postopka s pregledom – Prilagoditev regulativnemu postopku
s pregledom – Četrti del (UL L št. 188 z dne 18. 7. 2009, str. 14), (v
nadaljnjem besedilu: Uredba 315/93/EGS) in
-      
Uredbe Komisije (ES) št. 1881/2006 z dne 19. decembra 2006 o
določitvi mejnih vrednosti nekaterih onesnaževal v živilih (UL L št. 364 z dne
20. 12. 2006, str. 5), zadnjič spremenjene z Uredbo Komisije (ES) št. z
dne 29. aprila 2011 o spremembi Uredbe Komisije (ES) št. 1881/2006 o
določitvi mejnih vrednosti nekaterih onesnaževal v živilih (UL L št. 111 z dne
30. 4. 2011, str. 3), (v nadaljnjem besedilu: Uredba 1881/2006/ES).
2. člen
Izraz ''onesnaževala'', uporabljen v tej
uredbi, pomeni ''kontaminate'' in ''onesnaževalce'', kakor so uporabljeni v
pravnih aktih Evropske unije.
3. člen
Za izvajanje te uredbe in uredb iz 1. člena
te uredbe je pristojno Ministrstvo za kmetijstvo, gozdarstvo in prehrano, v
delu, ki se nanaša na prehranska dopolnila, živila za posebne prehranske ali
zdravstvene namene in na živila ali hrano v gostinski dejavnosti, institucionalnih
obratih prehrane in obratih za prehrano na delu, pa Ministrstvo za zdravje.
Uradni nadzor nad izvajanjem te uredbe
opravlja Inšpektorat Republike Slovenije za kmetijstvo, gozdarstvo in hrano,
razen v delu, ki se nanaša na živila živalskega izvora, kjer izvaja uradni
nadzor Veterinarska uprava Republike Slovenije.
Uradni nadzor nad izvajanjem te uredbe v
delu, ki se nanaša na prehranska dopolnila, živila za posebne prehranske ali
zdravstvene namene in živila ali hrano v gostinski dejavnosti, institucionalnih
obratih prehrane in obratih za prehrano na delu, opravlja Zdravstveni inšpektorat
Republike Slovenije.
3.a člen
Ministrstvo za kmetijstvo, gozdarstvo in
prehrano Komisiji in Evropski agenciji za varnost hrane v skladu z 9. členom
Uredbe 1881/2006/ES pošlje podatke, ki jih pridobi samo oziroma od organov,
pristojnih za uradni nadzor iz prejšnjega člena.
4. člen
Z globo od 2000 do 30.000 eurov se kaznuje
za prekršek pravna oseba, če:
-      
daje v promet živila, ki vsebujejo onesnaževala, v količini, ki s
stališča javnega zdravja in zlasti toksikološko ni sprejemljiva (2. člen Uredbe
315/93/EGS);
-      
daje v promet živila, ki niso v skladu z drugim odstavkom 2. člena
Uredbe 315/93/EGS;
-      
daje v promet živila, ki vsebujejo onesnaževala iz priloge Uredbe
1881/2006/ES, katerih vrednosti presegajo mejne vrednosti iz navedene priloge;
-      
ne upošteva prepovedi uporabe, mešanja in razstrupljanja iz 3. člena
Uredbe 1881/2006/ES;
-      
daje v promet zemeljske oreške, druga semena oljnic, lupinarje, suho
sadje, riž in koruzo v nasprotju s 4. členom Uredbe 1881/2006/ES;
-      
daje v promet zemeljske oreške, druga semena oljnic in iz njih
pridobljene proizvode in žita v nasprotju s 5. členom Uredbe 1881/2006/ES;
-      
daje v promet zeleno solato v nasprotju s 6. členom Uredbe 1881/2006/ES.
Z globo od 800 do 12.000 eurov se za
prekršek iz prejšnjega odstavka kaznuje tudi samostojni podjetnik posameznik.
Z globo od 120 do 1000 eurov se za prekršek
iz prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika.
Z globo od 40 do 400 eurov se za prekršek
iz prvega odstavka tega člena kaznuje tudi posameznik.

Uredba o izvajanju uredb Sveta in Komisije
(ES) o onesnaževalih v živilih (Uradni list RS, št. 27/07)
vsebuje naslednjo končno določbo:
»5. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah Uredbe o izvajanju uredb
Sveta in Komisije (ES) o onesnaževalih v živilih (Uradni list RS, št. 38/10)
vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi in dopolnitvi Uredbe o
izvajanju uredb Sveta in Komisije (ES) o onesnaževalih v živilih (Uradni list
RS, št. 57/11)
vsebuje naslednjo končno določbo:
»3. člen
Ta uredba začne veljati petnajsti dan po
objavi v Uradnem listu Republike Slovenije.«.