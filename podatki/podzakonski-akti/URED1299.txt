1. člen
Cene učbenikov in drugih učnih gradiv (delovni zvezki,
delovni učbeniki, zbirke nalog oziroma vaj, atlasi in karte, priročniki, učna
sredstva), ki so bile oblikovane in uporabljene na trgu na dan uveljavitve te
uredbe, se določijo kot najvišje. 
Ta uredba zajema tiste učbenike in druga učna gradiva, ki jih
je s sklepom potrdil pristojni strokovni svet in so edini učbeniki oziroma učna
gradiva za posamezen predmet v določenem razredu, letniku ali programu.
2. člen
S to uredbo se določi tudi ukrep določitve najvišje cene za
nove učbenike in druga učna gradiva (delovni zvezki, delovni učbeniki, zbirke
nalog oziroma vaj, atlasi in karte, priročniki, učna sredstva). 
Ta uredba ne velja v primerih, ko sta za isti predmet v
določenem razredu, letniku ali programu na volja dva ali več učbenikov oziroma
drugih učnih gradiv. 
Ta uredba določa tudi način in postopek pri določitvi
najvišje cene novih učbenikov in drugih učnih gradiv.
3. člen
Novi učbeniki in druga učna gradiva so po tej uredbi tisti
učbeniki in druga učna gradiva, ki jih s sklepom potrdi pristojni strokovni
svet in se na trgu pojavljajo prvič ter ponatisnjeni učbeniki in druga učna
gradiva, katerih dopolnjena oziroma spremenjena izdaja pomeni pomembno
spremembo vsebine.
4. člen
Sklep o določitvi najvišje cene iz 2. člena te uredbe izda
Vlada Republike Slovenije.
5. člen
Pravne osebe, ki opravljajo dejavnost zalaganja učbenikov (v
nadaljnjem besedilu: zavezanec), vložijo vlogo za postopek določitve najvišje
cene novih učbenikov in drugih učnih gradiv na Ministrstvo za ekonomske odnose
in razvoj, Ljubljana, Kotnikova 5.
6. člen
Vloga za določitev najvišje cene novega učbenika oziroma
drugega učnega gradiva, ki ga s sklepom potrdi pristojni strokovni svet in se
na trgu pojavlja prvič, mora vsebovati naslednje podatke: 
-       
ime in sedež pravne osebe, 
-       
naslov učbenika oziroma drugega učnega gradiva, 
-       
vrsta učnega gradiva (učbenik, delovni zvezek, delovni učbenik, zbirka
nalog oziroma vaj, atlas ali karta, priročnik, učno sredstvo), 
-       
razred ali letnik, predmet in program, za katerega je učbenik oziroma
drugo učno gradivo potrjen, 
-       
vrsta izdaje (v 1 ali več delih), 
-       
ime in priimek avtorja ali avtorjev in število avtorskih pol, 
-       
leto izdaje, 
-       
čas veljavnosti učbenika oziroma drugega učnega gradiva, 
-       
število izvodov – naklade, 
-       
tehnični opis (vrsta tiska, papirja, vezave, število strani, format in
podobno), 
-       
navedba tiskarne, 
-       
navedba kalkulativnih elementov drobnoprodajne cene z navedbo
normativov: 
-       
papir in drugi material, 
-       
stroški tiska in grafičnih storitev, 
-       
avtorski honorarji, 
-       
nabavna cena za založbo (fco založba), 
-       
stroški založnika (razčlenitev in klasifikacija), 
-       
lastna cena, 
-       
rabati, marže, 
-       
davek na dodano vrednost. 
Kalkulacija mora vsebovati prikaz in obračun odbitih vstopnih
davkov na dodano vrednost. 
-       
pogodbe, sklenjene s tiskarno, 
-       
pogodbe, sklenjene z avtorjem ali avtorji, 
-       
fotokopijo sklepa o potrditvi učbenika oziroma drugega učnega gradiva,
izdanega na pristojnem strokovnem svetu.
7. člen
Vloga za določitev najvišje cene novega učbenika oziroma
drugega učnega gradiva, katerega dopolnjena oziroma spremenjena izdaja predstavlja
pomembno spremembo učbenika oziroma drugega učnega gradiva, mora poleg podatkov
iz prejšnjega člena vsebovati tudi naslednje podatke: 
-       
datum prve izdaje učbenika oziroma drugega učnega gradiva, 
-       
mnenje komisije za učbenike pri pristojnem strokovnem svetu, 
-       
kratko opredelitev dopolnil in sprememb vsebine učbenika oziroma drugega
učnega gradiva, 
-       
opredelitev deleža vsebine učbenika oziroma drugega učnega gradiva, ki
se dopolnjuje oziroma spreminja glede na prvotno vsebino, 
-       
navedbo drobnoprodajne cene prvotnega učbenika oziroma drugega učnega
gradiva na dan vložitve zahtevka, 
-       
datum izida dopolnjene oziroma spremenjene izdaje.
8. člen
Če Ministrstvo za ekonomske odnose in razvoj ugotovi, da
vloga ni popolna, o tem obvesti zavezanca. Zavezanec mora na način in v roku,
ki ga določi ministrstvo, vlogo dopolniti, sicer se šteje, da vloga ni bila
vložena. Ministrstvo za ekonomske odnose in razvoj lahko zahteva tudi dodatne
podatke, če oceni, da so ti potrebni za rešitev zahtevka zavezanca.
9. člen
Ta uredba začne veljati 21. junija 2000.
Št. 387-04/98-6
Ljubljana, dne 15. junija 2000.
Vlada Republike Slovenije
dr. Andrej Bajuk l. r. 
Predsednik