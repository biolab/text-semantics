1. člen
(namen pravilnika)
Ta pravilnik v skladu z Direktivo Evropskega parlamenta in
Sveta 2002/98/ES z dne 27. januarja 2003 o določitvi standardov kakovosti in
varnosti za zbiranje, preskušanje, predelavo, shranjevanje in razdeljevanje
človeške krvi in komponent krvi ter o spremembi Direktive 2001/98/ES (UL L št.
33 z dne 8. 2. 2003, str. 30) določa obseg obveznega testiranja vsake odvzete
enote krvi in komponente krvi, ki je namenjena za pripravo in uporabo komponent
krvi in zdravil iz krvi.
2. člen
(vsebina in obseg)
Pri vsaki enoti odvzete krvi in komponente krvi za aferezo
morajo biti opravljene naslednje preiskave in testi: 
A)    
Imunohematološke preiskave za določitev krvnih skupin in ugotavljanje
eritrocitnih protiteles: 
- 
Določitev krvne skupine ABO 
- 
Določitev krvne skupine RhD 
- 
Določitev krvne skupine Kell in antigenov krvnoskupinskega sistema
Rh(C,c,E.e) ob prvem in drugem zaporednem testiranju 
- 
Ugotavljanje prisotnosti protiteles proti eritrocitnim antigenom z antiglobulinskim
testom (ICT/indirektni Coombsov test). 
Pri odvzetih
enotah krvi in komponentah krvi ter vzorcih krvi krvodajalcev se lahko
testiranje razširi tudi na določitve drugih antigenov. Komponente krvi se lahko
označijo z rezultati določitve drugih antigenov. 
B)    
Presejalno testiranje na označevalce okužb 
- 
Ugotavljanje okužbe z virusom hepatitisa B (HBV) 
Označevalec:      *
Hepatitis B antigen (HBsAg) 
                               * HBV DNA 
- 
Ugotavljanje okužbe z virusom hepatitisa C (HCV) 
Označevalec:      *
Protitelesa proti hepatitis C virusu (anti-HCV) 
                               * HCV RNA 
- 
Ugotavljanje okužbe z virusom pridobljene imunske pomankljivosti (HIV) 
Označevalec:      *
Protitelesa proti virusu HIV in HIV Ag(anti-HIV1/2/0 in p24Ag) 
                               * HIV RNA 
- 
Ugotavljanje prekuženosti s povzročiteljem sifilisa 
Označevalec:      *
Protitelesa proti Treponemi pallidum (anti-Treponema pallidum) 
Pri nekaterih
enotah odvzete krvi in komponentah krvi ter vzorcih krvi krvodajalcev so lahko
potrebni dodatni testi in preiskave zaradi zahtev naročnikov ali epidemiološke
situacije. 
- 
Ugotavljanje okužbe z virusom Zahodnega Nila (WNV) 
Označevalec:    * WNV RNA 
Testiranje se
izvaja pri krvodajalcu pri vsaki enoti odvzete krvi in komponente krvi za
aferezo. 
Sezonsko
presejalno testiranje na virus Zahodnega Nila (WNV) se izvaja v sezoni aktivnosti
vektorja komarja, to je v obdobju od maja do novembra. Testiranje se uvede po
potrebi, če in ko se zazna pojav kroženja virusa v prizadeti regiji oziroma na
področju celotne države. Sprožitveni dejavnik za uvedbo presejalnega testiranja
krvodajalcev je prijavljen primer okužbe pri ljudeh, potrjena okužba pri
živalih ali dokaz kroženja virusa pri komarjih.
Pri odvzeti krvi
za avtologno transfuzijo morajo biti v vsaki enoti opravljene naslednje
preiskave: 
C)   
Imunohematološke preiskave za določitev krvnih skupin in ugotavljanje
eritrocitnih protiteles: 
- 
Določitev krvne skupine ABO in RhD 
D)   
Presejalno testiranje na označevalce okužb: 
- 
Ugotavljanje okužbe z virusom hepatitisa B (HBV) 
Označevalec:      *
HBsAg 
- 
Ugotavljanje okužbe z virusom hepatitisa C (HCV) 
Označevalec:      *
anti-HCV 
- 
Ugotavljanje okužbe z virusom pridobljene imunske pomanjkljivosti (HIV) 
Označevalec:      *
anti-HIV1/2/0 in p24Ag
3. člen
(vrsta in način testiranja)
(1) Preiskave se izvajajo na način in z uporabo metod, ki jih
določi Razširjeni strokovni kolegij za transfuzijsko medicino. 
(2) Testiranje se izvaja po sprejetih nacionalnih algoritmih,
ki jih določi Razširjeni strokovni kolegij za transfuzijsko medicino. 
(3) Za testiranje se uporabljajo le validirani reagenti in
materiali, skladno z določbami Direktive 98/79/ES Evropskega parlamenta in
Sveta z dne 27. oktobra 1998 o in vitro diagnostičnih medicinskih pripomočkih
(UL L št. 331 z dne 7. 12. 1998, str. 1) in Pravilnikom o medicinskih
pripomočkih (Uradni list RS, št. 71/03, 51/04 in 98/06). 
(4) Testiranje se izvaja na avtomatiziranih računalniško
vodenih sistemih, ki omogočajo sledljivost uporabljenih reagentov, vzorcev in
postopkov testiranja.
4. člen
(izvajalci)
(1) Testiranje za določitev krvnih skupin in ugotavljanje
eritrocitnih protiteles ter presejalno testiranje na označevalce okužb izvaja
transfuzijski zavod ali transfuzijski center. 
(2) Potrditveno testiranje na označevalce okužb in testiranje
za neposredno dokazovanje vsebnosti virusov z uporabo metode za pomnoževanje
nukleinskih kislin (NAT) izvaja transfuzijski zavod. 
(3) Referenčno testiranje na področju imunohematoloških
preiskav izvaja transfuzijski zavod.
5. člen
(nadzor nad izvajanjem testiranja)
(1) Izvajalec mora izvajati testiranje po načelih dobrih
praks in izvajati redne notranje nadzore kakovosti (oprema, reagenti, tehnike,
osebje). 
(2) Izvajalec mora biti vključen v nacionalne in mednarodne
sheme zunanjih nadzorov za vse preiskave. 
(3) Podatke in poročila o izvajanju in rezultatih zunanjih nadzorov
na nacionalni ravni zbira, analizira in o njih poroča Služba za vodenje sistema
kakovosti pri transfuzijskem zavodu.
6. člen
(obdelava rezultatov testiranja)
(1) Krvodajalce, pri katerih je ugotovljen nepričakovan
izsledek testiranja ali pozitiven rezultat testiranja na označevalce okužb, je
treba v skladu z ustaljenim postopkom obveščanja zaupno obvestiti. 
(2) O vseh nepričakovanih izsledkih in pozitivnih rezultatih
testiranja na označevalce okužb je treba poročati Službi za hemovigilanco. 
(3) Na nacionalni ravni se vodijo evidence krvodajalcev, pri
katerih je bila ugotovljena prisotnost označevalcev okužb.
7. člen
(poročanje)
Transfuzijski zavod ali transfuzijski center vodi
dokumentacijo o predpisanih postopkih in pripravi poročilo o opravljenih
postopkih.
8. člen
(prijavljanje odkritih okužb)
Vsako novo odkrito okužbo pri krvodajalcih je treba prijaviti
epidemiološki službi.
9. člen
(shranjevanje vzorcev in dokumentacije)
(1) Od vsake testirane enote krvi izvajalec iz preostanka
vzorca po testiranju zamrzne in shrani najmanj 1 ml plazme. Prenos vzorcev v
arhivne epruvetke mora biti avtomatiziran in računalniško nadziran. O arhivu se
vodijo zapisi. 
(2) Čas shranjevanja zamrznjenih vzorcev plazme je pet let na
temperaturi od -20 do -30 stopinj C. 
(3) Arhiv zamrznjenih vzorcev omogoča naknadne raziskave.
Poseg v arhiv je opisan v standardnih operativnih postopkih.

Pravilnik o obveznem testiranju krvi in
komponent krvi (Uradni list RS, št. 9/07) vsebuje naslednji končni določbi:
»10. člen
(prenehanje uporabe
predpisa)
Z dnem uveljavitve tega pravilnika se preneha uporabljati
Pravilnik o obveznem testiranju krvi na sledi okužb s povzročitelji bolezni, ki
se prenašajo s krvjo (Uradni list RS, št. 100/02).
11. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o dopolnitvah Pravilnika o obveznem
testiranju krvi in komponent krvi (Uradni list RS, št. 62/18) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.