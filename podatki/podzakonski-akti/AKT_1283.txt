I. SPLOŠNE DOLOČBE
1. člen
(vsebina)
(1) S tem aktom se določa metodologija za izračunavanje faktorjev primarne energije za sisteme
daljinskega ogrevanja in hlajenja, izpustov ogljikovega dioksida na enoto
dobavljene energije iz sistemov ter učinkovitosti sistemov daljinskega
ogrevanja in hlajenja.
(2) S tem aktom se določa tudi vsebina in oblika
zbirnega pregleda načrtovanih ukrepov in z njimi povezanih podatkov. 
2. člen
(pomen izrazov)
Izrazi, uporabljeni v tem aktu, pomenijo:

-       
  nOVE del:

je delež, ki odraža količino toplote, proizvedene iz
  neobnovljivih virov energije, oziroma delež neobnovljivih virov energije v
  faktorju primarne energije;


-       
  OVE del:

je delež, ki odraža količino toplote, proizvedene iz
  obnovljivih virov energije, oziroma delež obnovljivih virov energije v
  faktorju primarne energije;


-       
  sistem:

je sistem daljinskega ogrevanja ali hlajenja;


-       
  vir toplote:

je proizvodna ali soproizvodna naprava ali drug vir
  energije, iz katerega se pridobiva toplota za oskrbo sistema daljinskega
  ogrevanja ali hlajenja. 

II. METODOLOGIJA ZA IZRAČUNAVANJE
FAKTORJEV PRIMARNE ENERGIJE
3. člen
(splošno)
(1) Z metodologijo iz tega poglavja se za vsak sistem
daljinskega ogrevanja ali hlajenja določa način izračunavanja faktorja primarne
energije, ki podaja razmerje med letno porabljeno primarno energijo za
proizvodnjo toplote in letno dobavljeno toploto iz sistemov. 
(2) Faktor primarne energije za preteklo leto za
posamezen sistem izračuna Agencija za energijo (v nadaljnjem besedilu:
agencija) na podlagi vsaj naslednjih podatkov za preteklo leto:
1.     
porabe energentov za proizvodnjo toplote oziroma električne energije v
procesu proizvodnje oziroma priprave toplote za prevzem v sistem;
2.     
skupne količine proizvedene toplote iz posameznega vira;
3.     
količine toplote, ki je bila prevzeta v sistem iz virov, pri katerih
primarni namen ni proizvodnja toplote ali toplota prevzeta iz drugih sistemov;
4.     
dobavljene toplote odjemalcem; 
5.     
porabljene električne energije za delovanje sistema in
6.     
v soproizvodnji proizvedene električne energije ali druge oblike
koristne energije, ki ni bila porabljena v sistemu niti za delovanje sistema.
(3) Pri izračunu faktorja primarne energije za sistem se
upoštevajo vrednosti faktorjev primarne energije za posamezne energente iz
Tabele 1 Priloge 1, ki je sestavni del tega akta.
4. člen
(vhodni podatki)
(1) Podatke iz drugega odstavka 0. člena tega akta agencija pridobi od distributerjev toplote z obrazci v elektronski obliki. 
(2) Distributerji toplote so dolžni poslati zahtevane
podatke agenciji v skladu aktom, ki ureja način posredovanja podatkov in
dokumentov izvajalcev energetskih dejavnosti.
5. člen
(način izračuna faktorja primarne energije za sistem)
(1) Skupni faktor primarne energije za posamezen sistem
odraža porabo obnovljivih virov energije in neobnovljivih virov energije pri
proizvodnji toplote.
(2) Skupni faktor primarne energije za sistem se izračuna v
naslednjih korakih:
1.     
izračuna se faktor primarne energije za posamezen vir toplote, iz
katerega je bila v sistem prevzeta toplota. Faktor primarne energije za
posamezen vir toplote vključuje tudi porabljeno električno energijo v procesu
proizvodnje oziroma priprave toplote za prevzem v sistem, pri čemer se upošteva
utežen faktor primarne energije za porabljeno količino električne energije; 
2.     
izračunajo se deleži količin toplote iz posameznih virov toplote, ki so
bili prevzeti v sistem;
3.     
na podlagi vrednosti faktorjev primarne energije iz 1. točke in njihovih
deležev iz 2. točke tega odstavka se izračuna utežen skupni faktor primarne
energije virov toplote, iz katerih je bila toplota prevzeta v sistem;
4.     
izračuna se utežen faktor primarne energije za količino električne
energije, ki je bila porabljena za delovanje sistema;
5.     
izračuna se faktor primarne energije za celoten sistem na podlagi
uteženega faktorja primarne energije virov toplote, deležev količin posamezne
vrste toplote, ki je bila prevzeta v sistem, uteženega faktorja primarne
energije za električno energijo in količine električne energije, ki je bila
porabljena za delovanje proizvodnih virov in sistema, ob upoštevanju
dobavljene količine toplote končnim odjemalcem.
6. člen
(izračun skupnega faktorja primarne energije za vire toplote)
(1)  Pri izračunu skupnega faktorja primarne energije za
sistem se upoštevajo faktorji primarne energije za posamezne vire toplote in
deleži posameznih virov.
(2) Skupni faktor primarne energije za posamezen vir
toplote se izračuna na naslednji način:
kjer oznake pomenijo: 
    skupni faktor
primarne energije posameznega vira toplote;
   porabljena
energija posameznega energenta za delovanje proizvodne ali soproizvodne naprave
toplote [MWh], pri izračunu energije se upošteva spodnja kurilna vrednost
energenta;
    skupni faktor
primarne energije posameznega energenta, porabljenega v proizvodni oziroma
soproizvodni napravi ali faktor primarne energije toplote, pridobljene iz
drugega vira toplote, pri katerem primarni namen ni proizvodnja toplote;
 porabljena
električna energija pri proizvodnji ali soproizvodnji toplote v posameznem viru
toplote [MWh] in vključuje električno energijo, porabljeno za delovanje naprav,
vključenih v proces proizvodnje oziroma priprave toplote za prevzem v sistem;
 utežen skupni
faktor primarne energije za električno energijo, ki je bila porabljena v
procesu proizvodnje ali priprave toplote za prevzem v sistem iz posameznega
vira (lastna raba);
   neto električna energija
ali druga oblika koristne energije, ki ni namenjena delovanju sistema niti
oskrbi sistema s toploto, proizvedena v soproizvodni napravi [MWh], če se za
proizvodnjo toplote uporablja soproizvodna naprava;
   skupni faktor
primarne energije za električno energijo ali drugo obliko energije, ki velja za
proizvodnjo v Sloveniji, vrednost je določena v Tabeli 1 Priloge 1 tega akta;
    celotna količina toplote iz posameznega vira [MWh];
    posamezen vir toplote,
ki je bila prevzeta v sistem;
   vrsta
porabljenega energenta za delovanje proizvodne oziroma soproizvodne naprave ali
druga oblika energije;
  posamezna vrsta
koristne energije, ki ni bila prevzeta v sistem.
(3) Če je bila za delovanje proizvodnih ali
soproizvodnih virov toplote porabljena električna energija iz več virov, se
utežen faktor primarne energije za električno energijo za posamezen vir toplote
izračuna na naslednji način:
kjer oznake pomenijo:
 utežen skupni
faktor primarne energije za električno energijo, ki je bila porabljena v
procesu proizvodnje ali priprave toplote za prevzem v sistem iz posameznega
vira (lastna raba);
 faktor primarne
energije za posamezen vir električne energije;
 delež električne
energije iz posameznega vira v skupni količini električne energije, ki je bila porabljena
v procesu proizvodnje ali priprave toplote za prevzem v sistem;
   posamezen vir
električne energije.
(4) Če se v sistem prevzema
odvečna toplota ali toplota iz geotermalnih virov, se za ta vir toplote faktor  določi na podlagi
vrednosti v Tabeli 1 Priloge 1 tega akta. 
(5) Če se v sistem prevzema toplota iz drugega sistema,
se za ta vir toplote uporabi faktor , ki je enak
vrednosti faktorja  za sistem, iz
katerega je bila prevzeta toplota.
(6) Če je bila v primerih iz četrtega in petega odstavka
tega člena pri pripravi ali prevzemu toplote pred vstopno točko v sistem
porabljena električna energija, se faktor  izračuna na
naslednji način:
kjer oznake pomenijo: 
    skupni faktor
primarne energije posameznega vira toplote;
  količina toplote,
ki je bila prevzeta v sistem iz virov, katerih primarni namen ni proizvodnja
toplote ali je bila prevzeta iz drugih sistemov [MWh];
    skupni faktor
primarne energije za vir toplote, ki je bila prevzeta v sistem;
 porabljena električna
energija pri proizvodnji ali soproizvodnji toplote v posameznem viru toplote
[MWh] in vključuje električno energijo, porabljeno za delovanje naprav,
vključenih v proces proizvodnje oziroma priprave toplote za prevzem v sistem;
 utežen skupni
faktor primarne energije za električno energijo, ki je bila porabljena v
procesu proizvodnje ali priprave toplote za prevzem v sistem iz posameznega
vira (lastna raba);
    celotna
količina toplote iz posameznega vira [MWh];
    posamezen vir
toplote, ki je bila prevzeta v sistem.
7. člen
(izračun OVE in nOVE dela skupnega faktorja primarne
energije za vire toplote)
(1) Skupni faktor primarne energije  posameznega vira
toplote je sestavljen iz dveh faktorjev, pri čemer prvi odraža delež rabe
obnovljivih virov energije, drugi pa delež rabe neobnovljivih virov energije.
(2) Faktor primarne energije, ki odraža delež rabe
obnovljivih virov energije za posamezen vir toplote iz drugega odstavka
prejšnjega člena, se izračuna na naslednji način: 
,
kjer oznake pomenijo:
     faktor
primarne energije proizvodne ali soproizvodne naprave oziroma drugega vira
toplote, pri katerem primarni namen ni proizvodnja toplote, OVE del;
    skupni faktor
primarne energije posameznega vira toplote;
    delež neto
količine toplote, proizvedene v proizvodni oziroma soproizvodni napravi iz
obnovljivih virov energije ali pridobljene iz drugega vira toplote, pri katerem
primarni namen ni proizvodnja toplote. Pri izračunu deleža toplote iz
obnovljivih virov se upošteva delež obnovljivih virov energije v porabljenih
energentih.
(3) Delež neto količine toplote, proizvedene iz
obnovljivih virov energije v posamezni proizvodni oziroma soproizvodni napravi
ali pridobljene iz drugega vira toplote, pri katerem primarni namen ni
proizvodnja toplote, se izračuna na naslednji način: 
,
kjer oznake pomenijo:
    delež neto
količine toplote, proizvedene v proizvodni oziroma soproizvodni napravi iz obnovljivih
virov energije ali pridobljene iz drugega vira toplote, pri katerem primarni
namen ni proizvodnja toplote. Pri izračunu deleža toplote iz obnovljivih virov
se upošteva delež obnovljivih virov energije v porabljenih energentih;
   porabljena
energija posameznega energenta za delovanje proizvodne ali soproizvodne naprave
toplote [MWh], ki upošteva spodnjo kurilno vrednost energenta;
     faktor
primarne energije posameznega energenta, porabljenega v proizvodni oziroma
soproizvodni napravi, ali faktor primarne energije toplote, pridobljene iz
drugega vira toplote, pri katerem primarni namen ni proizvodnja toplote, OVE
del;
   skupni faktor
primarne energije posameznega energenta, porabljenega v proizvodni oziroma
soproizvodni napravi ali faktor primarne energije toplote, pridobljene iz
drugega vira toplote, pri katerem primarni namen ni proizvodnja toplote;
   vrsta
porabljenega energenta za delovanje proizvodne oziroma soproizvodne naprave;
    posamezen vir
toplote, ki je bila prevzeta v sistem.
(4) Faktor primarne energije, ki odraža delež rabe
neobnovljivih virov energije za delovanje proizvodne oziroma soproizvodne
naprave iz drugega odstavka prejšnjega člena, se izračuna na naslednji način: 
kjer oznake pomenijo:
   faktor primarne energije
proizvodne ali soproizvodne naprave oziroma drugega vira toplote, ki je bila
prevzeta v sistem, pri katerem primarni namen ni proizvodnja toplote, nOVE del;
    skupni faktor
primarne energije posameznega vira toplote;
     faktor
primarne energije proizvodne ali soproizvodne naprave oziroma drugega vira
toplote, pri katerem primarni namen ni proizvodnja toplote, OVE del;
    posamezen vir
toplote, ki je bila prevzeta v sistem.
8. člen
(uteženi faktorji primarne energije za več proizvodnih virov
toplote)
(1) Če se toplota proizvaja v več proizvodnih ali
soproizvodnih napravah oziroma je pridobljena iz več virov toplote, se uteženi
faktor primarne energije vseh v sistemu uporabljenih virov toplote izračuna z
upoštevanjem deležev uporabljenih virov v skupni toploti, ki je bila prevzeta v
sistem, na naslednji način:
kjer oznake pomenijo:
    uteženi
skupni faktor primarne energije za uporabljene vire toplote, ki je bila
prevzeta v sistem;
    skupni faktor
primarne energije posameznega vira toplote;
 delež toplote iz
posameznega vira v skupni toploti, ki je bila prevzeta v sistem;
    posamezen vir toplote,
ki je bila prevzeta v sistem.
(2) Faktor primarne energije  se za vsak
posamezen vir toplote izračuna na način, kot je določen v prejšnjem členu.
(3) Uteženi faktor primarne energije vseh virov toplote,
ki je bila prevzeta v sistem in odraža delež rabe obnovljivih virov energije,
se izračuna na naslednji način: 
kjer oznake pomenijo:
     uteženi faktor
primarne energije vseh virov toplote, iz katerih je bila toplota prevzeta v
sistem, OVE del;
     faktor
primarne energije proizvodne ali soproizvodne naprave oziroma drugega vira
toplote, pri katerem primarni namen ni proizvodnja toplote, OVE del;
 delež toplote iz
posameznega vira toplote v skupni toploti, ki je bila prevzeta v sistem;
    posamezen vir
toplote, ki je bila prevzeta v sistem.
(4) Uteženi faktor primarne energije vseh virov toplote,
ki je bila prevzeta v sistem in odraža delež rabe neobnovljivih virov energije,
se izračuna na naslednji način: 
kjer oznake pomenijo:
   uteženi faktor
primarne energije vseh virov toplote, iz katerih je bila toplota prevzeta v
sistem, nOVE del;
    uteženi skupni
faktor primarne energije za uporabljene vire toplote, ki je bila prevzeta v
sistem;
     uteženi faktor
primarne energije vseh virov toplote, iz katerih je bila toplota prevzeta v
sistem, OVE del.
9. člen
(izračun faktorja primarne energije za sistem)
(1) Skupni faktor primarne energije za sistem, ki
vsebuje OVE in nOVE del, se izračuna na naslednji način:
kjer oznake pomenijo:
    skupni faktor primarne
energije za sistem;
    uteženi skupni
faktor primarne energije za uporabljene vire toplote, ki je bila prevzeta v
sistem;
   količina
toplote, ki je bila prevzeta v sistem [MWh];
     utežen skupni
faktor primarne energije za električno energijo, ki je bila porabljena za
delovanje sistema (lastna raba);
 električna
energija, ki je bila porabljena za delovanje sistema (lastna raba) [MWh];
      skupna
količina toplote, dobavljena končnim odjemalcem [MWh].
(2) Če je bila za delovanje sistema porabljena
električna energija iz več virov, se utežen faktor primarne energije za
električno energijo izračuna na naslednji način:
kjer oznake pomenijo:
     utežen skupni
faktor primarne energije za električno energijo, ki je bila porabljena za
delovanje sistema (lastna raba);
 faktor primarne
energije za posamezen vir električne energije;
  delež električne
energije iz posameznega vira v skupni količini električne energije, ki je bila
porabljena za delovanje sistema;
   posamezen vir
električne energije.
(3) Faktor primarne energije za
sistem, ki odraža delež porabe obnovljivih virov energije za delovanje sistema,
se izračuna na naslednji način: 
kjer oznake pomenijo:
    faktor primarne
energije za sistem, OVE del;
     uteženi faktor
primarne energije vseh virov toplote, iz katerih je bila toplota prevzeta v
sistem, OVE del;
   količina
toplote, ki je bila prevzeta v sistem [MWh];
 faktor primarne
energije za električno energijo, ki je bila porabljena za delovanje sistema
(lastna raba), OVE del, ki je določen v Tabeli 1 Priloge 1 tega akta;
 električna
energija, ki je bila porabljena za delovanje sistema (lastna raba) [MWh];
 skupna količina
toplote, dobavljena končnim odjemalcem [MWh].
(4) Faktor primarne energije za sistem, ki odraža delež
rabe neobnovljivih virov energije za delovanje sistema, se izračuna na
naslednji način: 
kjer oznake pomenijo:
   faktor primarne
energije za sistem, nOVE del;
    skupni faktor
primarne energije za sistem;
    faktor primarne
energije za sistem, OVE del.
III. METODOLOGIJA ZA DOLOČANJE UČINKOVITOSTI SISTEMOV
10. člen
(splošno)
Izpolnjevanje kriterija učinkovitosti sistema se ugotavlja na
podlagi izračunanih deležev porabe toplote iz obnovljivih virov, odvečne
toplote ali soproizvodnje oziroma kombinacije prej navedenih virov toplote v
skupni količini toplote, ki je bila prevzeta v sistem. Deleži iz prejšnjega
stavka se nanašajo na količine porabljenih energentov za proizvodnjo toplote
ali količine toplote iz drugih virov, ki je bila prevzeta v sistem v preteklem
letu.
11. člen
(določanje deleža toplote iz obnovljivih virov)
(1) Skupni delež toplote iz obnovljivih virov energije v
sistemu se izračuna kot razmerje med vsoto virov toplote iz obnovljivih virov
in vsoto vseh virov toplote, ki je bila prevzeta v sistem.
(2) Delež toplote, proizvedene iz obnovljivih virov
energije, se za posamezen vir toplote izračuna na naslednji način:
kjer oznake pomenijo:
    delež neto količine
toplote, proizvedene v proizvodni oziroma soproizvodni napravi iz obnovljivih
virov energije ali pridobljene iz drugega vira toplote, pri katerem primarni
namen ni proizvodnja toplote. Pri izračunu deleža toplote iz obnovljivih virov
se upošteva delež obnovljivih virov energije v porabljenih energentih;
   porabljena
energija posameznega energenta za delovanje proizvodne ali soproizvodne naprave
toplote [MWh], ki upošteva spodnjo kurilno vrednost energenta;
     faktor
primarne energije posameznega energenta, porabljenega v proizvodni oziroma
soproizvodni napravi, ali faktor primarne energije toplote, pridobljene iz
drugega vira toplote, pri katerem primarni namen ni proizvodnja toplote, OVE
del;
    skupni faktor
primarne energije posameznega energenta, porabljenega v proizvodni oziroma
soproizvodni napravi ali faktor primarne energije toplote, pridobljene iz
drugega vira toplote, pri katerem primarni namen ni proizvodnja toplote;
    posamezen vir
toplote, ki je bila prevzeta v sistem;
   vrsta
porabljenega energenta za delovanje proizvodne oziroma soproizvodne naprave.
(3) Če je bila v sistem prevzeta toplota iz več virov,
se skupni delež toplote iz obnovljivih virov energije v sistemu izračuna na
naslednji način:
kjer oznake pomenijo:
    skupni delež
toplote iz obnovljivih virov energije v sistemu;
 neto količina
toplote, ki je bila prevzeta v sistem iz posameznega vira [MWh];
   delež
obnovljivih virov energije v posameznem viru toplote, ki je bila prevzeta v
sistem;
    posamezen vir
toplote, ki je bila prevzeta v sistem.
12. člen
(določanje deleža odvečne toplote)
(1) Če je sistem oskrbovan samo z odvečno toploto, je
delež odvečne toplote za sistem
100 %. 
(2) Če se pri oskrbi sistema z odvečno toploto uporablja
še drug vir toplote, se delež odvečne toplote v posameznem viru toplote
izračuna na naslednji način: 
kjer oznake pomenijo:
    delež odvečne
toplote v posameznem viru, ki je bila prevzeta v sistem;
 odvečna toplota,
ki je bila prevzeta v sistem iz posameznega vira [MWh];
 celotna količina
toplote iz posameznega vira [MWh];
    posamezen vir
toplote, ki je bila prevzeta v sistem.
(3) Če je bila v sistem prevzeta toplota iz več virov,
se skupni delež odvečne toplote v sistemu izračuna na
naslednji način:
kjer oznake pomenijo:
    delež odvečne
toplote v skupni toploti, ki je bila prevzeta v sistem;
 celotna količina
toplote iz posameznega vira [MWh];
     delež odvečne toplote
v posameznem viru, ki je bila prevzeta v sistem;
    posamezen vir
toplote, ki je bila prevzeta v sistem.
13. člen
(določanje deleža toplote iz soproizvodnje)
(1) Če je sistem oskrbovan samo s toploto iz
soproizvodnje, je delež vira toplote iz soproizvodnje za sistem 100 %. 
(2) Če se sistem oskrbuje iz več virov toplote, se za
toploto iz soproizvodnje šteje le del toplote brez obnovljivega dela, ki je
upoštevan v izračunu deleža obnovljivih virov energije v skladu z drugim
odstavkom 0. člena tega akta. 
(3) Če se pri oskrbi sistema s toploto uporablja toplota
iz ene ali več soproizvodnih naprav, se delež toplote
iz posamezne soproizvodne naprave brez deleža obnovljivih virov energije izračuna
na naslednji način:
kjer oznake pomenijo:
    delež toplote
iz posamezne soproizvodne naprave brez deleža obnovljivih virov energije, nOVE
del;
 celotna količina
toplote iz posameznega vira [MWh];
 delež toplote,
proizvedene iz obnovljivih virov toplote, v posameznem viru, ki je bila
proizvedena v soproizvodnji in prevzeta v sistem, [MWh]. 
(4) Če je bila v sistem prevzeta toplota iz več
soproizvodnih virov, se skupni delež toplote iz soproizvodnih virov v sistemu
izračuna na naslednji način:
kjer oznake pomenijo:
  skupni delež
toplote, ki je bila prevzeta v sistem, iz soproizvodnih virov, brez deleža
energije iz obnovljivih virov;
 celotna količina
toplote iz posameznega vira [MWh];
    delež toplote
iz posamezne soproizvodne naprave, ki je bila prevzeta v sistem, brez deleža
energije iz obnovljivih virov;
    posamezen vir
toplote, ki je bila prevzeta v sistem.
14. člen
(ocena učinkovitosti sistema in trajnostni kazalnik)
(1) Sistem je učinkovit, če izpolnjuje zakonsko določeno
merilo učinkovitosti, ki določa, da mora biti izpolnjen vsaj eden od naslednjih
pogojev: 
-       
;
-       
;
-       
 ali
-       
.
(2) Ne glede na učinkovitost je delovanje sistema tem
trajnejše, čim nižje so toplotne izgube sistema in čim višji je kazalnik
uporabljenih virov toplote, ki se izračuna kot vsota . 
(3) Za potrebe trajnostnega kazalnika se izračuna
energetski izkoristek sistema, v katerem se upošteva porabljena energija v
proizvodnih oziroma soproizvodnih napravah toplote, ki je bila prevzeta v
sistem, in količina toplote, ki je bila prevzeta v sistem iz drugih virov, ter
porabljena električna energija za lastno rabo pri proizvodnji ali soproizvodnji
toplote v posameznem viru toplote. Energetski izkoristek sistema se za potrebe
trajnostnega kazalnika izračuna na naslednji način:
kjer oznake pomenijo: 
     energetski
izkoristek sistema;
 skupna količina
toplote, dobavljena končnim odjemalcem [MWh];
 porabljena
energija posameznega energenta ali električne energije za proizvodnjo toplote,
prevzete v sistem iz proizvodnih ali soproizvodnih naprav [MWh], ki v primeru
energentov upošteva spodnjo kurilno vrednost; 
  količina toplote,
ki je bila prevzeta v sistem iz virov, katerih primarni namen ni proizvodnja
toplote ali je bila prevzeta iz drugih sistemov [MWh];
   porabljena
električna energija neobnovljivega izvora za lastno rabo [MWh], ki vključuje
električno energijo, porabljeno za delovanje naprav, vključenih v proces
proizvodnje oziroma priprave toplote za prevzem v sistem;
    posamezen vir
toplote, ki je bila prevzeta v sistem;
   vrsta
porabljenega energenta za delovanje proizvodne oziroma soproizvodne naprave.
(4) Trajnostni kazalnik sistema se izračuna na naslednji
način:
 ,
kjer oznake pomenijo:
  trajnostni
kazalnik sistema;
     skupni delež
toplote iz obnovljivih virov energije v sistemu;
    delež odvečne
toplote v skupni toploti, ki je bila prevzeta v sistem;
  skupni delež
toplote, ki je bila prevzeta v sistem, iz soproizvodnih virov, brez deleža
energije iz obnovljivih virov;
     energetski
izkoristek sistema.
(5) Agencija lahko na spletni strani objavi vrednosti
energetskih izkoristkov sistemov in trajnostnih kazalnikov za posamezne
sisteme.
IV. METODOLOGIJA ZA DOLOČANJE VREDNOSTI IZPUSTOV OGLJIKOVEGA
DIOKSIDA NA ENOTO DOBAVLJENE ENERGIJE IZ SISTEMA
15. člen
(splošno)
Kazalnik izpustov ogljikovega dioksida na enoto dobavljene
energije iz sistema je kazalnik sistema, ki se izračunava na podlagi zbranih
podatkov za preteklo leto:
-       
količine porabljenih energentov za proizvodnjo toplote oziroma količine
posameznih vrst toplote, ki je bila prevzeta v sistem; 
-       
porabljene električne energije pri proizvodnji ali soproizvodnji toplote
v posameznem viru toplote oziroma pri pripravi toplote za prevzem v sistem in 
-       
vrednosti emisijskih faktorjev za posamezne energente ali vire energije
iz Tabele 2 Priloge 1 tega akta.
16. člen
(izračun kazalnika izpustov)
Kazalnik izpustov ogljikovega dioksida za dobavljeno energijo
iz sistema se izračuna v naslednjih korakih:
-       
izračuna se kazalnik izpustov ogljikovega dioksida  za posamezen vir
toplote, ki je bila prevzeta v sistem;
-       
izračuna se deleže toplote, ki je bila prevzeta v sistem iz posameznih
virov;
-       
izračuna se skupen kazalnik izpustov ogljikovega dioksida vseh virov
toplote , ki
je bila prevzeta v sistem;
-       
izračuna se skupen kazalnik izpustov ogljikovega dioksida sistema , ki vključuje tudi
porabljeno električno energijo pri proizvodnji ali soproizvodnji toplote v
posameznem viru toplote oziroma pri pripravi toplote za prevzem v sistem in za
delovanje sistema.
17. člen
(kazalnik izpustov ogljikovega dioksida za posamezen vir
toplote)
(1) Kazalnik izpustov ogljikovega dioksida za posamezen
vir toplote se izračuna na naslednji način:
kjer oznake pomenijo:
   kazalnik
izpustov ogljikovega dioksida za posamezen vir toplote, ki je bila prevzeta v
sistem [gCO2/kWh];
   porabljena
energija posameznega energenta za delovanje proizvodne ali soproizvodne naprave
toplote [MWh], ki upošteva spodnjo kurilno vrednost energenta; 
 emisijski faktor
za posamezen porabljeni energent za proizvodnjo toplote, ki je bila prevzeta v
sistem [gCO2/kWh];
  količina toplote,
ki je bila prevzeta v sistem iz virov, katerih primarni namen ni proizvodnja
toplote ali je bila prevzeta iz drugih sistemov [MWh];
     emisijski
faktor za posamezen vir toplote, ki je bila prevzeta v sistem [gCO2/kWh];
 porabljena
električna energija pri proizvodnji ali soproizvodnji toplote v posameznem viru
toplote [MWh] in vključuje električno energijo, porabljeno za delovanje naprav,
vključenih v proces proizvodnje oziroma priprave toplote za prevzem v sistem;
  emisijski faktor
za posamezen vir električne energije, ki je bila porabljena v procesu
proizvodnje ali priprave toplote za prevzem v sistem iz posameznega vira
(lastna raba) [gCO2/kWh];
   neto električna
energija ali druga oblika koristne energije, ki ni namenjena delovanju sistema
niti oskrbi sistema s toploto, proizvedena v soproizvodni napravi [MWh], če se
za proizvodnjo toplote uporablja soproizvodna naprava;
 emisijski faktor
za električno energijo ali drugo obliko energije, ki se ne uporablja za
delovanje sistema, vrednosti zanje so določene v Tabeli 2 Priloge 1 tega akta
[gCO2/kWh]; 
    celotna
količina toplote iz posameznega vira [MWh];
    posamezen vir
toplote, ki je bila prevzeta v sistem;
   vrsta
porabljenega energenta za delovanje proizvodne oziroma soproizvodne naprave.
(2) Pri izračunu kazalnika izpustov ogljikovega dioksida
za posamezen vir toplote, ki je bila prevzeta v sistem, kot to določa prejšnji
odstavek, se za emisijski faktor za posamezni porabljeni energent za
proizvodnjo toplote ali vrsto toplote, ki je bila prevzeta v sistem, električno
energijo za delovanje sistema, emisijski faktor za proizvedeno električno
energijo v soproizvodnji ali drug posamezni vir energije, ki se ne uporablja za
delovanje sistema, uporabljajo vrednosti iz Tabele 2 Priloge 1 tega akta. 
(3) Za izračune iz prejšnjega odstavka se v primeru
proizvodnih naprav na trdna goriva, ki so vključene v emisijsko trgovanje,
lahko uporabijo dejanski emisijski faktorji.
(4) Če je med viri energije za proizvodnjo toplote, ki
je bila prevzeta v sistem, tudi električna energija, ali se električna energija
porablja za delovanje sistema (lastna raba), se pri izračunu emisijskega
faktorja za ta vir energije upošteva le delež te energije, ki ni iz
obnovljivega vira.
18. člen
(izračun deleža posameznega vira toplote)
Delež posameznega vira toplote v skupni toploti, ki je bila
prevzeta v sistem, se izračuna na naslednji način:
kjer oznake pomenijo:
     delež toplote
iz posameznega vira v skupni toploti, ki je bila prevzeta v sistem;
    celotna
količina toplote iz posameznega vira [MWh];
 skupna toplota, ki
je bila prevzeta v sistem [MWh];
    posamezen vir
toplote, ki je bila prevzeta v sistem.
19. člen
(skupni kazalnik izpustov za vse vire toplote)
Skupni kazalnik izpustov za vse vire toplote, ki je bila prevzeta
v sistem, se izračuna na naslednji način:
kjer oznake pomenijo:
  skupni kazalnik
izpustov ogljikovega dioksida za vse vire toplote, ki je bila prevzeta v sistem
[gCO2/kWh];
  kazalnik izpustov
ogljikovega dioksida za posamezen vir toplote, ki je bila prevzeta v sistem
[gCO2/kWh];
     delež toplote
posameznega vira v skupni toploti, ki je bila prevzeta v sistem;
    posamezen vir
toplote, ki je bila prevzeta v sistem.
20. člen
(skupni kazalnik izpustov za celoten sistem)
(1) Skupni kazalnik izpustov ogljikovega dioksida za
sistem se izračuna na naslednji način:
kjer oznake pomenijo:
 kazalnik izpustov
ogljikovega dioksida za sistem [gCO2/kWh];
  skupni kazalnik
izpustov ogljikovega dioksida za vse vire toplote, ki je bila prevzeta v sistem
[gCO2/kWh];
 skupna toplota, ki
je bila prevzeta v sistem [MWh];
     utežen
emisijski faktor za uporabljene vire električne energije glede na deleže
posameznih virov električne energije, uporabljenih za delovanje sistema [gCO2/kWh].
Emisijski faktor za proizvodnjo električne energije v Sloveniji je določen v
Tabeli 2 Priloge 1 tega akta;
    električna
energija, porabljena za delovanje sistema (lastna raba) [MWh];
   skupna toplota,
dobavljena na odjemna mesta končnih odjemalcev [MWh].
(2) Utežen emisijski faktor za uporabljene vire
električne energije se izračuna na naslednji način: 
kjer oznake pomenijo:
     utežen
emisijski faktor za uporabljene vire električne energije glede na deleže
posameznih virov električne energije, uporabljenih za delovanje sistema [gCO2/kWh].
Emisijski faktor za proizvodnjo električne energije v Sloveniji je določen v
Tabeli 2 Priloge 1 tega akta;
  emisijski faktor
za proizvodnjo električne energije iz posameznega vira električne energije [gCO2/kWh];
   delež električne
energije iz posameznega vira v skupni količini električne energije, ki je bila porabljena
za delovanje sistema;
   posamezen vir
električne energije.
V. VSEBINA IN OBLIKA ZBIRNEGA PREGLEDA NAČRTOVANIH UKREPOV IN
POVEZANIH PODATKOV
21. člen
(vsebina in oblika zbirnega pregleda)
(1) Zbirni pregled načrtovanih ukrepov je sestavni del
trajnostnega načrta za sistem, ki ga v skladu s prvim in drugim odstavkom 56.
člena Zakona o spodbujanju rabe obnovljivih virov energije (Uradni list RS, št.
121/21 in 189/21, v nadaljnjem besedilu: ZSROVE) pripravi distributer toplote.
Zbirni pregled načrtovanih ukrepov se izdela za vsak posamezen sistem.
(2) Distributer toplote za posamezen sistem in z njim
povezan posamezen ukrep ali dejavnost iz točk d) in e) drugega odstavka 56.
člena ZSROVE v zbirnem pregledu navede naslednje podatke:
1.     
identifikacijska oznaka ukrepa ali dejavnosti, vsebovane v ukrepu;
2.     
vrsta načrtovanega ukrepa iz nabora ukrepov;
3.     
načrtovana vrednost prispevka ukrepa, ki se odraža v povečanem deležu
porabe obnovljivih virov in odvečne toplote. Če je prispevkov istega ukrepa
več, se navede ocene vseh prispevkov;
4.     
načrtovana vrednost prispevka ukrepa, ki se odraža v doseganju in
ohranjanju doseganja predpisanega merila učinkovitosti sistema. Če je
prispevkov istega ukrepa več, se navede ocene vseh prispevkov;
5.     
predvideni investicijski stroški ukrepa po letih od začetka naložbe do
aktivacije ukrepa. Poleg skupnega stroška ukrepa ali dejavnosti morajo biti
navedeni tudi vsi potrebni povezani podatki vključno z morebitnimi študijami,
ki so bili uporabljeni pri izračunu gospodarnosti ukrepa;
6.     
časovnica izvedbe načrtovanih ukrepov vključno z načrtovanim rokom do začetka
uporabe posameznega načrtovanega ukrepa. Če se ukrep predvidoma izvede v več
fazah, se v zbirnem pregledu vsaka faza navede kot samostojen ukrep in se zanjo
poroča posebej. V časovnici so vsebovani pomembni časovni mejniki, kot npr.
končna odločitev o naložbi, pridobitev potrebnih dovoljenj, in
7.     
ocenjen možen prispevek ukrepa k prilagajanju odjema in shranjevanju
presežne električne energije iz obnovljivih virov v skladu s točko c) drugega
odstavka 56. člena ZSROVE.
(3) Distributer toplote za ukrepe, ki se že izvajajo, v
poročilu o izvajanju ukrepov iz šestega odstavka 56. člena ZSROVE navede tudi
doseženo stopnjo izvedbe posameznega ukrepa iz zbirnega pregleda.
(4) Oblika in struktura zbirnega pregleda je podrobneje
določena v Tabeli 1 Priloge 2, ki je sestavni del tega akta. 
22. člen
(povezani podatki)
(1) V trajnostnem načrtu morajo biti podane analize in
ocene iz točk od a) do č) drugega odstavka 56. člena ZSROVE na način, da je
vidna in razumljiva povezava z ukrepi iz prejšnjega člena.
(2) V zbirni pregled iz prejšnjega člena se dodajo tudi
drugi podatki na podlagi določb 57. člena ZSROVE, če so potrebni za razumevanje
trajnostnega načrta ali njegovih vsebinskih delov ali povezave med posamezimi
deli trajnostnega načrta in ukrepi iz prejšnjega člena ali so podlaga za
izračun, analizo ali oceno, navedeno v trajnostnem načrtu. Podatki iz
prejšnjega stavka so obvezni povezani podatki.
(3) Podatki, potrebni za izračun učinkovitosti sistema v
skladu s 45. točko prvega odstavka 3. člena ZSROVE za posamezen sistem ali za
oceno učinka posameznega ukrepa ali dejavnosti iz točk d) in e) drugega
odstavka 56. člena ZSROVE, so obvezni povezani podatki. 
(4) Podatki, na podlagi katerih se izračunavajo
kazalniki po 57. členu ZSROVE, so obvezni povezani podatki. 
(5) Kadar agencija daje soglasje k trajnostnemu načrtu,
lahko v postopku izdaje soglasja zahteva dodatne povezane podatke v obliki, ki
jih določi v zahtevku.
23. člen
(podatki za izračun kazalnikov)
(1) Distributer toplote za vsak sistem letno poroča
agenciji naslednji nabor podatkov:
-       
količina dobavljene toplote iz posameznega vira toplote, ki je bila
prevzeta v sistem;
-       
količina porabljene električne energije za delovanje sistema in
-       
količina dobavljene toplote na odjemna mesta odjemalcev.
(2) Proizvajalec toplote oziroma dobavitelj energije, ki
dobavlja toploto distributerju toplote, za vsak vir toplote letno poroča
agenciji naslednji nabor podatkov:
1.     
raba posamezne vrste primarne energije za proizvodnjo oziroma
soproizvodnjo toplote iz posameznega vira, ki je bila namenjena za oskrbo
sistema in dobavljena distributerjem toplote;
2.     
količina proizvedene toplote iz posameznega vira; 
3.     
količina proizvedene električne energije ali druge oblike koristne
energije, ki ni bila porabljena za delovanje sistema, če je bila v sistemu
porabljena toplota iz soproizvodnih naprav;
4.     
izkoristki proizvodnih oziroma soproizvodnih naprav;
5.     
količina električne energije, porabljena za delovanje naprav, vključenih
v proces proizvodnje ali soproizvodnje oziroma pripravo toplote za prevzem v sistem,
in
6.     
za proizvodne naprave na trdna goriva, ki so vključene v emisijsko
trgovanje, lastni emijski faktor za goriva (gCO2/kWh).
VI. PREHODNA IN KONČNA DOLOČBA
24. člen
(prehodna določba)
Distributer toplote v zbirnem pregledu iz prvega odstavka 0. člena tega akta navede tudi podatke za ukrepe, ki se morebiti že izvajajo in o
izvedbi katerih je bila odločitev sprejeta pred uveljavitvijo tega akta,
izvedeni ukrepi ali dejavnosti pa bodo vplivali na povečanje deleža rabe
obnovljivih virov in odvečne toplote, rabo toplote iz soproizvodnje in
doseganje, preseganje ali ohranjanje merila učinkovitosti sistema. 
25. člen
(začetek veljavnosti)
Ta akt začne veljati petnajsti dan po
objavi v Uradnem listu Republike Slovenije. 
Št. 71-6/2022/11
Maribor, dne 21. septembra 2022
EVA 2022-2430-0068
Predsednik sveta
Agencije za energijo
dr. Franc Žlahtič

Priloga 1: Faktorji
primarne energije in emisijski faktorji
Priloga 2: Struktura
in vsebina zbirnega pregleda