PREDMET SKLEPA
1. člen
Ta sklep določa: 
-       
osnovne napotke za izdelavo programa načrtovanega pozavarovanja, 
-       
predpisuje podrobnejša pravila za poročanje o dejstvih in okoliščinah,
ki so pomembne za presojo ustreznosti pozavarovanja zavarovalnice.
DOLŽNOST POZAVAROVANJA
2. člen
(1) V skladu z ukrepi obvladovanja tveganj mora zavarovalnica
poskrbeti za primerno pozavarovanje. 
(2) Zavarovalnica mora s pozavarovanjem kriti tisti del v
zavarovanje prevzetih nevarnosti, ki po tabelah maksimalnega kritja presegajo
lastne deleže v izravnavanju nevarnosti. 
(3) Zavarovalnica mora za vsako poslovno leto sprejeti
program načrtovanega pozavarovanja.
PROGRAM NAČRTOVANEGA POZAVAROVANJA
3. člen
Program načrtovanega pozavarovanja mora obsegati: 
1.     
izračunane lastne deleže v tabelah maksimalnega kritja po posameznih
zavarovalnih vrstah, 
2.     
na podlagi izračunov iz 1. točke tega odstavka izdelano tabelo
maksimalnega kritja, 
3.     
postopke, osnove in merila za določanje največje verjetne škode za
posamezne, v zavarovanje prevzete nevarnosti.
TABELE MAKSIMALNEGA KRITJA
4. člen
Zavarovalnica mora določiti lastne deleže v tabelah
maksimalnega kritja na nivoju posamezne zavarovalne vrste. 
Pri določitvi lastnih deležev v tabelah maksimalnega kritja
upošteva zavarovalnica naslednje osnove in kriterije: 
1.     
skupni poslovni obseg: velikost in strukturno uravnoteženost portfelja, 
2.     
zaračunane zavarovalne premije v zavarovalnih vrstah, 
3.     
deleže zavarovanj po posameznih zavarovalnih vrstah v osnovah iz 1. in
2. točke tega odstavka, 
4.     
izravnavanje rezultata: popravki zaradi večjih nihanj v škodnem
dogajanju po posameznih zavarovalnih vrstah, 
5.     
višino razpoložljivega kapitala in kapitalsko ustreznost, 
6.     
donos na kapital, 
7.     
verjetnost škodnega dogodka glede na strukturo portfelja zavarovalnice
ter obdobje opazovanja in višino zavarovalnine v odvisnosti od škodnega
dogodka, po posameznih zavarovalnih vrstah, 
8.     
velikost škode, 
9.     
politiko zavarovalnice glede prevzemanja nevarnosti.
NAJVEČJA VERJETNA ŠKODA
5. člen
(1) Največjo verjetno škodo določi zavarovalnica upoštevajoč
vse lastnosti rizika. Največjo verjetno škodo določimo v odstotku od
zavarovalne vsote oziroma limita kritja in je izražena v absolutnem znesku. 
(2) Zavarovalnica mora izdelati postopke, osnove in merila za
ocenjevanje največje verjetne škode za posamezne, v zavarovanje prevzete
nevarnosti. 
(3) Izhodišče za določitev največje verjetne škode je
praviloma 100% zavarovalna vsota – popolno uničenje. Nižji odstotek se lahko
uporabi samo v izjemnih primerih, ko za to obstajajo dovolj tehtni argumenti.
POROČANJE AGENCIJI ZA ZAVAROVALNI NADZOR
6. člen
(1) V okviru nadzora nad obvladovanjem tveganj v
zavarovalnicah, morajo zavarovalnice Agenciji za zavarovalni nadzor enkrat
letno predložiti: 
1.     
Program načrtovanega pozavarovanja, ki mora obsegati elemente iz 3.
člena tega sklepa, z opisom pozavarovalne zaščite zavarovalnice. 
2.     
Pojasnilo statističnih osnov opazovanja, z navedbo območij in obdobja,
vključno s predstavitvijo statističnih metod na podlagi katerih zavarovalnica
ocenjuje izpostavljenost nevarnostim. Zavarovalnica mora pojasniti tudi lastne
sisteme nadzora nad kumulacijo nevarnosti. 
O statističnih metodah opazovanja je zavarovalnica dolžna
poročati le prvič in ob vsaki nadaljnji spremembi metodologije. 
3.     
Oceno kapitalske moči zavarovalnice, glede na sprejete lastne deleže, z
izračunom razmerja med vsoto lastnih deležev sprejetih v zavarovalno kritje za
prvih pet zavarovalnih vrst (brez življenjskih zavarovanj) in razpoložljivim
kapitalom zavarovalnice za preteklo leto. 
4.     
Poročilo pooblaščenega aktuarja, s katerim potrjuje ustreznost s strani
zavarovalnice sprejetih lastnih deležev v tablicah maksimalnega kritja, glede
na kriterije iz 4. člena tega sklepa in potrdi ustreznost postopkov, osnov in
meril zavarovalnice za določanje največje verjetne škode za posamezne v
zavarovanje prevzete nevarnosti. 
(2) Rok za predložitev dokumentov iz prvega odstavka tega
člena je dva meseca po izteku leta.
PREHODNA IN KONČNA DOLOČBA
7. člen
(1) Ta sklep začne veljati petnajsti dan po objavi v Uradnem
listu Republike Slovenije. 
(2) Ta sklep se začne uporabljati za izdelavo poročil iz 6.
člena tega sklepa za poslovno leto 2001.
Ljubljana, dne 30. januarja
2001.
Predsednik 
Strokovnega sveta 
Agencije za zavarovalni nadzor 
dr. France Križanič l. r.