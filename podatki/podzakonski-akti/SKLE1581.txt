I
Vlada Republike Slovenije odreja javno razgrnitev osnutka
lokacijskega načrta za avtocesto na odseku Vrba–Črnivec (v nadaljevanju:
osnutek lokacijskega načrta), ki ga je izdelal LUZ d.d., pod št. projekta 4707,
v juliju 2000 in predloga sprememb in dopolnitev prostorskih sestavin v naslovu
navedenih planskih aktov Občine Radovljica, ki jih je izdelal LUZ d.d. v
februarju 2000. 
Ob javni razgrnitvi osnutka lokacijskega načrta se Občino
Radovljico seznani s “Primerjavo nepoglobljenega in poglobljenega poteka trase
avtoceste na odseku preko radovljiškega polja“, ki sta ga izdelala LUZ, d.d.,
št. proj. 4707 in PNZ, d.o.o., št. proj. 12-561 v februarju 2000 ter predstavi
“Strokovno gradivo za poglobljeno traso avtoceste na odseku Vrba–Črnivec“, ki
ga je izdelal LUZ, d.d., št. proj. 4707 v maju 2000.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87 12/89 in Uradni list RS, št. 36/90, 27/91, 72/95,
13/96 – kartografski del in 11/99) in s prostorskimi sestavinami družbenega
plana SR Slovenije za obdobje od leta 1986 do leta 1990 (Uradni list SRS, št.
2/86, 41/87, 23/89 in Uradni list RS, št. 72/95, 13/96 – kartografski del in
11/99), v delu, ki ga opredeljuje osnutek lokacijskega načrta (v nadaljevanju:
republiški prostorski planski akti) ter predstavlja spremembo in dopolnitev
prostorskih sestavin dolgoročnega plana Občine Radovljica za obdobje od leta
1986 do leta 2000 (Uradni vestnik Gorenjske, št. 2/86, 23/88, 9/89, 18/97,
15/98, 32/98 in Uradni list SRS, št. 4/90) in srednjeročnega družbenega plana
Občine Radovljica za obdobje od leta 1986 do leta 1990 (Uradni vestnik
Gorenjske, št. 8/86, 15/87, 15/88, 9/89, 9/89, 18/97, 15/98, 32/98 in Uradni
list SRS, št. 2/90, 4/90 in Uradni list RS, št. 26/91, 1/93, 4/94, 37/94, 48/94,
5/95, 21/99) v delu, ki ga opredeljuje osnutek lokacijskega načrta (v
nadaljevanju: spremembe in dopolnitve planskih aktov občine).
III
Vlada Republike Slovenije predlaga Občini Radovljica v
obravnavo in sprejem spremembe in dopolnitve planskih aktov občine.
IV
Občina Radovljica mora poskrbeti za izvedbo javne razgrnitve
in organizacijo javnih obravnav osnutka lokacijskega načrta in predloga
sprememb in dopolnitev planskih aktov občine. Javna razgrnitev traja en mesec
in se začne tretji dan po objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občine pripombe in predloge vsi zainteresirani in prizadeti.
VI
Občina Radovljica mora v roku 30 dni po preteku javne
razgrnitve poslati ministru za okolje in prostor vse zbrane pripombe in
predloge. Če v tem roku minister ne prejme pripomb in predlogov z javne
razgrnitve, se šteje, da na osnutek lokacijskega načrta ni pripomb oziroma, da
je ta usklajen.
VII
Ta sklep se objavi v Uradnem listu Republike Slovenije.
Št. 350-14/98-6
Ljubljana, dne 21. septembra 2000.
Vlada Republike Slovenije
dr. Andrej Bajuk l. r. 
Predsednik
 