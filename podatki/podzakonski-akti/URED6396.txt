1. člen
Ta uredba določa zunanjo mejo priobalnega
zemljišča na nekaterih zemljiških parcelah ob levem bregu Krke v mestni občini
Novo mesto.
2. člen
(1) Zunanja meja priobalnega zemljišča
ob levem bregu Krke v mestni občini Novo mesto poteka po zemljišču parcel
številka 1000/6, 1006/1, 1006/2, 999/12, 1000/2, 1000/15 in 1000/13, vse k. o.
Bršljin, ter sega v povprečju pet metrov od vodnega zemljišča Krke s parcelno
številko 11342/5, k. o. Bršljin.
(2) Zunanja meja priobalnega zemljišča
ob levem bregu Krke v mestni občini Novo mesto poteka po zemljiščih iz
prejšnjega odstavka in je določena s točkami državnega koordinatnega sistema iz
priloge, ki je sestavni del te uredbe.
3. člen
Podatek o širini in zunanji meji
priobalnega zemljišča iz prejšnjega člena se vnese kot podatek v zemljiški
kataster oziroma v evidenco pravnih režimov v skladu s predpisi, ki urejajo
evidentiranje nepremičnin.
4. člen
Ta uredba začne veljati naslednji dan po
objavi v Uradnem listu Republike Slovenije.
Št. 00728-29/2013
Ljubljana, dne 9. maja 2013
EVA 2013-2330-0023
Vlada Republike Slovenije
mag. Alenka Bratušek l.r.
Predsednica

Priloga: Koordinate
točk zunanje meje priobalnega zemljišča ob levem bregu Krke v mestni občini
Novo mesto