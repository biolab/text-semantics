1. člen
(vsebina uredbe)
(1) Ta uredba določa ukrepe kmetijske politike, in sicer neposredna
plačila za rejo plemenskih živali, financiranje teh ukrepov za leto 2003,
upravičence do sredstev, pogoje za pridobitev sredstev, višino sredstev za vsak
posamezen ukrep ter roke za uveljavljanje sredstev.
(2) Glede vlaganja zahtevkov, postopka za uveljavljanje plačil,
reševanja vlog, postopka ponovne preveritve vlog, nadzora ter glede posledic
neupravičeno pridobljenih sredstev se uporabljajo določbe predpisa o izvedbi
ukrepov kmetijske politike za leto 2003 (IAKS), če ni s to uredbo drugače določeno.
2. člen
(neposredna plačila za rejo plemenskih živali)
(1) Namen ukrepa neposrednih plačil za rejo plemenskih živali
je izravnava stroškov reje oziroma nakupa plemenskih živali iz domače reje ali
iz uvoza, testiranja živali v testnih postajah, premiranja plemenjakov v testih
na prirast mesa in njihovih potomcev ter regresiranje reje oziroma nakupa
plemenjakov za potrebe vzrejališč za direktni test, osemenjevalnih središč,
naravnega pripusta ter zmanjšanje nabavne cene plemenskih bikov, žrebcev,
kuncev, prašičev, kozlov in ovnov.
(2) Živali, za katere se uveljavlja podpora po tej uredbi, morajo
biti označene na predpisan način ter imeti znano poreklo.
3. člen
(biki, vzreja, testi)
(1) Ukrep neposrednega plačila za vzrejo plemenskih bikov ter
testiranje bikov je namenjen vhlevitvi plemenskih bikov v vzrejališča,
testiranju le-teh za potrebe osemenjevalnih središč in naravnega pripusta,
drugim testiranjem, prometu in odbiri plemenskih bikov in njihovih potomcev za potrebe
testiranj, sofinaciranju alternativne vzreje plemenskih bikov na kmetijah,
uvozu plemenjakov in izvajanju testov na testnih postajah glede prirastov žive
mase, klavne kakovosti in drugih pomembnih proizvodnih lastnosti bikov.
(2) Višine sredstev za ukrep iz
tega člena so naslednje:
Tabela 1: Biki, testiranja,
vzreja


Zap.
št.

Namen

Število
živali

Višina
sredstev
(SIT/žival)

Vrednost
skupaj v SIT


1.1.

vhlevitev bikov v
  vzrejališče mlečne in kombinirane pasme

180

77.500

13,950.000


1.2.

vhlevitev bikov v
  vzrejališče mesne in kombinirane pasme s poudarkom na mesni reji

40

120.000

4,800.000


2.

osemenjevalno središče

40

464.000

18,560.000


3.

pripust

125

324.000

40,500.000


4.

test bikov, prevozi,
  odbira

470

32.000

15,040.000


5.

progeni test bikov
  Rogoza

200

60.000

12,000.000


6.

progeni test bikov, FK
  Maribor, BF-ZOOT

350

6.000

2.100.000


7.

progeni test bikov,
  Logatec

150

84.500

12,675.000


8.

alternativna vzreja na
  kmetijah, cikasta in mesne pasme

15

*153.000

2,295.000


9.

uvoz plemenjakov

10

**300.000

3,000.000


10.

test na klavne
  lastnosti, prevozi

175

64.500

11,287.500


Skupaj

136,207.500


*Pri ukrepu pod zaporedno št. 8 iz zgornje tabele je vrednost
neposrednega plačila omejena do višine 30% od stroškov vzreje oziroma do
153.000 SIT po posameznem biku.
**Pri ukrepu pod zaporedno št. 9 iz zgornje tabele je vrednost
neposrednega plačila omejena do višine 40% od stroškov nakupa oziroma do
300.000 SIT po posameznem biku.
(3) Upravičenci in pogoji iz tabele 1:
a)    
pod zaporednima št. 1.1. in 1.2.: rejci bikovskih mater preko območnih
kmetijsko gozdarskih zavodov na podlagi dokazila o oddaji bikca v vzrejališče;
b)    
pod zaporednima št. 2. in 3.: vzrejališča plemenskih bikov Murska
Sobota, Nova Gorica ter Logatec, na podlagi dokazila o prodaji bikov ter na
podlagi zapisnika strokovne delovne skupine, ki odbere plemenjake za potrebe
osemenjevalnih središč in naravnega pripusta;
c)    
pod zaporedno št. 4.: selekcijske službe območnih kmetijsko gozdarskih
zavodov največ do 14 potomcev po posameznem biku v testu, na podlagi dokazila o
vhlevitvi bikov v progenotestno postajo;
d)    
pod zaporedno št. 5.: progenotestna postaja Rogoza največ do 14 potomcev
po posameznem biku v testu, na podlagi dokazila o oddaji bikov v zakol ob
zaključenem progenem testu;
e)    
pod zaporedno št. 6.: Fakulteta za kmetijstvo Maribor in Biotehniška
fakulteta – Oddelek za zootehniko (v nadaljnjem besedilu: BF) na podlagi
seznama ocenjenih testnih bikov z linije klanja, potrjenega s strani Republiške
govedorejske službe pri Kmetijskem inštitutu Slovenije (v nadaljnjem besedilu:
RGS);
f)     
pod zaporedno št. 7.: progenotestna postaja Logatec največ do 14
potomcev po posameznem biku v testu, na podlagi dokazila o oddaji bikov v zakol
ob zaključenem progenem testu;
g)    
pod zaporedno št. 8.: rejci bikov cikaste pasme in mesnih pasem, če
imajo s selekcijsko službo območnih kmetijsko gozdarskih zavodov sklenjeno
pogodbo o alternativni vzreji teh bikov, na podlagi dokazil o oddaji bikov v
osemenjevalna središča ali oddaji za pripust oziroma v zakol in na podlagi
zapisnika strokovne delovne skupine za odbiro bikov;
h)    
pod zaporedno št. 9.: osemenjevalna središča za bike in rejci bikovskih
mater mesnih pasem na podlagi dokazila o nakupu bikov iz uvoza in na podlagi
zapisnika strokovne delovne skupine za odbiro bikov;
i)      
pod zaporedno št. 10.: BF na podlagi poročila in seznama izvedenih
testiranj na klavno kakovost bikov, potrjenega s strani RGS.
(4) Upravičenec mora priložiti tudi potrdilo RGS o
upravičenosti do neposrednega plačila v skladu s potrjenim letnim rejskim
programom na področju govedoreje za posamezne namene.
4. člen
(plemenski žrebci)
(1) Ukrep neposrednega plačila za plemenske žrebce je
namenjen sofinanciranju vhlevitve plemenskih žrebet v vzrejališče Briga,
Kočevska Reka in uvozu plemenjakov za potrebe zagotavljanja genetske
variabilnosti plemenskih žrebcev.
(2) Višine sredstev za ukrep iz
tega člena so naslednje:
Tabela 2: Plemenski žrebci


Zap.
št.

Namen

Število
živali

Višina sredstev
  (SIT/žival)

Vrednost
skupaj v SIT


1.

Vhlevitev žrebet v
  vzrejališče

28

150.000

4,200.000


2.

uvoz plemenjakov

3

1,500.000

4,500.000


Skupaj

8,700.000


(3) Upravičenci in pogoji iz tabele
2:
a)    
pod zaporedno št. 1.: rejci žrebčevskih mater, ki so vzredili plemenska
žrebeta, uveljavljajo podporo preko Republiške selekcijske službe v konjereji
pri Veterinarski fakulteti v Ljubljani (v nadaljnjem besedilu: RSS v
konjereji), na podlagi dokazila o oddaji žrebeta v vzrejališče;
b)    
pod zaporedno št. 2.: Veterinarska fakulteta v Ljubljani za uvožene tri
žrebce hladnokrvnih pasem za dopolnitev staleža plemenskih žrebcev (v skladu s
114. členom zakona o živinoreji, Uradni list RS, št. 18/02 in 110/02), na podlagi
kupoprodajne pogodbe in računa za nakup.
(4) Upravičenec mora priložiti tudi potrdilo RSS v konjereji o
upravičenosti do neposrednega plačila v skladu s potrjenim letnim rejskim
programom na področju konjereje za posamezne namene.
5. člen
(plemenski kunci)
(1) Ukrep neposrednega plačila za plemenske kunce je namenjen
sofinanciranju vhlevitve plemenskih kuncev iz selekcijske postaje BF, Groblje
3, Domžale.
(2) Višine sredstev za ukrep iz
tega člena so naslednje:
Tabela 3: Plemenski kunci


Zap.
št.

Namen

Število
živali

Višina sredstev
  (SIT/žival)

Vrednost
skupaj v SIT


1.

plemenski samci

60

2.000

120.000


Skupaj

120.000


(3) Upravičenci in pogoji iz tabele
3:
pod zaporedno št. 1.: rejec selekcijske
linije A; BF na podlagi dokazila o prodaji plemenjakov, ter na podlagi potrdila
Republiške selekcijske službe v kuncereji pri BF (v nadaljnjem besedilu: RSS v
kuncereji) o upravičenosti do neposrednega plačila na podlagi potrjenega
rejskega programa za posamezne namene.
6. člen
(plemenski ovni in kozli)
(1) Ukrep neposrednega plačila za plemenske ovne in kozle je
namenjen vhlevitvi plemenskih ovnov in kozlov v testne postaje ter testiranju
za potrebe naravnega pripusta, alternativni vzreji plemenskih ovnov in
plemenskih kozlov na kmetijah in uvozu plemenjakov ali semena.
(2) Višine sredstev za ukrep iz tega člena so naslednje:
Tabela 4: Plemenski ovni in
kozli


Zap.
št.

Namen

Število
živali

Višina sredstev
  (SIT/žival)

Vrednost
skupaj v SIT


1.

vhlevitev ovnov, kozlov

490

10.000

4,900.000


2.

pripust ovnov, kozlov –
kategorija
  –kontrolirani tropi

 
60

 
40.000

 
2,400.000


3.

pripust ovnov, kozlov
kategorija – večji
  tropi

 
130

 
25.000

 
3,250.000


4.

pripust ovnov, kozlov – kategorija
– manjši tropi do 10
  kom.

 
64

 
15.000

 
960.000


5.

alternativna vzreja ovnov in
kozlov na kmetijah

 
20

 
*10.000

 
200.000


6.

alternativna vzreja ovnov testna
postaja Jezersko

 
40

 
20.000

 
800.000


7.

Uvoz

 

 

 


7.1.

plemenskih ovnov

15

200.000

3,000.000


7.2.

plemenskih kozlov

25

**200.000

5,000.000


7.3.

semena plemenskih
  kozlov

400

5.000

2,000.000


8.

izločitev ovnov in kozlov iz testa
testnih postaj Logatec,
  Jezersko

 
235

 
8.500

 
1,995.500


Skupaj

24,507.500


*Pri ukrepu pod zaporedno št. 5 iz
zgornje tabele je vrednost neposrednega plačila omejena do višine 30% od stroškov
vzreje oziroma do 10.000 SIT po posameznem plemenjaku.
**Pri ukrepu pod zaporedno št. 7.2. iz zgornje tabele je vrednost
neposrednega plačila omejena do višine 40% od stroškov nakupa oziroma do
200.000 SIT po posameznem kozlu.
(3) Upravičenci in pogoji iz tabele 4:
a)    
pod zaporedno št. 1: rejci plemenskih ovc in koz v kontroli proizvodnje
preko območne selekcijske službe na podlagi dokazila o oddaji ovna oziroma
kozla v vzrejališče na testni postaji v Logatcu do največ 440 živali in
vzrejališče na testni postaji Jezersko do največ 50 živali;
b)    
pod zaporednimi št. 2, 3 in 4: testna postaja za ovne in kozle v
Logatcu, na podlagi zapisnika strokovne delovne skupine za licenciranje ovnov
in kozlov ter kopije računa o nakupu ali prodaji živali;
c)    
pod zaporedno št. 5: rejci, ki imajo z Republiško selekcijsko službo v
reji drobnice pri BF Groblje 3, Domžale (v nadaljnjem besedilu: RSS v reji
drobnice) sklenjeno pogodbo o alternativni vzreji ovnov in kozlov, na podlagi
zapisnika komisije upravne enote za odbiro ovnov in kozlov ali na podlagi
zapisnika strokovne delovne skupine za licenciranje ovnov in kozlov ter na
podlagi dokazil o prodaji plemenjaka s kmetije za potrebe naravnega pripusta;
d)    
pod zaporedno št. 6: testna postaja za ovne na Jezerskem, na podlagi
zapisnikov strokovne delovne skupine za licenciranje ovnov in kopije dokazila o
prodaji plemenjakov (pogodba ali račun) ter kopije pogodbe z RSS v reji drobnice;
e)    
pod zaporedno št. 7:
7.1.     RSS v reji
drobnice pri BF, za 5 ovnov šarole pasme in 10 ovnov pasme istrska pramenka na
podlagi dokazila o nakupu in uvozu ovnov,
7.2.     rejci
plemenskih tropov koz, ki imajo živali v kontroli proizvodnje, in tudi društva
ali združenja, ki kupijo plemenjaka za namen organiziranega pripusta v rejah
svojih članov,
7.3.     RSS v reji
drobnice pri BF, na podlagi dokazila o uvozu semena in računa o nakupu semena;
f)     
pod zaporedno št. 8: testna postaja za ovne in kozle v Logatcu in testna
postaja za ovne na Jezerskem, na podlagi zapisnika strokovne delovne skupine za
licenciranje ovnov in kozlov ter kopije računa o prodaji živali.
(4) Upravičenec mora priložiti tudi potrdilo RSS v reji drobnice
o upravičenosti do neposrednega plačila v skladu s potrjenim letnim rejskim
programom na področju ovčereje in kozjereje za posamezne namene.
(5) Sredstva za ukrep iz tega člena se uveljavljajo preko RSS
v reji drobnice.
7. člen
(plemenski prašiči)
(1) Ukrep neposrednega plačila za plemenske prašiče je
namenjen širjenju doma vzrejenih in uvoženih kvalitetnih plemenskih prašičev na
vzrejnih središčih in v ostalih rejah prašičev.
(2) Višine sredstev za ukrep iz tega člena so naslednje:
Tabela 5: Plemenski prašiči


Zap.
št.

Namen

Število
živali

Višina sredstev
  (SIT/žival)

Vrednost
skupaj v SIT


1.

MLADICE čistopasemske:
domači nakup ali uvoz breje
ali nebreje

350

30.500

10,675.000


2.1.

MERJASCI: z lastnim testom:
domači nakup ali uvoz
a. selekcijske farme,
rejska središča, kmetije
b. osemenjevalno središče

 
 
 
209
30

 
 
 
*61.000
139.000

 
 
 
12,749.000
4,170.000


2.2.

MERJASCI s testiranimi starši
domači nakup ali uvoz

 
150

 
*43.000

 
6,450.000


3.

uvoz pasme Sattleshwein:

 

 

 


3.1

a. plemenski merjasci

3

300.000

900.000


3.2.

b. plemenske svinje

8

65.125

521.000


Skupaj

35,465.000


*Pri ukrepu pod zaporedno št.
2.1.a. iz zgornje tabele je vrednost neposrednega plačila omejena do višine 40%
od stroškov nakupa oziroma do 61.000 SIT po posameznem plemenjaku, pri ukrepu
pod zaporedno št. 2.2. iz zgornje tabele je vrednost neposrednega plačila
omejena do višine 40% od stroškov nakupa oziroma do 43.000 SIT po posameznem
plemenjaku.
(3) Upravičenci in pogoji iz tabele 5:
a)    
pod zaporednimi št. 1., 2.1. in 2.2. – domači nakup in uvoz: kmetijska
gospodarstva (kupci plemenskih živali), ki vodijo podatke o reprodukciji in
izvajajo selekcijsko kontrolo v sodelovanju z BF, ter vzrejna središča in
osemenjevalna središča, ki uveljavljajo sredstva na podlagi dokazila (npr. račun,
pogodba, idr.) o nakupu živali in lista o obnovi oziroma prodaji plemenskih
prašičev, ki ga izda BF;
b)    
pod zaporednima št. 2.1.a. in 2.2. – samo domači nakup: vsa kmetijska
gospodarstva, ki kupijo plemenske živali na domačem trgu in uveljavljajo
podporo na podlagi dokazila o nakupu živali (npr. račun, pogodba, idr.) in
lista o obnovi oziroma prodaji plemenskih prašičev, ki ga izda BF;
c)    
pod zaporedno št. 3.: BF, ki uvaža plemenske prašiče pasme Sattelshwein
za namen osvežitve populacije krškopoljskega prašiča, na podlagi dokazila o
nakupu živali in lista o obnovi oziroma prodaji plemenskih prašičev, ki ga izda
BF.
(4) Dodatni pogoji za pridobitev sredstev iz tega člena:
a)    
živali iz domačega nakupa morajo biti iz slovenske reje in vzrejene v
potrjenih selekcijskih središčih, razmnoževalnih farmah ali vzrejnih središčih;
b)    
uvožene živali morajo biti po uvozu najmanj tri mesece v reji v
Republiki Sloveniji;
c)    
živali morajo ustrezati pogojem, ki jih določa predpis, ki ureja vodenje
rodovništva, ugotavljanje proizvodnosti živali, ocenjevanje plemenske vrednosti
in priznavanje plemenjakov, kar se potrdi z izdanimi potrdili o poreklu in
listom o prodaji plemenskih prašičev;
d)    
dobavitelj plemenskih živali jamči, da živali ustrezajo zahtevam iz
predpisa iz prejšnje alinee;
e)    
upravičenec mora vzrejati živali v skladu z republiškim selekcijskim
programom;
f)     
upravičenec, ki je prejel sredstva za namen iz tega člena, je dolžan v
skladu z republiškim selekcijskim programom zagotoviti in opraviti preizkus
proizvodnih lastnosti za vse živali iz uvoza najpozneje do 31. decembra 2004.
8. člen
(zahtevek za neposredno plačilo za rejo plemenskih živali)
(1) Zahtevek za neposredno plačilo za rejo plemenskih živali
iz 3., 4., 5., 6. in 7. člena te uredbe se vloži na Agencijo Republike
Slovenije za kmetijske trge in razvoj podeželja, Dunajska cesta 160, Ljubljana,
na obrazcu »Zahtevek za neposredno plačilo za rejo plemenskih živali za leto
2003«, ki je kot priloga sestavni del te uredbe. Na ovojnici je treba poleg
naslova navesti levo zgoraj: »PLEMENSKE ŽIVALI«.
(2) Zahtevki za neposredna plačila po tej uredbi se vlagajo v
naslednjih rokih:
-       
za obdobje od 1. januarja 2003 do 31.marca 2003, se vlagajo zahtevki od
1. do 30. aprila 2003;
-       
za obdobje od 1. aprila do 30. oktobra 2003 se vlagajo zahtevki mesečno
do 20. v tekočem mesecu za pretekli mesec;
-       
za obdobje od 1. novembra do 30. novembra 2003 se vlagajo zahtevki od 1.
do 10. decembra 2003;
-       
za obdobje od 1. decembra do 31. decembra 2003 se vlagajo zahtevki od 1.
do 10. januarja 2004.
9. člen
(vsebina zahtevka)
(1) Vsi, ki vlagajo zahtevke za plemenske živali po tej uredbi,
morajo v skladu s predpisom o izvedbi ukrepov kmetijske politike za leto 2003
(IAKS) najpozneje do 30. aprila 2003 posredovati Agenciji za kmetijske trge in
razvoj podeželja osnovne podatke o kmetijskem gospodarstvu na predpisanem
obrazcu »A ali A1, B, in C, Osnovni podatki o kmetijskem gospodarstvu«, ki je
sestavni del predpisa o izvedbi ukrepov kmetijske politike za leto 2003 (IAKS)
in se vlaga le ob vložitvi zbirne vloge.
(2) Vsa kmetijska gospodarstva, ki že imajo identifikacijsko številko
kmetijskega gospodarstva (KMG-MID), morajo pri izpolnjevanju vlog uporabljati
obstoječo identifikacijsko številko.
10. člen
(obvezne priloge)
(1) Zahtevku za plemenske bike, žrebce, kunce, ovne in kozle
po tej uredbi je treba priložiti:
a)    
kopijo računa, pogodbe za prodane oziroma kupljene živali ali kopijo
poročila o testiranju živali oziroma prevozu živali, kjer je razvidna pasma,
ime živali in ušesna številka ter točen naziv in naslov oziroma sedež kupca in
prodajalca živali oziroma testne postaje, kjer se živali testirajo;
b)    
potrdilo RGS oziroma potrdilo RSS v konjereji oziroma RSS v reji
drobnice, oziroma v reji kuncev o upravičenosti do neposrednega plačila na
podlagi potrjenega rejskega programa za posamezne namene;
c)    
kadar je posebej navedeno pri posameznem ukrepu, tudi kopijo zapisnika
strokovne delovne skupine za odbiro plemenjakov.
(2) Zahtevku za vse plemenske prašiče, za katere uveljavlja podporo
posamezni upravičenec po tej uredbi, je treba priložiti:
a)    
dokazila o nakupu živali (npr. račun, pogodba, idr.);
b)    
list o obnovi oziroma prodaji plemenskih prašičev, ki ga izda BF. Iz
lista o obnovi oziroma prodaji morajo biti razvidni: kategorija živali, njihove
ušesne številke in način obnove (iz nakupa oziroma iz uvoza) ter naziv in
naslov oziroma sedež prodajalca in kupca.
11. člen
(založba in distribucija obrazcev)
Obrazce iz prvega odstavka 8. člena te uredbe založi Agencija
Republike Slovenije za kmetijske trge in razvoj podeželja, Dunajska cesta 160,
Ljubljana, distribucijo teh obrazcev na območne kmetijsko gozdarske zavode pa
izvrši Kmetijsko gozdarska zbornica Slovenije, Miklošičeva 4, 1000 Ljubljana.
12. člen
(sredstva za izvedbo ukrepov)
(1) Sredstva za izvedbo ukrepov iz te uredbe se zagotovijo iz
proračuna Republike Slovenije za leto 2003 s proračunske postavke Ministrstva
za kmetijstvo, gozdarstvo in prehrano 5536-Sredstva za neposredna plačila v
kmetijstvu-EKO 0.
(2) Če skupna višina zahtevkov za namene neposrednih plačil
po tej uredbi v tekočem letu preseže obseg razpoložljivih sredstev, se lahko
višine neposrednih plačil sorazmerno zmanjšajo.
13. člen
(končna določba)
Ta uredba začne veljati naslednji dan po objavi v Uradnem listu
Republike Slovenije.
Št. 403-26/2001-7
Ljubljana, dne 6. marca 2003.
Vlada Republike Slovenije
mag. Anton Rop l. r.
Predsednik

Priloga
1: Zahtevek za neposredna plačila za rejo plemenskih živali za leto 2003