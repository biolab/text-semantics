I.
Na podlagi Sklepa Vlade Republike Slovenije
št. 41010-5/2012/2 z dne 23. 8. 2012, s katerim je prišlo do znižanja
prispevka za programe Radiotelevizija Slovenija za 10,00 odstotkov od
1. 1. 2013, se objavijo nominalni zneski znižanega prispevka za
programe Radiotelevizije Slovenija, tako da se ta od 1. 1. 2013
mesečno plačuje v naslednji višini:
1.    
za zasebno rabo:
a)      
zavezanci – fizične osebe plačujejo za vse
televizijske in radijske sprejemnike ter druge naprave, ki omogočajo sprejem
radijskih oziroma televizijskih programov, ki jih uporabljajo osebno ali skupaj
s člani družine, 11,48 eura;
b)      
če ima zavezanec za zasebno rabo le enega ali
več radijskih sprejemnikov, nima pa drugih naprav, ki bi mu omogočale sprejem
televizijskih programov, plačuje 3,39 eura;
c)      
prispevek v višini iz prejšnjih dveh točk velja
tudi za pravne osebe, državne organe, organe samoupravnih lokalnih skupnosti in
samostojne podjetnike posameznike, vendar za vsak sprejemnik, če je sprejemnik
namenjen izključno osebni rabi zaposlenih ali samostojnega podjetnika
posameznika;
2.    
za javno rabo:
a)      
pravne osebe in samostojni podjetniki
posamezniki, ki imajo sprejemnike v svojih poslovnih prostorih, kot so:
gostinski lokali, hoteli, turistična naselja, trgovine, restavracije in
podobno, in so namenjeni javni uporabi, plačujejo v primeru ene poslovne enote,
v kateri so taki sprejemniki, pavšalni mesečni prispevek v višini 32,52 eura, v
primeru večjega števila takih poslovnih enot pa za vsako prispevek, zmanjšan za
30 %;
b)      
če ima poslovna enota iz prejšnje točke samo
radijske sprejemnike, nima pa drugih naprav, ki bi omogočale sprejem
televizijskih programov, znaša pavšalni mesečni prispevek 12,19 eura;
c)      
hoteli in druga turistična podjetja plačujejo
za prvih deset televizijskih sprejemnikov oziroma naprav, ki omogočajo sprejem
televizijskega programa v hotelskih sobah, pavšalni mesečni prispevek v znesku
48,77 eura, za vsak nadaljnji tovrstni sprejemnik pa 2,42 eura. Če hotelsko
podjetje v posameznem mesecu ne doseže 60 % zasedenosti kapacitet ali če
obratuje sezonsko, je upravičeno do olajšave v višini 50 % mesečnega zneska
prispevka za te mesece.
II.
Ta sklep se objavi v Uradnem listu
Republike Slovenije.
Št. 00727-12/2012
Ljubljana, dne 30. avgusta 2012
EVA 2012-3330-0102
Vlada Republike Slovenije
Janez Janša l.r.
Predsednik