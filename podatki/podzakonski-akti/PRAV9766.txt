1. člen
Ta pravilnik določa predložitev predlogov zaključnih računov
občinskih proračunov in obvestil o sprejetem zaključnem računu občinskega
proračuna Ministrstvu za finance.
2. člen
(1) Župani občin posredujejo predlog odloka o zaključnem
računu proračuna, splošnega dela zaključnega računa proračuna in posebnega dela
zaključnega računa proračuna ter obrazložitev zaključnega računa proračuna do
31. marca tekočega leta na elektronski naslov Ministrstva za finance:
mf.obcine-zakljucniracunproracuna@mf-rs.si z elektronskega naslova občine,
sporočenega Ministrstvu za finance. 
(2) Župani občin posredujejo obvestilo o sprejetem zaključnem
računu proračuna na način, določen v prejšnjem odstavku, v tridesetih dneh po
sprejetju zaključnega računa proračuna. Obvestilo mora vsebovati datum seje
občinskega sveta, na kateri je bil sprejet odlok o zaključnem računu proračuna.
3. člen
Ta pravilnik začne veljati naslednji dan po objavi v Uradnem
listu Republike Slovenije in se prvič uporabi za predložitev zaključnih računov
občinskih proračunov za leto 2009.
Št. 007-389/2009
Ljubljana, dne 27. julija 2009
EVA 2009-1611-0128
dr. France Križanič l.r. 
Minister 
za finance