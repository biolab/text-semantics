1. člen
1.     
Ta tarifa določa višino primernega nadomestila (v nadaljnjem besedilu:
nadomestilo) za radiodifuzno oddajanje in radiodifuzno retransmisijo
fonogramov.
2.     
Ta tarifa se ne uporablja, kolikor so sklenjeni skupni sporazumi z
reprezentativnimi združenji uporabnikov; v takih primerih se uporabljajo
nadomestila, dogovorjena v skupnih sporazumih.
2. člen
Definicije pojmov:
1.     
Komercialni fonogram –
fonogram, izdan v komercialne namene, za uporabo katerega je potrebno v skladu
z veljavno avtorsko zakonodajo plačevati nadomestilo;
2.     
Uporaba – uporaba
fonogramov v radiodifuznem oddajanju in radiodifuzni retransmisiji, razen
kabelske retransmisije, v katero pa se ne šteje poskusno oddajanje novih radiodifuznih
postaj v trajanju do enega meseca;
3.     
Program – radiodifuzno
oddajanje z določenim imenom in na določeni frekvenci ali območju;
4.     
Poslušalci/gledalci na območju pokrivanja – število prebivalcev, ki živijo na območju, katerega
radiodifuzna postaja v skladu s pravnomočno odločbo pristojnega organa pokrije
s svojim signalom;
5.     
Mesečno nadomestilo – letno
nadomestilo za prenos pravic za uporabo komercialnih fonogramov za radiodifuzno
oddajanje, porazdeljeno na plačevanje na 12 enakih mesečnih obrokov;
6.     
Letni prihodki – v
prihodke, ki so podlaga za izračun nadomestila iz prvega odstavka 3. člena te
tarife, se upoštevajo naslednji prihodki radiodifuzne organizacije, po podatkih
za preteklo poslovno leto:
a.   
vsi bruto izkupički iz oglaševanja;
b.   
sponzorstva, donacije;
c.   
vloge oziroma prispevki in naročnine;
d.   
drugi prihodki, ki dotekajo radiodifuzni organizaciji oziroma tretjim
osebam, ki v programih, ki jih prireja radiodifuzna organizacija kot posrednik
ali v lastnem imenu, prodajajo reklamni oziroma oddajni čas, ali se stranki
zaračunajo kot bruto cene (reklamni oziroma oddajni čas, obračunan po objavljenih
reklamnih tarifah), pred pribitkom DDV in oddajo oglasa;
e.   
pri kompenzacijskih in vzajemnih poslih se protistoritev pogodbenika ali
tretje osebe, ki trži reklamni oziroma oddajni čas, določa po objavljenih
reklamnih tarifah radiodifuzne organizacije;
f.    
Ne glede na točke 6.a. do e. se pri določanju podlage za izračun
nadomestila ne upoštevajo izkupički iz off air prireditev, produkcije reklamnih
spotov, udeležbenih izkupičkov, odsvojitvenih izkupičkov iz investicijskih
prodaj, obrestnih izkupičkov in podobnega.
3. člen
1.     
Radiodifuzna organizacija oziroma izdajatelj radijskega (RA) programa
za prenos pravice za uporabo komercialnih fonogramov v svojih programih za vsak
posamezen program plačuje nadomestilo v višini 4,5% letnih prihodkov radiodifuzne
organizacije. Nadomestilo se plačuje mesečno.
2.     
Radiodifuzna organizacija oziroma izdajatelj televizijskega (TV) programa
za prenos pravice za uporabo komercialnih fonogramov v svojih programih za vsak
posamezen program plačuje nadomestilo v višini 0,75% letnih prihodkov
radiodifuzne organizacije. Nadomestilo se plačuje mesečno.
3.     
Ne glede na določbo prve točke tega člena radiodifuzna organizacija za
prenos pravice za uporabo komercialnih fonogramov v svojih programih za vsak
posamezen program plačuje mesečno nadomestilo v višini 1,30 tolarja za
vsakega poslušalca oziroma gledalca na območju pokrivanja s
signalom radiodifuzne organizacije, vendar le v naslednjih
primerih:
- 
če razmerja med radiodifuzno organizacijo in Zavodom IPF ni mogoče
urediti z uporabo merila iz prvega odstavka tega člena (npr. prihodkov ni mogoče
ugotoviti ali pa so ti nerealni, ugotavljanje in izračun na tej podlagi bi bila
preveč zahtevna in nesorazmerna s stroški ugotavljanja);
- 
če je nadomestilo, izračunano na podlagi prihodkov radiodifuzne
organizacije, nižje od nadomestila, ki se na na podlagi števila možnih poslušalcev
oziroma gledalcev na območju pokrivanja s signalom radiodifuzne organizacije.
4. člen
Višina nadomestila iz 3. člena te tarife je določena za 100%
uporabo komercialnih fonogramov. Višina nadomestila se zniža glede na dejansko
uporabo komercialnih fonogramov v posameznem programu. Pri določanju višine
nadomestila se za vse radiodifuzne organizacije, ki z Zavodom IPF ne sklenejo
pogodbe o prenosu pravic za uporabo fonogramov, upošteva znižanje iz prve točke
5. člena te tarife.
5. člen
Višina nadomestila iz 3. člena se lahko sorazmerno zmanjša
za:
1.     
Fiksiranje deleža uporabe fonogramov iz repertoarja Zavoda IPF
a.     Kolikor
radiodifuzna organizacija ne predloži dokazov o deležu uporabe komercialnih
fonogramov v svojih programih, se šteje, da znaša ta delež 70%.
b.    
Radiodifuzne organizacije, ki v svojih programih uporabljajo manjši delež
repertoarja Zavoda IPF, se po dejanski uporabi preteklega leta delijo v plačilne
razrede za tekoče leto:


Delež uporabe repertoarja

Fiksacija


Zavoda IPF

 


65 – 56%

= 60%


55 – 47%

= 50%


46 – 36%

= 40%


35 – 23%

= 30%


22 – 11%

= 20%


10 – 01%

= 10%


c.    V delež
repertoarja Zavoda IPF se všteva tudi govorni program, ki je samo tiho podložen
s fonogrami, ki so del repertoarja Zavoda IPF. Ta ugodnost se vnese neposredno v
osnovno formulo tarife, dodatne ugodnosti in popusti se ne seštevajo, ampak se
sproti obračunavajo od večjih k manjšim.
2.     
V podporo dejavnosti radijskih in televizijskih programov, ki so
posebnega pomena za slovensko kulturo, lahko radiodifuzna organizacija
uveljavlja popust v višini do 20%, v skladu z Zakonom o medijih.
Radiodifuzna organizacija mora ob podpisu pogodbe priložiti odločbo pristojnega
organa, da gre za program posebnega pomena. O višini tega popusta odloča Svet
Zavoda IPF, pri tem pa upošteva zlasti:
- 
zgodovinski pomen fonoteke, s katero upravlja uporabnik;
- 
obstoj redkih ali nedostopnih posnetkov v tej fonoteki;
- 
število oddaj z živo glasbo.
3.     
Točnost programov
Radiodifuzna organizacija lahko uveljavlja popust v višini do
3%, če dostavlja Zavodu IPF točne podatke, ki so potrebni za izračun
nadomestila in za pravično delitev nadomestila med upravičence, pri čemer ima
Zavod IPF pravico občasno preverjati točnost posredovanih podatkov. Ta popust
se ukine, če Zavod IPF ugotovi večje netočnosti pri posredovanju podatkov.
4.     
Podatki, dostavljeni v obliki, ki jo predpiše Zavod IPF 
Radiodifuzna organizacija lahko uveljavlja popust v višini do
4%, če dostavlja podatke v obliki, ki jo določi Zavod IPF.
6. člen
Način sklepanja pogodb
Zavod IPF z radiodifuznimi organizacijami sklepa pogodbe pod
enakimi pogoji za vse organizacije z enakim statusom, pri čemer se radijski in
televizijski programi na splošno delijo v naslednje kategorije:
-       
nacionalni radijski/televizijski programi
-       
radijski/televizijski programi posebnega pomena
-       
komercialni radijski/televizijski programi
-       
drugi radijski/televizijski programi (študentski programi, verski
programi …)
Razvrstitev po statusu iz prejšnjega odstavka se opravi na
podlagi predložitve odločbe pristojnega organa, v primeru nacionalnih
radijskih/televizijskih programov in drugih radijskih/televizijskih programov
pa tudi na podlagi splošno znanih dejstev (programi RTV Slovenija, komercialni
programi, študentski programi, verski programi itd.).
Če Zavod IPF radiodifuzni organizaciji iz katere od kategorij
iz prvega odstavka tega člena prizna ugodnejše pogoje kot drugi radiodifuzni
organizaciji iz iste kategorije in enake vrste, so do ugodnejših oziroma istih
pogojev upravičene tudi druge istovrstne radiodifuzne organizacije iz iste
kategorije, ki podajo utemeljeno zahtevo, iz katere izhaja njihova upravičenost
do priznavanja ugodnejših pogojev.
Vsebino pogodb in posebne pogoje Zavod IPF pripravi na
podlagi utemeljenih in konstruktivnih predlogov posameznika ali združenja, ki
zastopa posamezno kategorijo radiodifuznih organizacij in katerega članstvo bo
predstavljalo najmanj polovico radiodifuznih organizacij iz posamezne kategorije.
7. člen
Radiodifuzni organizaciji, ki z Zavodom IPF ne sklene pogodbe
o prenosu pravic za uporabo fonogramov v svojih programih in jih bo v svojih
programih še naprej uporabljala, bo Zavod IPF za uporabljene fonograme
izstavljal račune na podlagi te tarife in ob uporabi podatkov, potrebnih za
odmero, ki jih pridobi iz javno dostopnih virov.
Radiodifuzna organizacija, ki z Zavodom IPF ne sklene pogodbe
o prenosu pravic za uporabo fonogramov v svojih programih, ni upravičena do
posebnih pogojev, ugodnosti ali popustov, ki bi ji pripadli na podlagi
razvrstitve v katero od kategorij iz prvega odstavka 6. člena te tarife.
8. člen
Pridobivanje podatkov
Radiodifuzne organizacije morajo Zavodu IPF predložiti podatke,
potrebne za odmero nadomestila, in podatke o uporabljenih fonogramih v svojih
programih.
Če predloženi podatki odstopajo od uradnih podatkov ali dejanskega
stanja ali če radiodifuzna organizacija podatkov ne predloži, Zavod IPF odmeri
nadomestilo po podatkih, pridobljenih od organov in organizacij, pristojnih za
zbiranje teh podatkov. Za ugotavljanje podatkov o višini letnih prihodkov radiodifuzne
organizacije se lahko uporabijo tudi podatki o dohodkih, pridobljenih od naročnin
in subvencij za ta program in o trajanju predvajanja oglasov in najvišji
prodajni ceni za prodajo oglasnega prostora, ki ga program doseže na trgu, zmanjšani
za 20% agencijskega popusta.
Način, oblika in roki predložitve podatkov se uredijo s pogodbo,
prav tako pa tudi roki in način hrambe podatkov za odmero nadomestil in o
uporabljenih fonogramih.
9. člen
Ta tarifa se uporablja od 10. 5. 2005.
Ta tarifa se objavi v Uradnem listu Republike Slovenije.
Predsednik
Sveta Zavoda IPF
Goran Lisica l. r.