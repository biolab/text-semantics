1. člen
S tem pravilnikom se sprejme gozdnogospodarski načrt gozdnogospodarske
enote Koče (2009–2018), št. 06‑52/09
z dne 19. 6. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Kočevje.
2. člen
Gozdnogospodarska enota Koče, ki meri 3.441,12 ha, se nahaja
v Gozdnogospodarskem območju Kočevje, v občini Kočevje, oziroma v katastrskih
občinah Kočevska Reka, Koče, Novi Lazi, Štalcerji in Črni potok.
3. člen
V gozdnogospodarski enoti Koče je s 1. januarjem 2009 ugotovljeno
naslednje stanje gozdov:
A)    
lastništvo: 5,10% zasebnih gozdov v lasti fizičnih ali pravnih oseb,
88,60% državnih gozdov in 6,30% gozdov lokalnih skupnosti;
B)    
površina: 3.057,94 ha, od katere je 3.026,20 ha večnamenskih gozdov in
31,74 ha gozdov s posebnim namenom, v katerih gozdnogospodarski ukrepi niso
dovoljeni;
C)   
lesna zaloga: 329,3 m3/ha, od tega 168,9 m3/ha
iglavcev in 160,4 m3/ha listavcev;
D)   
tekoči letni prirastek: 9,24 m3/ha, od tega 5,18 m3/ha
iglavcev in 4,06 m3/ha listavcev.
4. člen
(1) V gozdnogospodarskem načrtu gozdnogospodarske enote Koče
(2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Kočevje, izdelanega za obdobje od 1. januarja 2001
do 31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Koče določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 2.370,00 ha,
-       
ekološke funkcije na površini 412,07 ha ter
-       
socialne funkcije na površini 31,74 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Koče (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Koče za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 192.700 m3, od tega 107.450 m3
iglavcev in 85.250 m3 listavcev,
-       
gojitvena dela, potrebna za ohranitev in razvoj gozdov, na površini
780,74 ha,
-       
nega drogovnjaka na površini 198,66 ha,
-       
varstvena dela, potrebna za zaščito pred divjadjo, in sicer zaščita s
premazom na površini 166,26 ha ter zaščita z 16.130 m ograje,
-       
varstvena dela, potrebna za zaščito pred boleznimi in žuželkami, v
obsegu 430 delovnih dni,
-       
nega habitatov prosto živečih živali, in sicer vzdrževanje grmišč na
površini 58,20 ha, vzdrževanje travinj na površini 320,40 ha, postavitev in
vzdrževanje 20 valilnic ter vzdrževanje vodnih površin v obsegu 44 delovnih
dni.
(2) V gozdnogospodarskem načrtu gozdnogospodarske enote Koče
(2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Koče, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Koče (2009–2018).
7. člen
Po en izvod gozdnogospodarskega načrta gozdnogospodarske enote
Koče (2009–2018) je na vpogled na sedežu Zavoda za gozdove Slovenije, Območne
enote Kočevje, Rožna ulica 39, Kočevje, na sedežu Zavoda za gozdove Slovenije, Krajevne
enote Kočevska Reka, Kočevska Reka 40, Kočevska Reka in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta gozdnogospodarske
enote Koče (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-06-22/2001/8
Ljubljana, dne 26. novembra 2009
EVA 2009-2311-0036
prof. dr. Milan Pogačnik l.r.
Minister
za kmetijstvo,
gozdarstvo in prehrano