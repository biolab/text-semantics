1. člen
Do uskladitve izobraževalnega programa FRIZER, ki ga je
sprejel Strokovni svet Republike Slovenije za vzgojo in izobraževanje na 17.
seji dne 23. 5. 1991 in izobraževalnega programa FRIZER(o), prilagojenega za
obrt in drobno gospodarstvo, ki ga je sprejel Strokovni svet Republike
Slovenije za vzgojo in izobraževanje na 3. seji 17. 12. 1992, z določbami 12.
člena zakona o organizaciji in financiranju vzgoje in izobraževanja (Uradni
list RS, št. 12/96), se izobraževalna programa prilagodita za izvajanje na
območjih, kjer živijo pripadniki slovenskega naroda in pripadniki italijanske
narodnosti, in so določena kot narodnostno mešana.
2. člen
V skladu s sklepom Strokovnega sveta Republike Slovenije za
poklicno in strokovno izobraževanje, sprejetem na 3. seji dne 18. 7. 1996, se
veljavna izobraževalna programa FRIZER in FRIZER(o) dopolnita tako, da se v
predmetnikih navedenih izobraževalnih programov določi predmet italijanski
jezik po dve uri tedensko v vsakem letniku, za dve uri tedensko v vsakem
letniku pa se zmanjšajo izbirni predmeti. 
V skladu s sklepom Strokovnega sveta Republike Slovenije za
splošno izobraževanje, sprejetem na 1. seji dne 27. 6. 1996, se upoštevajo
določila o predmetih in učnih načrtih splošno-izobraževalnega dela predmetnika,
ki sicer velja za izobraževalne programe, ki se izvajajo na območjih, kjer
živijo pripadniki slovenskega naroda in pripadniki italijanske narodnosti in so
določena kot narodnostno mešana.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 603-37/97
Ljubljana, dne 27. januarja 1997.
Dr. Slavko Gaber l. r. 
Minister 
za šolstvo in šport