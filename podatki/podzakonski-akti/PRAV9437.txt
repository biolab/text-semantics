1. člen
S tem pravilnikom se sprejme gozdnogospodarski načrt gozdnogospodarske
enote Mirna gora (2009–2018), št. 07‑13/09
z dne 23. 6. 2009, ki ga je za obdobje od 1. Januarja 2009 do 31. decembra 2018
izdelal Zavod za gozdove Slovenije, Območna enota Novo mesto.
2. člen
Gozdnogospodarska enota Mirna gora, ki meri 4.047,16 ha, se
nahaja v Gozdnogospodarskem območju Novo mesto, v občinah Črnomelj in Semič,
oziroma v katastrskih občinah Bukova gora, Golobinjek, Planina in Kleč.
3. člen
V gozdnogospodarski enoti Mirna gora je s 1. januarjem 2009
ugotovljeno naslednje stanje gozdov:
A)    
lastništvo: 11,30% zasebnih gozdov v lasti fizičnih ali pravnih oseb,
88,40% državnih gozdov in 0,30% gozdov lokalnih skupnosti;
B)    
površina: 3.859,42 ha, od katere je 3.882,75 ha večnamenskih gozdov in
36,67 ha gozdov s posebnim namenom, v katerih gozdnogospodarski ukrepi niso
dovoljeni;
C)   
lesna zaloga: 345,8 m3/ha, od tega 95,7 m3/ha
iglavcev in 250,1 m3/ha listavcev;
D)   
tekoči letni prirastek: 9,34 m3/ha, od tega 3,60 m3/ha
iglavcev in 5,74 m3/ha listavcev.
4. člen
(1) V gozdnogospodarskem načrtu gozdnogospodarske enote Mirna
gora (2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Novo mesto, izdelanega za obdobje od 1. januarja
2001 do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Mirna gora določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 3.776,53 ha,
-       
ekološke funkcije na površini 296,54 ha ter
-       
socialne funkcije na površini 50,62 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Mirna gora (2009–2018)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Mirna gora za obdobje od 1. januarja 2009 do
31. decembra 2018 določeni naslednji ukrepi:
-       
najvišji možni posek v višini 295.777 m3, od tega 64.531 m3
iglavcev in 231.246 m3 listavcev,
-       
gojitvena dela, potrebna za ohranitev in razvoj gozdov, na površini
897,91 ha,
-       
nega drogovnjaka na površini 64,20 ha,
-       
nega habitatov prosto živečih živali, in sicer vzdrževanje grmišč na
površini 8,0 ha, vzdrževanje travinj na površini 14,0 ha, vzdrževanje vodnih
virov v obsegu 72 delovnih dni, sajenje 140 sadik plodonosnega drevja ter
načrtno puščanje biomase v obsegu 17 delovnih dni.
(2) V gozdnogospodarskem načrtu gozdnogospodarske enote Mirna
gora (2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Mirna gora, v obdobju od uveljavitve
tega pravilnika do 31. Decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Mirna gora
(2009–2018).
7. člen
Po en izvod gozdnogospodarskega načrta gozdnogospodarske enote
Mirna gora (2009–2018) je na vpogled na sedežu Zavoda za gozdove Slovenije,
Območne enote Novo mesto, Gubčeva 15, Novo mesto, na sedežu Zavoda za gozdove
Slovenije, Krajevne enote Črnomelj, Pod smreko 10, Črnomelj in na Ministrstvu
za kmetijstvo, gozdarstvo in prehrano, Dunajska 58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Mirna gora (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-07-16/2002/8
Ljubljana, dne 26. novembra 2009
EVA 2008-2311-0037
prof. dr. Milan Pogačnik l.r.
Minister
za kmetijstvo,
gozdarstvo in prehrano