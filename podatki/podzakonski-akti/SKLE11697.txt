1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES (UL L št. 331 z dne 15. 12. 2010, str. 12), zadnjič spremenjena
z Direktivo (EU) 2015/2366 Evropskega parlamenta in Sveta z dne
25. novembra 2015 o plačilnih storitvah na notranjem trgu, spremembah
direktiv 2002/65/ES, 2009/110/ES ter 2013/36/EU in Uredbe (EU) št. 1093/2010
ter razveljavitvi Direktive 2007/64/ES (UL L št. 337 z dne 23. 12. 2015,
str. 35); v nadaljevanju Uredba (EU) št. 1093/2010 dne 19. julija
2018 objavil Smernice o upravljanju obrestnega tveganja, ki izhaja iz
netrgovalnih dejavnosti, EBA/GL/2018/02 (v nadaljevanju: smernice), ki so
objavljene na njegovi spletni strani.
(2) Smernice iz prvega odstavka tega člena določajo
skupne postopke in metodologije za upravljanje obrestnega tveganja, ki izhaja
iz netrgovalnih dejavnosti, ter opredeljujejo spremembo obrestne mere in metode
za izračun rezultata nadzorniškega standardnega šoka v okviru procesa
nadzorniškega pregledovanja in ovrednotenja (SREP).
(3) Smernice so naslovljene na:
1.     
finančne institucije iz prvega odstavka 4. člena Uredbe (EU) št.
1093/2010 ki so tudi institucije v skladu s točko 3. prvega odstavka 4. člena
Uredbe (EU) št. 575/2013 Evropskega parlamenta in Sveta z dne 26. junija
2013 o bonitetnih zahtevah za kreditne institucije in investicijska podjetja
ter o spremembi Uredbe (EU) št. 648/2012 (UL L št. 176 z dne 27. 6. 2013,
str. 1), zadnjič spremenjena z Delegirano uredbo Komisije (EU) 2018/405 z dne
21. novembra 2017 o popravku nekaterih jezikovnih različic Uredbe (EU) št.
575/2013 Evropskega parlamenta in Sveta o bonitetnih zahtevah za kreditne
institucije in investicijska (UL L št. 74 z dne 16. 3. 2018, str. 3); v
nadaljevanju Uredba (EU) št. 575/2013, in
2.     
pristojne organe iz (i) točke drugega odstavka 4. člena Uredbe (EU) št.
1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji in
2.     
Banko Slovenije, kadar v vlogi pristojnega organa izvajapristojnosti in
naloge nadzora v skladu z ZBan-2.
(2) Banke in hranilnice pri upravljanju obrestnega
tveganja, ki izhaja iz netrgovalnih dejavnosti, v celoti upoštevajo določbe
smernic v delu, v katerem so naslovljene nanje.
(3) Banka Slovenije bo pri opravljanju nalog in
pristojnosti nadzora v skladu z ZBan-2 v celoti upoštevala določbe smernic v
delu, v katerem se nanašajo na izvajanje nalog in pooblastil pristojnega
organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 30. junija
2019.
Ljubljana, dne
5. februarja 2019
Boštjan Vasle l.r.
predsednik
Sveta Banke Slovenije