1. člen
Sprejme se splošni del gozdnogospodarskega načrta
gozdnogospodarske enote Krakovo, št. 08-04/96 z dne 15. 6. 1999, ki ga je
izdelal Zavod za gozdove Slovenije, Območna enota Brežice, za obdobje od 1. 1.
1996 do 31. 12. 2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Krakovo na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Krakovo je izdelan v treh izvodih za 5156,15 hektarja gozdov, ki ležijo v
gozdnogospodarskem območju Brežice, v občinah Krško in Škocjan oziroma v
katastrskih občinah Veliko Mraševo, Veliki podlog, Smednik, Kostanjevica,
Površje, Raka, Dole, Mršeča vas, Dobrava, Zagrad in Stara vas.
3. člen
Po en izvod splošnega dela gozdnogospodarskega načrta
gozdnogospodarske enote Krakovo je na vpogled na sedežu Zavoda za gozdove
Slovenije, Območne enote Brežice, Bratov Milavcev 61, Brežice, na sedežu Zavoda
za gozdove Slovenije, Krajevne enote Kostanjevica, Grajska cesta 23,
Kostanjevica ob Krki, in na Ministrstvu za kmetijstvo, gozdarstvo in prehrano
Republike Slovenije, Ljubljana, Dunajska 58, kjer se hrani tudi dokumentacija v
zvezi s postopkom sprejemanja splošnega dela gozdnogospodarskega načrta
gozdnogospodarske enote Krakovo.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-8/6-97
Ljubljana, dne 14. julija 1999.
Minister 
za kmetijstvo, 
gozdarstvo in prehrano 
Ciril Smrkolj l. r.
 