I. SPLOŠNI DOLOČBI
1. člen
(vsebina)
Ta pravilnik ureja razvrstitev kmetijskih gospodarstev v
območja z omejenimi možnostmi za kmetijsko dejavnost (v nadaljnjem besedilu:
OMD) ter način točkovanja kmetijskih gospodarstev, ki imajo kmetijska zemljišča
v OMD.
2. člen
(pomen izrazov)
Izrazi, uporabljeni v tem pravilniku, pomenijo enako, kot to
določajo predpis, ki ureja register kmetijskih gospodarstev (v nadaljnjem
besedilu: RKG), predpis, ki ureja evidenco dejanske rabe kmetijskih in gozdnih
zemljišč (v nadaljnjem besedilu: evidenca dejanske rabe), in predpisi, ki
urejajo izvajanje ukrepov kmetijske politike.
II. RAZVRSTITEV KMG V OMD
3. člen
(razvrstitev KMG v OMD)
(1) Razvrstitev
kmetijskih gospodarstev (v nadaljnjem besedilu: KMG) v OMD se opravi na podlagi
evidence OMD in podatka o največji upravičeni površini GERK, ki so vpisani v
RKG in imajo v skladu s predpisom, ki ureja RKG, pripisano državo Republiko
Slovenijo.
(2) KMG se razvrsti v
OMD, če je najmanj 50 % največje upravičene površine GERK na KMG v OMD.
(3) KMG se razvrstijo v
naslednja OMD:
1.     
gorsko območje (GO);
2.     
območje z naravnimi omejitvami izven gorskih območij (NO);
3.     
območje s posebnimi omejitvami (PO).
(4) KMG se razvrsti v:
1.     
gorsko območje, če je v gorskem območju najmanj 50 % največje upravičene
površine GERK na KMG;
2.     
območje z naravnimi omejitvami izven gorskih območij, če je v območju z
naravnimi omejitvami izven gorskih območij najmanj 50 % največje upravičene
površine GERK na KMG;
3.     
območje s posebnimi omejitvami, če je v območju s posebnimi omejitvami
najmanj 50 % največje upravičene površine GERK na KMG.
(5) Prednostni vrstni
red razvrščanja KMG v območja iz prejšnjega odstavka v primerih, ko ima KMG 50
% upravičene površine GERK na KMG v dveh območjih, je naslednji: gorsko
območje, območje z naravnimi omejitvami izven gorskih območij, območje s
posebnimi omejitvami.
III. TOČKOVANJE KMG V OMD
4. člen
(točkovanje KMG)
Število točk za posamezen KMG v OMD se izračuna na hektar
kmetijskega zemljišča, pri čemer se točkuje GERK, ki izpolnjuje naslednje
pogoje:
1.     
GERK je ob izračunu pripisan KMG;
2.     
velikost GERK je vsaj 100 m2;
3.     
GERK ima pripisano državo Republiko Slovenijo;
4.     
GERK ima pripisano eno od vrst dejanske rabe iz 6. člena tega
pravilnika;
5.     
vključena površina GERK v OMD je vsaj 100 m2.
5. člen
(podatki za izračun točk)
Za izračun točk za posamezen GERK se uporabijo:
1.     
podatki o usklajenih GERK: iz RKG (GERK-PID, največja upravičena
površina, vrsta dejanske rabe, nagib, nadmorska višina);
2.     
podatki o točkah tal: iz karte bonitetnih točk;
3.     
podatki o območjih posebnih omejitev: iz evidence OMD za regionalno
specifično omejitev veter;
4.     
podatki o območjih posebnih omejitev: iz evidence OMD; o presihajočih
Pivških jezerih, pogostih poplavah na Planinskem polju, pogostih poplavah na
Ljubljanskem Barju: iz opozorilne karte poplav; o organskih tleh: iz Pedološke
karte Slovenije na Ljubljanskem Barju za regionalno specifično omejitev poplave
I;
5.     
podatki o psevdooglejenih tleh: iz Pedološke karte Slovenije na
Ljubljanskem Barju za regionalno specifično omejitev poplave II;
6.     
podatki o plitvih tleh in tleh z najmanj 15 % skeleta v vrhnjem sloju
tal: iz Pedološke karte Slovenije na izbranih naravno geografskih tipih za
regionalno specifično omejitev kras.
6. člen
(združevanje GERK v skupine rabe)
Za potrebe točkovanja po tem pravilniku se GERK glede na
vrsto dejanske rabe združujejo v naslednje skupine rabe:
1.     
travinje:
a)   
1300 – trajni travnik,
b)   
1320 – travinje z razpršenimi neupravičenimi značilnostmi,
c)   
1222 – ekstenzivni sadovnjak;
2.     
njiva:
a)   
1100 – njiva,
b)   
1131 – začasno travinje,
c)   
1150 – njiva za rejo polžev,
č)    1160
– hmeljišče,
d)   
1161 – hmeljišče v premeni,
e)   
1170 – jagode na njivi,
f)    
1180 – trajne rastline na njivskih površinah,
g)   
1190 – rastlinjak,
h)   
1192 – rastlinjak s sadnimi rastlinami,
i)     
1610 – kmetijsko zemljišče v pripravi;
3.     
sadovnjak I:
a)   
1221 – intenzivni sadovnjak brez vrst iz točke 4,
b)   
1230 – oljčnik;
4.     
sadovnjak II:
a)   
1221 – intenzivni sadovnjak z vrsto: oreh, leska, mandelj, pekan oreh,
kostanj, pistacija;
5.     
vinograd:
a)   
1211 – vinograd,
b)   
1212 – matičnjak,
c)   
1240 – ostali trajni nasadi;
6.     
travinje na območju planinskih pašnikov:
a)   
1300 – trajni travnik,
b)   
1131 – začasno travinje,
c)   
1320 – travinje z razpršenimi neupravičenimi značilnostmi,
č)    1222
– ekstenzivni sadovnjak.
7. člen
(skupna pravila točkovanja)
(1) Ne glede na 5.
točko 4. člena tega pravilnika se najprej
točkujejo vsi GERK v Republiki Sloveniji zunaj OMD po določbah od 8. do 11. člena tega pravilnika.
(2) Za GERK v skupini
rabe travinje zunaj OMD se izračunajo:
a)    
povprečno število točk tal;
b)    
povprečno število točk nadmorske višine;
c)    
povprečno število točk nagiba;
č)    povprečno
število točk velikosti GERK.
(3) Za GERK v skupini
rabe njiva zunaj OMD se izračunajo:
a)    
povprečno število točk tal;
b)    
povprečno število točk nadmorske višine;
c)    
povprečno število točk nagiba;
č)    povprečno
število točk velikosti GERK.
(4) Za GERK v skupini
rabe sadovnjak I, sadovnjak II in vinograd zunaj OMD se izračuna povprečno
število točk nagiba.
(5) Povprečne točke,
izračunane na podlagi tega člena, se upoštevajo ob prvem točkovanju KMG v OMD
in se med letom ne spreminjajo. Ponovno se izračunajo v primeru spremembe
evidence OMD.
(6) Ne glede na prvi
odstavek tega člena se za GERK v skupini rabe travinje na območju planinskih
pašnikov točkovanje izven OMD ne izvede.
8. člen
(točkovanje skupine rabe travinje)
(1) Za skupino rabe
travinje se določijo točke za vsak posamezen GERK na osnovi podatkov iz
preglednic od 1 do 9 iz Priloge 1, ki je sestavni del tega pravilnika, in sicer
v naslednjih korakih:
1.     
točke tal se odčitajo iz preglednice 1;
2.     
točke nadmorske višine se odčitajo iz preglednice 2;
3.     
točke nagiba se odčitajo iz preglednice 3;
4.     
točke velikosti GERK se odčitajo iz preglednice 4, 5, 6 ali 7;
5.     
točke za vključenost v območja regionalno specifičnih omejitvenih
dejavnikov se odčitajo iz preglednice 8, pri čemer se za kras točkuje le GERK
pod 500 m nadmorske višine;
6.     
točke za korekcijo paše se odčitajo iz preglednice 9 in pomnožijo s
presežkom obračunane paše, izračunanim v skladu z drugim odstavkom tega člena.
Točke za korekcijo paše se ne dodelijo GERK, ki so vpisani na skupni pašnik.
(2) Točke za korekcijo
paše iz 6. točke prejšnjega odstavka se dodelijo, če je presežek obračunane
paše, upoštevajoč vse GERK v skupini rabe travinje na KMG, večji od 0. Presežek
obračunane paše se izračuna po naslednji enačbi:
PDp = KDp – MDp.
(3) Okrajšave iz
prejšnjega odstavka pomenijo:
-       
PDp: presežek obračunane paše;
-       
MDp: minimalni izhodiščni delež paše, ki znaša 40 %;
-       
KDp: povprečni delež obračunane paše na kmetiji.
(4) Povprečni delež
obračunane paše na kmetiji iz prejšnjega odstavka se izračuna po naslednji
enačbi:
(5) Okrajšavi iz
prejšnjega odstavka pomenita:
-       
Dp(g): obračunani delež
paše pri posameznem GERK v skupini rabe travinje glede na nagib, ki se odčita
iz preglednice 10 iz priloge 1 tega pravilnika;
-       
Tha(g): površina posameznega GERK v skupini
rabe travinje.
(6) Točke, določene v
1. do 4. točki prvega odstavka tega člena, se zmanjšajo za število točk, ki jih
povprečno dosežejo GERK zunaj OMD iz drugega odstavka prejšnjega člena.
Vrednost točk v primeru negativne razlike je 0.
(7) Vrednost točk za
posamezen GERK v skupini rabe travinje je seštevek vseh točk, izračunanih v
skladu s prejšnjim odstavkom.
9. člen
(točkovanje skupine rabe njiva)
(1) Za skupino rabe
njiva se določijo točke za vsak GERK iz preglednic od 1 do 8 iz Priloge 2, ki
je sestavni del tega pravilnika, v naslednjih korakih:
1.     
točke tal se odčitajo iz preglednice 1;
2.     
točke nadmorske višine se odčitajo iz preglednice 2;
3.     
točke nagiba se odčitajo iz preglednice 3;
4.     
točke velikosti GERK se odčitajo iz preglednice 4, 5, 6 ali 7;
5.     
točke za vključenost v območja regionalno specifičnih omejitvenih dejavnikov
se odčitajo iz preglednice 8, pri čemer se za kras točkuje le GERK pod 500 m
nadmorske višine.
(2) Točke, določene v
1. do 4. točki prejšnjega odstavka, se zmanjšajo za število točk, ki jih
povprečno dosežejo GERK zunaj OMD iz tretjega odstavka 7. člena tega pravilnika. Vrednost točk v primeru
negativne razlike je 0.
(3) Vrednost točk za
posamezen GERK v skupini rabe njiva je seštevek vseh točk, izračunanih v skladu
s prejšnjim odstavkom.
10. člen
(točkovanje skupine rabe sadovnjak I in sadovnjak II)
(1) Za skupino rabe
sadovnjak I in II se določijo točke za vsak GERK iz preglednice 1 in
preglednice 2 iz Priloge 3, ki je sestavni del tega pravilnika.
(2) Točke, določene na
način iz prejšnjega odstavka, se zmanjšajo za točke, ki jih povprečno dosežejo
GERK zunaj OMD iz četrtega odstavka 7. člena
tega pravilnika. Vrednost točk v primeru negativne razlike je 0.
(3) Vrednost točk za
posamezen GERK v skupini rabe sadovnjak je enaka izračunu točk v skladu s
prejšnjim odstavkom.
11. člen
(točkovanje skupine rabe vinograd)
(1) Za skupino rabe
vinograd se določijo točke za vsak GERK iz preglednice 1 iz Priloge 4, ki je
sestavni del tega pravilnika.
(2) Točke, določene na
način iz prejšnjega odstavka, se zmanjšajo za točke, ki jih povprečno dosežejo
GERK zunaj OMD iz četrtega odstavka 7. člena
tega pravilnika. Vrednost točk v primeru negativne razlike je 0.
(3) Vrednost točk za
posamezen GERK v skupini rabe vinograd je enaka izračunu točk v skladu s
prejšnjim odstavkom.
12. člen
(točkovanje skupine rabe travinje na planinskih pašnikih)
Za skupino rabe travinje na planinskih pašnikih se določijo
točke za vsak posamezen GERK na osnovi podatkov iz preglednic od 1 do 3 iz
Priloge 5, ki je sestavni del tega pravilnika, in sicer v naslednjih korakih:
1.     
točke tal se odčitajo iz preglednice 1;
2.     
točke nadmorske višine se odčitajo iz preglednice 2;
3.     
točke nagiba se odčitajo iz preglednice 3.
13. člen
(število točk na KMG)
(1) Po izračunu točk na
GERK se izračuna število točk na KMG.
(2) Število točk na KMG se izračuna na osnovi
ponderiranega povprečja točk za vse GERK na KMG iz skupine rabe njiva,
travinje, sadovnjak I, sadovnjak II, vinograd in travinje na območju planinskih
pašnikov, in sicer po naslednji enačbi:
(3) Okrajšave iz
prejšnjega odstavka pomenijo:
1.     
TK: število točk/ha na KMG;
2.     
TKn: povprečno število točk/ha na KMG za skupino rabe njiva;
3.     
TKt: povprečno število točk/ha na KMG za skupino rabe travinje;
4.     
TKs1: povprečno število točk/ha na KMG za skupino rabe sadovnjak I;
5.     
TKs2: povprečno število točk/ha na KMG za skupino rabe sadovnjak II;
6.     
TKv: povprečno število točk/ha na KMG za skupino rabe vinograd;
7.     
TKp: povprečno število točk/ha na KMG za skupino rabe travinje na
območju planinskih pašnikov;
8.     
Nha: skupna površina na KMG za skupino rabe njiva;
9.     
Tha: skupna površina na KMG za skupino rabe travinje;
10.  
Sha1: skupna površina na KMG za skupino rabe sadovnjak I;
11.  
Sha2: skupna površina na KMG za skupino rabe sadovnjak II;
12.  
Vha: skupna površina na KMG za skupino rabe vinograd;
13.  
Pha: skupna površina na KMG za skupino rabe travinje na območju
planinskih pašnikov.
14. člen
(vodenje in posodabljanje razvrstitve KMG in izračuna točk)
(1) Razvrstitev in
točkovanje KMG opravi v RKG ministrstvo, pristojno za kmetijstvo.
(2) Ob vsaki spremembi
GERK na KMG se ponovno razvrsti KMG v OMD in izračuna število točk na KMG.
(3) Če se spremenijo
podatki v evidencah, ki se uporabljajo za razvrstitev KMG v OMD ali izračun
točk na KMG, ministrstvo enkrat letno do dneva, ki je v uredbi, ki ureja
izvedbo intervencij kmetijske politike, določen kot prvi dan za vložitev zbirne
vloge, ponovno razvrsti KMG v OMD in izračuna število točk na KMG.
IV. PREHODNA IN KONČNI DOLOČBI
15. člen
(uporaba podatkov)
Do objave podatkov o pogostih poplavah na Planinskem polju iz
opozorilne karte poplav iz 4. točke 5. člena
tega pravilnika se uporabljajo podatki območja dosega desetletnih poplav iz
Integralne karte poplavne nevarnosti.
16. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o razvrstitvi kmetijskih gospodarstev v območja z omejenimi možnostmi za
kmetijsko dejavnost (Uradni list RS, št. 12/15
in 84/16).
17. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-116/2023
Ljubljana, dne 24. marca 2023
EVA 2023-2330-0032
Irena Šinko
ministrica
za kmetijstvo, gozdarstvo in prehrano

Priloga
1: Točke težavnostnih razmer – travinje
Priloga
2: Točke težavnostnih razmer – njive
Priloga
3: Točke težavnostnih razmer – sadovnjak
Priloga
4: Točke težavnostnih razmer – vinograd
Priloga
5: Travinje na območju planinskih pašnikov