I. SPLOŠNA DOLOČBA
1. člen
(opredelitev vsebine uredbe)
Ta uredba določa:
-       
merila za kategorizacijo državnih in občinskih cest;
-       
merila za razvrščanje lokalnih cest v naseljih v podkategorije;
-       
merila za kategorizacijo kolesarskih poti;
-       
postopek izvedbe kategorizacije javnih cest.
II. KATEGORIJE JAVNIH CEST
2. člen
(kategorija javne ceste)
Kategorija javne ceste določa funkcijo javne ceste, ki jo ima
za prometno povezovanje v določenem prostoru (v nadaljnjem besedilu:
povezovalna funkcija ceste), ter njene tehnične in druge lastnosti, ki
omogočajo hitro, varno in za okolje čim manj obremenjujoče odvijanje prometa v
tem prostoru (v nadaljnjem besedilu: prometnotehnične lastnosti ceste).
3. člen
(opredelitev kategorij državnih cest)
(1) Državne ceste se kategorizirajo na:
-       
avtoceste, s skrajšano oznako AC, ki so namenjene daljinskemu prometu
motornih vozil in so sestavni del avtocestnih povezav s sosednjimi državami;
njihov sestavni del so tudi posebej zgrajeni priključki nanje;
-       
hitre ceste, s skrajšano oznako HC, ki so rezervirane za promet motornih
vozil in s svojimi prometnotehničnimi elementi omogočajo hitro odvijanje
daljinskega prometa med najpomembnejšimi središči regionalnega pomena;
navezujejo se na avtoceste v državi in na cestne sisteme sosednjih držav;
njihov sestavni del so tudi posebej zgrajeni priključki nanje;
-       
glavne ceste I. reda, s skrajšano oznako G1, ki so namenjene prometnemu
povezovanju med pomembnejšimi središči regionalnega pomena; navezujejo se na
ceste enake ali višje kategorije v državi in na cestne sisteme sosednjih držav;
njihov sestavni del so tudi posebni priključki nanje, če so zgrajeni;
-       
glavne ceste II. reda, s skrajšano oznako G2, ki so namenjene prometnemu
povezovanju med središči regionalnega pomena in navezovanju prometa na državne
ceste enake ali višje kategorije; njihov sestavni del so tudi posebni priključki
nanje, če so zgrajeni;
-       
regionalne ceste I. reda, s skrajšano oznako R1, ki so namenjene
prometnemu povezovanju pomembnejših središč lokalnih skupnosti in navezovanju
prometa na državne ceste enake ali višje kategorije; njihov sestavni del so
tudi posebni priključki nanjo, če so zgrajeni;
-       
regionalne ceste II. reda, s skrajšano oznako R2, ki so namenjene
prometnemu povezovanju središč lokalnih skupnosti in navezovanju prometa na
državne ceste enake ali višje kategorije;
-       
regionalne ceste III. reda, s skrajšano oznako R3, ki so namenjene
prometnemu povezovanju središč lokalnih skupnosti, za državo pomembnih
turističnih (turistične ceste, s skrajšano oznako RT) in obmejnih območij ter
mejnih prehodov z državnimi cestami enake ali višje kategorije, kadar po
predpisanih merilih za kategorizacijo ne dosežejo višje kategorije.
(2) Državne kolesarske poti se kategorizirajo na:
-       
daljinske kolesarske poti, s skrajšano oznako KD, namenjene navezovanju
prometa kolesarjev na evropsko omrežje kolesarskih poti;
-       
glavne kolesarske poti, s skrajšano oznako KG, namenjene prometu
kolesarjev do središč regionalnega pomena;
-       
regionalne kolesarske poti, s skrajšano oznako KR, namenjene prometu
kolesarjev do pomembnejših središč lokalnega pomena, do pomembnih turističnih
območij ali središč ter do območij izjemnih naravnih znamenitosti.
4. člen
(opredelitev kategorij občinskih cest)
(1) Občinske ceste so javne ceste, ki niso kategorizirane kot
državne ceste. Kategorizirajo se na:
-       
lokalne ceste, s skrajšano oznako LC, namenjene povezovanju naselij v
občini z naselji v sosednjih občinah, naselij ali delov naselij v občini med
seboj in pomembne za navezovanje prometa na ceste enake ali višje kategorije;
-       
javne poti, s skrajšano oznako JP, namenjene povezovanju naselij ali
delov naselij v občini in ne izpolnjujejo predpisanih meril za lokalno cesto
ali so namenjene samo določenim vrstam udeležencev v prometu (krajevne ceste in
poti, vaške ceste in poti, poti za pešce, kolesarje, jezdece, gonjače in
podobne).
(2) Občinske kolesarske poti se kategorizirajo kot javne poti
za kolesarje, s skrajšano oznako KJ, in so namenjene prometu kolesarjev v
občini in med njimi. 
(3) Občine lahko lokalne ceste v naseljih, ki imajo uveden
ulični sistem, razvrstijo v te podkategorije:
-       
med glavne mestne ceste, s skrajšano oznako LG, ki so kot nadaljevanje
državnih cest skozi mesto namenjene prometnemu povezovanju mestnih območij in
četrti; skladno s predpisi o varnosti cestnega prometa je na njih lahko
dovoljena višja hitrost od splošne omejitve hitrosti v naselju;
-       
zbirne mestne ceste ali zbirne krajevne ceste, s skrajšano oznako LZ, ki
so namenjene zbiranju in navezovanju prometnih tokov iz posameznih območij ali
četrti mest in delov naselij na ceste višje kategorije;
-       
mestne ceste ali krajevne ceste, s skrajšano oznako LK, ki so kot
nadaljevanje cest višje kategorije namenjene dostopu do zaključenih prostorskih
enot (stanovanjske soseske blokovne in individualne gradnje, industrijske cone,
nakupovalni in rekreacijski centri ipd.) v posameznih območjih ali četrtih mest
in delih naselij.
(4) Lokalne ceste v naseljih se na območju mest v mestnih
občinah razvrščajo v vse podkategorije iz prejšnjega odstavka, na območju
drugih mest in v naseljih z uvedenim uličnim sistemom pa samo v zadnji dve
podkategoriji.
(5) Nivo rednega vzdrževanja lokalnih cest iz drugega lokalnih
cestah.
(6) Javne ceste v naseljih, katerih pretežna prometna funkcija
je dostop do posameznih lokacij v zaključenih prostorskih (ulice, stanovanjske
ceste, industrijske ceste in druge dostopne ceste), se kategorizirajo kot javne
poti.
III. MERILA ZA KATEGORIZACIJO JAVNIH CEST
5. člen
(temeljno načelo kategorizacije javnih cest)
V cestnem omrežju, ki ga sestavljajo občinske in državne ceste
od najnižje do najvišje kategorije, se javna cesta določene kategorije ne sme
priključevati na cesto nižje kategorije, ampak le na cesto sebi enake ali višje
kategorije.
6. člen
(merila za kategorizacijo javnih cest)
Merila za določitev kategorije javne ceste so vrednostno in/ali
opisno določene povezovalne funkcije in prometnotehnične lastnosti, značilne za
posamezno kategorijo javnih cest.
7. člen
(merila za določitev kategorije javne ceste)
(1) Kategorija javne ceste se določi glede na izpolnjena merila
o povezovalnih funkcijah in prometnotehničnih lastnostih, ki jih ima ta cesta v
primerjavi z zahtevanimi po posameznih kategorijah javnih cest.
(2) Javni cesti se določi tista kategorija, za katero
izpolnjuje najmanj tri od petih meril, ki so v 11. členu te uredbe označena kot
osnovna (skrajšano O) funkcija ali značilnost javne ceste določene kategorije.
Hkrati mora po preostalih dveh merilih izpolnjevati povezovalne funkcije ali značilnosti
javne ceste, ki so za to kategorijo v merilih označene kot dopustne (skrajšano
D).
(3) Ne glede na določbo prejšnjega odstavka se javna cesta,
ki ima po največ enem od petih meril iz 11. člena te uredbe neustrezno funkcijo
ali značilnost (skrajšano N) za določeno kategorijo javne ceste, lahko razvrsti
v to višjo kategorijo, če izpolnjuje vsa druga merila. To samo, če se s tako
kategorizacijo zaokrožuje mreža cest iste kategorije in njeno navezovanje na
mrežo cest višje kategorije.
8. člen
(dodatna merila za določitev javnih cest v cestni mreži določene
kategorije)
(1) Kadar ima dvoje ali več javnih cest, ki bi po merilih za
določitev njihove kategorije lahko bile razvrščene v isto kategorijo državnih
cest ali podkategorijo lokalnih cest, enako funkcijo povezovanja v prostoru, se
pri njihovi kategorizaciji upoštevajo dodatna merila za določitev cestne
povezave najvišje kategorije. Dodatna merila obsegajo vrednostno in/ali opisno
določene prometnotehnične in voznodinamične lastnosti javne ceste,
prometnovarnostne lastnosti javne ceste in vplive cestnega prometa na okolje ob
javni cesti.
(2) Med javnimi cestami iz prejšnjega odstavka se v najvišjo
kategorijo razvrsti tista cesta, ki izpolnjuje največ pogojev za hitro, varno
in nemoteno odvijanje prometa ter za varstvo okolja, skozi katero poteka,
določenimi z dodatnimi merili iz 12. člena te uredbe.
9. člen
(merila za razmejitev med lokalnimi cestami in javnimi
potmi)
(1) Merila, ki jih mora izpolnjevati občinska cesta, da je
lahko kategorizirana kot lokalna cesta, so:
-       
zbirna prometna funkcija ceste: združevanje prometa z javnih poti s
ciljem njegovega združenega in neprekinjenega vodenja do cest enake ali višje
kategorije;
-       
širina vozišča in cestišča: najmanj en prometni pas z razširitvami za
izogibanje vozil, ki morajo biti zgrajene v odvisnosti od pregledne razdalje,
vendar ne na večji razdalji od 500 m; širina enosmernega vozišča mora znašati
najmanj 3 m, z obojestranskimi bankinami širine najmanj 0,50 m ali pločniki,
tako da znaša skupna širina cestišča najmanj 4 m;
-       
utrjenost vozišča: v makadamski ali boljši izvedbi z utrjenostjo vozišča
za osne obremenitve vozil najmanj 6 t.
(2) Občinske ceste, ki ne izpolnjujejo meril za
kategorizacijo med lokalne ceste, se kategorizirajo kot javne poti. 
10. člen
(izjemna kategorizacija lokalnih cest)
Ne glede na določbe šestega odstavka 4. člena, 7. Člena in
prve alinee prvega odstavka 9. člena te uredbe se lahko kot lokalna cesta ali
njena podkategorija kategorizira občinska cesta, ki je namenjena dostopu do
železniške ali avtobusne postaje, letališča, pristanišča, žičniških naprav in
območij, pomembnih za razvoj turizma v občini.
11. člen
(merila za določitev kategorije javne ceste)
Merila povezovalnih funkcij in prometnotehničnih lastnosti,
ki jih mora izpolnjevati posamezna kategorija javnih cest, se nanašajo na
prostor, ki ga cesta povezuje, na družbenogospodarski in upravnoteritorialni
pomen naselij, ki jih cesta povezuje, na prometni pomen ceste po vrsti in strukturi
prometa, ter na potek ceste v prostoru glede na naselja, in so:
12. člen
(dodatna merila za določitev cestne povezave najvišje
kategorije)
Dodatna merila, po katerih se določi cestna povezava najvišje
kategorije v primerih iz 8. člena te uredbe, se nanašajo na prometnotehnične in
voznodinamične lastnosti cest ter na prometno-varnostne lastnosti cest, od
katerih so odvisne hitrost, varnost in nemotenost odvijanje prometa, in na
vplive prometa na okolje. Dodatna merila so:

13. člen
(postopek določitve javne ceste najvišje kategorije in teža
dodatnih meril)
(1) Javna cesta najvišje kategorije iz 8. člena te uredbe se
določi po tem postopku:
-       
najvišja kategorija se dodeli javni cesti, ki izpolnjuje merila pa so si
po svoji teži medsebojno enakovredna;
-       
če dve ali več javnih cest izpolnjuje enako število dodatnih meril, se
izbor ceste nadaljuje na podlagi delnega izpolnjevanja preostalih dodatnih
meril. Višja kategorija se dodeli tisti javni cesti, ki ta merila najbolj
izpolnjuje.
(2) Ne glede na določbo prejšnjega odstavka se najvišja
kategorija dodeli drugi od primerjanih cestnih povezav, če po predpisanem
postopku izbrana javna cesta iz okoljevarstvenih razlogov ni primerna za
prevzem povečanih prometnih obremenitev.
14. člen
(kategorizacija vzporednih daljinskih cest)
(1) Po zgraditvi avtoceste ali hitre ceste se obstoječa državna
cesta ali odsek te ceste, ki poteka vzporedno z novozgrajeno daljinsko cesto in
povezuje najmanj dve središči regionalnega pomena, prekategorizira med
regionalne ceste tako, da se zagotovi nepretrgana vzporedna povezava te kategorije.
(2) Po zgraditvi državne ceste - obvozne ceste mimo naselja
se njen odsek skozi naselje prekategorizira med občinske ceste.
15. člen
(kategorizacija priključkov na državne ceste)
Priključke na avtocesto, hitro cesto ali drugo državno cesto,
ki so po določbi 14. člena zakona o javnih cestah sestavni del te ceste,
sestavljajo odseki javnih cest, namenjeni dostopu na te ceste od prvega
križanja s cesto enake ali nižje kategorije, če s kategorizacijo državnih cest
ni drugače določeno.
16. člen
(merila za kategorizacijo kolesarskih poti)
Kolesarske poti se kategorizirajo glede na njihov pomen povezovanja
v prostoru, določenem z opredelitvijo posamezne kategorije. Merila so:


Uredba o merilih za kategorizacijo javnih cest
(Uradni list RS, št. 49/97) vsebuje naslednje prehodne in
končne določbe:
»IV. PREHODNE IN KONČNE DOLOČBE
17. člen
(prva kategorizacija javnih
cest)
(1) Predlog nove kategorizacije državnih cest izdela Direkcija
Republike Slovenije za ceste na podlagi meril, določenih v III. poglavju te
uredbe, v petnajstih dneh po njenem začetku veljavnosti.
(2) Predlog nove kategorizacije občinskih cest pripravi občina
najkasneje v treh mesecih po uveljavitvi te uredbe, uredbe o kategorizaciji
državnih cest ter pravilnika o načinu označevanja javnih cest in o evidencah o
javnih cestah in objektih na njih. Predlog pošlje v predhoden pregled in mnenje
Direkciji Republike Slovenije za ceste, ki v sodelovanju z občino preveri
pravilnost uporabe meril za razmejitev občinskih cest med lokalne ceste in
javne poti, določenih v 4. členu te uredbe, meril za razvrščanje lokalnih cest
v naseljih v podkategorije, določenih v 8. do 14. členu te uredbe, ter
označitve občinskih cest.
(3) Direkcija Republike Slovenije za ceste mora mnenje o
predlogu kategorizacije občinskih cest iz prejšnjega odstavka in o označitvi
občinskih cest dati najkasneje v 60 dneh po njegovem prejemu. Če v predlogu
ugotovi sporne kategorizacije posameznih občinskih cest, razvrstitve lokalnih cest
v podkategorije ali označitve občinskih cest, o tem pisno obvesti občino in
Ministrstvo za promet in zveze. Sporne rešitve v kategorizaciji občinskih cest
se rešujejo po postopku, kot ga določa zakon.
18. člen
(spremembe in dopolnitve
kategorizacije javnih cest)
(1) Predlogi za spremembe in dopolnitve kategorizacije državnih
cest se dajejo po postopku, določenim v 17. merilih iz 11. in 12. člena te
uredbe.
(2) Predloge sprememb in dopolnitev kategorizacije občinskih
cest pošlje občina v predhoden pregled in mnenje Direkciji Republike Slovenije
za ceste. Direkcija Republike Slovenije za ceste mora mnenje o predlogu,
določeno v po njegovem prejemu. Če v predlogu ugotovi sporne kategorizacije posameznih
občinskih cest, razvrstitve lokalnih cest v podkategorije ali označitve občinskih
cest, o tem pisno obvesti občino in Ministrstvo za promet in zveze. Sporne rešitve
v kategorizaciji občinskih cest se rešujejo po postopku, kot ga določa zakon.
19. člen
(prenehanje veljavnosti)
Z dnem začetka veljavnosti te uredbe prenehajo veljati osnove
in merila za razvrstitev cest in drugih prometnih površin med lokalne ceste
(Uradni list SRS, št. 22/83 in 32/88).
20. člen
(začetek veljavnosti
uredbe)
Ta uredba začne veljati naslednji dan po objavi v Uradnem listu
Republike Slovenije.«.

Uredba o spremembi Uredbe o merilih za
kategorizacijo javnih cest (Uradni list RS, št. 113/09) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.