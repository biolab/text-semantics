I. SPLOŠNE DOLOČBE
1. člen
Ta pravilnik določa bistvene in posebne
zahteve, ki jih morajo izpolnjevati pretočna merila in merilni sistemi za
zvezno in dinamično merjenje količin tekočin razen vode (v nadaljnjem besedilu:
merilni sistemi) in njihovi sestavni deli, postopke ugotavljanja skladnosti in
overitev, roke rednih overitev in način označevanja pretočnih meril in merilnih
sistemov.
Ta pravilnik se označi skrajšano z oznako
MP-10.
2. člen
Šteje se, da pretočno merilo ali merilni
sistem, ki izpolnjuje vse zahteve mednarodnega priporočila OIML R 117,
izpolnjuje tudi zahteve tega pravilnika.
3. člen
V tem pravilniku uporabljeni izrazi imajo
naslednji pomen:
1.     
pretočno merilo je merilo, načrtovano za zvezno merjenje, shranjevanje
in kazanje količine tekočine, ki pri danih pogojih merjenja steče skozi merilni
element v zaprtem in popolnoma polnem vodu;
2.     
merilni sistem je sistem, ki vključuje pretočno merilo in vse naprave,
potrebne za zagotovitev točnega merjenja ali namenjene za lažje merjenje
(dodatne in pomožne naprave);
3.     
dodatne naprave so naprave, ki opravljajo funkcije, neposredno udeležene
v zbiranju, prenašanju ali kazanju merilnih rezultatov, kot na primer:
- 
naprava za vračanje na ničlo,
- 
tiskalnik,
- 
pomnilnik,
- 
kazalnik denarnega zneska,
- 
kazalnik skupne prostornine (totalizator),
- 
naprava za pretvorbo,
- 
naprava za predhodno nastavitev,
- 
samopostrežna naprava;
(Dodatne naprave so lahko del računalnika
ali del pretočnega merila, lahko pa so tudi samostojne naprave.)
4.     
pomožne naprave so vse druge naprave, ki zagotavljajo pravilno merjenje,
olajšajo delo ali lahko kakorkoli vplivajo na meritve, na primer:
- 
naprava za odstranjevanje plinov,
- 
indikator plina,
- 
kontrolno steklo,
- 
filter,
- 
črpalka,
- 
naprava, ki predstavlja referenčno točko,
- 
naprava za preprečevanje vrtinčenja,
- 
cevi,
- 
ventili,
- 
gumene cevi;
5.     
referenčna točka je točka, v kateri se tekočina sprejema ali oddaja;
6.     
merjena veličina je veličina, ki se meri;
7.     
vplivna veličina je veličina, ki ni merjena veličina, vendar vpliva na
merilni rezultat;
8.     
nazivni pogoji delovanja so vrednosti merjene in vplivnih veličin, ki
določajo normalne delovne pogoje merila;
9.     
normalni pogoji so določeni pogoji, pri katerih je podan merilni
rezultat po pretvorbi;
10.  
najmanjša količina merjenja je najmanjša količina tekočine, katere
merjenje je za dani merilni sistem meroslovno sprejemljivo;
11.  
motnja je vplivna veličina, ki ne spada med vplivne veličine, ki
določajo normalne delovne pogoje merila in katerih vrednosti ter zahteve za
obnašanje so predpisane;
12.  
kritična vrednost spremembe merilnega rezultata je vrednost, pri kateri
postane sprememba vrednosti merilnega rezultata nesprejemljiva. Ta vrednost se
izraža v enakih merskih enotah kot merilni rezultat;
13.  
neposredna prodaja je trgovinska transakcija, pri kateri:
- 
je merilni rezultat osnova za določitev cene, ki se plača, in
- 
morajo stranke, udeležene v transakciji, sprejeti merilni rezultat na
kraju samem,
- 
se menjava lastnika in plačilo izvedeta takoj ali pa se takoj določijo
obveznosti strank kot rezultat strinjanja vseh udeleženih strank z merilnim
rezultatom;
14.  
(črtana).
4. člen
Drugi deli merilnega sistema so podrobneje
določeni v poglavju “Terminology“ mednarodnega priporočila OIML R 117 (v
nadaljnjem besedilu: OIML R 117).
5. člen
Če več pretočnih meril, namenjenih za
ločene meritve, uporablja skupne elemente (računalnik, filter, odvajalnik
plinov, napravo za pretvorbo), se šteje, da vsako pretočno merilo, vključno s
skupnimi elementi, tvori svoj merilni sistem. Če je več pretočnih meril
namenjenih eni meritvi, pa se šteje, da vsa pretočna merila tvorijo en merilni
sistem.
II. PODROČJE UPORABE
6. člen
Merilni sistemi in njihovi sestavni deli,
na katere se nanaša ta pravilnik, se uporabljajo za merjenje naslednjih
tekočin:
-       
tekoče surove nafte in z njo povezanih proizvodov (nafta, tekoči
ogljikovodiki, utekočinjeni naftni plin, tekoča goriva, maziva za stroje,
industrijska olja...),
-       
prehrambnih tekočin (mleko in mlečni izdelki; pivo, vino in druge
alkoholne pijače; brezalkoholne gazirane in negazirane pijače; rastlinska
olja...),
-       
alkoholov in drugih tekočin razen vode in kriogenih tekočin. 
7. člen
(črtan)
III. BISTVENE ZAHTEVE
8. člen
Proizvajalec mora določiti klimatsko,
mehansko in elektromagnetno okolje, za katerega je merilni sistem namenjen, in
pri tem poleg bistvenih zahtev upoštevati zahteve za pogoje delovanja.
Klimatsko in mehansko okolje, v katerih se
merilni sistem uporablja, se določita z naslednjimi razredi:
Razred C označuje klimatsko okolje.
V razred C1 spadajo zaprti prostori z
zvezno kontrolo temperature in brez kontrole vlažnosti.
V razred C2 spadajo zaprti prostori brez
kontrole temperature in vlažnosti.
V razred C3 spadajo odprti prostori.
Razred M označuje mehansko okolje.
V razred M1 spadajo prostori z vibracijami
in sunki manjše jakosti (zanemarljivo tresenje lahkih podpornih elementov,
sunki zaradi loputanja z vrati...)
V razred M2 spadajo prostori, kjer je
stopnja vibracij in sunkov visoka (npr. zaradi delovanja strojev, mimo vozečih
vozil...).
V razred M3
spadajo prostori, kjer je stopnja vibracij in sunkov zelo visoka (npr. če so
merila nameščena neposredno na stroje).


Kombinirana klimatska in mehanska okolja


Okolje

C1

C2

C3


M1

A

B

C


M2

D

E

F


M3

G

H

I


Razred E označuje elektromagnetno okolje.
V razred E1 spadajo bivalni in poslovni
prostori ter okolje lahke industrije.
V razred E2 spadajo industrijska okolja.
9. člen
Na meroslovne lastnosti merilnega sistema
ne sme biti mogoče vplivati s priključitvijo poljubne naprave, preko
priključene naprave ali preko katerekoli oddaljene naprave, ki komunicira z
merilom.
10. člen
Merilni rezultat je lahko prikazan na
kazalniku ali natisnjen.
Kazanje vsakega merilnega rezultata mora
biti jasno in nedvoumno ter opremljeno z znaki in napisi, ki so potrebni za
informiranje uporabnika o pomenu merilnega rezultata. Pri normalnih pogojih
uporabe mora biti odčitavanje enostavno. Dodatna kazanja se lahko uporabljajo,
če jih ni mogoče zamenjati z merilnimi rezultati.
Razdelek skale mora biti v obliki 1 x 10n,
2 x 10n ali 5 x 10n, kjer je n celo število. Merska enota
ali njen simbol morata biti navedena v neposredni bližini številčne vrednosti.
Če je merilni rezultat natisnjen, mora biti
preprosto čitljiv in neizbrisljiv.
Merilni sistem, ki se uporablja za
neposredno prodajo, mora biti načrtovan tako, da kaže merilne rezultate kupcu
in prodajalcu.
Merilni sistemi, ki so vključeni v
distrubucijski sistem in s katerih je mogoče merilne rezultate odčitavati z
mobilno enoto za zajemanje podatkov ali preko povezave na daljavo, morajo imeti
vgrajen kazalnik, namenjen stranki. Kazanje tega kazalnika predstavlja merilni
rezultat, ki se uporabi kot osnova za obračun.
Merilni sistem, ki ni vključen v
distribucijski sistem, mora imeti napravo za trajno shranjevanje merilnih
rezultatov in informacij, ki omogočajo identifikacijo meritve, če so izpolnjeni
vsi naslednji pogoji:
1.     
merilni sistem se uporablja pri neposredni prodaji,
2.     
meritev je neponovljiva,
3.     
merilo je ponavadi v uporabi brez prisotnosti prodajalca ali kupca.
Dodatno mora biti po zaključeni meritvi na
zahtevo mogoče dobiti trajni dokaz o merilnem rezultatu in informacijo,
potrebno za identifikacijo meritve.
11. člen
Vse bistvene zahteve veljajo smiselno tudi
za pretočna merila, ki se tipsko odobrijo in uporabljajo samostojno.
IV. POSEBNE ZAHTEVE
12. člen
Območje pretokov določi proizvajalec ob
upoštevanju naslednjih pogojev:
1.      Območje
pretokov merilnega sistema mora biti znotraj območja pretokov posameznih
elementov merilnega sistema.
2.     
Pretočno merilo


Vrsta tekočine

Najmanjše razmerje Qmax;Qmin


Utekočinjeni plini ali tekočine z viskoznostjo, ki je večja
  ali enaka 20 mPas
 

5: 1


Vse druge
  tekočine

10: 1


3.     
Merilni sistem


Merilni sistem

Vrsta tekočine

Najmanjše razmerje Qmax;Qmin


Priprave za merjenje tekočih goriv pri polnjenju
  rezervoarjev motornih vozil
 

Vse, razen utekočinjenega naftnega plina

10: 1


 

Utekočinjen naftni plin

5: 1


Merilni sistemi na cevovodih in merilni sistemi za
  natovarjanje in raztovarjanje ladij

-

Ni določeno


Vsi drugi merilni sistemi

-

2: 1


13. člen
Proizvajalec določi lastnosti tekočin z
navedbo imena ali vrste tekočine ali njenih značilnih lastnosti, kot so:
1.     
temperaturno območje,
2.     
območje tlaka,
3.     
območje gostote,
4.     
območje viskoznosti.
14. člen
Proizvajalec določi nazivne pogoje
delovanja za merilne sisteme in za pretočna merila, ki se odobrijo in
uporabljajo samostojno, posebej še:
1.      klimatsko
in mehansko okolje razreda B, C ali I, v katerem naj bi se uporabljal merilni
sistem ali pretočno merilo, ki se odobri in uporablja samostojno, skladno s
tabelo v 8. členu tega pravilnika in z upoštevanjem naslednjih pogojev glede
temperaturnega območja:
- 
najmanjše območje 50 °C za razreda C in I
- 
najmanjše območje 30 °C za razred B,
2.     
napetost napajanja: nazivna AC napetost ali/in meje DC napetosti,
3.     
normalne pogoje za pretvorbo.
15. člen
Za količine,
ki so enake ali večje od dveh litrov ali ekvivalentne mase, so največji
dovoljeni pogreški kazanja naslednji:


 

 

Razred točnosti


 

0.3

0.5

1.0

1.5


Merilni sistemi (A)

0,3%

0,5%

1,0%

1,5%


Pretočna merila (B)

0,2%

0,3%

0,6%

1,0%


16. člen
Za količine,
manjše od dveh litrov ali ekvivalentne mase, so največji dovoljeni pogreški
kazanja naslednji:


Merjena količina - V

Največji dovoljeni pogrešek


V < 0,1 l

4 x vrednost iz tabele v 15. členu
  x 0,1 l


0,1
  l £ V <
  0,2 l

4 x vrednost iz tabele v 15. členu


0,2
  l £ V <
  0,4 l

2 x vrednost iz tabele v 15. členu
  x  0,4 l


0,4
  l £ V <
  1

2 x vrednost iz tabele v 15. členu 


1
  l £ V <
  2 l

Vrednost iz tabele v 15. členu x 2
  l


Opomba: Vrednosti, podane v litrih, se
pretvorijo v ekvivalent mase pri merilih, ki kažejo maso.
17. člen
Ne glede na velikost merjene količine pa je
velikost največjega dovoljenega pogreška določena z večjo od naslednjih dveh
vrednosti:
-       
absolutno vrednostjo največjega dovoljenega pogreška, podano v tabeli v
15. členu ali v tabeli v 16. členu tega pravilnika,
-       
absolutno vrednostjo največjega dovoljenega pogreška za najmanjšo
količino merjenja (Emin), določeno v 18. členu tega pravilnika.
18. člen
Emin se določi na naslednji način:
Vmin > / = 2 l ali
ekvivalent mase
Za najmanjše merjene količine, večje ali
enake 2 l (ali ekvivalentne mase):
1.      možnost:
Emin mora izpolnjevati pogoj Emin > 2R, kjer je R ločljivost
kazalne naprave,
2.     
možnost: Emin je določen z izrazom: Emin = (2 Vmin)
x (A/100), kjer je Vmin najmanjša merjena količina in A številčna
vrednost, določena v vrsti A tabele v 15. členu.
Vmin < 2 l ali ekvivalent mase
Za najmanjše merjene količine, ki so manjše
od dveh litrov ali ekvivalentne mase, je Emin dvakratna vrednost,
določena v tabeli v 16. členu tega pravilnika, z upoštevanjem vrste A v tabeli
v 15. členu tega pravilnika.
19. člen
Za pretvorbo rezultata kazanja v
prostornino pri normalnih pogojih ali v maso so največji dovoljeni pogreški
podani v vrsti A tabele v 15. členu tega pravilnika.
20. člen
Največji dovoljeni pogreški naprave za
pretvorbo pri kazanju rezultata po pretvorbi so enaki ± (A – B), kjer sta A in B vrednosti v tabeli v 15. členu tega
pravilnika. Vendar pa največji dovoljeni pogrešek ne sme biti manjši od večje
od naslednjih dveh vrednosti:
-       
polovice razdelka skale kazalne naprave za prikaz rezultata po
pretvorbi,
-       
polovice vrednosti, ki ustreza Emin.
21. člen
Deli naprave za pretvorbo, ki se lahko
preskusijo ločeno:
1.      Računalnik
Največji dovoljeni pogrešek kazanja količine
tekočine, ki se uporabi za računanje (pozitiven ali negativen), je enak eni
desetini največjega dovoljenega pogreška, določenega v vrsti A tabele v 15.
členu tega pravilnika. Vendar pa največji dovoljeni pogrešek ne sme biti manjši
od polovice razdelka skale merilnega sistema, s katerim naj bi se računalnik
uporabljal.
2.     
Senzorji
Senzorji morajo
biti najmanj tako točni, kot je navedeno v tabeli:


Največji dovoljeni pogreški pri meritvi

Razred točnosti merilnega sistema


 

0.3

0.5

1.0

1.5
 

temperature

0,3 °C

 

0,5 °C

 
 

tlaka

 

manj kot 1 MPa: ± 50 kPa
od 1 do 4 MPa: ± 5%
nad 4 MPa: ± 200 kPa
 

 

 
 

 

 
 

gostote 

±1 kg/m3

±2 kg/m3

 
 

22. člen
Največji dovoljeni pogrešek pri računanju
vsake karakteristične veličine za tekočino (pozitiven ali negativen) je enak
dvema petinama vrednosti, določene v 2. točki 21. člena tega pravilnika. Vendar
pa največji dovoljeni pogrešek ne sme biti manjši od polovice razdelka skale
kazalne naprave za kazanje rezultata po pretvorbi.
23. člen
Proizvajalec določi elektromagnetno okolje
E1 ali E2, v katerem naj bi se uporabljal merilni sistem ali pretočno merilo,
ki se tipsko odobri in uporablja samostojno.
Vplivi elektromagnetnih motenj na merilni
sistem (ali pretočno merilo, ki se tipsko odobri in uporablja samostojno) so
lahko naslednji:
-       
sprememba merilnega rezultata ni večja od kritične vrednosti spremembe
merilnega rezultata, določene v zadnjem odstavku tega člena;
-       
kazanje merilnega rezultata pokaže trenutno spremembo, ki je ni mogoče
interpretirati, jo shraniti ali prenesti kot merilni rezultat. Pri sistemu s
prekinitvami v tem primeru merjenje ne sme biti mogoče;
-       
sprememba merilnega rezultata je večja od kritične vrednosti spremembe
merilnega rezultata, pri čemer mora merilni sistem omogočiti, da se merilni
rezultat dobi tik pred doseženo kritično vrednostjo spremembe, in mora
prekiniti potek meritve pri sistemu s prekinitvami.
Kritična vrednost spremembe merilnega
rezultata je tista od naslednjih dveh vrednosti, ki je večja:
-       
ena petina največjega dovoljenega pogreška za določeno merjeno količino
ali
-       
Emin.
24. člen
Merilni sistem mora biti izdelan tako, da
so pogreški v času enega leta od takrat, ko je bilo merilo prvič dano v
uporabo, pri normalni uporabi brez justiranja v mejah dvakratnega dovoljenega
pogreška.
Največji dovoljeni pogreški merilnega
sistema v uporabi med zaporednima overjanjema morajo biti manjši od dvakratnega
največjega dovoljenega pogreška za merilni sistem, določenega v 15., 16. in 17.
členu tega pravilnika.
Za pretočno merilo, ki se tipsko odobri in
uporablja samostojno, veljata smiselno enaki zahtevi kot za merilne sisteme,
navedeni v prvem in drugem odstavku tega člena, le da se upoštevajo največji
dovoljeni pogreški za pretočno merilo (v 15., 16. in 17. členu tega
pravilnika).
25. člen
Za vsako merjeno količino, povezano z isto
meritvijo, kazanja različnih naprav med seboj ne smejo odstopati za več kot en
razdelek skale, če imajo naprave enak razdelek skale. Če imajo naprave različne
razdelke skal, odstopanje ne sme biti večje od največjega razdelka skale. Pri
samopostrežnem sistemu pa morajo biti vsi razdelki skal naprav, ki kažejo
merilni rezultat, enaki in merilni rezultati se med seboj ne smejo razlikovati.
26. člen
Merilni sistem mora praviloma vključevati
samo eno referenčno točko. Če je prisotnih več referenčnih točk, se pod nobenim
pogojem ne sme dopustiti delitev merjene tekočine.
27. člen
Vpliv zraka ali drugih plinov v tekočini na
merilni rezultat ne sme preseči:
-       
0,5% merjene količine za tekočine razen pitnih tekočin in za tekočine z
viskoznostjo, ki ni večja od 1 mPas, ali
-       
1% za pitne tekočine in za tekočine z viskoznostjo, večjo od 1 mPas.
Vendar pa ni potrebno, da je ta vpliv
manjši od 1% najmanjše količine merjenja.
28. člen
Merilni sistem, namenjen za neposredno
prodajo, mora biti opremljen z napravo, ki kazanje merilnega rezultata vrne na
nič.
Kazanje prostornine pri pogojih merjenja
mora biti stalno.
29. člen
Za pretočno merilo, ki se odobri in
uporablja samostojno, veljajo smiselno enake posebne zahteve kot za merilni
sistem.
30. člen
Pri pripravah za merjenje tekočih goriv pri
polnjenju rezervoarjev motornih vozil mora biti onemogočeno vračanje merilnega
rezultata na nič med merjenjem.
Začetek nove meritve ne sme biti mogoč,
dokler se kazanje merilnega rezultata ne vrne na nič.
Če je priprava za merjenje tekočih goriv
pri polnjenju rezervoarjev motornih vozil opremljena s kazalnikom denarnega
zneska, razlika med kazanjem denarnega zneska in denarnim zneskom, izračunanim
iz cene in kazanja količine, ne sme biti večja od cene, ki ustreza Emin. Ni pa
potrebno, da bi bila ta razlika manjša od najmanjše denarne enote.
31. člen
Merilni sistem, ki deluje brez prekinitev,
mora biti opremljen z napravo, ki v sili omogoči napajanje in tako zaščiti vse
merilne funkcije med prekinitvijo glavnega napajanja.
Merilni sistem, ki deluje s prekinitvami,
mora izpolnjevati zgornjo zahtevo za merilne sisteme brez prekinitev ali pa
vključevati naprave za shranjevanje in kazanje podatkov, ki omogočajo zaključek
prenosa, ki je v teku, in naprave, ki ob prekinitvi napajanja ustavijo potek
meritve.
Absolutna vrednost največjega dovoljenega
pogreška za prikazano količino se poveča za 5% najmanjše merjene količine.
32. člen
Razredi
točnosti in njihova uporaba so navedeni v naslednji tabeli:


Najnižji
   razred točnosti

Vrsta
   merilnega sistema


0.3

Merilni
  sistemi, priključeni na cevovod


0.5

Vsi
  sistemi, ki ne spadajo v druge razrede, še posebej
-       
  priprave za merjenje tekočih goriv pri polnjenju rezervoarjev motornih
  vozil (razen priprav za merjenje utekočinjenega naftnega plina pri polnjenju
  rezervoarjev motornih vozil),
-       
  merilni sistemi na cestnih cisternah za tekočine z nizko viskoznostjo,
-       
  merilni sistemi za praznjenje ladijskih rezervoarjev ter železniških
  in cestnih cistern,
-       
  merilni sistemi za mleko,
-       
  merilni sistemi za polnjenje ladijskih rezervoarjev,
-       
  merilni sistemi za polnjenje rezervoarjev letal z gorivom


1.0

Merilni sistemi (razen priprav za merjenje tekočega
  naftnega plina pri polnjenju rezervoarjev motornih vozil) za utekočinjene
  pline pod tlakom, ki merijo pri temperaturah, ki so enake ali višje od - 10 °C,
Priprave
  za merjenje utekočinjenega naftnega plina pri polnjenju rezervoarjev motornih
  vozil,
Merilni
  sistemi iz razredov 0.3 in 0.5, ki se uporabljajo za tekočine,
-       
  katerih temperatura je nižja od -10 °C ali višja od 50 °C ali
-       
  katerih dinamična viskoznost je večja od 1000 mPas ali
-       
  katerih največji pretok ni večji od 20 l/h, 


1.5

Merilni sistemi za utekočinjeni ogljikov dioksid,
Merilni
  sistemi (razen priprav za merjenje utekočinjenega naftnega plina pri
  polnjenju rezervoarjev motornih vozil) za utekočinjene pline pod tlakom pri
  temperaturah pod - 10 °C (razen kriogenih tekočin), 


33. člen
Izmerjena količina mora biti prikazana v
mililitrih (ml) ali kubičnih centimetrih (cm3), litrih (l ali L),
kubičnih metrih (m3), gramih (g), kilogramih (kg) ali tonah (t).
V. NAPISI IN OZNAKE
34. člen
Napisi in oznake na merilnem sistemu in
njegovih sestavnih delih morajo biti v slovenskem jeziku.
Merilni sistem mora imeti na številčnici
kazalne naprave ali na posebni napisni ploščici čitljivo in neizbrisljivo
zapisane naslednje podatke:
1.     
oznako tipske odobritve,
2.     
firmo ali znak proizvajalca,
3.     
oznako tipa, ki jo določi proizvajalec,
4.     
serijsko številko in leto proizvodnje,
5.     
delovno območje merilnega sistema,
6.     
delovno območje pretočnega merila,
7.     
razred točnosti.
Vsak del merilnega sistema, ki ima
odobritev tipa merila, mora imeti na napisni ploščici podatke, navedene pod 1.,
2., 3. in 4. točko iz prejšnjega odstavka.
V certifikatu o odobritvi tipa merila se
lahko posebej določi, kateri napisi morajo biti na merilu.
Najmanjša količina merjenja merilnega
sistema mora biti v vseh primerih jasno vidna na številčnici vsake kazalne
naprave, namenjene kazanju merilnih rezultatov uporabniku.
Napisi na sestavnem delu merilnega sistema
ne smejo biti v nasprotju z napisi na napisni ploščici merilnega sistema.
Če je prikazana prostornina pri normalnih
pogojih, morajo biti v neposredni bližini rezultata meritve navedeni normalni
pogoji v naslednji obliki
Tn =... °C (ali K)
pn =... MPa (ali kPa ali Pa ali bar).
35. člen
Merilni sistem mora biti opremljen z
informacijami o njegovem delovanju. Če je potrebno, morajo te informacije
vključevati:
-       
nazivne pogoje delovanja,
-       
razrede klimatskega, mehanskega in elektromagnetnega okolja,
-       
navodila za instalacijo, vzdrževanje, popravljanje, dovoljene
nastavitve,
-       
navodila za pravilno delovanje in morebitne posebne pogoje uporabe.
Za merilne sisteme, namenjene za množično
uporabo, ali za skupine merilnih sistemov ni nujno, da ima vsak posebej
navodila za uporabo.
36. člen
Merilni sistem je treba z varovalnimi
oznakami zaščititi pred nedovoljenimi posegi, ki vplivajo na točnost merjenja.
Varovalne oznake so praviloma mehanske (svinčeni žigi, nalepke), v posebnih primerih
pa se lahko uporabljajo tudi drugačne vrste oznak (npr. elektronske). Z
varovalnimi oznakami je treba onemogočiti spreminjanje parametrov, ki se
uporabljajo pri izračunu merilnega rezultata.
Varovalne oznake se namestijo na vseh delih
merilnega sistema, ki jih ni mogoče drugače zaščititi pred posegi, ki vplivajo
na točnost merjenja. Oznake morajo biti lahko dostopne.
Če se merilni sistem uporablja za merjenje
pitnih tekočin, mora namestitev varovalnih oznak omogočati, da se sistem
razstavi zaradi čiščenja.
37. člen
Programska oprema, ki ima pomembno
meroslovno funkcijo, mora biti opredeljena kot takšna in ustrezno zaščitena
pred nedovoljenimi posegi. Identifikacija programske opreme mora biti
preprosta. Evidenca posegov mora biti na voljo dovolj časa oziroma najmanj za
čas, ki je enak dvakratnemu roku overjanja.
Vrsta merjene tekočine ali njena viskoznost
se lahko vnese v računalnik pred meritvijo, razen pri neposredni prodaji.
Vneseni podatek in napis, da je bil ta podatek ročno vnesen, se morata izpisati
hkrati z merilnim rezultatom.
Merilni rezultati in meroslovno pomembni
podatki, ki so shranjeni ali se prenašajo, morajo biti ustrezno zaščiteni pred
namernimi in nenamernimi nedovoljenimi posegi.
38. člen
Če je dostop do parametrov, ki se uporabljajo
pri izračunu merilnega rezultata, zaščiten samo z elektronskimi oznakami,
morajo te izpolnjevati naslednje zahteve:
a)     dostop je dovoljen samo osebam, ki izvajajo overitve (npr. s kodo
ali posebno napravo). Koda mora biti nastavljiva. Pri neposredni prodaji dostop
samo s kodo ni dovoljen;
b)     shranjeni morajo biti najmanj podatki o zadnjem posegu, pri katerem
je bila uporabljena elektronska oznaka. Zapis mora vsebovati datum in
karakteristične podatke, ki omogočajo identifikacijo tega posega. Podatki o
zadnjem posegu morajo biti dostopni najmanj za čas, ki je enak dvakratnemu roku
overjanja.
39. člen
Pri merilnih sistemih, katerih deli se
lahko odklopijo drug od drugega, mora elektronska zaščita izpolnjevati
naslednje zahteve:
a)     dostop do parametrov, ki se uporabljajo pri izračunu merilnega
rezultata, preko odklopljenih delov merilnega sistema ne sme biti mogoč, če
nista izpolnjeni zahtevi iz drugega odstavka tega člena;
b)     vključitev kakršnekoli naprave, ki bi vplivala na točnost meritve,
mora biti onemogočena z elektronsko ali mehansko zaščito.
Za merilne sisteme, katerih dele lahko
odklopi uporabnik in ki niso zamenljivi, veljajo zahteve iz prejšnjega
odstavka. Takšni merilni sistemi morajo biti opremljeni z napravami, ki
preprečijo delovanje sistema, če ni sestavljen skladno s proizvajalčevo
konfiguracijo.
40. člen
Za pretočno merilo, ki se tipsko odobri in
uporablja samostojno, veljajo smiselno enake zahteve za napise in oznake kot za
merilni sistem.
VI. UGOTAVLJANJE SKLADNOSTI
41. člen
Za merilne sisteme je obvezna odobritev
tipa merila, ki ji sledi bodisi prva overitev bodisi izjava o skladnosti z
odobrenim tipom. Za posamezne dele merilnega sistema niso obvezne samostojne
odobritve tipa merila in overitve, če se ti deli sistema ne uporabljajo
samostojno.
Za pretočno merilo, ki ni del merilnega
sistema, je obvezna odobritev tipa merila, ki ji sledi bodisi prva overitev
bodisi izjava o skladnosti z odobrenim tipom.
Za merilne sisteme in pretočna merila, ki
se tipsko odobrijo in uporabljajo samostojno, so obvezne nadaljnje overitve.
42. člen
Preskus merilnega sistema pri odobritvi
tipa vključuje preverjanje, ali posamezni sestavni deli, ki niso bili
samostojno tipsko odobreni, ustrezajo zahtevam tega pravilnika, ali so sestavni
deli med seboj združljivi in ali merilni sistem kot celota izpolnjuje zahteve
tega pravilnika.
Obseg preskusa merilnega sistema se določi
po tem, ali so bili njegovi sestavni deli že tipsko odobreni. Število preskusov
se lahko zmanjša, če merilni sistem vsebuje podsistem, ki je bil že tipsko odobren
znotraj drugega merilnega sistema in se uporablja pri enakih merilnih pogojih.
43. člen
Pogreški merilnega sistema se izmerijo pri
najmanj šestih pretokih, ki so ekvidistantno porazdeljeni po celotnem merilnem
območju. Pri vsakem pretoku se opravijo najmanj tri neodvisne meritve
pogreškov. Noben pogrešek ne sme po absolutni vrednosti presegati največjega
dovoljenega pogreška, določenega v 15., 16. in 17. členu tega pravilnika.
Če je potrebno, se preskus točnosti izvede
pri mejnih vrednostih delovnega območja (za tlak, temperaturo in viskoznost) in
pri najmanjši količini merjenja.
44. člen
Preskus vzdržljivosti se izvede praviloma s
tekočino, za katero je merilni sistem namenjen, ali s tekočino s podobnimi
značilnostmi. Če je merilni sistem namenjen za več tekočin, se za preskus
vzdržljivosti uporabi tista, ki po svojih lastnostih najbolj odstopa.
Pred preskusom vzdržljivosti se opravi
preskus točnosti.
Preskus vzdržljivosti mora praviloma
trajati 100 ur (s prekinitvami ali brez njih). V posebnih primerih (nove
tehnologije, nove zlitine, nove tekočine) se preskus vzdržljivosti lahko
podaljša (do 200 ur).
Preskus vzdržljivosti se opravi s pretokom
med 0,8 Qmax in Qmax.
Po preskusu vzdržljivosti se ponovno opravi
preskus točnosti. Pri tem noben pogrešek ne sme po absolutni vrednosti
presegati največjega dovoljenega pogreška, določenega v 15., 16. in 17. členu
tega pravilnika.
45. člen
Če se računalnik preskusi samostojno, se
preskusi opravijo samo z računalnikom, tako da se na vhodu simulirajo različne
vrednosti.
Preskus točnosti zajema preskus točnosti
prikaza izmerjenega rezultata (prostornine pri pogojih merjenja ali denarnega
zneska). Pogrešek se določi po vrednosti rezultata, izračunanega na osnovi
simuliranih vrednosti na vhodu. Največji dovoljeni pogreški so določeni v 1.
točki 21. člena tega pravilnika.
Izvedejo se tudi preskusi, predvideni za
elektronske naprave, ki so opisani v OIML R 117.
46. člen
Preveriti je treba, ali naprava za
pretvorbo ustreza zahtevam 20. člena tega pravilnika. Za ta namen se šteje, da
je prostornina pri pogojih merjenja, ki se pretvarja, brez pogreška.
Pri elektronski napravi za pretvorbo se
izvedejo tudi preskusi, predvideni za elektronske naprave, ki so opisani v OIML
R 117.
47. člen
Če se dodatna naprava, ki omogoča izpis rezultata,
preskusi samostojno, se njeno kazanje primerja s kazanjem kazalne naprave, ki
je že preskušena in ki ima enak ali manjši razdelek skale. Rezultat mora
ustrezati zahtevi iz prvega odstavka 25. člena tega pravilnika.
48. člen
Za elektronski merilni sistem se poleg
zgoraj opisanih preskusov opravijo še preskusi, opisani v OIML R 117.
49. člen
Preskus priprav za merjenje tekočih goriv,
ki se uporabljajo za polnjenje rezervoarjev motornih vozil.
Preskusi se opravijo po postopkih, opisanih
v OIML R 118.
50. člen
Izvedejo se lahko tudi drugi preskusi, če
so potrebni za ugotavljanje, ali merilni sistem in njegovi sestavni deli
izpolnjujejo zahteve tega pravilnika.
51. člen
Preskus pretočnega merila pri odobritvi
tipa merila se izvede praviloma s celotnim pretočnim merilom, opremljenim s
kazalno napravo, in z vsemi pripadajočimi dodatnimi napravami.
Če dodatne naprave ne vplivajo na merilni
rezultat, jih ni treba vključiti v preskus.
Pri odobritvi tipa merila za pretočno
merilo se opravijo smiselno enaki preskusi, kot so navedeni v 43., 44., 45.,
46., 47. in 48. členu tega pravilnika za odobritev tipa merila za merilni
sistem. Pri tem se glede največjih dovoljenih pogreškov upoštevajo največji
dovoljeni pogreški za pretočno merilo, določeni v 15., 16. in 17. členu tega
pravilnika.
52. člen
Prva overitev merilnega sistema se opravi
enostopenjsko, če se sistem lahko transportira v enem kosu in če se overitev
opravi pri pogojih, za katere je merilni sistem predviden. V vseh drugih
primerih se opravi dvostopenjsko.
Pri prvi stopnji se overi pretočno merilo
samo, opremljeno z dodatnimi napravami ali vključeno v podsistem. Preskusi na
prvi stopnji se lahko opravijo tako, da se pretočno merilo priključi na
preskusno linijo (po možnosti pri proizvajalcu) ali na postavljeni merilni
sistem. Na tej stopnji ni nujno, da se preskus izvede s tekočinami, za katere
je merilni sistem namenjen.
Na drugi stopnji se merilni sistem overi
pri danih pogojih delovanja. Opravi se v prostoru, kjer je merilni sistem v
uporabi, in s tekočino, za katero je namenjen.
53. člen
Če se prva overitev izvede v dveh stopnjah,
vključuje prva stopnja:
-       
ugotavljanje skladnosti pretočnega merila in dodatnih naprav z odobrenim
tipom ter
-       
meroslovni pregled pretočnega merila in dodatnih naprav, s katerim se
ugotavlja, ali pretočno merilo in dodatne naprave ustrezajo zahtevam tega
pravilnika. Pri tem se lahko izvedejo vsi preskusi iz 43., 44., 45., 46., 47.
in 48. člena tega pravilnika, najmanj pa preskus točnosti iz 43. člena tega
pravilnika. Za določanje največjega dovoljenega pogreška pri preskusu točnosti
se uporabi vrsta B tabele iz 15. člena tega pravilnika.
Druga stopnja dvostopenjske prve overitve
pa vključuje:
-       
ugotavljanje skladnosti merilnega sistema skupaj z vsemi dodatnimi in
pomožnimi napravami z odobrenim tipom ter
-       
meroslovni pregled merilnega sistema, s katerim se ugotavlja, ali
merilni sistem skupaj z dodatnimi in pomožnimi napravami ustreza zahtevam tega
pravilnika. Pri tem se lahko izvedejo vsi preskusi iz 43., 44., 45., 46., 47.
in 48. člena tega pravilnika, najmanj pa preskus točnosti, s katerim se
ugotavlja, ali merilni sistem izpolnjuje zahteve iz 15., 16. in 17. člena tega
pravilnika, priprave za merjenje tekočih goriv pa tudi zahtevo iz tretjega
odstavka 30. člena tega pravilnika. Priporočena metoda za izvedbo preskusa
točnosti za priprave za merjenje tekočih goriv je določena v prilogi I, ki je
sestavni del tega pravilnika. Za določitev največjega dovoljenega pogreška se
uporabi vrsta A tabele iz 15. člena tega pravilnika.
54. člen
Če se prva overitev izvede enostopenjsko,
se opravijo vsi preskusi iz 53. člena tega pravilnika.
55. člen
Prva overitev pretočnega merila se lahko
opravi, če ima pretočno merilo samostojno odobritev tipa in ni del merilnega
sistema. Prva overitev pretočnega merila se opravi pri danih pogojih delovanja,
in to v prostoru, kjer je pretočno merilo v uporabi, in s tekočino, za katero
je namenjeno.
Prva overitev vključuje:
-       
ugotavljanje skladnosti pretočnega merila in dodatnih naprav z odobrenim
tipom ter
-       
meroslovni pregled pretočnega merila in dodatnih naprav, s katerim se
ugotavlja, ali pretočno merilo in dodatne naprave ustrezajo zahtevam tega
pravilnika. Pri tem se lahko izvedejo smiselno vsi preskusi iz 43., 44., 45.,
46., 47. in 48. člena tega pravilnika, najmanj pa preskus točnosti, s katerim
se ugotavlja, ali pretočno merilo izpolnjuje zahteve iz 15., 16. in 17. člena
tega pravilnika.
56. člen
Redna in izredna overitev merilnega sistema
se opravita pri danih pogojih delovanja, in to praviloma v prostoru, kjer je merilni
sistem v uporabi, in s tekočino, za katero je namenjen.
Redna in izredna overitev merilnega sistema
vključujeta meroslovni pregled, s katerim se ugotavlja, ali merilni sistem in
njegovi sestavni deli ustrezajo zahtevam tega pravilnika. Pri tem se izvede
preskus točnosti iz 53. člena tega pravilnika.
56.a člen
Pretočno merilo mora biti pred izvedbo
postopka izredne overitve naravnano tako, da je zagotovljeno najmanjše možno
odstopanje kazanja od nazivne vrednosti. V primeru, da ima imetnik merila na eni
lokaciji v uporabi večje število pretočnih meril ali merilnih sistemov v
povprečju ne sme biti negativnega odstopanja kazanja od nazivne vrednosti.
57. člen
Redna in izredna overitev se opravita pri
danih pogojih delovanja, in to praviloma v prostoru, kjer je pretočno merilo v
uporabi, in s tekočino, za katero je namenjeno.
Redna in izredna overitev pretočnega merila
vključujeta meroslovni pregled, s katerim se ugotavlja, ali pretočno merilo
ustreza zahtevam tega pravilnika. Pri tem se izvede preskus točnosti, s katerim
se ugotavlja, ali pretočno merilo izpolnjuje zahteve iz 15., 16. in 17. člena
tega pravilnika.
58. člen
Roki za redne overitve pretočnih meril in
merilnih sistemov so:
-       
za pretočna merila: 1 leto;
-       
za merilne sisteme (razen merilnih sistemov za merjenje tekočih goriv
pri polnjenju rezervoarjev motornih vozil): 2 leti;
-       
za merilne sisteme za merjenje tekočih goriv pri polnjenju rezervoarjev
motornih vozil: 12 mesecev.

Priloga
I: Priporočene metode za izvedbo preskusa točnosti pri overitvi merilnih
sistemov

Pravilnik o meroslovnih zahtevah za pretočna
merila in merilne sisteme za zvezno in dinamično merjenje količin tekočin razen
vode (Uradni list RS, št. 62/01) vsebuje naslednje prehodne in
končne določbe:
»VII. PREHODNE IN KONČNE DOLOČBE
59. člen
Sklicevanje na mednarodna priporočila OIML
izhaja iz članstva Republike Slovenije v Mednarodni organizaciji za zakonsko
meroslovje (International Organization of Legal Metrology).
Izvirniki mednarodnih priporočil (v
angleškem in francoskem jeziku) so na Uradu Republike Slovenije za meroslovje v
Ljubljani.
60. člen
Merilni sistemi, ki imajo na dan
uveljavitve tega pravilnika veljavno prvo overitev v skladu s pravilnikom o
metroloških pogojih za prostorninska merila za razne tekočine, ki so v merilnem
sestavu (Uradni list SFRJ, št. 9/85 in Uradni list RS, št. 22/00), se smejo še
naprej dajati v redno oziroma izredno overitev, če glede največjih dovoljenih
pogreškov izpolnjujejo zahteve 15., 16. in 17. člena tega pravilnika.
61. člen
Merilni sistemi, ki imajo na dan
uveljavitve tega pravilnika veljavno odobritev tipa merila na podlagi
pravilnika o metroloških pogojih za priprave za merjenje tekočih goriv (Uradni
list SFRJ, št. 48/85 in 20/86, ter Uradni list RS, št. 22/00), se smejo dati v
prvo overitev po tem pravilniku do izteka roka veljavnosti odločbe ali
certifikata o odobritvi tipa merila oziroma najdlje do 31. 12. 2010.
Merilni sistemi, ki imajo na dan
uveljavitve tega pravilnika veljavno odobritev tipa merila in prvo overitev na
podlagi pravilnika o metroloških pogojih za priprave za merjenje tekočih goriv
(Uradni list SFRJ, št. 48/85 in 20/86, ter Uradni list RS, št. 22/00), se smejo
še naprej dajati v redno oziroma izredno overitev, če glede največjih
dovoljenih pogreškov izpolnjujejo zahteve 15., 16. in 17. člena tega
pravilnika.
62. člen
Pretočna merila, ki imajo na dan
uveljavitve tega pravilnika veljavno odobritev tipa merila na podlagi
pravilnika o metroloških pogojih za pretočna prostorninska merila za razne
tekočine z neposrednim merjenjem prostornine (Uradni list SFRJ, št. 11/85 in
Uradni list RS, št. 22/00), se smejo dati v prvo overitev po tem pravilniku do
izteka roka veljavnosti odločbe ali certifikata o odobritvi tipa merila oziroma
najdlje do 31. 12. 2010.
Pretočna merila, ki imajo na dan
uveljavitve tega pravilnika veljavno odobritev tipa merila in prvo overitev na
podlagi pravilnika o metroloških pogojih za pretočna prostorninska merila za
razne tekočine z neposrednim merjenjem prostornine (Uradni list SFRJ, št. 11/85
in Uradni list RS, št. 22/00), se smejo še naprej dajati v redno oziroma
izredno overitev, če glede največjih dovoljenih pogreškov izpolnjujejo zahteve
15., 16. in 17. člena tega pravilnika.
63. člen
Z dnem, ko začne veljati ta pravilnik, se
prenehajo uporabljati pravilnik o metroloških pogojih za prostorninska merila
za razne tekočine, ki so v merilnem sestavu (Uradni list SFRJ, št. 9/85 in
Uradni list RS, št. 22/00), pravilnik o metroloških pogojih za priprave za
merjenje tekočih goriv (Uradni list SFRJ, št. 48/85 in 20/86 ter Uradni list
RS, št. 22/00) in pravilnik o metroloških pogojih za pretočna prostorninska merila
za razne tekočine z neposrednim merjenjem prostornine (Uradni list SFRJ, št.
11/85 in Uradni list RS, št. 22/00).
64. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o meroslovnih zahtevah za pretočna merila in merilne sisteme za
zvezno in dinamično merjenje količin tekočin razen vode (Uradni list RS, št. 100/02) vsebuje naslednjo prehodno in
končno določbo:
»14. člen
Postopki redne overitve, začeti pred
uveljavitvijo tega pravilnika, se dokončajo po dosedanjem postopku za redno
overitev.
15. člen
Ta pravilnik začne veljati 1. januarja
2003.«.

Pravilnik o merilnih instrumentih (Uradni list
RS, št. 42/06) v zvezi s prenehanjem veljavnosti
določb pravilnika določa:
»41. člen
(prenehanje
veljavnosti)
Z dnem uveljavitve tega pravilnika
prenehajo veljati naslednji predpisi: 
[…]
-       
Pravilnik o meroslovnih zahtevah za pretočna merila in merilne sisteme
za zvezno in dinamično merjenje količin tekočin razen vode (Uradni list RS, št.
62/01 in 100/02),
[…]
Predpisi iz prejšnjega odstavka se
uporabljajo še naprej za: 
-       
prve overitve in EGS-prve overitve meril iz 39. člena tega pravilnika,
do izteka veljavnosti odobritve tipa ali EGS-odobritve tipa ali do 30. oktobra
2016, če odobritev tipa oziroma EGS-odobritev tipa nima omejene veljavnosti, 
-       
redne in izredne overitve meril iz 40. člena tega pravilnika.«;
ter vsebuje naslednjo končno določbo:
»42. člen
(začetek
veljavnosti)
Ta pravilnik začne veljati 30. oktobra
2006.«.

Pravilnik o spremembi Pravilnika o meroslovnih
zahtevah za pretočna merila in merilne sisteme za zvezno in dinamično merjenje
količin tekočin razen vode (Uradni list RS, št. 71/06) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o meroslovnih zahtevah za pretočna merila in merilne sisteme za
zvezno in dinamično merjenje količin tekočin razen vode (Uradni list RS, št. 111/06) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o merilnih instrumentih (Uradni list RS, št. 16/13) v zvezi z delnim prenehanjem
uporabe določb pravilnika določa:
»PREHODNE IN KONČNE DOLOČBE
17. člen
Z dnem uveljavitve
tega pravilnika se v delu, ki se nanaša na redne in izredne overitve, prenehajo
uporabljati naslednji predpisi: 
[…]
-       
Pravilnik o meroslovnih zahtevah za pretočna merila in merilne sisteme
za zvezno in dinamično merjenje količin tekočin razen vode (Uradni list RS, št.
62/01, 100/02 in 42/06), 
[…]«;
ter vsebuje naslednjo končno določbo:
»20. člen
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne tri mesece
po njegovi uveljavitvi.«.