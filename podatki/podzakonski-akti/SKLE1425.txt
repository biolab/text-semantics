1.     
Osebe iz 29. člena zakona o deviznem poslovanju, ki imajo na podlagi
dovoljenja Banke Slovenije, pridobljenega skladno z 29. členom zakona o
deviznem poslovanju, devize na računu v tujini, morajo pošiljati Banki
Slovenije poročila o stanju in prometu na tem računu. 
V poročilu iz prvega odstavka te točke je potrebno navesti
številko dovoljenja Banke Slovenije, na osnovi katerega je domača oseba odprla
račun v tujini. 
2.     
Osebe iz 30. člena zakona o deviznem poslovanju dostavljajo Banki
Slovenije poročila o stanju in prometu kontokorentnega računa. 
Osebe iz prvega odstavka te točke so dolžne vzpostavitev ali ukinitev
kontokorentnega računa sporočiti Banki Slovenije, ki bo na osnovi teh sporočil
vodila register odprtih kontokorentnih računov. 
V poročilih iz prvega odstavka te točke je potrebno navesti
registrsko številko kontokorenta iz registra Banke Slovenije. 
Rok za dostavo poročil iz 1. in 2. točke tega sklepa v Banko
Slovenije je do 25. v tekočem mesecu za obdobje preteklega meseca. 
3.     
Poročila iz 1. in 2. točke tega sklepa je potrebno izdelati na osnovi
knjigovodskih podatkov v originalnih valutah na obrazcih, ki so sestavni del
tega sklepa. 
4.     
Osebe iz 31. člena zakona o deviznem poslovanju morajo Banki Slovenije
pošiljati poročila o opravljenem izvozu in uvozu v okviru pogodbe o dolgoročni
proizvodni kooperaciji. Poročilo je potrebno sestaviti na obrazcu, ki je
sestavni del tega sklepa. 
Rok za dostavo poročila v Banko Slovenije je do 10. v tekočem
mesecu za obdobje preteklega meseca. 
5.     
Ta sklep začne veljati z dnem objave v Uradnem listu Republike
Slovenije.
Ljubljana, dne 5. oktobra
1991.
Predsednik 
Sveta Banke Slovenije 
Guverner 
dr. France Arhar l. r.