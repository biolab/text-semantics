1. člen
Ta odredba določa podatke o prihodkih in odhodkih, danih in
vrnjenih posojilih, spremembah finančnih terjatev in naložb ter zadolževanju in
odplačilih dolga, ki jih morata Zavod za pokojninsko in invalidsko zavarovanje
Slovenije ter Zavod za zdravstveno zavarovanje Slovenije mesečno posredovati Ministrstvu
za finance.
2. člen
Zavod za pokojninsko in invalidsko zavarovanje Slovenije mora
posredovati podatke, ki jih določa Priloga I., ki je sestavni del te odredbe.
Zavod za zdravstveno zavarovanje Slovenije mora posredovati podatke,
ki jih določa Priloga II., ki je sestavni del te odredbe.
3. člen
Zavod za pokojninsko in invalidsko zavarovanje Slovenije in
Zavod za zdravstveno zavarovanje Slovenije morata zahtevane podatke posredovati
Ministrstvu za finance do 25. dne v tekočem mesecu.
V podatkih iz prejšnjega odstavka morajo biti prikazani podatki
o doseženi realizaciji prihodkov in odhodkov, finančnih terjatev in naložb ter
zadolževanja in odplačil dolga za pretekli mesec ter kumulativni podatki o
realizaciji od 1. januarja tekočega leta do konca preteklega meseca.
Vsi podatki morajo biti izkazani v tisočih tolarjev.
Podatki morajo biti posredovani Ministrstvu za finance pisno
in po računalniškem mediju.
4. člen
Z uveljavitvijo tega odloka preneha veljati odlok o pošiljanju
določenih podatkov o sredstvih za zdravstveno zavarovanje ter pokojninsko in
invalidsko zavarovanje (Uradni list RS, št. 32/92).
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 411-3/99
Ljubljana, dne 8. marca 1999.
Mitja Gaspari
Minister za finance

Priloga
I: A. Bilanca prihodkov in odhodkov
Priloga
II: