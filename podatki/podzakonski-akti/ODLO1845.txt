I
Na podlagi zahteve več kot 40.000 volivk in volivcev, ki jo
je Državni zbor prejel 30. oktobra 2015, se razpiše zakonodajni referendum
o Zakonu o spremembah in dopolnitvah Zakona o zakonski zvezi in družinskih
razmerjih, ki ga je Državni zbor sprejel 3. marca 2015.
II
Vprašanje, ki se daje na referendum, se glasi:
»Ali ste za to, da se uveljavi Zakon o
spremembah in dopolnitvah Zakona o zakonski zvezi in družinskih razmerjih
(ZZZDR-D), ki ga je sprejel Državni zbor na seji dne 3. marca 2015?«.
III
Za dan razpisa referenduma, s katerim začnejo teči roki za opravila,
ki so potrebna za izvedbo referenduma, se določi 9. november 2015.
IV
Glasovanje na referendumu se izvede v nedeljo,
20. Decembra 2015.
V
Ta odlok začne veljati naslednji dan po objavi v Uradnem
listu Republike Slovenije.
Št. 005-02/15-3/2
Ljubljana, dne 4. novembra 2015
EPA 847-VII
Državni zbor
Republike Slovenije
dr. Milan Brglez l.r.
Predsednik