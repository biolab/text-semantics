1. člen
Sprejme se splošni del gozdnogospodarskega načrta
gozdnogospodarske enote Črmošnjice, št. 07-12/97 z dne 3. maja 2000, ki ga je
izdelal Zavod za gozdove Slovenije, Območna enota Novo mesto, za obdobje od 1.
1. 1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Črmošnjice na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Črmošnjice je izdelan v treh izvodih za 5883,61 hektarjev gozdov, ki
ležijo v gozdnogospodarskem območju Novo mesto, v občinah Semič in Novo mesto,
oziroma v katastrskih občinah Podstenice, Stare žage, Štale, Črmošnjice,
Blatnik, Golobinjek in Planina.
3. člen
Po en izvod splošnega dela gozdnogospodarskega načrta
gozdnogospodarske enote Črmošnjice je na vpogled na sedežu Zavoda za gozdove
Slovenije, Območne enote Novo mesto, Gubčeva 15, Novo mesto, na sedežu Zavoda
za gozdove Slovenije, Krajevne enote Črmošnjice, Črmošnjice 1, Semič, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Črmošnjice.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-7/14-99
Ljubljana, dne 19. junija 2000.
Minister 
za kmetijstvo, gozdarstvo in prehrano 
Ciril Smrkolj l. r.