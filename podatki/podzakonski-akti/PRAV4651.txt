1. člen
S tem pravilnikom se sprejme gozdnogospodarski načrt
gozdnogospodarske enote Lenart v Slovenskih goricah, št. 12-04/98 z dne 20.
septembra 2000, ki ga je izdelal Zavod za gozdove Slovenije, Območna enota Maribor.
2. člen
Gozdnogospodarska enota Lenart v Slovenskih goricah, ki meri
20.453,09 ha, se nahaja v gozdnogospodarskem območju Maribor, v občinah
Benedikt, Cerkvenjak, Lenart in Sveta Ana, oziroma v katastrskih občinah
Lokavec, Rožengrunt, Zgornja Ščavnica, Spodnji Dražen vrh, Žitence, Ledinek,
Kremberk, Krivi vrh, Zgornja Ročica, Drvanja, Ihova, Trije kralji, Trotkova,
Benedikt, Spodnja Ročica, Spodnji Žerjavci, Zgornji Žerjavci, Žice, Spodnji
Gasteraj, Srednji Gasteraj, Zgornji Gasteraj, Malna, Jurovski dol, Partinje,
Varda, Lenart v Slovenskih goricah, Spodnji Porčič, Stari Porčič, Gradišče,
Zgornje Verjane, Osek, Brengova, Cogetinci, Cerkvenjak, Andrenci, Župetinci,
Smolinci, Čagona, Spodnje Verjane, Spodnja Senarska, Zgornja Senarska,
Radehova, Zamarkova, Močna, Vinička vas, Zgornja Voličina, Spodnja Voličina,
Šetarova, Gočova, Nadbišec, Zavrh, Črmljenšak, Straže, Rogoznica in Selce.
3. člen
V gozdnogospodarski enoti Lenart v Slovenskih goricah je z
dnem 1. 1. 1998 ugotovljeno naslednje stanje gozdov: 
-       
površina: 5.595,42 ha, 
-       
lesna zaloga: 250,6 m3/ha, od tega 56,9 m3/ha
iglavcev in 193,7 m3/ha listavcev, 
-       
letni prirastek: 7,88 m3/ha, od tega 1,19 m3/ha
iglavcev in 6,69 m3/ha listavcev.
4. člen
Na podlagi ciljev gospodarjenja z gozdom in gozdnim prostorom
ter usmeritev za doseganje teh ciljev, so v gozdnogospodarski enoti Lenart v
Slovenskih goricah za obdobje od 1. 1. 1998 do 31. 12. 2007 določeni naslednji
ukrepi: 
-       
najvišji možni posek v višini 236.305 m3, od tega 54.922 m3
iglavcev in 181.383 m3 listavcev, 
-       
gojitvena dela, potrebna za ohranitev in razvoj gozdov, na površini
1.068,46 ha, 
-       
varstvena dela na površini 12,91 ha. 
Ukrepi in načini njihove izvedbe, ki so določeni na ravneh
gospodarskih razredov in odsekov, so sestavni del tega pravilnika.
5. člen
Funkcije gozdov in njihovo ovrednotenje, cilji gospodarjenja
z gozdom in gozdnim prostorom ter usmeritve za njihovo doseganje, ki so
določeni v gozdnogospodarskem načrtu gozdnogospodarske enote Lenart v
Slovenskih goricah, so sestavni del tega pravilnika.
6. člen
Po en izvod gozdnogospodarskega načrta gozdnogospodarske
enote Lenart v Slovenskih goricah je na vpogled na sedežu Zavoda za gozdove
Slovenije, Območne enote Maribor, Tyrševa 15, Maribor, na sedežu Zavoda za
gozdove Slovenije, Krajevne enote Lenart v Slovenskih goricah, Kraigherjeva
19b, Lenart v Slovenskih goricah, in na Ministrstvu za kmetijstvo, gozdarstvo
in prehrano Republike Slovenije, Dunajska 58, Ljubljana, kjer se hrani tudi dokumentacija
v zvezi s postopkom sprejemanja gozdno- gospodarskega načrta gozdnogospodarske
enote Lenart v Slovenskih goricah.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-12-1/00/6
Ljubljana, dne 8. januarja 2003.
Minister 
za kmetijstvo, 
gozdarstvo in prehrano 
mag. Franc But l. r.