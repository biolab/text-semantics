1. člen
Sprejme se splošni del gozdnogospodarskega
načrta gozdnogospodarske enote Jelendol, št. 03-02/00 z dne 1. 10. 2001,
ki ga je izdelal Zavod za gozdove Slovenije, Območna enota Kranj, za obdobje od
1. 1. 2000 do 31. 12. 2009.
Cilji, usmeritve in ukrepi, ki so določeni
v splošnem delu gozdnogospodarskega načrta gozdnogospodarske enote Jelendol na
ravneh celotne gozdnogospodarske enote, gospodarskih razredov in odsekov, so
sestavni del te odredbe.
2. člen
Splošni del gozdnogospodarskega načrta
gozdnogospodarske enote Jelendol je izdelan v treh izvodih za 3966,58 hektarjev
gozdov, ki ležijo v gozdnogospodarskem območju Kranj, v občini Tržič, oziroma v
katastrskih občinah Lom pod Storžičem in Podljubelj.
3. člen
Po en izvod splošnega dela
gozdnogospodarskega načrta gozdnogospodarske enote Jelendol je na vpogled na
sedežu Zavoda za gozdove Slovenije, Območne enote Kranj, Cesta Staneta Žagarja
27 b, Kranj, na sedežu Zavoda za gozdove Slovenije, Krajevne enote Tržič,
Cankarjeva 19, Tržič, in na Ministrstvu za kmetijstvo, gozdarstvo in prehrano
Republike Slovenije, Dunajska 58, Ljubljana, kjer se hrani tudi dokumentacija v
zvezi s postopkom sprejemanja splošnega dela gozdnogospodarskega načrta
gozdnogospodarske enote Jelendol.

Odredba o sprejemu splošnega dela
gozdnogospodarskega načrta gozdnogospodarske enote Jelendol (Uradni list RS,
št. 86/01)
vsebuje naslednjo končno določbo:
»4. člen
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembah odredbe o sprejemu
splošnega dela gozdnogospodarskega načrta gozdnogospodarske enote Jelendol
(Uradni list RS, št. 93/01)
vsebuje naslednjo končno določbo:
»3. člen
Ta odredba začne veljati naslednji dan po
objavi v Uradnem listu Republike Slovenije.«.