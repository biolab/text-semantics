1. člen
Ta uredba določa način izvajanja resolucij
Varnostnega sveta Organizacije Združenih narodov, ki določajo prepovedi in
ukrepe proti Iraku.
2. člen
(1) Prepoveduje se prodaja ali dobava
orožja in vojaške opreme, določene z uredbo o oborožitvi, vojaški opremi,
specialni operativni tehniki in naročilih zaupne narave (Uradni list RS, št.
76/01) v Irak.
(2) Prepoved iz prejšnjega odstavka ne
velja za prodajo ali dobavo orožja in vojaške opreme vseh vrst okupacijskim
silam Združenih držav Amerike ter Velike Britanije in Severne Irske pod enotnim
poveljstvom v Iraku.
(3) Prodaja ali dobava iz prvega odstavka
tega člena zajema neposredno prodajo ali dobavo z ozemlja Republike Slovenije,
z ladjo pod zastavo Republike Slovenije ali zrakoplovom, registriranim v
Republiki Sloveniji, kot tudi tranzit takšnih pošiljk čez ozemlje Republike
Slovenije.
2.a člen
(1) Prepoveduje se uvoz v Republiko Slovenijo in izvoz iz
Republike Slovenije ter trgovanje z iraško kulturno lastnino in drugimi
predmeti arheološkega, zgodovinskega, kulturnega, redkega znanstvenega in
verskega pomena, ki so določeni v prilogi 1 k tej uredbi, če so bili nezakonito
odstranjeni iz Iraka, še posebej, če:
-      
predmeti tvorijo sestavni del javne zbirke,
navedene v popisih iraških muzejev, arhivov, knjižnic ali iraških verskih
institucij, ali
-      
obstoji utemeljen sum, da so bili predmeti
odstranjeni iz Iraka brez soglasja njihovega lastnika ali so bili odstranjeni s
kršitvijo iraških predpisov.
(2) Prepoved iz prvega odstavka tega člena ne velja, če:
-      
so bili kulturni predmeti izvoženi iz Iraka
pred 6. avgustom 1990, ali
-      
gre za uvoz kulturnih predmetov v Republiko
Slovenijo ali njihov izvoz iz Republike Slovenije z namenom varne vrnitve
iraškim institucijam, kot je določeno v resoluciji Varnostnega sveta
Organizacije Združenih narodov, št. 1483 (2003) (v nadaljnjem besedilu:
resolucija).
(3) Priloga 1 te uredbe je njen sestavni del in je objavljena
skupaj z njo.
3. člen
(prenehal
veljati)
4. člen
(prenehal
veljati)
5. člen
(prenehal
veljati)
6. člen
(prenehal
veljati)
7. člen
(1) Prepovedano je:
-      
na ozemlju Republike Slovenije razpolagati z
denarnimi sredstvi ali drugim finančnim premoženjem nekdanje iraške vlade,
vladnih teles in pravnih oseb ali agencij če se je 22. maja 2003 nahajalo izven
Iraka ali omogočiti uporabo teh sredstev ali finančnega premoženja;
-      
na ozemlju Republike Slovenije razpolagati z
denarnimi sredstvi ali drugim finančnim premoženjem, ki je bilo preneseno iz
Iraka ali pridobljeno s strani Sadama Huseina ali drugih višjih funkcionarjev
nekdanjega iraškega režima in njihovih ožjih družinskih članov, vključno z
entitetami, ki so posredno ali neposredno njihova lastnina ali pod njihovim
nadzorom, oziroma nadzorom oseb, ki te entitete nadzorujejo za njihov račun,
določenimi v prilogi 2 te uredbe, ali omogoči uporabo teh denarnih sredstev ali
drugega finančnega premoženja.
(2) Premoženje iz prejšnjega odstavka se
prenese na račun Sklada za razvoj Iraka, razen premoženja, na katerega se
nanaša sodna ali upravna odločba.
(3) Obrestovanje sredstev, s katerimi je prepovedano
razpolagati v skladu s prvim odstavkom tega člena, je dovoljeno, pri čemer je
razpolaganje s takšnimi obrestmi prepovedano.
(4) Prepoved iz prvega odstavka tega člena ne velja, če:
-      
je bila na denarnih sredstvih ali finančnem
premoženju pridobljena zastavna pravica pred 22. majem 2003 ali pa so bila ta
sredstva in premoženje predmet sodne, upravne ali arbitražne odločbe in
-      
se denarna sredstva in finančno premoženje
uporabijo izključno za zahtevke, ki so bili zavarovani z zastavno pravico iz
prejšnje alinee ali katerim je bilo ugodeno z odločbo iz prejšnje alinee.
(5) Prepoved iz prvega odstavka tega člena ne velja za prenos
sredstev Skladu za razvoj Iraka pri Centralni banki Iraka pod pogoji iz
resolucije.
(6) Priloga 2 te uredbe je njen sestavni del in je objavljena
skupaj z njo.
8. člen
Denarna sredstva in drugo finančno
premoženje iz prve alinee prvega odstavka prejšnjega člena so zlasti:
-      
gotovina;
-      
čeki, denarna nakazila in drugi plačilni
instrumenti;
-      
depoziti pri finančnih institucijah, stanja na
računih, dolgovi in obveznosti;
-      
vrednostni papirji, certifikati, obveznice,
zadolžnice, pogodbe o izvedenih finančnih instrumentih;
-      
obresti, dividende in drugi prihodki iz
sredstev;
-      
pravice do pobota, jamstva za dobro izvedbo
posla ter druge finančne zaveze, konosamenti, zaključnice;
-      
dokumenti o obstoju obresti.
8.a člen
(1) Vsi prihodki od prodaje nafte, naftnih
izdelkov in zemeljskega plina iz Iraka, ki so navedeni v prilogi 3 te uredbe,
se stekajo v Sklad za razvoj Iraka pod pogoji iz resolucije, dokler ni
oblikovana mednarodno priznana demokratična vlada Iraka.
(2) Priloga 3 te uredbe je njen sestavni
del in je objavljena skupaj z njo.
9. člen
(prenehal
veljati)
9.a člen
(1) Fizične in pravne osebe morajo
ministrstvo, pristojno za zunanje zadeve, v petih dneh po uveljavitvi te uredbe
pisno obvestiti o vseh ukrepih, ki so jih izvedle na podlagi 2., 2.a in
7. člena te uredbe, vključno s podatki o stanju denarnih
sredstev ali drugega finančnega premoženja nekdanje iraške vlade, vladnih teles
in pravnih oseb ali agencij s sedežem zunaj Iraka.
(2) Fizične in pravne osebe morajo
ministrstvu, pristojnemu za zunanje zadeve, sporočiti podatke o poskusu
storitve dejanj iz 2., 2.a in 7. člena te uredbe v
roku 48 ur od takrat, ko ugotovijo te podatke.
10. člen
(1) Z denarno kaznijo od 100.000 do 10,000.000
tolarjev se kaznuje za prekršek pravna oseba, ki v nasprotju z 2. členom te
uredbe prodaja ali dobavlja orožje in vojaško opremo v Irak.
(2) Z denarno kaznijo od 10.000 do 500.000
tolarjev se kaznuje za prekršek tudi odgovorna oseba pravne osebe, ki stori
prekršek iz prejšnjega odstavka tega člena.
(3) Z denarno kaznijo od 25.000 do
5,000.000 tolarjev se kaznuje za prekršek posameznik, ki v zvezi s samostojnim
opravljanjem dejavnosti stori prekršek iz prvega odstavka tega člena.
(4) Z denarno kaznijo od 10.000 do 150.000
tolarjev se kaznuje za prekršek posameznik, ki stori prekršek iz prvega
odstavka tega člena.
10.a člen
(1) Z denarno kaznijo od 100.000 do 10,000.000 tolarjev se
kaznuje za prekršek pravna oseba, ki v nasprotju z 2.a členom te uredbe uvaža v
Republiko Slovenijo in izvaža iz Republike Slovenije ter trguje z iraško
kulturno lastnino in drugimi predmeti arheološkega, zgodovinskega, kulturnega,
redkega znanstvenega in verskega pomena, ki so določeni v prilogi 1 k tej
uredbi, če so bili nezakonito odstranjeni iz Iraka (prvi odstavek 2.a člena).
(2) Z denarno kaznijo od 10.000 do 500.000 tolarjev se
kaznuje za prekršek tudi odgovorna oseba pravne osebe, ki stori prekršek iz
prejšnjega odstavka.
(3) Z denarno kaznijo od 25.000 do 5,000.000 tolarjev se
kaznuje za prekršek posameznik, ki v zvezi s samostojnim opravljanjem
dejavnosti stori prekršek iz prvega odstavka tega člena.
(4) Z denarno kaznijo od 10.000 do 150.000 tolarjev se
kaznuje za prekršek posameznik, ki stori prekršek iz prvega odstavka tega
člena.
11. člen
(1) Z denarno kaznijo od 100.000 do
10,000.000 tolarjev se kaznuje za prekršek pravna oseba, ki:
-      
na ozemlju Republike Slovenije razpolaga z
denarnimi sredstvi ali drugim finančnim premoženjem nekdanje iraške vlade,
vladnih teles in pravnih oseb ali agencij s sedežem zunaj Iraka ali omogoči
uporabo teh sredstev ali finančnega premoženja (prvi odstavek 7. člena);
-      
na ozemlju Republike Slovenije razpolaga z
denarnimi sredstvi ali drugim finančnim premoženjem, ki je bilo preneseno iz
Iraka ali pridobljeno s strani Sadama Huseina ali drugih višjih funkcionarjev
nekdanjega iraškega režima in njihovih ožjih družinskih članov, vključno z
entitetami, ki so posredno ali neposredno njihova lastnina ali pod njihovim
nadzorom, oziroma nadzorom oseb, ki te entitete nadzorujejo za njihov račun,
ali omogoči uporabo teh sredstev ali finančnega premoženja (drugi odstavek 7.
člena).
(2) Z denarno kaznijo od 10.000 do 500.000
tolarjev se za prekršek kaznuje tudi odgovorna oseba pravne osebe, ki stori prekršek
iz prejšnjega odstavka.
(3) Z denarno kaznijo od 25.000 do
5,000.000 tolarjev se kaznuje za prekršek iz prvega odstavka tega člena
posameznik, ki stori prekršek v zvezi s samostojnim opravljanjem dejavnosti.
(4) Z denarno kaznijo od 10.000 do 150.000
tolarjev se kaznuje za prekršek posameznik, ki stori prekršek iz prvega
odstavka tega člena.
11.a člen
(1) Z denarno kaznijo od 100.000 do
10,000.000 tolarjev se kaznuje za prekršek pravna oseba, ki ministrstvu,
pristojnemu za zunanje zadeve, ne sporoči predpisanih podatkov ali jih ne
sporoči v določenih rokih (9.a člen te uredbe).
(2) Z denarno kaznijo od 10.000 do 500.000
tolarjev se kaznuje za prekršek tudi odgovorna oseba pravne osebe, ki stori
prekršek iz prejšnjega odstavka tega člena.
(3) Z denarno kaznijo od 25.000 do
5,000.000 tolarjev se kaznuje za prekršek posameznik, ki v zvezi s samostojnim
opravljanjem dejavnosti stori prekršek iz prvega odstavka tega člena.
(4) Z denarno kaznijo od 10.000 do 150.000
tolarjev se kaznuje za prekršek posameznik, ki stori prekršek iz prvega
odstavka tega člena.
12. člen
Z denarno kaznijo najmanj 25.000 tolarjev
se kaznuje za prekršek posameznik, ki vozi oziroma upravlja z motornim vozilom,
plovilom ali letalom, ki vozi blago, ki je predmet prekrška po tej uredbi.
13. člen
(črtan)
14. člen
(1) Nadzor nad izvajanjem določb te uredbe
opravljajo pristojni inšpekcijski in carinski organi, policija in Ministrstvo
za obrambo.
(2) Pri opravljanju nadzora iz prejšnjega
odstavka smejo organi zaseči predmete, ki so bili uporabljeni ali namenjeni za
prekršek ali pa so nastali v zvezi s prekrškom.
(3) O ugotovljenih kršitvah določb te
uredbe organi iz prvega odstavka tega člena nemudoma obvestijo ministrstvo,
pristojno za zunanje zadeve.

Priloga 1: Seznam predmetov, katere je prepovedano
uvažati v Republiko Slovenijo in izvažati iz Republike Slovenije
Priloga 2: Seznam oseb na podlagi druge
alineje prvega odstavka 7. člena
Priloga 3: Seznam prihodkov od prodaje

Uredba o ukrepih proti Iraku (Uradni list RS,
št. 79/01)
vsebuje naslednjo končno določbo:
»15. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
ukrepih proti Iraku (Uradni list RS, št. 11/03) vsebuje naslednjo končno določbo:
»7. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
ukrepih proti Iraku (Uradni list RS, št. 58/03) vsebuje naslednjo končno določbo:
»7. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
ukrepih proti Iraku (Uradni list RS, št. 8/04) vsebuje naslednjo končno določbo:
»7.
člen
Ta uredba začne veljati naslednji dan po
objavi v Uradnem listu Republike Slovenije.«.