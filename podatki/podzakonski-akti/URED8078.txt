1. člen
(vsebina)
S to uredbo se ustanovi Odbor za spremljanje Operativnega
programa za izvajanje evropske kohezijske politike v obdobju 2014–2020 (v
nadaljnjem besedilu: Odbor za spremljanje) na podlagi 47. člena Uredbe (EU) št.
1303/2013 Evropskega parlamenta in Sveta z dne 17. decembra 2013 o skupnih
določbah o Evropskem skladu za regionalni razvoj, Evropskem socialnem skladu,
Kohezijskem skladu, Evropskem kmetijskem skladu za razvoj podeželja in
Evropskem skladu za pomorstvo in ribištvo, o splošnih določbah o Evropskem
skladu za regionalni razvoj, Evropskem socialnem skladu, Kohezijskem skladu in
Evropskem skladu za pomorstvo in ribištvo ter o razveljavitvi Uredbe Sveta (ES)
št. 1083/2006 (UL L št. 347 z dne 20. 12. 2013, str. 320; v
nadaljnjem besedilu: Uredba 1303/2013/EU).
2. člen
(naloge)
Odbor za spremljanje opravlja naloge, opredeljene v 49. in
110. členu Uredbe 1303/2013/EU.
3. člen
(sestava Odbora za spremljanje)
(1) V Odbor za spremljanje se imenuje:
1.     
po en predstavnik naslednjih državnih organov:
- 
Ministrstva za kohezijo in regionalni razvoj,
- 
Ministrstva za gospodarstvo, turizem in šport,
- 
Ministrstva za finance,
- 
Ministrstva za infrastrukturo,
- 
Ministrstva za okolje, podnebje in energijo,
- 
Ministrstva za naravne vire in prostor,
- 
Ministrstva za delo, družino, socialne zadeve in enake možnosti,
- 
Ministrstva za solidarno prihodnost,
- 
Ministrstva za kmetijstvo, gozdarstvo in prehrano,
- 
Ministrstva za visoko šolstvo, znanost in inovacije,
- 
Ministrstva za vzgojo in izobraževanje,
- 
Ministrstva za kulturo,
- 
Ministrstva za zdravje,
- 
Ministrstva za pravosodje,
- 
Ministrstva za digitalno preobrazbo,
- 
Ministrstva za javno upravo,
- 
Urada Republike Slovenije za makroekonomske analize in razvoj,
- 
Statističnega urada Republike Slovenije;
2.     
po en predstavnik naslednjih gospodarskih in socialnih partnerjev:
- 
Gospodarske zbornice Slovenije,
- 
Obrtno-podjetniške zbornice Slovenije,
- 
Zveze svobodnih sindikatov Slovenije,
- 
Konfederacije novih sindikatov Slovenije – Neodvisnost,
- 
Konfederacije sindikatov Slovenije PERGAM,
- 
Konfederacije sindikatov javnega sektorja Slovenije,
- 
Združenja delodajalcev Slovenije;
3.     
po en predstavnik naslednjih nevladnih organizacij:
- 
zavoda Center za informiranje, sodelovanje in razvoj nevladnih
organizacij – CNVOS,
- 
nevladnih okoljevarstvenih organizacij;
4.     
po en predstavnik naslednjih združenj lokalnih interesov in razvojnih
svetov:
- 
Združenja občin Slovenije,
- 
Skupnosti občin Slovenije,
- 
Združenja mestnih občin Slovenije,
- 
Razvojnega sveta kohezijske regije Vzhodna Slovenija,
- 
Razvojnega sveta kohezijske regije Zahodna Slovenija in
5.     
en predstavnik invalidske organizacije:
- 
Nacionalnega sveta invalidskih organizacij Slovenije in Zavoda
invalidskih podjetij Slovenije.
(2) Predsednik Odbora
za spremljanje je predstavnik Ministrstva za kohezijo in regionalni razvoj.
(3) Predsednika in
člane Odbora za spremljanje imenuje Vlada Republike Slovenije.
4. člen
(drugi udeleženci)
Pri delu Odbora za spremljanje lahko na predlog Evropske
komisije ali Odbora za spremljanje v svetovalni vlogi sodeluje predstavnik
Evropske komisije. Predstavnika Evropske investicijske banke in Evropskega
investicijskega sklada lahko sodelujeta pri delu Odbora za spremljanje v
svetovalni vlogi za tisti del operativnega programa, h kateremu prispevata
svoja sredstva Evropska investicijska banka in Evropski investicijski sklad.
5. člen
(nadomeščanje)
Člane Odbora za spremljanje v primeru njihove odsotnosti ali
zadržanosti na sejah Odbora za spremljanje nadomeščajo namestniki, ki jih člani
pisno pooblastijo.
6. člen
(sekretariat Odbora za spremljanje)
Odbor za spremljanje ima sekretariat, ki skrbi za
koordinacijo opravljanja vsebinskih nalog. Sekretarja sekretariata Odbora za
spremljanje imenuje predsednik Odbora za spremljanje.
7. člen
(materialni in tehnični pogoji)
Materialne in tehnične pogoje za delovanje Odbora za
spremljanje in njegovega sekretariata zagotavlja Ministrstvo za kohezijo in
regionalni razvoj.
8. člen
(povrnitev potnih stroškov)
Člani Odbora za spremljanje, ki niso predstavniki vladnih
organov in služb ter nimajo pokritih potnih stroškov iz drugih virov, imajo
pravico do povrnitve potnih stroškov, ki jih imajo zaradi sodelovanja na sejah
Odbora za spremljanje, in sicer v višini in pod pogoji, kot je to urejeno za
javne uslužbence.
9. člen
(poslovnik)
Organizacijo in način delovanja Odbora za spremljanje in
njegovega sekretariata Odbor za spremljanje podrobneje uredi s poslovnikom.

Uredba o ustanovitvi Odbora za spremljanje
Operativnega programa za izvajanje evropske kohezijske politike v obdobju
2014–2020 (Uradni list RS, št. 61/20) vsebuje naslednji končni določbi:
»KONČNI DOLOČBI
10. člen
(prenehanje veljavnosti)
Z dnem uveljavitve te uredbe preneha veljati Uredba o
izvajanju dela uredbe (EU) o skupnih in splošnih določbah o skladih za podporo
v okviru kohezijske politike Unije (Uradni list RS, št. 13/15).
11. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba
o spremembah Uredbe o ustanovitvi Odbora za spremljanje Operativnega programa
za izvajanje evropske kohezijske politike v obdobju 2014–2020 (Uradni list RS, št. 46/23)
vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.