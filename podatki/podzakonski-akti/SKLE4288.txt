I
Minister za okolje, prostor in energijo odreja javno
razgrnitev predloga lokacijskega načrta za rekonstrukcijo plinovoda M2 na
odseku Rogatec – Rogaška Slatina (v nadaljnjem besedilu: predlog lokacijskega načrta),
ki ga je izdelalo podjetje ZUM d.o.o. Maribor, št. naloge 655/2002 v oktobru
2003, vključno s Poročilom o vplivih na okolje (IBE d.d., št. projekta
P4M2.REK-B114/104A, julij 2003) in strokovnimi podlagami.
II
Javna razgrnitev bo potekala na Ministrstvu za okolje,
prostor in energijo, Uradu RS za prostorsko planiranje, Dunajska 21, Ljubljana,
v prostorih Občine Rogatec, Ceste 11, Rogatec in v prostorih Občine Rogaška
Slatina, Izletniška ulica 2, Rogaška Slatina v času od 21. 11. 2003 do 21. 12.
2003. 
Javni obravnavi bosta potekali 27. 11. 2003 s pričetkom ob
16.30 v sejni sobi Občine Rogaška Slatina, Izletniška ulica 2, Rogaška Slatina
in s pričetkom ob 19. uri dvorani graščine Strmol, Pot k ribniku 3, Rogatec. 
V času javne razgrnitve in obravnave lahko na razgrnjeni
predlog lokacijskega načrta dajo pripombe in predloge vsi zainteresirani
organi, organizacije in posamezniki. Pripombe in predloge se lahko poda pisno
ali ustno na javni obravnavi, kot zapis v knjigo pripomb in predlogov na mestih
javne razgrnitve, ali posreduje na elektronski naslov info.urspp@gov.si (v
rubriko zadeva navesti ključne besede »plinovod M2 na odseku Rogatec – Rogaška
Slatina«) do konca javne razgrnitve.
III
O pripombah in predlogih, danih v času javne razgrnitve,
odloči pripravljavec po predhodnem mnenju pobudnika izdelave lokacijskega
načrta.
IV
Ta sklep se objavi v Uradnem listu Republike Slovenije.
Št. 352-25-1/2003
Ljubljana, dne 10. novembra 2003.
EVA 2003-2511-0196
mag. Janez Kopač l. r. 
Minister 
za okolje, prostor in energijo