1. člen
Za kulturni spomenik državnega pomena se razglasi enoto
dediščine: 
-       
Dolsko – Domačija Dolsko 19 (EŠD 118). 
Enota ima zaradi kulturnih, etnoloških, umetnostnih in
arhitekturnih ter zgodovinskih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
etnološkega spomenika.
2. člen
Lastnosti, ki utemeljujejo razglasitev za spomenik državnega
pomena: 
Domačijski kompleks s smotrno razporejenimi objekti in
odprtimi površinami: z gostilno, nekdanjo trgovino, gospodarskimi poslopji,
parkovno urejenim vrtom ter sadovnjakom je zadnji še delujoči primer oskrbnega
centra ob nekdanji tovorniški in savski plovni poti. Je najbolje ohranjen in
raziskan tovrstni tip domačije pri nas.
3. člen
Spomenik stoji na parceli številka 26, k.o. Dolsko. 
Meje spomenika so vrisane na katastrskem načrtu v merilu 1 :
1000 ter na temeljnem topografskem načrtu v merilu 1 : 5000. Vplivno območje
spomenika je zarisano na temeljnem topografskem načrtu 1 : 5000. Izvirnika
načrtov, ki sta sestavni del tega odloka, hranita Ministrstvo za kulturo,
Uprava Republike Slovenije za kulturno dediščino in Javni zavod Republike
Slovenije za varstvo kulturne dediščine (v nadaljnjem besedilu: zavod).
4. člen
Za spomenik velja varstveni režim, ki določa: 
-       
varovanje kulturnih, etnoloških, umetnostnih in arhitekturnih ter
zgodovinskih vrednot v celoti, v njihovi izvirnosti in neokrnjenosti, 
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. členu
odloka naštetih posameznih elementov te enote, 
-       
podrejanje vsake rabe in vseh posegov na objektu ohranjanju in
vzdrževanju njegovih spomeniških značilnosti, 
-       
ohranjanje kmetijske in gostinske dejavnosti na domačiji; dopustna bi
bila tudi revitalizacija trgovske dejavnosti v smislu prodaje spominkov, 
-       
znotraj območja spomenika je prepovedano postavljanje objektov trajnega
ali začasnega značaja, skupaj z nadzemno in podzemno infrastrukturo ter
reklamnimi panoji, razen v primerih, ki jih s kulturnovarstvenim soglasjem
odobri zavod. 
Za vplivno območje spomenika velja varstveni režim, ki
določa: 
-       
podrejanje vsake rabe in vseh posegov ohranjanju ter varovanju vedut na
domačijo. 
Spomenik je zavarovan z namenom, da se: 
-       
ohranijo kulturne, etnološke, umetnostne in arhitekturne ter zgodovinske
vrednote spomenika, 
-       
poveča pričevalnost kulturnega spomenika, 
-       
predstavi kulturne vrednote spomenika in situ, v tisku in drugih
medijih, 
-       
spodbudi znanstveno-raziskovalno delo.
5. člen
Za vsako spremembo funkcije kulturnega spomenika ali njegovega
dela in za vsak poseg v spomenik, njegove dele ali zemljišče, so potrebni
predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6. člen
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99). 
Odločba iz prejšnjega odstavka določa pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čimbolj
učinkovito varstvo spomenika. 
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7. člen
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.
8. člen
Ta odlok začne veljati naslednji dan po objavi v Uradnem
listu Republike Slovenije.
Št. 634-03/2001-3
Ljubljana, dne 26. julija 2001.
Vlada Republike Slovenije
dr. Pavel Gantar l. r. 
Minister