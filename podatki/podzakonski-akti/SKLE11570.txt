1. člen
Ta odlok zaradi upravljanja s kakovostjo zunanjega zraka
določa podobmočja glede obremenjenosti zraka zaradi onesnaženosti z delci PM10
na podlagi ocene o kakovosti zunanjega zraka in ocene o obsegu območja za
učinkovito izvajanje ukrepov za izboljšanje kakovosti zunanjega zraka.
2. člen
Zaradi preseganja mejnih vrednosti za PM10 se
določijo podobmočja v celinskem območju (v nadaljnjem besedilu: SIC), kot
izhaja iz preglednice iz priloge 1, ki je sestavni del tega odloka.
3. člen
Meje podobmočij glede obremenjenosti zraka zaradi
onesnaženosti z delci PM10 so prikazane na publikacijski karti v
merilu 1:1 000 000 iz priloge 2, ki je sestavni del tega odloka.

Priloga
1: Preglednica: Podobmočja v območju SIC glede obremenjenosti zraka zaradi onesnaženosti
z delci PM10
Priloga
2: Slika: Publikacijska karta podobmočij glede obremenjenosti zraka zaradi
onesnaženosti z delci PM10

Odlok o določitvi podobmočij zaradi
upravljanja s kakovostjo zunanjega zraka (Uradni list RS, št. 67/18) vsebuje naslednji končni določbi:
»4. člen
Z dnem uveljavitve tega odloka preneha veljati Sklep o
določitvi podobmočij zaradi upravljanja s kakovostjo zunanjega zraka (Uradni
list RS, št. 29/17).
5. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah Odloka o določitvi
podobmočij zaradi upravljanja s kakovostjo zunanjega zraka (Uradni list RS, št.
2/20) vsebuje naslednjo končno določbo:
»PREHODNA IN KONČNA DOLOČBA
3. člen
(1) Z dnem uveljavitve tega odloka preneha veljati Odlok o načrtu
za kakovost zraka na območju Mestne občine Kranj (Uradni list RS, št. 57/17).
(2) Z dnem uveljavitve tega odloka se preneha uporabljati
Odlok o načrtu za kakovost zraka na območju Zasavja (Uradni list RS, št. 73/17)
v delu, ki se nanaša na območje Občine Hrastnik.
(3) Postopki za dodelitev spodbud, začeti v skladu s
predpisoma iz prvega in drugega odstavka tega člena, ki na dan uveljavitve tega
odloka še niso končani, se končajo v skladu s predpisoma iz prvega in drugega
odstavka tega člena.
4. člen
Ta odlok začne veljati 31. januarja 2020.«.

Odlok o spremembah Odloka o določitvi
podobmočij zaradi upravljanja s kakovostjo zunanjega zraka (Uradni list RS, št.
160/20) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
(1) Z dnem uveljavitve tega odloka preneha veljati Odlok o
načrtu za kakovost zraka na območju Mestne občine Novo mesto (Uradni list RS,
št. 49/17).
(2) Postopki za dodelitev spodbud, začeti v skladu s
predpisom iz prejšnjega odstavka, ki na dan uveljavitve tega odloka še niso
končani, se končajo v skladu s predpisom iz prejšnjega odstavka.
4. člen
Ta odlok začne veljati 1. januarja 2021.«.

Odlok o spremembah Odloka o določitvi podobmočij
zaradi upravljanja s kakovostjo zunanjega zraka (Uradni list RS, št. 203/21) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
(1) Z dnem uveljavitve tega odloka prenehajo veljati
naslednji odloki:
-       
Odlok o načrtu za kakovost zraka na območju Mestne občine Ljubljana
(Uradni list RS, št. 77/17);
-       
Odlok o načrtu za kakovost zraka za aglomeracijo Maribor (Uradni list
RS, št. 160/20);
-       
Odlok o načrtu za kakovost zraka na območju Mestne občine Murska Sobota
(Uradni list RS, št. 49/17 in 160/20) in
-       
Odlok o načrtu za kakovost zraka na območju Zasavja (Uradni list RS, št.
73/17, 2/20 in 191/20).
(2) Postopki za dodelitev spodbud, začeti v skladu s predpisi
iz prejšnjega odstavka, ki na dan uveljavitve tega odloka še niso končani, se
končajo v skladu s predpisi iz prejšnjega odstavka.
4. člen
Ta odlok začne veljati 1. marca 2022.«.