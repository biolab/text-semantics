I. SPLOŠNE DOLOČBE
1. člen
(vsebina)
Ta uredba določa za male kurilne naprave (v nadaljnjem
besedilu: kurilne naprave):
-       
gorivo, ki se sme uporabljati v kurilnih napravah,
-       
vrednotenje emisij snovi v dimnih plinih,
-       
mejne vrednosti emisij snovi iz kurilnih naprav,
-       
ukrepe v zvezi z zmanjševanjem emisij snovi v zrak.
2. člen
(uporaba)
(1) Določbe te uredbe se uporabljajo za emisijo snovi iz
kurilnih naprav z vhodno toplotno močjo, manjšo od 1 MW, ne glede na to,
ali je uporabljeno gorivo trdno, tekoče ali plinasto, in ne glede na to, ali
gre za pripravo tople vode, pare ali vročega olja, posredno sušenje ali druge
postopke obdelave predmetov ali materiala, razen za grelnike, hranilnike ali
kotle iz:
-       
Uredbe Komisije (EU) št. 813/2013 z dne 24. avgusta 2013 o
izvajanju Direktive 2019/125/ES Evropskega parlamenta in Sveta glede zahtev za
okoljsko primerno zasnovo grelnikov prostorov in kombiniranih grelnikov (UL L
št. 239 z dne 6. 9. 2013, str. 136), zadnjič spremenjene z Uredbo
Komisije (EU) 2016/2282 z dne 30. novembra 2016 o spremembi uredb (ES)
št. 1275/2008, (ES) št. 107/2009, (ES) št. 278/2009, (ES)
št. 640/2009, (ES) št. 641/2009, (ES) št. 642/2009, (ES)
št. 643/2009, (EU) št. 1015/2010, (EU) št. 1016/2010, (EU)
št. 327/2011, (EU) št. 206/2012, (EU) št. 547/2012, (EU)
št. 932/2012, (EU) št. 617/2013, (EU) št. 666/2013, (EU)
št. 813/2013, (EU) št. 814/2013, (EU) št. 66/2014, (EU)
št. 548/2014, (EU) št. 1253/2014, (EU) 2015/1095, (EU) 2015/1185,
(EU) 2015/1188, (EU) 2015/1189 in (EU) 2016/2281 v zvezi z uporabo dovoljenih
odstopanj pri postopkih preverjanja (UL L 346 z dne 20. 12. 2016,
str. 51);
-       
Uredbe Komisije (EU) št. 814/2013 z dne 2. avgusta 2013 o
izvajanju Direktive 2019/125/ES Evropskega parlamenta in Sveta glede zahtev za
okoljsko primerno zasnovo grelnikov vode in hranilnikov vode (UL L št. 239
z dne 6. 9. 2013, str. 162), zadnjič spremenjene z Uredbo Komisije (EU)
2016/2282 z dne 30. novembra 2016 o spremembi uredb (ES) št. 1275/2008,
(ES) št. 107/2009, (ES) št. 278/2009, (ES) št. 640/2009, (ES)
št. 641/2009, (ES) št. 642/2009, (ES) št. 643/2009, (EU)
št. 1015/2010, (EU) št. 1016/2010, (EU) št. 327/2011, (EU)
št. 206/2012, (EU) št. 547/2012, (EU) št. 932/2012, (EU)
št. 617/2013, (EU) št. 666/2013, (EU) št. 813/2013, (EU)
št. 814/2013, (EU) št. 66/2014, (EU) št. 548/2014, (EU)
št. 1253/2014, (EU) 2015/1095, (EU) 2015/1185, (EU) 2015/1188, (EU)
2015/1189 in (EU) 2016/2281 v zvezi z uporabo dovoljenih odstopanj pri
postopkih preverjanja (UL L 346 z dne 20. 12. 2016, str. 51);
-       
Uredbe Komisije (EU) 2015/1188 z dne 28. aprila 2015 o izvajanju
Direktive 2019/125/ES Evropskega parlamenta in Sveta glede zahtev za okoljsko
primerno zasnovo lokalnih grelnikov prostorov (UL L št. 193 z dne
21. 7. 2015, str. 76), zadnjič spremenjene z Uredbo Komisije (EU)
2016/2282 z dne 30. novembra 2016 o spremembi uredb (ES)
št. 1275/2008, (ES) št. 107/2009, (ES) št. 278/2009, (ES)
št. 640/2009, (ES) št. 641/2009, (ES) št. 642/2009, (ES)
št. 643/2009, (EU) št. 1015/2010, (EU) št. 1016/2010, (EU)
št. 327/2011, (EU) št. 206/2012, (EU) št. 547/2012, (EU)
št. 932/2012, (EU) št. 617/2013, (EU) št. 666/2013, (EU)
št. 813/2013, (EU) št. 814/2013, (EU) št. 66/2014, (EU)
št. 548/2014, (EU) št. 1253/2014, (EU) 2015/1095, (EU) 2015/1185,
(EU) 2015/1188, (EU) 2015/1189 in (EU) 2016/2281 v zvezi z uporabo dovoljenih
odstopanj pri postopkih preverjanja (UL L 346 z dne 20. 12. 2016, str.
51);
-       
Uredbe Komisije (EU) 2015/1185 z dne 24. aprila 2015 o izvajanju
Direktive 2019/125/ES Evropskega parlamenta in Sveta glede zahtev za okoljsko
primerno zasnovo lokalnih grelnikov na trdno gorivo (UL L št. 193 z dne
21. 7. 2015, str. 1), zadnjič spremenjene z Uredbo Komisije (EU) 2016/2282
z dne 30. novembra 2016 o spremembi uredb (ES) št. 1275/2008, (ES)
št. 107/2009, (ES) št. 278/2009, (ES) št. 640/2009, (ES)
št. 641/2009, (ES) št. 642/2009, (ES) št. 643/2009, (EU)
št. 1015/2010, (EU) št. 1016/2010, (EU) št. 327/2011, (EU) št. 206/2012,
(EU) št. 547/2012, (EU) št. 932/2012, (EU) št. 617/2013, (EU)
št. 666/2013, (EU) št. 813/2013, (EU) št. 814/2013, (EU)
št. 66/2014, (EU) št. 548/2014, (EU) št. 1253/2014, (EU)
2015/1095, (EU) 2015/1185, (EU) 2015/1188, (EU) 2015/1189 in (EU) 2016/2281 v
zvezi z uporabo dovoljenih odstopanj pri postopkih preverjanja (UL L 346 z dne
20. 12. 2016, str. 51), (v nadaljnjem besedilu: Uredba 2015/1185/EU);
-       
Uredbe Komisije (EU) 2015/1189 z dne 28. aprila 2015 o izvajanju
Direktive 2019/125/ES Evropskega parlamenta in Sveta glede zahtev za okoljsko
primerno zasnovo kotlov na trdno gorivo (UL L št. 193 z dne 21. 7.
2015, str. 100), zadnjič spremenjene z Uredbo Komisije (EU) 2016/2282 z dne
30. novembra 2016 o spremembi uredb (ES) št. 1275/2008, (ES)
št. 107/2009, (ES) št. 278/2009, (ES) št. 640/2009, (ES)
št. 641/2009, (ES) št. 642/2009, (ES) št. 643/2009, (EU)
št. 1015/2010, (EU) št. 1016/2010, (EU) št. 327/2011, (EU)
št. 206/2012, (EU) št. 547/2012, (EU) št. 932/2012, (EU)
št. 617/2013, (EU) št. 666/2013, (EU) št. 813/2013, (EU)
št. 814/2013, (EU) št. 66/2014, (EU) št. 548/2014, (EU)
št. 1253/2014, (EU) 2015/1095, (EU) 2015/1185, (EU) 2015/1188, (EU)
2015/1189 in (EU) 2016/2281 v zvezi z uporabo dovoljenih odstopanj pri
postopkih preverjanja (UL L 346 z dne 20. 12. 2016, str. 51), (v
nadaljnjem besedilu: Uredba 2015/1189/EU).
(2) Določbe te uredbe se ne uporabljajo za emisijo snovi
iz kurilnih naprav iz prejšnjega odstavka:
-       
ki so kotli za kuhanje žganja, ki jih uporabljajo mali proizvajalci
žganja v skladu s predpisom, ki ureja trošarino, ali
-       
pri katerih se produkti zgorevanja uporabljajo neposredno v proizvodnem
procesu, predvsem pri neposrednem segrevanju, sušenju ali drugih postopkih
obdelave predmetov ali materiala, na primer peki jedi z neposrednim stikom z
vročimi dimnimi plini ali s podobnim načinom priprave jedi, v pečeh za ponovno
segrevanje ali v pečeh za toplotno obdelavo.
(3) Določbe te uredbe se uporabljajo za izvajanje
obratovalnega monitoringa in drugih ukrepov za kurilne naprave z vhodno
toplotno močjo, manjšo od 1 MW, ne glede na to, ali je uporabljeno gorivo
trdno, tekoče ali plinasto, in ne glede na to, ali gre za pripravo tople vode,
pare ali vročega olja, posredno sušenje ali druge postopke obdelave predmetov
ali materiala.
(4) Določbe te uredbe se ne uporabljajo za napravo, ki
je:
-       
namenjena sežigu ali sosežigu odpadkov v skladu z določbami predpisa, ki
ureja sežigalnice odpadkov in naprave za sosežig odpadkov,
-       
namenjena dogorevanju zaradi čiščenja odpadnih plinov s sežiganjem, če
ne obratuje kot samostojna kurilna naprava,
-       
plinska turbina ali nepremični motor v skladu s predpisom, ki ureja
emisijo snovi v zrak iz srednjih kurilnih naprav, plinskih turbin in
nepremičnih motorjev,
-       
reaktor za kemijske procese ali
-       
kurilna naprava, ki v skladu s stanjem tehnike obratuje brez dimovodnih
naprav, kot je na primer infrardeči grelnik na plinasto gorivo.
(5) Za vprašanja o emisiji snovi v zrak iz kurilnih
naprav, ki se uporabljajo za tehnološke procese, ki niso urejena s to uredbo,
se uporablja predpis, ki ureja emisijo snovi v zrak iz nepremičnih virov onesnaževanja.
(6) Ta uredba se uporablja tudi za določanje mejnih
vrednosti emisij snovi v zrak in obratovalnega monitoringa emisij snovi v zrak,
ki nastanejo pri uporabi trdnih odpadkov v kurilnih napravah, razen če to ni
posebej določeno v predpisu, ki ureja sežigalnice odpadkov in naprave za
sosežig odpadkov, predpisu, ki ureja vrsto dejavnosti in naprav, ki lahko
povzročajo onesnaževanje okolja večjega obsega, ali predpisu, ki ureja emisijo
snovi v zrak iz nepremičnih virov onesnaževanja. Pri uporabi trdnih odpadkov se
upošteva mejna vrednost, kot je določena za kurilne naprave z ročnim dodajanjem
goriva.
(7) Ta uredba se uporablja tudi za določanje mejnih
vrednosti emisij snovi v zrak in obratovalnega monitoringa emisij snovi v zrak,
ki nastanejo pri uporabi masti in olj iz živalskih stranskih proizvodov v
kurilnih napravah, če so izpolnjeni pogoji iz Uredbe (ES) št. 1069/2009
Evropskega parlamenta in Sveta z dne 21. oktobra 2009 o določitvi
zdravstvenih pravil za živalske stranske proizvode in pridobljene proizvode, ki
niso namenjeni prehrani ljudi, ter razveljavitvi Uredbe (ES) št. 1774/2002
(Uredba o živalskih stranskih proizvodih) (UL L št. 300 z dne
14. 11. 2009, str. 1), zadnjič spremenjene z Uredbo Sveta (EU)
št. 1385/2013 z dne 17. decembra 2013 o spremembi uredb Sveta (ES)
št. 850/98 in (ES) št. 1224/2009 ter uredb (ES) št. 1069/2009,
(EU) št. 1379/2013 in (EU) št. 1380/2013 Evropskega parlamenta in
Sveta, zaradi spremembe položaja Mayotta v razmerju do Evropske unije (UL L 354
z dne 28. 12. 2013, str. 86) ter perutninskega gnoja, razen če to ni
posebej določeno v Uredbi Komisije (EU) št. 142/2011 z dne
25. februarja 2011 o izvajanju Uredbe (ES) št. 1069/2009 Evropskega
parlamenta in Sveta o določitvi zdravstvenih pravil za živalske stranske
proizvode in pridobljene proizvode, ki niso namenjeni prehrani ljudi, ter o
izvajanju Direktive Sveta 97/78/ES glede nekaterih vzorcev in predmetov, ki so
izvzeti iz veterinarskih pregledov na meji v skladu z navedeno direktivo (UL L
št. 54 z dne 26. 2. 2011, str. 1), zadnjič spremenjeni z Uredbo
Komisije (EU) 2017/1262 z dne 12. julija 2017 o spremembi Uredbe (EU)
št. 142/2011 v zvezi z uporabo gnoja rejnih živali kot goriva v kurilnih
napravah (UL L št. 182 z dne 13. 7. 2017, str. 34).
3. člen
(izrazi)
Izrazi, uporabljeni v tej uredbi, pomenijo:
1.     
črnina dimnih plinov je po Ringelmannu merilo za njihovo sajavost pri
zgorevanju goriva. Njihova črnina se primerja z lestvico šestih polj različne
črnosti (Ringelmannova lestvica), ki se stopnjujejo od 0 do 5, pri čemer je
vsako naslednje polje za 20 odstotkov bolj črno od prejšnjega. S to lestvico se
vidno presoja črnina dimnih plinov, izpuščenih skozi odvodnik kurilne naprave;
2.     
dajanje na trg kurilne naprave pomeni vsako dobavo kurilne naprave v
Republiki Sloveniji v okviru gospodarske dejavnosti za distribucijo, porabo ali
uporabo, bodisi odplačno ali neodplačno;
3.     
dimni plini so odpadni plini iz kurilne naprave, ki so onesnaženi s
snovmi v trdnem, tekočem ali plinastem stanju;
4.     
dimno število je merilo za sajavost dimnih plinov, ki se ugotavlja na
podlagi stopnje potemnelosti filtrirnega papirja. Potemnelost filtrirnega
papirja se primerja z lestvico desetih polj različne izrazitosti počrnelosti,
od popolnoma bele na prvem polju lestvice do popolnoma črne na desetem polju
lestvice, pri čemer se ugotavlja, kateri stopnji v lestvici je počrnelost
najbližja. Dimno število se meri pri tekočem in plinastem gorivu;
5.     
dobavitelj je pravna oseba ali samostojni podjetnik posameznik, ki
dobavlja kurilno napravo v državah članicah Evropske unije ali uvaža kurilno
napravo iz držav zunaj Evropske unije ali jo proizvaja;
6.     
emisija snovi je kakršen koli izpust snovi iz kurilne naprave v zrak;
7.     
enosobna kurilna naprava je kurilna naprava na trdno gorivo, ki je
namenjena zlasti ogrevanju prostora v stavbi, v katerega je postavljena,
vključno s štedilniki s posredno ogrevano pečico ali brez nje. Za enosobno
kurilno napravo se štejejo tudi lokalni grelniki prostorov na trdno gorivo z
nazivno izhodno toplotno močjo, enako ali manjšo od 50 kW, katerih uporabo
določa Uredba 2015/1185/EU;
8.     
gorivo je katera koli trdna, tekoča ali plinasta gorljiva snov;
9.     
kotli na trdno gorivo z nazivno toplotno močjo 500 kW ali manj so kotli
v skladu z Uredbo 2015/1189/EU in se uvrščajo med kurilne naprave iz drugega
odstavka 11. člena te uredbe;
10.  
kurilna naprava je tehnična naprava, ki je sestavljena iz enega ali več
kurišč, vključno s pomožnimi napravami, zlasti za pripravo, razprševanje
oziroma mešanje goriva z zgorevalnim zrakom, ter veznih delov za odvajanje
dimnih plinov skozi odvodnik, kot na primer kondenzacijski, nizkotemperaturni,
toplovodni, vročevodni in parni kotli ter generatorji toplega ali vročega
zraka;
11.  
kurilna naprava s kombinirano kurjavo je naprava, v kateri lahko
izmenično zgorevata dve ali več vrst goriva;
12.  
kurilna naprava z mešano kurjavo je naprava, v kateri hkrati zgorevata
dve ali več vrst goriva;
13.  
kurišče je del kurilne naprave, v kateri zgoreva gorivo;
14.  
lončena peč je enosobna kurilna naprava na trdno gorivo, ki je obrtniško
zgrajena na kraju uporabe iz mineralnih vrst materiala z veliko specifično
toplotno kapaciteto zaradi shranjevanja toplote;
15.  
najvišja temperatura ogrevalnega medija je njegova najvišja temperatura
pri izstopu iz kurilne naprave;
16.  
naravni les je les, ki je lahko obdelan samo mehansko ali tudi toplotno
z namenom uničevanja lesnih škodljivcev;
17.  
nazivna izhodna toplotna moč (v nadaljnjem besedilu: nazivna toplotna
moč) je najvišja, v trajnem pogonu koristno oddana toplota v časovni enoti, kot
jo navede proizvajalec kurilne naprave v deklaraciji, in je izražena v kW;
18.  
odprti kamin je enosobna kurilna naprava na trdno gorivo, ki je
namenjena zlasti neposrednemu ogrevanju prostora v stavbi, v katerega je
postavljena, in obratuje pri odprtem kurišču brez vgrajenih samozapiralnih vrat
kurišča od proizvajalca ter ni namenjena samo pripravi jedi;
19.  
rekonstrukcija kurilne naprave je poseg v napravo ali del obstoječe
naprave, vključno z vgradnjo novega kurišča, s katero se naprava spreminja,
posodablja ali nadgrajuje in ki lahko vpliva na koncentracijo emisije snovi v
zrak. Menjava prvotnega dela naprave z enakovrednim rezervnim delom, s katerim
se ohranja izvirna zasnova naprave, se za namen te uredbe ne šteje kot
rekonstrukcija naprave;
20.  
toplotna izguba z dimnimi plini je toplota, ki jo kurilna naprava oddaja
z njimi in se za kurilne naprave na tekoče in plinasto gorivo izračuna na
podlagi enačbe iz Priloge 1, ki je sestavni del te uredbe;
21.  
vhodna toplotna moč je toplotna moč, izračunana na podlagi kurilne
vrednosti, ki se opredeli za vsako gorivo posebej, in količine goriva, ki pri
trajnem pogonu kurilne naprave lahko zgori v časovni enoti.
II. UPORABA GORIV V KURILNIH NAPRAVAH
4. člen
(kurilne naprave za ogrevanje prostorov in sanitarne vode)
(1) V kurilni napravi, razen v odprtem kaminu, se lahko
uporabljajo:
1.     
trdno gorivo:
- 
naravni les v vseh oblikah (drva, žagovina, kosi, odrezki, lubje,
storži);
- 
briketi in peleti iz biomase, ki so razvrščeni po standardu SIST EN ISO
17225 ali drugih primerljivih standardih v kakovostni razred;
- 
lesni ostanki, ki nastajajo pri obdelavi in predelavi lesa ter
proizvodnji pohištva (barvan ali lakiran les, iverne in vlaknene plošče ter
drugi lepljeni izdelki), če vsebnost katere koli nevarne snovi v ostankih ne
presega mejne vrednosti onesnaževala za več kot 25 odstotkov in so pri tem
vsebnosti ostalih onesnaževal znotraj predpisanih mejnih vrednosti za ostanke
iz neonesnažene biomase iz Priloge 2, ki je sestavni del te uredbe;
- 
premog ter briketi in koks iz premoga, če masni delež žvepla v gorivu ne
presega 1 odstotka;
2.     
tekoče gorivo:
- 
plinsko olje v skladu s predpisom, ki ureja fizikalno-kemijske lastnosti
tekočega goriva, ki je namenjeno uporabi kot gorivo za ogrevanje;
- 
biogorivo, ki pri primerljivem zgorevanju ne povzroča višjih emisij kot
plinsko olje;
3.     
plinasto gorivo: utekočinjeni naftni plin in zemeljski plin, vključno z
bioplinom, ki pri primerljivem zgorevanju ne povzročata višjih emisij kot
zemeljski plin.
(2) Masni delež vode v naravnem lesu in lesnih ostankih
iz prejšnjega odstavka mora biti na maso vlažnega lesa manjši od 20 odstotkov,
razen če se gorivo uporablja v napravah, ki so po navedbah proizvajalca
primerne za gorivo z večjo vsebnostjo vode.
(3) V odprtem kaminu se lahko uporablja samo naravni les
v kosih, vključno s skorjo (polena, sekanci, dračje, storži), briketi ali
peleti iz biomase.
(4) V kurilni napravi iz prvega odstavka tega člena se
lahko uporablja samo tisto gorivo ali goriva, za katera je bila kurilna naprava
namensko izdelana.
5. člen
(kurilne naprave za tehnološke procese)
(1) V kurilni napravi, v kateri se proizvaja toplota za
soproizvodnjo ali proizvodnjo električne ali mehanske energije, izvajanje
tehnoloških procesov (na primer priprava tople vode za tehnološke namene, pare
ali vročega olja), posredno sušenje ali druge postopke obdelave predmetov ali
materiala, se lahko uporabljajo:
1.     
trdno gorivo:
- 
trdna goriva iz 1. točke prvega odstavka prejšnjega člena;
- 
ostanki biomase rastlinskega izvora iz proizvodnje in obdelave celuloze,
papirja in kartona ter proizvodnje živil in pijač (v nadaljnjem besedilu: biomasni
ostanki), če vsebnost katere koli nevarne snovi v ostankih ne presega mejne
vrednosti onesnaževala za več kot 25 odstotkov in so pri tem vsebnosti ostalih
onesnaževal znotraj predpisanih mejnih vrednosti za ostanke iz onesnažene
biomase iz Priloge 2 te uredbe;
2.     
tekoče gorivo:
- 
tekoča goriva iz 2. točke prvega odstavka prejšnjega člena;
- 
emulgirani naravni bitumen in težko kurilno olje, če se uporabljata v
skladu z določbami predpisa, ki ureja fizikalno-kemijske lastnosti tekočega
goriva;
3.     
plinasto gorivo:
- 
plinasta goriva iz 3. točke prvega odstavka prejšnjega člena;
- 
sintezni plin;
- 
rafinerijski plin;
- 
nizkokalorični plin iz koksarn in nizkokalorični plin iz plavžev v
železarski in jeklarski industriji;
- 
plin iz blata čistilnih naprav, odlagališčni plin in bioplin, ki pri
zgorevanju povzroča višje emisije kot zemeljski plin.
(2) Prejšnji odstavek se uporablja tudi za kurilne
naprave, pri katerih se del proizvedene toplote uporablja za centralno
ogrevanje prostorov stavb ali sanitarne vode.
(3) Ne glede na 1. točko prvega odstavka tega člena se
lahko v kurilnih napravah, ki se uporabljajo za ogrevanje stavb za rastlinsko
pridelavo, za rejo živali in za spravilo kmetijskih pridelkov ali lesa,
uporablja kot gorivo slama.
(4) V kurilni napravi iz prvega, drugega in tretjega
odstavka tega člena se lahko uporablja samo tisto gorivo ali goriva, za katera
je bila kurilna naprava namensko izdelana.
6. člen
(meritev onesnaževal v ostankih)
(1) Upravljavec, ki uporablja ali daje na trg lesne
ostanke iz tretje alineje 1. točke prvega odstavka 4. člena te uredbe in
biomasne ostanke iz druge alineje 1. točke prvega odstavka 5. člena te
uredbe, mora zagotoviti izvajanje meritev nevarnih snovi v teh ostankih.
(2) Meritev nevarnih snovi v ostankih se mora opraviti:
-       
pred prvo uporabo ali dajanjem na trg in
-       
v 30 dneh po uvedbi novega ali spremembi obstoječega tehnološkega
procesa proizvodnje lesnih izdelkov, ki vključuje nove vhodne lesne materiale,
predhodno že obdelane s kemičnimi sredstvi, ali drugačne sestavine lepil,
premazov in drugih kemičnih sredstev za pripravo ali zaščito lesa, ki se
uporabljajo pri obdelavi lesa in proizvodnji pohištva, ali
-       
v 30 dneh po uvedbi novega ali spremembi obstoječega tehnološkega
procesa obdelave biomase, posledica česar je drugačna kemična sestava biomasnih
ostankov.
(3) Meritev nevarnih snovi iz prejšnjega odstavka lahko
izvaja le pravna oseba ali samostojni podjetnik posameznik, ki je za to
akreditiran po standardu SIST EN ISO/IEC 17025 za določanje onesnaževal iz
Priloge 2 te uredbe.
(4) Upravljavec iz prvega odstavka tega člena mora
rezultate opravljenih meritev nevarnih snovi iz drugega odstavka tega člena
hraniti najmanj pet let in ministrstvu ali pristojnemu inšpektorju na zahtevo
omogočiti vpogled vanje.
(5) Ne glede na določbi prvega in drugega odstavka tega
člena ni treba izvajati meritev:
-       
nevarnih snovi v lesnih ostankih ali biomasnih ostankih, ki izvirajo
samo iz mehanske obdelave naravnega lesa;
-       
pentaklorofenola v biomasnih ostankih.
(6) Če vsebnost nevarnih snovi v lesnih ostankih preseže
mejne vrednosti, ki so za uporabo lesnih ostankov v kurilnih napravah za
ogrevanje prostorov in sanitarne vode določene v tretji alineji 1. točke prvega
odstavka 4. člena te uredbe, se ti ostanki lahko štejejo kot biomasni
ostanki, ki se uporabljajo v kurilni napravi za tehnološke procese, če ne
presegajo mejnih vrednosti iz druge alineje 1. točke prvega odstavka
5. člena te uredbe. Če vsebnost nevarnih snovi v biomasnih ostankih
preseže mejne vrednosti, ki so določene v drugi alineji 1. točke prvega odstavka
5. člena te uredbe, se ti ostanki štejejo za odpadke.
III. VREDNOTENJE EMISIJ SNOVI
7. člen
(uporaba mejnih vrednosti emisij snovi)
(1) Mejne vrednosti emisij so izražene kot masa snovi na
prostornino dimnih plinov pri temperaturi 273,15 K in tlaku 101,3 kPa ter po
korekciji za vsebnost vodnih hlapov v mg/m3 pri vsebnosti kisika v dimnih
plinih, izraženega v volumskih odstotkih, ki znašajo:
-       
13 odstotkov za kurilne naprave na trdna goriva,
-       
3 odstotkov za kurilne naprave na tekoča in plinasta goriva.
(2) Za kurilne naprave iz 5. člena te uredbe, za
katere ni treba pridobiti okoljevarstvenega dovoljenja v skladu s predpisom, ki
ureja emisije snovi v zrak iz nepremičnih virov onesnaževanja, se mejne
vrednosti iz predpisa, ki ureja emisije snovi v zrak iz nepremičnih virov
onesnaževanja, ne uporabljajo za:
-       
anorganske delce,
-       
anorganske snovi v plinastem stanju,
-       
organske snovi,
-       
rakotvorne snovi,
-       
vlakna,
-       
mutagene snovi,
-       
dioksine in furane.
(3) Za kurilno napravo, ki je predmet rekonstrukcije, se
uporabljajo mejne vrednosti emisij snovi, ki so veljavne v času zaključka
rekonstrukcije te naprave.
8. člen
(vsebnost dušika v tekočem gorivu)
Mejna vrednost dušikovih oksidov v dimnih plinih kurilne
naprave, ki se uporablja za tehnološke procese iz 5. člena te uredbe, določena
v 14. členu te uredbe, se uporablja za:
1.     
  plinsko olje, v katerem vsebnost dušika ne presega referenčne
vrednosti dušika 140 mg/kg. Za večje vsebnosti dušika v plinskem olju je treba
izmerjeno koncentracijo dušikovih oksidov v dimnih plinih preračunati na
referenčno vsebnost dušika po metodi iz standarda SIST EN 267;
2.     
  tekoče gorivo, ki ni plinsko olje, kadar vsebnost dušika ne
presega 0,09 masnega odstotka. Za večje vsebnosti dušika se mejna vrednost
določi na podlagi naslednjega izračuna:
mejna
vrednost dušikovih oksidov
=
– 830 • x2 + 1700 • x + 200,
pri čemer je x vsebnost dušika v teh vrstah goriva, izražena v
masnih odstotkih.
9. člen
(kurilne naprave z mešano in kombinirano kurjavo)
(1) Za kurilno napravo z mešano kurjavo se mejna
vrednost emisij izračuna na naslednji način:
-       
uporabi se mejna vrednost emisij, ki veljajo za posamezno vrsto goriva
glede na vhodno toplotno moč naprave;
-       
za vsako gorivo posebej se izračuna utežena mejna vrednost emisij kot
zmnožek mejne vrednosti emisij iz prejšnje alineje in deleža vhodne toplotne
moči, ki jo pri zgorevanju prispeva posamezno gorivo;
-       
seštejejo se utežene mejne vrednosti emisij iz prejšnje alineje.
(2) Če je toplotni prispevek goriva, za katero so v
skladu s to uredbo določene mejne vrednosti emisij, v kurilni napravi z mešano
kurjavo več kot 50 odstotkov, veljajo ne glede na prejšnji odstavek mejne
vrednosti, ki so določene za gorivo, ki v mešanici goriv prevladuje z več kot
50 odstotki.
(3) Mejne vrednosti emisij za kurilno napravo z več
kurišči, v katerih se uporablja različno gorivo, se določijo na način iz prvega
in drugega odstavka tega člena.
(4) Za kurilno napravo s kombinirano kurjavo veljajo
mejne vrednosti emisij za tisto gorivo, ki trenutno zgoreva. Pri preklopu
obratovanja kurišča s trdnega goriva na plinasto ali tekoče veljajo še štiri
ure po preklopu mejne vrednosti emisij za trdno gorivo.
10. člen
(izvajanje meritev na novih kurilnih napravah pred dajanjem
na trg)
(1) Preden se nova kurilna naprava da na trg, se
izvedejo meritve emisij snovi v zrak, ki jih izvede izvajalec meritev,
akreditiran po standardu SIST EN ISO/IC 17025 za izvajanje meritev:
-       
za enosobno kurilno napravo po standardu, ki je za to napravo določen v
Prilogi 3, ki je sestavni del te uredbe;
-       
za kurilno napravo na trdno gorivo z nazivno toplotno močjo, manjšo ali
enako 500 kW, ki ni enosobna kurilna naprava, po standardu SIST EN 303-5.
(2) Ne glede na prejšnji odstavek se lahko za namen
dajanja na trg za kurilne naprave iz prejšnjega odstavka, ki niso izdelane v
Republiki Sloveniji, uporabijo rezultati meritev emisij snovi v zrak v skladu s
standardi, ki se uporabljajo v državi, kjer je bila kurilna naprava izdelana.
IV. MEJNE VREDNOSTI EMISIJ SNOVI ZA KURILNE NAPRAVE
11. člen
(mejne vrednosti emisij snovi za kurilne naprave na trdno
gorivo za ogrevanje prostorov in sanitarne vode)
(1) Mejne vrednosti emisij snovi in najnižji toplotni
izkoristek so za posamezno vrsto enosobne kurilne naprave določeni v Prilogi 3
te uredbe.
(2) Za kurilne naprave z nazivno toplotno močjo 4 kW ali
več, ki uporabljajo trdno gorivo in niso enosobne kurilne naprave, je mejna
vrednost:
1.     
prahu:
- 
40 mg/m3 za naprave s samodejnim dodajanjem goriva,
- 
60 mg/m3 za naprave z ročnim dodajanjem goriva;
2.     
ogljikovega monoksida:
- 
500 mg/m3 za naprave s samodejnim dodajanjem goriva,
- 
700 mg/m3 za naprave z ročnim dodajanjem goriva in nazivno
toplotno močjo, manjšo ali enako 500 kW,
- 
500 mg/m3 za naprave z ročnim dodajanjem goriva in nazivno
toplotno močjo, večjo od 500 kW.
12. člen
(mejne vrednosti emisij snovi za kurilne naprave na trdno
gorivo za tehnološke procese)
Za kurilne naprave za tehnološke procese z nazivno toplotno
močjo 4 kW ali več, ki uporabljajo trdno gorivo za tehnološke procese iz druge
alineje 1. točke prvega odstavka 5. člena te uredbe, je mejna vrednost:
1.     
prahu:
- 
40 mg/m3 za naprave s samodejnim dodajanjem goriva,
- 
60 mg/m3 za naprave z ročnim dodajanjem goriva;
2.     
ogljikovega monoksida:
- 
500 mg/m3 za naprave s samodejnim dodajanjem goriva,
- 
700 mg/m3 za naprave z ročnim dodajanjem goriva in nazivno
toplotno močjo, manjšo ali enako 500 kW,
- 
500 mg/m3 za naprave z ročnim dodajanjem goriva in nazivno
toplotno močjo, večjo od 500 kW;
3.     
dušikovega monoksida in dušikovega dioksida, izraženih kot NO2, 400 mg/m3;
4.     
žveplovega dioksida 1000 mg/m3.
13. člen
(mejne vrednosti emisij snovi za kurilne naprave na tekoče
gorivo za ogrevanje prostorov in sanitarne vode)
(1) Za kurilne naprave, ki uporabljajo tekoče gorivo,
je:
1.     
dimno število:
- 
največ 2 za nazivno toplotno moč, manjšo od 11 kW, in
- 
1 za nazivno toplotno moč 11 kW ali več;
2.     
mejna vrednost ogljikovega monoksida 150 mg/kWh;
3.     
mejna vrednost dušikovega monoksida in dušikovega dioksida v dimnih
plinih, izraženih kot NO2, izračunana glede na zmogljivost ogrevanja naprave:
- 
110 mg/kWh za nazivno toplotno moč, manjšo ali enako 120 kW,
- 
120 mg/kWh za nazivno toplotno moč, večjo od 120 kW in manjšo ali
enako 400 kW, in
- 
185 mg/kWh za nazivno toplotno moč, večjo od 400 kW;
4.     
toplotna izguba z dimnimi plini največ dve odstotni točki večja od
toplotnih izgub pri vgrajenem atmosferskem gorilniku oziroma največ eno
odstotno točko večja od toplotnih izgub pri drugih gorilnikih, pri čemer so
največje vrednosti toplotnih izgub:
- 
11 odstotkov, če je nazivna toplotna moč večja od 11 kW in manjša
ali enaka 25 kW in se naprava ne uporablja samo za ogrevanje sanitarne vode,
- 
10 odstotkov, če je nazivna toplotna moč večja od 25 kW in manjša
ali enaka 28 kW in se naprava ne uporablja samo za ogrevanje sanitarne vode,
- 
10 odstotkov, če je nazivna toplotna moč večja od 28 kW in manjša
ali enaka 50 kW,
- 
9 odstotkov, če je nazivna toplotna moč večja od 50 kW in manjša
ali enaka 400 kW, in
- 
6 odstotkov, če je nazivna toplotna moč večja od 400 kW.
(2) Ne glede na določbo 3. točke prejšnjega odstavka je
za kurilne naprave s kombiniranimi kurišči na plinasto gorivo, ki uporabljajo
kot rezervno gorivo tekoče gorivo manj kot 300 ur letno, mejna vrednost
dušikovega monoksida in dušikovega dioksida, izraženih kot NO2, enaka 250 mg/m3.
14. člen
(mejne vrednosti emisij snovi za kurilne naprave na tekoče
gorivo za tehnološke procese)
(1) Za kurilne naprave, ki uporabljajo tekoče gorivo za
tehnološke procese in se ne uporabljajo za namen iz drugega odstavka
5. člena te uredbe, je:
1.     
mejna vrednost prahu 50 mg/m3, razen pri uporabi plinskega olja,
metanola, etanola, neobdelanega rastlinskega olja ali metilestra iz
rastlinskega olja, pri katerem se koncentracija prahu v dimnih plinih ne
ugotavlja;
2.     
dimno število 1 pri uporabi plinskega olja, metanola, etanola,
neobdelanega rastlinskega olja ali metilestra iz rastlinskega olja;
3.     
mejna vrednost ogljikovega monoksida 80 mg/m3;
4.     
mejna vrednost dušikovega monoksida in dušikovega dioksida, izraženih
kot NO2:
- 
180 mg/m3, če se v napravi uporablja plinsko olje in je
najvišja temperatura vode v kotlu nižja od 110 °C, presežek tlaka v njem
pa ni večji od 0,05 MPa,
- 
200 mg/m3, če se v napravi uporablja plinsko olje in je
najvišja temperatura vode v kotlu od 110 °C do 210 °C, presežek tlaka v njem pa
je od 0,05 MPa do 1,8 MPa,
- 
250 mg/m3, če se v napravi uporablja plinsko olje in je
najvišja temperatura vode v kotlu višja od 210 °C, presežek tlaka v njem
pa večji od 1,8 MPa, in
- 
350 mg/m3, če se v napravi uporablja drugo tekoče gorivo ali
če v kotlu medij za prenos toplote ni voda;
5.     
mejna vrednost žveplovega dioksida in žveplovega trioksida, izraženih
kot SO2, 1300 mg/m3, če naprava uporablja emulgirani naravni bitumen
ali težko kurilno olje.
(2) Ne glede na določbo druge alineje prvega odstavka
7. člena te uredbe se pri uporabi odpadne lužine iz proizvodnje celuloze
upošteva za mejno vrednost emisij iz prejšnjega odstavka 6-odstotna vsebnost
kisika v dimnih plinih.
(3) Za kurilne naprave, ki uporabljajo tekoče gorivo za
tehnološke procese in se uporabljajo tudi za namen iz drugega odstavka
5. člena te uredbe, so mejne vrednosti emisij določene v prejšnjem členu.
15. člen
(mejne vrednosti emisij snovi za kurilne naprave na plinasto
gorivo za ogrevanje prostorov in sanitarne vode)
Za kurilne naprave, ki uporabljajo plinasto gorivo, je:
1.     
mejna vrednost ogljikovega monoksida 100 mg/kWh;
2.     
mejna vrednost dušikovega monoksida in dušikovega dioksida v dimnih
plinih, izraženih kot NO2, izračunana glede na zmogljivost ogrevanja naprave:
- 
60 mg/kWh za nazivno toplotno moč, manjšo ali enako 120 kW,
- 
80 mg/kWh za nazivno toplotno moč, večjo od 120 kW in manjšo ali enako
400 kW, in
- 
120 mg/kWh za nazivno toplotno moč, večjo od 400 kW;
3.     
toplotna izguba z dimnimi plini največ dve odstotni točki večja od
toplotnih izgub pri vgrajenem atmosferskem gorilniku oziroma največ eno
odstotno točko večja od toplotnih izgub pri drugih gorilnikih, pri čemer so
največje vrednosti toplotnih izgub:
- 
11 odstotkov, če je nazivna toplotna moč večja od 11 kW in manjša
ali enaka 25 kW in se naprava ne uporablja samo za ogrevanje sanitarne vode,
- 
10 odstotkov, če je nazivna toplotna moč večja od 25 kW in manjša
ali enaka 28 kW in se naprava ne uporablja samo za ogrevanje sanitarne vode,
- 
10 odstotkov, če je nazivna toplotna moč večja od 28 kW in manjša
ali enaka 50 kW,
- 
9 odstotkov, če je nazivna toplotna moč večja od 50 kW in manjša
ali enaka 400 kW, in
- 
6 odstotkov, če je nazivna toplotna moč večja od 400 kW.
16. člen
(mejne vrednosti emisij snovi za kurilne naprave na plinasto
gorivo za tehnološke procese)
(1) Za kurilne naprave, ki uporabljajo plinasto gorivo
za tehnološke procese in se ne uporabljajo za namen iz drugega odstavka
5. člena te uredbe, je:
1.     
mejna vrednost ogljikovega monoksida 80 mg/m3;
2.     
mejna vrednost dušikovega monoksida in dušikovega dioksida, izraženih
kot NO2:
- 
100 mg/m3, če se v napravi uporablja zemeljski plin in je
najvišja temperatura vode v kotlu nižja od 110 °C, presežek tlaka v njem
pa ni večji od 0,05 MPa,
- 
110 mg/m3, če se v napravi uporablja zemeljski plin in je
najvišja temperatura vode v kotlu od 110 °C do 210 °C, presežek tlaka v
njem pa je od 0,05 MPa do 1,8 MPa,
- 
150 mg/m3, če se v napravi uporablja zemeljski plin in je
najvišja temperatura vode v kotlu višja od 210 °C, presežek tlaka v njem
pa večji od 1,8 MPa, in
- 
200 mg/m3, če se v napravi uporablja drugo plinasto gorivo
ali če v kotlu medij za prenos toplote ni voda;
3.     
mejna vrednost žveplovega dioksida in žveplovega trioksida, izraženih
kot SO2:
- 
5 mg/m3 pri uporabi utekočinjenega naftnega plina,
- 
10 mg/m3 pri uporabi zemeljskega plina,
- 
50 mg/m3 pri uporabi rafinerijskega plina in
- 
350 mg/m3 pri uporabi drugega plinastega goriva.
(2) Za kurilne naprave, ki uporabljajo plinasto gorivo
za tehnološke procese in se uporabljajo tudi za namen iz drugega odstavka
5. člena te uredbe, so mejne vrednosti emisij določene v prejšnjem členu.
V. UKREPI ZMANJŠEVANJA EMISIJ SNOVI V ZRAK
17. člen
(uporaba čistilnih naprav dimnih plinov)
(1) Kurilne naprave, ki uporabljajo tekoče in plinasto
gorivo za tehnološke procese in se ne uporabljajo za namen iz drugega odstavka
5. člena te uredbe, in ki imajo vgrajene naprave za razžveplanje dimnih
plinov, naprave za zmanjševanje emisije prahu, naprave za zmanjševanje
anorganskih halogenskih spojin v dimnih plinih ali druge tehnike za
zmanjševanje emisij, lahko obratujejo z zmanjšano učinkovitostjo ali brez teh
naprav v primeru okvare, motnje ali izpada največ 120 ur letno, od tega največ
24 ur nepretrgoma. Vsa stanja, ko je zaradi zmanjšane učinkovitosti ali izpada
teh naprav presežena mejna vrednost emisije, mora upravljavec kurilne naprave
evidentirati v obratovalni dnevnik v skladu s predpisom, ki ureja emisijo snovi
v zrak iz nepremičnih virov onesnaževanja.
(2) Upravljavec kurilne naprave iz prejšnjega odstavka
mora vsak izpad čistilnih naprav prijaviti inšpektoratu, pristojnemu za varstvo
okolja.
(3) Čas obratovanja iz prvega odstavka tega člena, v
katerem je presežena dvakratna mejna vrednost emisij, se upošteva kot čas
izpada čistilnih naprav.
18. člen
(izpuščanje dimnih plinov)
(1) Upravljavec kurilne naprave mora zagotoviti
izpuščanje dimnih plinov v okolje samo skozi ustrezno dimovodno napravo.
(2) Upravljavec kurilne naprave za tehnološke procese,
ki se ne uporablja za namen iz drugega odstavka 5. člena te uredbe, mora
zagotoviti, da se pri načrtovanju in izračunu potrebne višine dimnika
upoštevajo določbe predpisa, ki ureja emisijo snovi v zrak iz nepremičnih virov
onesnaženja.
(3) Pri projektiranju in vgradnji kurilnih, dimovodnih
in prezračevalnih naprav morajo biti za neoporečno vgradnjo kurilnih naprav, ki
niso naprave iz prejšnjega odstavka, izpolnjene zahteve standardov SIST EN
1443, SIST EN 13384, SIST EN 15287 in SIST EN 13501-1.
19. člen
(uporaba lončene peči ali odprtega kamina)
(1) Dobavitelj lončene peči ali odprtega kamina, ki je
izdelan za trajno vgraditev v gradbeni objekt, mora v skladu z zakonom, ki
ureja gradbene proizvode:
-       
ob začetku obratovanja predložiti izjavo o lastnostih v skladu z
zahtevami standarda SIST EN 16510-1 o nepreseganju mejnih vrednosti
emisij snovi v zrak in o doseganju toplotnega izkoristka iz preglednice v
Prilogi 3 te uredbe ali
-       
pridobiti dokument priglašenega laboratorija, ki določa tip proizvoda v
predpripravljalni kurilnici, ki v skladu z zahtevami standarda SIST EN 16510-1
potrjuje, da kurilna naprava ali vložek kurišča kurilne naprave izpolnjuje
tehnične zahteve o nepreseganju mejnih vrednosti emisij snovi v zrak in zahtevo
o doseganju toplotnega izkoristka iz preglednice v Prilogi 3 te uredbe.
(2) Ne glede na prvi odstavek tega člena se za dokazila
o izpolnjevanju zahtev nepreseganja mejnih vrednosti emisij lahko uporabijo
tudi drugi harmonizirani standardi za gradbene proizvode, ki so objavljeni v
Uradnem listu Evropske unije skladno z zahtevami Uredbe EU št. 305/2011
Evropskega parlamenta in Sveta z dne 9. marca 2011 o določitvi usklajenih
pogojev za trženje gradbenih proizvodov in razveljavitvi Direktive Sveta 89/106/EGS
(UL L št. 88 z dne 4. 4. 2011, str. 5), zadnjič spremenjene z
Delegirano uredbo Komisije (EU) št. 574/2014 z dne 21. februarja 2014
o spremembi Priloge III k Uredbi (EU) št. 305/2011 Evropskega
parlamenta in Sveta o vzorcu, ki se uporablja za pripravo izjave o lastnostih
gradbenih proizvodov (UL L št. 159 z dne 28. 5. 2014, str. 41), (v
nadaljnjem besedilu: Uredba 305/2011/EU).
20. člen
(hranilnik toplote)
(1) Kurilne naprave za ogrevanje prostorov in sanitarne
vode, razen enosobnih kurilnih naprav, z nazivno toplotno močjo 4 kW ali več in
s tekočim sredstvom za prenos toplote, ki so bile postavljene in dane v uporabo
po 1. aprilu 2011 ter uporabljajo kot gorivo naravni les v vseh oblikah,
lesne ostanke ali brikete iz biomase, morajo imeti vodni hranilnik toplote s
prostornino najmanj 12 litrov na liter polnilnega prostora z gorivom. Vodni
hranilnik toplote mora imeti tudi prostornino najmanj 55 litrov na kW nazivne
toplotne moči kurilne naprave.
(2) Če se kurilna naprava iz prejšnjega odstavka z gorivom
samodejno polni, mora imeti vodni hranilnik toplote prostornino najmanj 20
litrov na kW nazivne toplotne moči kurilne naprave.
(3) Določba prvega in drugega odstavka tega člena se za
prostornino vodnega hranilnika toplote na kW nazivne toplotne moči kurilne
naprave uporablja tudi pri uporabi peletov iz biomase, če kurilna naprava ni
predmet petega odstavka tega člena.
(4) Ne glede na določbe prvega in drugega odstavka tega
člena se lahko uporabi drugačen hranilnik toplote, vendar enake zmogljivosti shranjevanja
toplote.
(5) Prvi in drugi odstavek tega člena se ne uporabljata
za:
1.     
samodejno polnjene kurilne naprave, ki dosegajo mejne vrednosti po tej
uredbi pri najmanjši nastavljivi moči kurilne naprave;
2.     
kurilne naprave, ki pri polni obremenitvi obratujejo v sistemu oskrbe s
toploto za pokrivanje osnovne in srednje obremenitve, za pokrivanje konične
obremenitve in dodatnih obremenitev pa se uporablja drug vir toplote;
3.     
kurilne naprave, ki obratujejo samo pri polni obremenitvi.
(6) Določbe tega člena se uporabljajo tudi za kurilno
napravo, ki je predmet rekonstrukcije.
21. člen
(obratovalni monitoring emisij snovi za kurilne naprave)
(1) Upravljavec kurilne naprave za tehnološke procese
mora zagotoviti izvajanje prvih meritev in obratovalnega monitoringa emisij
snovi v zrak v skladu s predpisom, ki ureja prve meritve in obratovalni
monitoring emisije snovi v zrak iz nepremičnih virov onesnaževanja.
(2) Upravljavec kurilne naprave, ki ni naprava iz
prejšnjega odstavka, mora zagotoviti izvajanje prvih meritev in obratovalnega
monitoringa emisij snovi v zrak v skladu s predpisom, ki ureja preglede,
čiščenje in meritve na malih kurilnih napravah.
(3) Ne glede na prvi in drugi odstavek tega člena se
prve meritve in občasne meritve emisij snovi ne opravljajo na kurilnih
napravah, ki uporabljajo:
-       
trdno gorivo in so kot enosobne kurilne naprave edini vir ogrevanja
stanovanjskih prostorov;
-       
trdno gorivo in se uporabljajo kot štedilniki s posredno ogrevano pečico
ali brez nje za pripravo hrane;
-       
trdno gorivo, in se uporabljajo samo za ogrevanje prostorov in sanitarne
vode, ki so bile izdelane ali postavljene pred 1. januarjem 1950;
-       
tekoče in plinasto gorivo iz 1. in 2. točke prvega odstavka 4. člena
te uredbe, katerih nazivna toplotna moč je manjša ali enaka 11 kW, razen koncentracije
ogljikovega monoksida, ki se meri;
-       
plinsko olje ali zemeljski plin za tehnološke procese, če upravljavec
kurilne naprave najmanj enkrat letno zagotovi nastavitev zgorevanja, ki jo
izvede serviser, ki ga pooblasti proizvajalec naprave. Upravljavec kurilne
naprave mora potrdilo o opravljenem servisu kurilne naprave hraniti najmanj pet
let.
(4) Občasne meritve niso potrebne, če ima kurilna
naprava za tehnološke procese vgrajene umerjene merilnike emisij snovi za
trajno merjenje, ki delujejo nepretrgoma.
VI. NADZOR
22. člen
(inšpekcijski nadzor)
(1) Nadzor nad izvajanjem določb te uredbe opravljajo
inšpektorji, pristojni za okolje.
(2) Ne glede na prejšnji odstavek nadzor nad izvajanjem
6. člena in 29. člena te uredbe opravljajo inšpektorji, pristojni za
trg.
VII. KAZENSKE DOLOČBE
23. člen
(prekrški upravljavca kurilne naprave)
(1) Z globo od 2.000 do 5.000 eurov se za prekršek
kaznuje upravljavec kurilne naprave, ki je pravna oseba ali samostojni
podjetnik posameznik, če:
1.     
uporablja v kurilni napravi gorivo, ki ni navedeno v prvem, tretjem ali
četrtem odstavku 5. člena te uredbe,
2.     
uporablja v kurilni napravi lesne ostanke in biomasne ostanke, ali daje
na trg te ostanke, brez izvedenih meritev nevarnih snovi v ostankih, kot je
določeno v prvem ali drugem odstavku 6. člena te uredbe,
3.     
ne hrani rezultatov opravljenih meritev nevarnih snovi, kot je določeno
v četrtem odstavku 6. člena te uredbe,
4.     
uporablja kurilno napravo z vgrajeno tehniko zmanjševanja emisij, ki ne
dosega zahtevane učinkovitosti, v času, daljšem od časa, določenega v prvem
odstavku 17. člena te uredbe,
5.     
ne prijavi izpada čistilnih naprav, kot je določeno v drugem odstavku
17. člena te uredbe,
6.     
izpušča dimne pline v okolje v nasprotju s prvim odstavkom 18. člena
te uredbe,
7.     
uporablja kurilno napravo s hranilnikom toplote ali brez v nasprotju z
20. členom te uredbe,
8.     
ne zagotovi obratovalnega monitoringa emisij v skladu s prvim odstavkom
21. člena te uredbe,
9.     
ne prilagodi obratovanja kurilne naprave v rokih, določenih v 25., 26.
in 27. členu te uredbe.
(2) Z globo od 500 do 1.000 eurov se za prekršek iz
prejšnjega odstavka kaznuje tudi odgovorna oseba pravne osebe ali odgovorna
oseba samostojnega podjetnika posameznika.
(3) Z globo od 200 do 400 eurov se za prekršek kaznuje
upravljavec kurilne naprave za ogrevanje prostorov in sanitarne vode –
posameznik, če:
1.     
izpušča dimne pline v okolje v nasprotju s prvim odstavkom 18. člena
te uredbe,
2.     
uporablja kurilno napravo s hranilnikom toplote ali brez v nasprotju z
20. členom te uredbe,
3.     
ne prilagodi obratovanja kurilne naprave v rokih, določenih v 25., 26.
in 27. členu te uredbe.
24. člen
(prekrški dobavitelja kurilne naprave)
(1) Z globo od 4.000 do 40.000 eurov se za prekršek
kaznuje dobavitelj kurilne naprave, ki je pravna oseba ali samostojni podjetnik
posameznik, če:
1.     
k lončeni peči ali odprtemu kaminu ne predloži izjave ali pridobi
dokumenta priglašenega laboratorija iz 19. člena te uredbe;
2.     
daje na trg kurilne naprave v nasprotju z 29. členom te uredbe.
(2) Z globo od 1.200 do 4.100 eurov se za prekršek iz
prejšnjega odstavka kaznuje odgovorna oseba pravne osebe ali odgovorna oseba
samostojnega podjetnika posameznika.
VIII. PREHODNE IN KONČNE DOLOČBE
25. člen
(prilagoditev kurilne naprave na trdna goriva)
(1) Enosobna kurilna naprava, ki je bila postavljena in
dana v uporabo do 31. decembra 2014, se lahko uporablja:
1.     
če emisije snovi v zrak ne presegajo mejnih vrednosti iz četrtega in
petega stolpca preglednice v Prilogi 3 te uredbe ali
2.     
največ do dopolnjenih 20 let od leta njene izdelave, če emisije snovi v
zrak ne presegajo mejnih vrednosti iz drugega in tretjega stolpca preglednice v
Prilogi 3 te uredbe.
(2) Kurilna naprava na trdno gorivo, ki ni enosobna
kurilna naprava in je bila izdelana do 31. decembra 2011, se lahko
uporablja:
1.     
če emisije snovi v zrak ne presegajo mejnih vrednosti iz drugega
odstavka 11. člena te uredbe ali
2.     
največ do dopolnjenih 20 let od leta njene izdelave, če emisije snovi v
zrak izpolnjujejo zahteve v zvezi z naslednjimi mejnimi vrednostmi:
a.   
črnina dimnih plinov 1;
b.   
ogljikov monoksid:
-  4000 mg/m3 za
nazivno toplotno moč 50 kW ali več in manjšo od 150 kW pri uporabi naravnega
lesa v vseh oblikah, lesnih ostankov, briketov ali peletov,
-  2500 mg/m3 za
nazivno toplotno moč 50 kW ali več in manjšo od 150 kW pri uporabi premoga ter
briketov in koksa iz premoga,
-  2000 mg/m3 za
nazivno toplotno moč 150 kW ali več in manjšo od 500 kW pri uporabi premoga,
naravnega lesa v vseh oblikah, lesnih ostankov, briketov ali peletov,
-  1250 mg/m3 za
nazivno toplotno moč 150 kW ali več in manjšo od 500 kW pri uporabi premoga ter
briketov in koksa iz premoga,
-  1000 mg/m3 za
nazivno toplotno moč 500 kW ali več, če je trdno gorivo naravni les v vseh
oblikah, lesni ostanki, briketi ali peleti,
-  625 mg/m3 za
nazivno toplotno moč 500 kW ali več pri uporabi premoga ter briketov in koksa
iz premoga;
c.   
prah 150 mg/m3 pri uporabi naravnega lesa v vseh oblikah,
lesnih ostankov, briketov ali peletov.
(3) Kurilna naprava na trdno gorivo, ki ni enosobna
kurilna naprava in je bila izdelana po 1. januarju 2012 ter dana na
trg do začetka veljavnosti te uredbe, se lahko uporablja:
1.     
če emisije snovi v zrak ne presegajo mejnih vrednosti iz drugega
odstavka 11. člena te uredbe ali
2.     
največ do dopolnjenih 20 let od leta njene izdelave, če emisije snovi v
zrak izpolnjujejo zahteve v zvezi z naslednjimi mejnimi vrednostmi:
a.     prah:
-  90 mg/m3 za
nazivno toplotno moč 4 kW ali več pri uporabi premoga,
-  100 mg/m3 za
nazivno toplotno moč 4 kW ali več pri uporabi naravnega lesa v vseh oblikah ali
lesnih ostankov, razen briketov ali peletov, in
-  60 mg/m3 za nazivno
toplotno moč 4 kW ali več pri uporabi briketov ali peletov iz biomase;
b.   
ogljikov monoksid:
-  1000 mg/m3 za
nazivno toplotno moč 4 kW ali več in manjšo od 500 kW pri uporabi premoga,
naravnega lesa v vseh oblikah ali lesnih ostankov, razen briketov ali peletov,
-  800 mg/m3 za
nazivno toplotno moč 4 kW ali več in manjšo od 500 kW pri uporabi briketov ali
peletov iz biomase in
-  500 mg/m3 za
nazivno toplotno moč 500 kW ali več pri uporabi premoga, naravnega lesa v vseh
oblikah, lesnih ostankov ali briketov ali peletov.
(4) Pri prilagoditvi kurilnih naprav iz prvega odstavka
tega člena se morata upoštevati tudi določbi prvega in drugega odstavka
28. člena te uredbe, pri prilagoditvi kurilnih naprav iz drugega in
tretjega odstavka tega člena pa se morata upoštevati tudi določbi tretjega in
četrtega odstavka 28. člena te uredbe.
26. člen
(prilagoditev kurilne naprave na tekoče gorivo)
(1) Kurilna naprava na tekoče gorivo za ogrevanje
prostorov in sanitarne vode iz 4. člena in drugega odstavka 5. člena
te uredbe, ki je bila izdelana do 31. decembra 2011, se lahko uporablja:
1.     
če emisije snovi v zrak ne presegajo mejnih vrednosti iz 13. člena
te uredbe ali
2.     
največ do dopolnjenih 20 let od leta njene izdelave, če emisije snovi v
zrak izpolnjujejo zahteve v zvezi z naslednjimi mejnimi vrednostmi:
a.     dimno
število:
-  največ 2 za nazivno toplotno
moč, manjšo od 11 kW,
-  za nazivno toplotno moč 11
kW ali več;
b.   
ogljikov monoksid 175 mg/m3;
c.   
dušikov monoksid in dušikov dioksid, izražena kot NO2, 250 mg/m3.
(2) Kurilna naprava na tekoče gorivo za tehnološke
procese vode iz prvega odstavka 5. člena te uredbe, ki je bila izdelana do
31. decembra 2011 ali za katero je bilo do 31. decembra 2011
pridobljeno okoljevarstveno soglasje ali gradbeno dovoljenje, se lahko
uporablja:
1.     
če emisije snovi v zrak ne presegajo mejnih vrednosti iz prvega odstavka
14. člena te uredbe ali
2.     
največ do dopolnjenih 27 let od leta njene izdelave, če je bila izdelana
leta 1995 ali pozneje in če emisije snovi v zrak izpolnjujejo zahteve v zvezi z
naslednjimi mejnimi vrednostmi:
a.     dimno
število 1 pri uporabi plinskega olja, metanola, etanola, neobdelanega
rastlinskega olja ali metilestra iz rastlinskega olja;
b.     ogljikov
monoksid 170 mg/m3;
c.     dušikov
monoksid in dušikov dioksid, izražena kot NO2:
-  250 mg/m3 pri
uporabi plinskega olja,
-  350 mg/m3 pri
uporabi emulgiranega naravnega bitumna ali težkega kurilnega olja;
d.   
žveplov dioksid 1700 mg/m3.
27. člen
(prilagoditev kurilne naprave na plinasto gorivo)
(1) Kurilna naprava na plinasto gorivo za ogrevanje
prostorov in sanitarne vode iz 4. člena in drugega odstavka 5. člena te
uredbe se lahko uporablja:
1.     
če emisije snovi v zrak ne presegajo mejnih vrednosti iz 15. člena
te uredbe ali
2.     
najdlje do dopolnjenih 20 let od leta njene izdelave, če emisije snovi v
zrak izpolnjujejo zahteve v zvezi z naslednjimi mejnimi vrednostmi:
a.     ogljikov
monoksid 100 mg/m3;
b.     dušikov
oksid:
-  150 mg/m3 pri
uporabi zemeljskega plina,
-  200 mg/m3 pri
uporabi utekočinjenega naftnega plina.
(2) Kurilna naprava na plinasto gorivo za tehnološke
procese vode iz prvega odstavka 5. člena te uredbe, ki je bila izdelana do
31. decembra 2011 ali za katero je bilo do 31. decembra 2011
pridobljeno okoljevarstveno soglasje ali gradbeno dovoljenje, se lahko
uporablja:
1.     
če emisije snovi v zrak ne presegajo mejnih vrednosti iz prvega odstavka
16. člena te uredbe ali
2.     
največ do dopolnjenih 27 let od leta njene izdelave, če je bila izdelana
leta 1995 ali pozneje in če emisije snovi v zrak izpolnjujejo zahteve v zvezi z
naslednjimi mejnimi vrednostmi:
a.     ogljikov
monoksid 100 mg/m3;
c.  dušikov
oksid 200 mg/m3;
d.  žveplov oksid:
-  35 mg/m3 pri
uporabi zemeljskega plina ali utekočinjenega naftnega plina,
-  350 mg/m3 pri
uporabi plinastega goriva, ki ni zemeljski plin ali utekočinjeni naftni plin.
28. člen
(mejne vrednosti za grelnike in kotle iz Uredbe 2015/1185 in
Uredbe 2015/1189)
(1) Mejne vrednosti za enosobne kurilne naprave, kot so
določene v četrtem, petem in šestem stolpcu preglednice iz Priloge 3 te uredbe,
se uporabljajo za lokalne grelnike prostorov na trdno gorivo z nazivno toplotno
močjo, enako ali manjšo od 50 kW, iz Uredbe 2015/1185/EU do 31. decembra
2021.
(2) Ne glede na 1. točko prvega odstavka 25. člena
te uredbe se enosobne kurilne naprave iz prejšnjega odstavka, ki so starejše od
20 let, lahko uporabljajo od 1. januarja 2022 dalje, če emisije ne
presegajo mejnih vrednosti za prah in ogljikov monoksid, kot so določene v
Uredbi 2015/1185/EU.
(3) Mejne vrednosti za kurilne naprave na trdna goriva,
kot so določene v drugem odstavku 11. člena te uredbe, se uporabljajo za
kotle na trdno gorivo z nazivno toplotno močjo 500 kW ali manj iz Uredbe
2015/1189/EU do 31. decembra 2019.
(4) Ne glede na 1. točko drugega odstavka in 1. točko
tretjega odstavka 25. člena te uredbe se kurilne naprave iz prejšnjega
odstavka, ki so starejše od 20 let, lahko uporabljajo od 1. januarja 2020
dalje, če emisije ne presegajo mejnih vrednosti za prah in ogljikov monoksid,
kot so določene v Uredbi 2015/1189/EU.
29. člen
(dajanje grelnikov in kotlov iz Uredbe 2015/1185/EU in
Uredbe 2015/1189/EU na trg)
(1) Enosobne kurilne naprave z nazivno toplotno močjo,
enako ali manjšo od 50 kW, ki so kot lokalni grelniki prostorov na trdno gorivo
obravnavane v Uredbi 2015/1185/EU se lahko dajejo na trg, če emisije prahu in
ogljikovega monoksida ne presegajo mejnih vrednosti, kot so določene v četrtem
in petem stolpcu preglednice iz Priloge 3 te uredbe, toplotni izkoristek pa ni
manjši od najnižje vrednosti, kot je določena v šestem stolpcu preglednice iz
Priloge 3 te uredbe, in sicer do 31. decembra 2021.
(2) Kurilne naprave na trdno gorivo z nazivno toplotno
močjo 500 kW ali manj, ki so kot kotli na trdno gorivo obravnavane v Uredbi
2015/1189/EU, se lahko dajejo na trg, če emisije prahu in ogljikovega monoksida
ne presegajo mejnih vrednosti, kot so določene v drugem odstavku 11. člena
te uredbe, in sicer do 31. decembra 2019.
(3) Dobavitelj naprav iz prvega in drugega odstavka tega
člena pri njihovem dajanju na trg v listini, priloženi proizvodu, ali na sami
napravi navede vrednost emisij iz prvega in drugega odstavka tega člena.
30. člen
(degradirano okolje)
(1) Če je kurilna naprava v območju, ki se v skladu z
zakonom, ki ureja varstvo okolja, določi za degradirano okolje zaradi
onesnaženosti zraka, se za kurilne naprave na tem območju roki iz 25., 26. in
27. člena te uredbe skrajšajo za tri leta, vendar ne več kot dve leti po
začetku veljavnosti načrta ukrepov za izboljšanje kakovosti okolja in njegovih
delov na tem območju.
(2) Ne glede na določbo prejšnjega odstavka skrajšanje
rokov za tri leta ni zahtevano, če so v načrtu ukrepov za izboljšanje kakovosti
okolja in njegovih delov na območju degradiranega okolja predvideni drugačni
roki kot v prejšnjem odstavku ali drugačne obveznosti za upravljavce kurilnih
naprav.
31. člen
(postopki v teku)
Inšpekcijski postopki, ki so se začeli pred uveljavitvijo te
uredbe, se dokončajo v skladu s to uredbo.
32. člen
(izvajanje meritev pred dajanjem na trg)
Ne glede na določbo prvega odstavka 10. člena te uredbe lahko
do 31. decembra 2020 izvaja meritev emisij snovi v zrak laboratorij, ki je
akreditiran po standardu SIST EN ISO/IC 17025 za izvajanje meritev emisij snovi
v zrak v skladu s Pravilnikom o prvih meritvah in obratovalnem monitoringu
emisije snovi v zrak iz nepremičnih virov onesnaževanja ter o pogojih za
njegovo izvajanje (Uradni list RS, št. 105/08). Izvajalec meritve mora o
meritvi izdati poročilo o preskusu, kot ga določa standard SIST EN 303-5.
33. člen
(prenehanje veljavnosti)
Z dnem uveljavitve te uredbe preneha veljati Uredba o emisiji
snovi v zrak iz malih in srednjih kurilnih naprav (Uradni list RS,
št. 24/13, 2/15, 50/16 in 17/18).
34. člen
(začetek veljavnosti)
Ta uredba začne veljati trideseti dan po objavi v Uradnem
listu Republike Slovenije.
Št. 00719-22/2019
Ljubljana, dne 18. julija 2019
EVA 2018-2550-0035
Vlada Republike Slovenije
Marjan Šarec
Predsednik

Priloga 1: Izračun
toplotnih izgub z dimnimi plini
Priloga 2: Mejne
vrednosti za vsebnost nevarnih snovi v ostankih iz biomase
Priloga 3: Mejne
vrednosti emisij snovi v zrak za enosobne kurilne naprave