Državni zbor se je seznanil s Poročilom o stanju, razlogih,
zalogah in naročilih osebne zaščitne ter kritične medicinske opreme ob
razglasitvi epidemije SARS-CoV-2 (COVID-19) ter nabavah, ki so omogočile
Republiki Sloveniji uspešen spopad z njo, iz katerega izhaja:
-       
da do 13. 3. 2020 ni bilo pravočasno poskrbljeno za dopolnitev in aktiviranje
Državnega načrta zaščite in reševanja za primer epidemije SARS-CoV-2
(COVID-19);
-       
da je sprejem zaščitnih ukrepov za zajezitev epidemije, vključno z
nabavami zaščitne in kritične medicinske opreme, potekal v izrednih
okoliščinah;
-       
da ob razglasitvi epidemije ni bilo niti minimalnih potrebnih zalog
zaščitne in kritične medicinske opreme niti ni bila ta naročena;
-       
da je bila po 13. 3. 2020 navkljub izrednim okoliščinam s strani Vlade
zagotovljena nujna osebna zaščitna in kritična medicinska oprema v najkrajšem
možnem času in tako preprečene drastično hujše posledice epidemije;
-       
da je bila povprečna cena večine artiklov osebne zaščitne opreme, ki je
bila nabavljena v izrednih okoliščinah po 13. 3. 2020, občutno nižja kot
povprečna cena nabav večine artiklov v času pred 13. 3. 2020.
Št. 411-08/20-9/16
Ljubljana, dne 14. maja 2020
EPA 1140-VIII
Državni zbor
Republike Slovenije
Igor Zorčič
predsednik