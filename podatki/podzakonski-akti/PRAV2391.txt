I. SPLOŠNA DOLOČBA
1. člen
S tem pravilnikom se določajo pogoji, ki
jih morajo izpolnjevati pravne in fizične osebe, ki preizkušajo hidrantna omrežja
in izdajajo potrdila o njihovem brezhibnem delovanju, obseg preizkusa
hidrantnih omrežij, način pridobitve pooblastila za preizkušanje hidrantnih
omrežij, postopek preizkusa hidrantnih omrežij in redni tehnični nadzor nad hidrantnimi
omrežji.
(2) Ta pravilnik v skladu z Direktivo
2006/123/ES Evropskega parlamenta in Sveta z dne 12. decembra 2006 o storitvah
na notranjem trgu (UL L št. 376 z dne, 27. 12. 2006, str. 36) določa zahteve,
vezane na najmanjše število zaposlenih in veljavnost dovoljenja oziroma
pooblastila.
II. ZAVEZANEC
2. člen
Lastnik, uporabnik ali upravljavec
stanovanjskih, poslovnih ter industrijskih objektov (v nadaljnjem besedilu: zavezanec)
si mora pred pričetkom uporabe vgrajenega hidrantnega omrežja pridobiti
potrdilo o brezhibnem delovanju hidrantnega omrežja (v nadaljnjem besedilu:
potrdilo) za:
-       
novo vgrajena hidrantna omrežja;
-       
razširitev hidrantnega omrežja;
-       
spremenjeni ali zamenjani del hidrantnega omrežja.
Zavezanec lahko izvajalca del pooblasti za
pridobitev potrdila pred dokončno predajo objekta v uporabo.
3. člen
Hidrantna omrežja, za katera si mora
zavezanec pridobiti potrdilo, so:
-       
vsi objekti in naprave, s katerimi se voda od vira za oskrbo z vodo po
cevovodih dovaja do hidrantnih priključkov, ki se neposredno uporabljajo za gašenje
požara ali pa se nanje priključijo gasilna vozila z vgrajenimi črpalkami ali prenosne
gasilne črpalke;
-       
stalni postroji za zajemanje vode (to so postroji za posredno napajanje
hidrantnega omrežja po stacionarnem omrežju);
-       
suha hidrantna omrežja (to so vse naprave v objektu, ki so v normalnih
razmerah brez vode, ob požaru pa se uporabljajo za to, da se voda za gašenje požara
prepelje od gasilnih vozil ali drugih virov za oskrbo z vodo do kraja porabe).
III. POGOJI, KI JIH MORAJO IZPOLNJEVATI FIZIČNE IN PRAVNE
OSEBE, KI PREIZKUŠAJO HIDRANTNA OMREŽJA IN IZDAJAJO POTRDILA O NJIHOVEM BREZHIBNEM
DELOVANJU
4. člen
Hidrantna omrežja lahko preizkušajo fizične
in pravne osebe (v nadaljnjem besedilu: izvajalci), ki izpolnjujejo naslednje pogoje:
-       
registrirani morajo biti za tehnične preizkuse in analize (opravljanje
dejavnosti preizkušanja gasilnotehničnih sredstev);
-       
delavec (v nadaljevanju: tehnični nadzornik), ki preizkuša hidrantna
omrežja, mora izpolnjevati pogoje iz tretjega odstavka tega člena;
-       
imeti morajo ustrezno tehnično opremo, ki je določena s tem pravilnikom.
Izvajalec mora imeti pooblastilo Uprave
Republike Slovenije za zaščito in reševanje (v nadaljnjem besedilu: uprava) za
preizkus hidrantnih omrežij (v nadaljnjem besedilu: pooblastilo).
Delavci iz druge alinee prvega odstavka
tega člena morajo imeti najmanj V. stopnjo izobrazbe tehniške
smeri ter najmanj eno leto delovnih izkušenj pri
preizkušanju hidrantnega omrežja.
5. člen
Hidrantna omrežja lahko preizkuša izvajalec,
če ima naslednjo opremo:
-       
prehodni kos z dvema B spojkama in s priključkom za manometer v sredini
- 2 kosa;
-       
prehodno spojko B - C - 2 kosa;
-       
orodje za delo s podzemnim hidrantom (ključ za hidrant, nastavek z enim
B iztokom, ključ za spojke) - 2 kompleta;
-       
slepo spojko C - 2 kosa;
-       
ročnik s pipo - navadni C - 1 kos;
-       
ustnike za ročnike Ø 8, 10, 12, 16, 18, 20;
-       
tabelo za določanje iztoka iz ročnika pri izmerjenem tlaku pri različnih
šobah (Tabela 1 v prilogi);
-       
manometer za vodo; 0–15 bar, razred natančnosti 1 (Pravilnik o metroloških
pogojih za manometre, vakuumetre in manovakuumetre, Uradni list SFRJ, št.
30/86).
6. člen
Če ima izvajalec zaposlenega samo enega
tehničnega nadzornika, pa mu preneha delovno razmerje, mora izvajalec najpozneje
v devetdesetih dneh od prenehanja delovnega razmerja zaposliti drugega tehničnega
nadzornika. V tem času izvajalec ne sme preizkušati hidrantnih omrežij.
Izvajalec mora o vsaki spremembi, povezani
s tehničnimi nadzorniki, obvestiti upravo v tridesetih dneh.
IV. POSTOPEK PRIDOBITVE POOBLASTILA
7. člen
Pravne in fizične osebe, ki želijo preizkušati
hidrantna omrežja, vložijo pri upravi vlogo za preizkušanje hidrantnih omrežij
in ji priložijo vse listine, iz katerih izhaja, da izpolnjujejo pogoje za
opravljanje dejavnosti iz prvega odstavka 4. člena in 5. člena tega pravilnika.
Uprava izda pooblastilo fizični ali pravni
osebi, ki izpolnjuje pogoje za preizkušanje hidrantnih omrežij v šestdesetih dneh,
če ni potreben poseben ugotovitveni postopek. Če je potreben poseben ugotovitveni
postopek, uprava izda pooblastilo fizični ali pravni osebi v devetdesetih dneh.
8. člen
Pooblastilo za preizkušanje hidrantnih
omrežij se izda za nedoločen čas.
9. člen
Pooblastilo se lahko predčasno odvzame, če
izvajalec, ki preizkuša hidrantna omrežja in izdaja potrdila o njihovem brezhibnem
delovanju, nima vsaj enega tehničnega nadzornika, ter zaradi večjih
nepravilnosti pri delu.
Izvajalce, ki opravljajo preizkuse in
izdajajo potrdila o brezhibnem delovanju hidrantnih omrežij, nadzira Inšpektorat
Republike Slovenije za varstvo pred naravnimi in drugimi nesrečami (v
nadaljnjem besedilu: inšpektorat).
10. člen
Izvajalcu preneha pooblastilo:
-       
če izvajalec preneha opravljati dela oziroma dejavnost, ki je bila
podlaga za pridobitev pooblastila;
-       
če izvajalec pri preizkušanju še naprej kljub opozorilu inšpektorata krši
predpise;
-       
če poteče veljavnost pooblastila za preizkušanje in ne vloži zahteve za
njegovo podaljšanje v tridesetih dneh pred potekom roka veljavnosti;
-       
če se ugotovi, da ne izpolnjuje več zahtev glede opreme, ki je določena
v 5. členu tega pravilnika;
-       
če ne obvesti uprave o nastalih spremembah v roku, določenem v 6. členu
tega pravilnika;
-       
če je izvajalec storil prekršek pri preizkušanju (18. točka 61. člena
zakona o varstvu pred požarom - Uradni list RS, št. 71/93).
Pooblastilo preneha veljati z odvzemom
pooblastila na zahtevo izvajalca, inšpektorata ali po uradni dolžnosti.
11. člen
(črtan)
V. POSTOPEK PREIZKUSA HIDRANTNEGA OMREŽJA
12. člen
Hidrantno omrežje preizkusi pooblaščeni
izvajalec na zahtevo zavezanca najkasneje v tridesetih dneh od vložitve zahteve.
Izvajalec mora zavezancu predhodno
napovedati dan preizkušanja.
Izvajalec ne more preizkušati hidrantnega
omrežja, ki ga je sam projektiral, gradil ali nadzoroval gradnjo. Morebitni pregled
projekta ali predhodni pregled hidrantnega omrežja med gradnjo se ne šteje za
projektiranje in nadzor.
13. člen
Pri pregledu sistemov mora sodelovati
zavezanec ali oseba, ki jo pooblasti zavezanec.
14. člen
Preizkus hidrantnega omrežja je sestavljen
iz pregleda dokumentacije in preizkusa hidrantnega omrežja.
Zavezanec mora predložiti na vpogled
potrjeno projektno dokumentacijo za hidrantno omrežje.
15. člen
Hidrantno omrežje
izvajalec preizkuša po tem postopku (skica 1):
Skica 1: Računanje zmogljivosti hidrantnega omrežja
1.     
Izmeri in zapiše se statični tlak na hidrantu A in B (to je tlak ps
(bar)). 
2.     
Na hidrant A se namesti ročnik s šobo od Ø 8 do Ø 20 (izbere se tako
šobo, da bo padel tlak na hidrantu A pri odprtju ročnika za približno 1 bar od
prej izmerjenega ps). 
3.     
Zasun hidranta A se odpre do konca. Vodo se pusti teči 1 minuto tako, da
se tok umiri in odčita tlak na hidrantu A in hidrantu B. Tlak na hidrantu B se
vpiše v razpredelnico (Merilni list) pod prB, tlak na hidrantu A pa
pod prA. 
4.     
Po Tabeli 1 (v prilogi) se odčita količino vode (l/s), ki izteče iz
ročnika pri tlaku prA. Ta količina se vpiše v razpredelnico (Merilni
list) pod Q. 
5.     
Z enačbo (1) se izračuna, za koliko bo padel tlak v mreži (prx),
če bo poraba vode večja od Q, pri čemer se izbere poljubno večjo porabo vode Qx
v l/s.
6.     
Če je treba, se z enačbo (2) izračuna, koliko vode bo mreža dajala, če
se pusti, da tlak pri iztekanju vode pade pod vrednost pr
prx –
izbrani tlak, nižji od pr
7.     
Če so hidranti na slepem vodu, se pazi na smer toka vode (tako kot na
skici 1). 
8.     
Če so hidranti na krožnem vodu, naj bosta hidranta A in B čim bolj
narazen. Izidi meritev se vpisujejo v Merilni list.
Merilni list 


Št. hidr.

ps 
  (bar)

prA 
(bar)

prB
(bar)

Q
  l/s

ps - prB (bar)

Qx
  l/s

prx 
(bar)


 

 

 

 

 

 

 

 


 

 

 

 

 

 

 

 


 

 

 

 

 

 

 

 


 

 

 

 

 

 

 

 


 

 

 

 

 

 

 

 


 

 

 

 

 

 

 

 


VI. POROČILO
16. člen
Po opravljenem preizkusu hidrantnega omrežja
mora izvajalec najkasneje v desetih dneh pripraviti pisno poročilo in ga
poslati zavezancu.
Poročilo mora vsebovati ugotovitve
preizkusa s poudarkom na pomanjkljivostih, ki jih mora zavezanec odpraviti, preden
se mu izda potrdilo o brezhibnem delovanju.
Poročilu se priložita merilni in hidrantni
list, ki je sestavni del tega pravilnika (priloga 1).
17. člen
Po odpravi pomanjkljivosti mora izvajalec
ponovno pregledati del sistema, kjer je bilo treba odpraviti pomanjkljivosti.
O opravljenem ponovnem preizkusu
hidrantnega omrežja se pripravi dodatno poročilo.
Če so bile pri preizkusu ugotovljene le
nebistvene pomanjkljivosti, ki ne vplivajo na brezhibno delovanje sistema, se
izda potrdilo brez opravljenega ponovnega preizkusa na podlagi pisne izjave
zavezanca, da je odpravil ugotovljene pomanjkljivosti.
Če zavezanec v treh mesecih ne odpravi
pomanjkljivosti in ne obvesti izvajalca, da je napako odpravil, izvajalec obvesti
pristojno izpostavo inšpektorata.
VII. POTRDILO O BREZHIBNEM DELOVANJU SISTEMA
18. člen
Izvajalec izda potrdilo po uspešno
opravljenem preizkusu, in sicer:
-       
na podlagi poročila, če ni pomanjkljivosti;
-       
na podlagi obvestila zavezanca, da je pomanjkljivosti odpravil, če so
bile ugotovljene le nebistvene pomanjkljivosti;
-       
na podlagi dodatnega poročila, ko se na ponovnem preizkusu hidrantnega
omrežja ugotovi, da je zavezanec odpravil vse pomanjkljivosti.
Potrdilo se izda v predpisani obliki
(priloga 2).
19. člen
Izvajalec mora pripraviti poročilo o
opravljenem preizkusu hidrantnega omrežja in potrdilo o brezhibnem delovanju hidrantnega
omrežja v dveh izvodih. En izvod vroči zavezancu, enega pa shrani pri sebi.
Izvajalec mora hraniti dokumentacijo iz prejšnjega
odstavka deset let.
Zavezanec mora trajno hraniti dokumentacijo
iz prvega odstavka tega člena.
VIII. REDNI TEHNIČNI NADZOR HIDRANTNIH OMREŽIJ
20. člen
Zavezanec mora zagotoviti redni tehnični
nadzor hidrantnega omrežja (v nadaljnjem besedilu: nadzor).
Nadzor po tem pravilniku obsega vizualni
pregled in merjenje statičnega tlaka na zunanjem hidrantem omrežju.
Vizualni pregled obsega:
-       
pri zunanjem hidrantnem omrežju pregled stanja hidrantov, pripadajoče
opreme hidrantov, ki so predvideni za direktno gašenje, njihovih oznak in
preizkus delovanja;
-       
pri notranjih hidrantih stanje cevi, ročnika in tesnost;
-       
pri suhih hidrantih stanje cevi in ročnika.
Po pregledu je potrebno omarice notranjega
hidrantnega omrežja in omarice s pripadajočo opremo za zunanje hidrante
zaplombirati. 
Nadzor lahko opravlja tehnični nadzornik
oziroma oseba, ki ima IV. stopnjo izobrazbe. 
Nadzor se opravlja najmanj enkrat letno,
dokumentacijo o nadzoru hrani zavezanec.
IX. STROŠKI PREIZKUŠANJA
21. člen
Stroške preizkušanja hidrantnega omrežja
krije zavezanec.

Priloga
1: Hidrantni list
Priloga
2: Potrdilo
Tabela
1: Količina vode, ki izteče iz ročnikov z različnimi ustniki pri različnih
tlakih, v litrih na sekundo

Pravilnik o preizkušanju hidrantnih omrežij
(Uradni list RS, št. 22/95) vsebuje naslednjo končno določbo:
»X. KONČNA DOLOČBA
22. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o preizkušanju hidrantnih omrežij (Uradni list RS, št. 102/09) vsebuje naslednjo prehodno in
končno določbo:
»PREHODNA IN KONČNA DOLOČBA
5. člen
(1) Pooblastila za preizkušanje hidrantnih
omrežij, ki jih je Uprava Republike Slovenije za zaščito in reševanje izdala
pred uveljavitvijo tega pravilnika, ostanejo v veljavi do izteka roka. 
(2) Ne glede na prejšnji odstavek se
izvajalcem, ki opravljajo preizkuse in izdajajo potrdila o brezhibnem delovanju
hidrantnih omrežij in ki želijo pridobiti pooblastilo za preizkušanje
hidrantnih omrežij za nedoločen čas, izda na njihovo zahtevo pooblastilo v
skladu s tem pravilnikom.
6. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o
preizkušanju hidrantnih omrežij (Uradni list RS, št. 60/20) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati petnajsti dan po
objavi v Uradnem listu Republike Slovenije.«.