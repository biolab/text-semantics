1. SPLOŠNA DOLOČBA
1. člen
(prenehal veljati)
2. OBVEZNOSTI DELODAJALCA V ZVEZI S PRIJAVAMI IN
OBVESTILOM
2. člen
(prenehal veljati)
3. člen
(prijava nevarnih pojavov)
(1) Delodajalec mora inšpekciji dela
takoj prijaviti vsak nevarni pojav.
(2) Delodajalec prijavi nevarni pojav
iz prejšnjega odstavka na obrazcu iz Priloge 2 tega pravilnika, ki je skupaj z
navodili za izpolnjevanje, objavljen na spletnih straneh Inšpektorata Republike
Slovenije za delo.
4. člen
(prijava poklicnih bolezni)
(1) Delodajalec mora inšpekciji dela
prijaviti vsako ugotovljeno poklicno bolezen.
(2) Delodajalec prijavi poklicno
bolezen Inšpektoratu Republike Slovenije za delo takoj, ko je seznanjen, da je
bila poklicna bolezen ugotovljena.
(3) Delodajalec prijavi ugotovljeno
poklicno bolezen iz prvega odstavka tega člena na obrazcu iz Priloge 3 tega
pravilnika, ki je skupaj z navodili za izpolnjevanje, objavljen na spletnih
straneh Inšpektorata Republike Slovenije za delo.
5. člen
(pojmi)
Pojem »takoj« v tem pravilniku pomeni v
najkrajšem možnem času, brez kakršnega koli odlašanja, glede na komunikacijska
sredstva, ki jih ima na razpolago delodajalec.
6. člen
(način vlaganja prijav in obvestila)
Prijave iz tega pravilnika in obvestilo iz
Priloge IV Pravilnika o varovanju delavcev pred tveganji zaradi izpostavljenosti
rakotvornim ali mutagenim snovem (Uradni list RS, št. 101/05 in 43/11 – ZVZD-1)
delodajalec vloži na način, da jih pošlje po pošti, po telefaksu, po
elektronski pošti v skenirani obliki ali izroči neposredno na Inšpektorat
Republike Slovenije za delo.

Priloga
1: Prijava nezgode - poškodbe pri delu
Priloga
2: Prijava nevarnega pojava
Priloga
3: Prijava poklicne bolezni

Pravilnik o prijavah na področju varnosti in
zdravja pri delu (Uradni list RS, št. 54/13) vsebuje naslednji končni določbi:
»3. KONČNI DOLOČBI
7. člen
(prenehanje
veljavnosti)
Z dnem, ko začne veljati ta pravilnik,
prenehata veljati Pravilnik o evidencah in prijavah s področja varstva pri delu
(Uradni list SRS, št. 1/84, 18/87, 35/88, 56/99 – ZVZD in 43/11 – ZVZD-1) in
Navodilo o načinu prijavljanja in raziskovanja nesreč pri delu (Uradni list
SRS, št. 9/78, 56/99 – ZVZD in 43/11 – ZVZD-1).
8. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o prijavi nezgode in poškodbe pri
delu (Uradni list RS, št. 78/22) določa:
»8. člen
(prenehanje veljavnosti)
(1) Z dnem uveljavitve tega pravilnika preneha veljati Pravilnik o
prijavah na področju varnosti in zdravja pri delu (Uradni list RS, št. 54/13),
razen 3., 4., 5. in 6. člena, ki se nanašajo na prijavo nevarnih pojavov in
prijavo poklicnih bolezni.
(2) Pravilnik iz prejšnjega odstavka se
uporablja do začetka uporabe tega pravilnika.«;
spreminja 7. člen pravilnika tako, da se glasi:
»7. člen
(prenehal veljati)«;
spreminja 8. člen pravilnika tako, da se glasi:
»8. člen
(prenehal veljati)«;
ter vsebuje naslednjo končno določbo:
»9. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1.
septembra 2022.«.