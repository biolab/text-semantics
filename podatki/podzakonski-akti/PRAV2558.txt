I. SPLOŠNA DOLOČBA
1. člen
Ta pravilnik ureja postopek izdajanja dovoljenj za promet s
prepovedanimi drogami.
II. DOVOLJENJE ZA PROMET
2. člen
Dovoljenje za promet prepovedanih drog skupine I se izda
pravnim in fizičnim osebam ki izpolnjujejo pogoje iz 11. člena zakona o proizvodnji
in prometu s prepovedanimi drogami (v nadaljnjem besedilu: zakon).
3. člen
Dovoljenje za izvoz prepovedanih drog skupin II in III se
izda pravnim in fizičnim osebam, ki izpolnjuje pogoje iz 11. člena zakona in
naslednja pogoja: 
1.     
če se prepovedana droga izvaža za medicinske, veterinarske, učne ali
znanstveno-raziskovalne namene; 
2.     
če je zahtevi za dovoljenje za izvoz priloženo uvozno dovoljenje za
določeno vrsto in količino prepovedane droge, ki ga je izdal organ države
uvoznice.
4. člen
Dovoljenje za uvoz prepovedanih drog skupin II in III se izda
pravnim in fizičnim osebam, ki izpolnjuje pogoje iz 11. člena zakona in
naslednja pogoja: 
1.     
če se prepovedana droga uvaža za medicinske, veterinarske, učne ali
znanstveno-raziskovalne namene; 
2.     
če sta količina in vrsta prepovedanih drog v skladu z letnimi potrebami.
III. POSTOPEK IZDAJE DOVOLJENJ ZA PROMET
5. člen
Vloga za izdajo dovoljenja za izvoz iz 3. člena tega
pravilnika se predloži na obrazcu iz Priloge I, ki je sestavni del tega
pravilnika in je objavljena skupaj z njim.
6. člen
Vloga za izdajo dovoljenja za uvoz iz 4. člena tega
pravilnika se predloži na obrazcu iz Priloge II, ki je sestavni del tega
pravilnika in je objavljena skupaj z njim.
7. člen
Vloga za izdajo dovoljenja za promet prepovedanih drog
skupine I mora vsebovati naslednje podatke: 
1.     
ime oziroma firmo in sedež pravne oziroma fizične osebe, ki želi uvoziti
oziroma izvoziti prepovedane droge; 
2.     
ime in sedež tuje firme, od katere se uvozi oziroma izvozi prepovedane
droge; 
3.     
mednarodno nelastniško ime prepovedane droge, ki se uvozi oziroma
izvozi; 
4.     
količina prepovedane droge; 
5.     
odstotna vsebnost baze prepovedane droge; 
6.     
skupna količina baze prepovedane droge; 
7.     
označba carinarnice, preko katere se uvozi oziroma izvozi prepovedane
droge; 
8.     
rok, v katerem bo opravljen uvoz oziroma izvoz prepovedane droge; 
9.     
številka in datum uvoznega dovoljenja in ime organa države uvoznice, ki
je izdala dovoljenje; 
10.  
utemeljitev namena uporabe ter podpis odgovornega izvajalca projekta ali
učnega procesa ter odgovorne osebe projekta ali učnega procesa.
8. člen
Pravne ali fizične osebe morajo vlogo za dovoljenje za uvoz
oziroma izvoz prepovedanih drog predložiti Ministrstvu za zdravje, ki preveri
popolnost vloge. 
Če je vloga nepopolna, jo mora vlagatelj dopolniti v roku 8 dni.
9. člen
Ministrstvo za zdravje izda dovoljenje najkasneje v
tridesetih dneh po prejemu vloge.
10. člen
Dovoljenje za uvoz oziroma izvoz prepovedanih drog neha
veljati z dnem, ko je bil opravljen uvoz oziroma izvoz oziroma ko poteče rok,
ki je naveden v njem. 
Ne glede na prejšnji odstavek lahko Ministrstvo za zdravje
podaljša veljavnost dovoljenja, če pravna ali fizična oseba to zahteva pred
iztekom roka.
IV. KONČNA DOLOČBA
11. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 5808-5/01-2
Ljubljana, dne 27. oktobra 2001.
prof. dr. Dušan Keber, dr. med. l. r. 
Minister 
za zdravje

Priloga
I: Vloga za izvoz prepovedanih drog skupin II in III
Priloga
II: Vloga za uvoz prepovedanih drog skupin II in III