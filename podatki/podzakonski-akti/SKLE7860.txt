1
Banka Slovenije za potrebe izdelave
makroekonomskih statistik s področja ekonomskih odnosov s tujino po tem sklepu
spremlja spremembe in stanja:
-       
komercialnih terjatev in obveznosti do nerezidentov
-       
kreditnih in depozitnih poslov z nerezidenti
-       
poslov z vrednostnimi papirji
-       
neposrednih naložb rezidentov z nerezidenti
-       
drugih terjatev ali obveznosti, ki vplivajo na postavke plačilne bilance
in stanja mednarodnih naložb Republike Slovenije.
Spremembe so vsi poslovni dogodki, ki
spremenijo stanje terjatev ali obveznosti rezidentov z nerezidenti.
2
Obvezniki poročanja so rezidenti Republike
Slovenije, ki opravljajo transakcije oziroma imajo stanja terjatev in obveznosti
iz prve točke tega sklepa.
3
Obvezniki poročanja o poslih z vrednostnimi
papirji so banke, borznoposredniške družbe, zavarovalnice, družbe za
upravljanje, investicijske družbe, vzajemni skladi, pokojninske družbe,
vzajemni pokojninski skladi, drugi institucionalni investitorji, izdajatelji
dolžniških vrednostnih papirjev v tujini in ostali poročevalci, določeni z
navodili.
4
Ne glede na 2. in 3. točko tega sklepa
banke in hranilnice poročajo o vseh plačilih, ki jih opravijo zase in za
stranke v odnosu s tujino.
5
Poročevalec je odgovoren za pravilnost
podatkov v poročilih, kar je dolžan na poziv Banke Slovenije dokazati z
računovodskimi izkazi, knjigovodskimi listinami in drugo dokumentacijo.
6
Guverner Banke Slovenije izda navodila za
izvajanje tega sklepa.

Sklep o obveznosti poročanja o poslovanju s
tujino (Uradni list RS, št. 107/08)
vsebuje naslednji končni določbi:
»7
Z dnem, ko začne veljati ta sklep, preneha
veljati Sklep o obveznosti poročanja o poslovanju s tujino, objavljen v Uradnem
listu RS, št. 92/03 in 56/04.
8
Ta sklep začne veljati 1. 1. 2009.«.

Sklep o spremembi Sklepa o obveznosti
poročanja o poslovanju s tujino (Uradni list RS, št. 24/13) vsebuje naslednjo končno določbo:
»2.
Ta sklep začne veljati 1. 4. 2014.«.