1
Carinska deklaracija za blago iz 2. člena uredbe o določitvi
ugodnejše carinske obravnave zaradi narave ali uporabe blaga v posebne namene
(Uradni list RS, št. 29/01; v nadaljevanju: uredba) se lahko sprejme pri: 
-       
Carinskem uradu Ljubljana: izpostava Terminal Ljubljana (1913),
izpostava Letališče Brnik (1034) in izpostava Pošta Ljubljana (1042) ter 
-       
Carinskem uradu Koper, izpostava Luka Koper (6044). 
Carinska deklaracija za blago iz 4. člena uredbe se lahko
sprejme pri Carinskem uradu Ljubljana, izpostava ŽP Ljubljana (1069). 
Carinska deklaracija za blago iz 5. člena uredbe se lahko
sprejme pri Carinskem uradu Ljubljana, izpostava Letališče Brnik (1034).
2
Generalni direktor Carinske uprave Republike Slovenije lahko
v ekonomsko upravičenih primerih in kadar to opravičujejo okoliščine dovoli, da
se carinska deklaracija za blago iz prejšnjega člena sprejme tudi pri drugi carinski
izpostavi kot so navedene v prejšnjem členu.
3
Ta sklep začne veljati osmi dan po objavi v Uradnem listu
Republike Slovenije.
Št. 426-83/2-01
Ljubljana, dne 15. maja 2001.
Franc Košir l. r. 
generalni direktor