1. člen
Zaradi obvladovanja in preprečevanja širjenja nalezljive
bolezni COVID-19 se prepove letenje zrakoplovov splošnega letalstva s pristanki
in odleti na oziroma z javnih letališč ter vzletišč, razen pristankov
zrakoplovov v sili.
2. člen
Objavo informacij iz tega odloka zagotovi Ministrstvo za
infrastrukturo z obvestilom na način, ki je običajen v zračnem prometu.
3. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
KONČNA DOLOČBA
4. člen
Ta odlok začne veljati 1. aprila 2021 in velja do vključno
11. aprila 2021.
Št. 00710-34/2021
Ljubljana, dne 28. marca 2021
EVA 2021-2430-0050
Vlada Republike Slovenije
Janez Janša
predsednik