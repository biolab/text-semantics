1. člen
Banka Slovenije bo 25. februarja 2013
dala v prodajo in obtok zbirateljske kovance, ki jih bo izdala Republika Slovenija
ob 300. obletnici velikega tolminskega punta. Izdani bodo zlatniki z nominalno
vrednostjo 100 eurov, srebrniki z nominalno vrednostjo 30 eurov in dvokovinski
kovanci z nominalno vrednostjo 3 eure. Obseg in znamenja zbirateljskih kovancev
so določeni z Uredbo o obsegu izdaje, sestavinah, apoenih in glavnih znamenjih
zbirateljskih kovancev ob 300. obletnici velikega tolminskega punta (Uradni
list RS, št. 42/12).
2. člen
Prodajna cena zlatnikov in srebrnikov iz
prejšnjega člena bo višja od njihove nominalne vrednosti in jo bo Banka
Slovenije objavila na svoji spletni strani preden bodo zbirateljski kovanci
dani v prodajo in obtok.
3. člen
Dvokovinski kovanci iz 1. člena tega sklepa
se bodo prodajali po njihovi nominalni vrednosti.
4. člen
Ta sklep začne veljati naslednji dan po
objavi v Uradnem listu Republike Slovenije.
Št. GP-004/13
Ljubljana, dne 22. januarja 2013
Predsednik
Sveta Banke Slovenije
Marko Kranjec l.r.