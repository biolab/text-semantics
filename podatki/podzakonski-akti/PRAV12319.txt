1. člen
S tem pravilnikom se sprejme gozdnogospodarski načrt gozdnogospodarske
enote Brezova Reber (2015–2024), št. 07-09/15 z dne 31. avgusta 2015,
ki ga je za obdobje od 1. januarja 2015 do 31. decembra 2024 izdelal
Zavod za gozdove Slovenije, Območna enota Novo mesto.
2. člen
Gozdnogospodarska enota Brezova Reber, ki meri 1.756,78 ha,
se nahaja v novomeškem gozdnogospodarskem območju, v občinah Dolenjske Toplice,
Mirna Peč, Žužemberk in Straža, oziroma v katastrskih občinah Gorenje Polje,
Golobinjek, Ajdovec, Brezova Reber in Gorenja Straža.
3. člen
V gozdnogospodarski enoti Brezova Reber je s 1. januarjem
2015 ugotovljeno naslednje stanje gozdov:
1.     
lastništvo: 0,6% zasebnih gozdov v lasti fizičnih ali pravnih oseb in
99,4% državnih gozdov;
2.     
površina: 1.725,69 ha, od katere je 1.695,94 ha večnamenskih gozdov,
8,05 ha gozdov s posebnim namenom, kjer ukrepi niso dovoljeni in 21,70 ha
varovalnih gozdov;
3.     
lesna zaloga: 385,3 m3/ha, od tega 108,5 m3/ha
iglavcev in 276,8 m3/ha listavcev;
4.     
tekoči letni prirastek: 10,44 m3/ha, od tega 3,08 m3/ha
iglavcev in 7,36 m3/ha listavcev.
4. člen
(1) V gozdnogospodarskem načrtu gozdnogospodarske enote
Brezova Reber (2015–2024) je ob upoštevanju usmeritev iz gozdnogospodarskega
načrta novomeškega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Brezova Reber
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 1.655,73 ha,
-       
ekološke funkcije na površini 119,27 ha ter
-       
socialne funkcije na površini 193,97 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Brezova Reber
(2015–2024) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Brezova Reber za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 166.141 m3, od tega 55.268 m3
iglavcev in 110.873 m3 listavcev,
-       
gojitvena dela, potrebna za ohranitev in razvoj gozdov, na površini
343,85 ha,
-       
nega drogovnjaka na površini 130,91 ha,
-       
varstvena dela, potrebna za zaščito pred žuželkami v obsegu 350 delovnih
dni,
-       
varstvena dela, potrebna za zaščito pred divjadjo, in sicer zaščita
sadik gozdnega drevja z ograjo v dolžini 450 m,
-       
nega habitatov prostoživečih živali in sicer košnja travinj na površini
28,8 ha, vzdrževanje grmišč, obrečnih pasov, omejkov, protivetrnih pasov in
gozdnega roba na površini 1 ha, sajenje 120 sadik plodonosnega drevja
pomembnega za prehranjevanje živali, načrtno puščanje biomase v gozdu v obsegu
800 m3, vzpostavitev ekocelic na površini 28,01 ha, 4 vzdrževanj
vodnih virov in kalov v gozdu ter 2 izdelav vodnih virov.
(2) V gozdnogospodarskem načrtu gozdnogospodarske enote
Brezova Reber (2015–2024) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Brezova Reber, v obdobju od
uveljavitve tega pravilnika do 31. decembra 2024, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Brezova Reber (2015–2024).
7. člen
Po en izvod gozdnogospodarskega načrta gozdnogospodarske enote
Brezova Reber (2015–2024) je na vpogled na sedežu Zavoda za gozdove Slovenije,
Območne enote Novo mesto, Gubčeva 15, Novo mesto, na sedežu Zavoda za gozdove
Slovenije, Krajevne enote Straža-Podturn, Podtutn 73, Dolenjske Toplice in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Brezova Reber (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-466/2015
Ljubljana, dne 30. decembra 2015
EVA 2015-2330-0028
Mag. Dejan Židan l.r.
minister
za kmetijstvo, gozdarstvo in prehrano