I
Ker je bila stopnja rasti povprečnih mesečnih pokojnin, izplačanih
za obdobje januar–december 2003, v primerjavi z enakim obdobjem v predhodnem
letu, za 0,001 nižja od stopnje rasti cen življenjskih potrebščin v istih
obdobjih, se vsem prejemnikom pokojnin (starostnih, predčasnih, delnih, invalidskih,
vdovskih, družinskih, delnih invalidskih, državnih, kmečkih starostnih in
družinskih, vojaških in akontacije pokojnin, ki so obveznost drugih držav,
nastalih na območju nekdanje SFRJ) v februarju 2004, v skladu s 150., prvim odstavkom
150.b in 151. členom zakona o pokojninskem in invalidskem zavarovanju (Uradni
list RS, št. 106/99, 72/00, 81/00 – ZPSV-C, 124/00, 109/01, 108/02, 110/02 –
ZISDU-1, 63/03 – ZIPRS0304-A in 135/03) – v nadaljevanju: zakon – izplača enkratni
znesek.
Enkratni znesek znaša 0,1% povprečne mesečne pokojnine posameznega
prejemnika v letu 2003 in se izplača v višini, sorazmerni številu mesecev, za
katere je navedenem letu prejel pokojnino. Za povprečno mesečno pokojnino se šteje
tudi izplačilo pokojnine za obdobje, krajše od 30 dni.
II
Enkratni znesek v višini, določeni v drugem odstavku I. točke
tega sklepa, se izplača prejemniku, skupaj z usklajeno pokojnino po prvem
odstavku 150.a člena zakona, za mesec februar 2004.
III
Ta sklep začne veljati naslednji dan po objavi v Uradnem listu
Republike Slovenije.
Št. 1000/2004
Ljubljana, dne 17. februarja 2004.
Upravni odbor Zavoda za pokojninsko
in invalidsko zavarovanje Slovenije
Srečko Čater l. r.
Predsednik