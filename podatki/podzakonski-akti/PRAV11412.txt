1. člen
Z dnem uveljavitve tega pravilnika prenehajo veljati
Pravilnik o licencah izvajalcev v dejavnosti zdravstvene in babiške nege
(Uradni list RS, št. 24/07), Pravilnik o registru izvajalcev v dejavnosti
zdravstvene in babiške nege (Uradni list RS, št. 24/07) in Pravilnik o
strokovnem nadzoru s svetovanjem v dejavnosti zdravstvene in babiške nege
(Uradni list RS, št. 24/07).
2. člen
Ne glede na določbo prejšnjega člena se v njej navedeni
pravilniki uporabljajo do dneva uveljavitve predpisa iz sedmega odstavka 64.
člena in drugega odstavka 79.a člena Zakona o zdravstveni dejavnosti (Uradni
list RS, št. 23/05 – uradno prečiščeno besedilo, 15/08 – ZPacP, 23/08, 58/08 –
ZZdrS-E, 77/08 – ZDZdr in 40/12 – ZUJF).
3. člen
Naloge, ki jih na podlagi pravilnikov iz 1. člena tega
pravilnika vodi in opravlja Zbornica zdravstvene in babiške nege Slovenije –
Zveza društev medicinskih sester, babic in zdravstvenih tehnikov Slovenije
oziroma njene komisije, z dnem uveljavitve tega pravilnika prevzame
ministrstvo, pristojno za zdravje.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-69/2012/9
Ljubljana, dne 10. avgusta 2012
EVA 2012-2711-0031
Tomaž Gantar l.r.
Minister
za zdravje