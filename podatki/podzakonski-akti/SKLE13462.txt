1. člen
(Namen in področje uporabe smernic)
(1) Evropski bančni
organ (v nadaljevanju: EBA) je na podlagi prvega odstavka 16. člena Uredbe (EU) št. 1093/2010
Evropskega parlamenta in Sveta z dne 24. novembra
2010 o ustanovitvi Evropskega nadzornega organa (Evropski bančni organ) in o
spremembi Sklepa št. 716/2009/ES ter
razveljavitvi Sklepa Komisije 2009/78/ES (UL L 331 z dne 15. decembra
2010, str. 12), zadnjič spremenjena z Uredbo 2019/2175 Evropskega parlamenta in
Sveta z dne 18. decembra 2019 o spremembi
Uredbe (EU) št. 1093/2010 o ustanovitvi
Evropskega nadzornega organa (Evropski bančni organ), Uredbe (EU) št. 1094/2010 o ustanovitvi Evropskega nadzornega
organa (Evropski organ za zavarovanja in poklicne pokojnine), Uredbe (EU) št. 1095/2010 o ustanovitvi Evropskega nadzornega
organa (Evropski organ za vrednostne papirje in trge), Uredbe (EU) št. 600/2014 o trgih finančnih instrumentov,
Uredbe (EU) 2016/1011 o indeksih, ki se uporabljajo kot referenčne vrednosti v
finančnih instrumentih in finančnih pogodbah ali za merjenje uspešnosti
investicijskih skladov, in Uredbe (EU) 2015/847 o informacijah, ki spremljajo
prenose sredstev (UL L 334 z dne 27. decembra
2019, str. 1) (v nadaljevanju Uredba (EU) št. 1093/2010)
dne 13. junija 2023 na svoji spletni
strani objavil Smernice o spremembi smernic EBA/GL/2022/01 o izboljšanju
rešljivosti za institucije in organe za reševanje (EBA/GL/2023/05); v
nadaljevanju: smernice.
(2) Smernice iz prvega
odstavka tega člena spreminjajo Smernice o izboljšanju rešljivosti za
institucije in organe za reševanje objavljene dne 13. januarja
2022 (EBA/GL/2022/01), ki določajo ukrepe, povezane z instrumentom za
reševanje, ki bi jih morali sprejeti institucije in organi za reševanje, da bi
izboljšali rešljivost institucij, skupin in skupin v postopku reševanja v
okviru ocene rešljivosti, ki jo v skladu s 15. in 16. členom Direktive
2014/59/EU Evropskega parlamenta in Sveta z dne 15. maja
2014 o vzpostavitvi okvira za sanacijo ter reševanje kreditnih institucij in
investicijskih podjetij ter o spremembi Šeste direktive Sveta 82/891/EGS ter
direktiv 2001/24/ES, 2002/47/ES, 2004/25/ES, 2005/56/ES, 2007/36/ES,
2011/35/EU, 2012/30/EU in 2013/36/EU in uredb (EU) št. 1093/2010
ter (EU) št. 648/2012 Evropskega
parlamenta in Sveta (UL L 173 z dne 12. junija
2014, str. 190), zadnjič popravljena s Popravkom (UL L 283 z dne
31. avgusta 2020, str. 2) (v nadaljevanju Direktiva 2014/59/EU) opravijo
organi za reševanje.
Določbe smernic EBA/GL/2022/01, ki jih te smernice ne
spreminjajo, ostanejo veljavne in se še naprej uporabljajo.
(3) Smernice so
naslovljene na:
1.     
finančne institucije, kot so opredeljene v členu 4(1) Uredbe (EU) št. 1093/2010, za katere se izvede ocena
rešljivosti v skladu s 15. in 16. členom
Direktive 2014/59/EU,
2.     
pristojne organe, iz (i), (v) in (viii) točke drugega odstavka 4. člena Uredbe (EU) št. 1093/2010,
ki institucije iz prejšnje točke nadzirajo v smislu drugega pododstavka petega
odstavka 2. člena navedene uredbe, ter
3.     
organe za reševanje, iz (v) točke drugega odstavka 4. člena Uredbe (EU) št. 1093/2010,
ki institucije iz 1. točke tega odstavka nadzirajo v smislu drugega pododstavka
petega odstavka 2. člena, navedene
uredbe.
2. člen
(Vsebina sklepa in obseg uporabe smernic)
(1) Banka Slovenije s
tem sklepom določa uporabo smernic in vseh njenih bodočih sprememb, če ne bo
Banka Slovenije za posamezno spremembo smernic odločila drugače, za:
1.     
banke in hranilnice, ki so v skladu z ZBan-3 pridobile dovoljenje za
opravljanje bančnih storitev v Republiki Sloveniji (v nadaljevanju: banke),
2.     
Banko Slovenije, kadar v skladu z ZBan-3 v vlogi pristojnega organa
izvaja pristojnosti in naloge nadzora nad bankami iz prejšnje točke, ter
3.     
Banko Slovenije, kadar v skladu z ZRPPB-1 izvaja naloge in pristojnosti
organa za reševanje.
(2) Banke iz 1. točke
prvega odstavka tega člena v celoti upoštevajo določbe smernic v delu, v
katerem so naslovljene na banke.
(3) Banka Slovenije bo
pri opravljanju nalog in pristojnosti nadzora v skladu z ZBan-3 in Uredbo (EU)
št. 575/2013 Evropskega parlamenta in
Sveta z dne 26. junija 2013 o bonitetnih
zahtevah za kreditne institucije in investicijska podjetja ter o spremembi
Uredbe (EU) št. 648/2012 (UL L 176 z dne
27. junija 2013, str. 1), zadnjič
popravljena s Popravkom (UL L 398 z dne 11. novembra
2021, str. 31), v celoti upoštevala določbe smernic v delu, v katerem se
nanašajo na izvajanje nalog in pooblastil pristojnega organa.
(4) Banka Slovenije bo
pri opravljanju nalog in pristojnosti organa za reševanje v skladu z ZRPPB-1, v
celoti upoštevala določbe smernic v delu, v katerem se nanašajo na izvajanje
nalog in pooblastil organa za reševanje.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. januarja
2024.
Ljubljana, dne 3. oktobra 2023
Boštjan Vasle
predsednik
Sveta Banke Slovenije