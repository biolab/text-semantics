1
V skladu z “Resolucijo AP-CSP (01) 7”, ki jo je sprejel Svet
Evrope, Odbor za splošno zdravstveno varstvo (Delni sporazum) (CD-P-SP) dne 7.
januarja 2002, začne 1. januarja 2003 v Republiki Sloveniji veljati tretji
dodatek (Supplement 4.3) k četrti izdaji Evropske farmakopeje (European
Pharmacopoeia Fourth Edition), ki ga je založila Evropska direkcija za kakovost
zdravil (European Directorate for the Quality of Medicines) pri Svetu Evrope v
Strasbourgu.
2
V skladu z “Resolucijo AP-CSP (01) 6”, ki jo je sprejel Svet
Evrope, Odbor za splošno zdravstveno varstvo (Delni sporazum) (CD-P-SP) dne 7.
januarja 2002, 1. januarja 2003 v četrti izdaji Evropske farmakopeje (European
Pharmacopoeia Fourth Edition) prenehajo veljati monografija “Kortikotropin”
(Corticotropin – Corticotropinum) (št. 0759), monografija “Jodiran (125I)
humani fibrinogen” (Human fibrinogen, iodinated (125I) – Fibrinogenum humanum
iodinatum (125I)) (št. 0604) ter analizna metoda “Določevanje vsebnosti
kortikotropina” (Assay of corticotropin) (2.7.3).
3
V skladu z “Resolucijo AP-CSP (02) 2”, ki jo je sprejel Svet
Evrope, Odbor za splošno zdravstveno varstvo (Delni sporazum) (CD-P-SP) dne 2.
aprila 2002, 1. januarja 2003 v četrti izdaji Evropske farmakopeje (European
Pharmacopoeia Fourth Edition) preneha veljati monografija “Tinkture” (Tinctures
– Tincturae) (št. 0792), ker tinkture vključuje revidirana splošna monografija
“Ekstrakti” (Extracts - Extracta) (št.0765).
4
V skladu z “Resolucijo AP-CSP (02) 4”, ki jo je sprejel Svet
Evrope, Odbor za splošno zdravstveno varstvo (Delni sporazum) (CD-P-SP) dne 5.
avgusta 2002, 1. januarja 2003 v četrti izdaji Evropske farmakopeje (European
Pharmacopoeia Fourth Edition) prenehajo veljati analizna metoda “Kontaminacija
z delci: mikroskopska metoda” (Particulate contamination: microscope method)
(2.9.21), monografija “Serum proti prašičji rdečici” (Swine erysipelas
immunoserum – Immunoserum erysipelatis suillae) (št. 0342), monografija
“Natrijev jodid (125I), raztopina” (Sodium iodide (125I) solution – Natrii iodidi
(125I) solutio) (št. 0280) ter monografija “Oksifenbutazon” (Oxyphenbutazone –
Oxyphenbutazonum) (št. 0418).
5
Ta sklep začne veljati naslednji dan po objavi v Uradnem
listu RS.
Št. 9256-112/02
Ljubljana, dne 5. decembra 2002.
Minister 
za zdravje 
prof. dr. Dušan Keber, dr. med. l. r.