1. člen
Ta pravilnik določa Program cepljenja in zaščite z zdravili
za leto 2023 (v nadaljnjem besedilu: letni program), pogoje in način izvedbe
letnega programa, izvajalce ter način nabave in razdeljevanja cepiv ter
specifičnih imunoglobulinov.
2. člen
Letni program, ki je v Prilogi, ki je sestavni del tega
pravilnika, se objavi na spletnih straneh Ministrstva za zdravje in
Nacionalnega inštituta za javno zdravje.
KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-206/2023
Ljubljana, dne 10. avgusta 2023
EVA 2023-2711-0109
V funkciji ministra za zdravje
dr. Robert Golob
predsednik vlade

Priloga:
Program cepljenja in zaščite z zdravili za leto 2023