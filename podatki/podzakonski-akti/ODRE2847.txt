1. člen
(vsebina)
Ta odredba določa program strokovnega izpopolnjevanja za
prevoz in varovanje gotovine ter drugih vrednostnih pošiljk.
2. člen
(program)
(1) Program strokovnega izpopolnjevanja za prevoz in
varovanje gotovine ter drugih vrednostnih pošiljk je določen v Prilogi, ki je
sestavni del te odredbe.
(2) Program strokovnega izpopolnjevanja za prevoz in
varovanje gotovine ter drugih vrednostnih pošiljk velja tudi kot obdobni
program strokovnega izpopolnjevanja.
3. člen
(sprememba učnega gradiva)
Nosilci javnega pooblastila za izvajanje strokovnega
usposabljanja in izpopolnjevanja varnostnega osebja ob vsakokratni spremembi
učnega gradiva za izvedbo strokovnega izpopolnjevanja v skladu s programom iz
te odredbe pošljejo učno gradivo ministrstvu, pristojnemu za notranje zadeve.
PREHODNI IN KONČNI DOLOČBI
4. člen
(učno gradivo)
Nosilci javnega pooblastila za izvajanje strokovnega
usposabljanja in izpopolnjevanja varnostnega osebja najmanj 15 dni pred prvo
izvedbo strokovnega izpopolnjevanja v skladu s to odredbo pošljejo učno gradivo
za izvedbo strokovnega izpopolnjevanja v skladu s programom iz te odredbe
ministrstvu, pristojnemu za notranje zadeve.
5. člen
(dokončanje začetih strokovnih izpopolnjevanj)
Strokovna izpopolnjevanja za prevoz in varovanje gotovine ter
drugih vrednostnih pošiljk, začeta pred uveljavitvijo te odredbe, se končajo v
skladu z Odredbo o določitvi programa strokovnega izpopolnjevanja za prevoz in
varovanje gotovine ter drugih vrednostnih pošiljk (Uradni list RS, št. 51/12 in 59/17).
6. člen
(prenehanje veljavnosti)
Z dnem uveljavitve te odredbe preneha veljati Odredba o
določitvi programa strokovnega izpopolnjevanja za prevoz in varovanje gotovine
ter drugih vrednostnih pošiljk (Uradni list RS, št. 51/12
in 59/17).
7. člen
(začetek veljavnosti)
Ta odredba začne veljati petnajsti dan po objavi v Uradnem
listu Republike Slovenije.
Št. 007-195/2023/25
Ljubljana, dne 13. novembra 2023
EVA 2023-1711-0017
Boštjan Poklukar
minister
za notranje zadeve

Priloga:
Program strokovnega izpopolnjevanja za prevoz in varovanje gotovine ter drugih
vrednostnih pošiljk