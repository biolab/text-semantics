1. člen
(namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. 12. 2010,
str. 12), zadnjič spremenjena z Uredbo (EU) 2019/2175 Evropskega parlamenta in
Sveta z dne 18. decembra 2019 o spremembi Uredbe (EU) št. 1093/2010 o
ustanovitvi Evropskega nadzornega organa (Evropski bančni organ), Uredbe (EU)
št. 1094/2010 o ustanovitvi Evropskega nadzornega organa (Evropski organ
za zavarovanja in poklicne pokojnine), Uredbe (EU) št. 1095/2010 o
ustanovitvi Evropskega nadzornega organa (Evropski organ za vrednostne papirje
in trge), Uredbe (EU) št. 600/2014 o trgih finančnih instrumentov, Uredbe
(EU) 2016/1011 o indeksih, ki se uporabljajo kot referenčne vrednosti v
finančnih instrumentih in finančnih pogodbah ali za merjenje uspešnosti
investicijskih skladov, in Uredbe (EU) 2015/847 o informacijah, ki spremljajo
prenose sredstev (UL L št. 334 z dne 27. 12. 2019, str. 1) 29. julija
2022 objavil Smernice o merilih za izvzetje investicijskih podjetij iz
likvidnostnih zahtev v skladu s členom 43(4) Uredbe (EU) 2019/2033 (v
nadaljnjem besedilu: Smernice), ki so objavljene na njegovi spletni strani.
(2) Smernice v skladu s četrtim odstavkom 43. člena
Uredbe (EU) 2019/2033 Evropskega Parlamenta in Sveta z dne 27. novembra
2019 o bonitetnih zahtevah za investicijska podjetja ter o spremembi uredb (EU)
št. 1093/2010, (EU) št. 575/2013, (EU) št. 600/2014 in (EU)
št. 806/2014 (UL L št. 314 z dne 5. 12. 2019, str. 1),
zadnjič spremenjena s popravkom (UL L št. 405 z dne 2. 12. 2020,
str. 79; v nadaljnjem besedilu: Uredba (EU) 2019/2033) podrobneje opredelijo
merila, ki jih pristojni organi lahko upoštevajo pri izvzetju investicijskih
podjetij, ki izpolnjujejo pogoje za uvrstitev med mala in nepovezana
investicijska podjetja iz prvega odstavka 12. člena Uredbe (EU) 2019/2033,
iz likvidnostnih zahtev.
(3) Smernice se uporabljajo na posamični podlagi v
obsegu, določenem v 43. členu Uredbe (EU) 2019/2033.
(4) Smernice se uporabljajo za:
a)    
investicijska podjetja, kot so opredeljena v 1. točki prvega odstavka
4. člena Direktive 2014/65/EU Evropskega parlamenta in Sveta z dne
15. maja 2014 o trgih finančnih instrumentov ter spremembi Direktive
2002/92/ES in Direktive 2011/61/EU (UL L št. 173 z dne
12. 6. 2014, str. 349), zadnjič spremenjena z Direktivo (EU) 2021/338
Evropskega parlamenta in Sveta z dne 16. februarja 2021 o spremembi
Direktive 2014/65/EU glede zahtev po informacijah, upravljanja produktov in
omejitev pozicij ter direktiv 2013/36/EU in (EU) 2019/878 glede njune uporabe
za investicijska podjetja, za podporo okrevanju po krizi zaradi COVID-19 (UL L
št. 68 z dne 26. 2. 2021, str. 14) in ki izpolnjujejo pogoje za
uvrstitev med mala in nepovezana investicijska podjetja iz prvega odstavka
12. člena Uredbe (EU) 2019/2033 in
b)    
pristojne organe, kakor so opredeljeni v 5. točki prvega odstavka
3. člena Direktive (EU) 2019/2034 Evropskega Parlamenta in Sveta z dne
27. novembra 2019 o bonitetnem nadzoru investicijskih podjetij ter o
spremembi direktiv 2002/87/ES, 2009/65/ES, 2011/61/EU, 2013/36/EU, 2014/59/EU
in 2014/65/EU (UL L št. 314 z dne 5. 12. 2019, str. 64),
spremenjena s popravkom (UL L št. 405 z dne 2. 12. 2020, str. 84).
2. člen
(obseg uporabe smernic)
(1) S tem sklepom Agencija za trg vrednostnih papirjev
(v nadaljnjem besedilu: Agencija) določa uporabo Smernic za borznoposredniške
družbe, ki so v skladu z Zakonom o trgu finančnih instrumentov (Uradni list RS,
št. 77/18, 17/19 – popr., 66/19 in 123/21) pridobile dovoljenje Agencije
za opravljanje investicijskih in pomožnih investicijskih storitev in poslov in
ki izpolnjujejo vse pogoje za uvrstitev med mala in nepovezana investicijska
podjetja iz prvega odstavka 12. člena Uredbe (EU) 2019/2033.
(2) Borznoposredniške družbe iz prejšnjega odstavka tega
člena glede izvzetja iz likvidnostnih zahtev v celoti upoštevajo določbe
Smernic.
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00700-24/2022-9
Ljubljana, dne 17. novembra 2022
EVA 2022-1611-0124
Predsednica sveta
Agencije za trg vrednostnih papirjev
Anka Čadež