I. SPLOŠNA DOLOČBA
1. člen
(vsebina pravilnika)
Ta pravilnik ureja pristojnosti organov in
organizacij, zadolženih za organizacijsko in vsebinsko pripravo, izvedbo in
analizo nacionalnega preverjanja znanja v osnovni šoli.
II. PRIPRAVA IN IZVEDBA NACIONALNEGA PREVERJANJA ZNANJA
2. člen
(Državna komisija za vodenje nacionalnega
preverjanja znanja)
Nacionalno preverjanje znanja vodi Državna
komisija za vodenje nacionalnega preverjanja znanja (v nadaljevanju: državna
komisija). Sestavljajo jo predsednik in sedem članov, ki jih imenuje minister,
pristojen za izobraževanje (v nadaljevanju: minister).
Predsednik in člani državne komisije so
imenovani izmed:
-       
visokošolskih učiteljev s fakultet, ki izobražujejo učitelje (en član),
-       
strokovnih delavcev Ministrstva za izobraževanje, znanost in šport (dva
člana),
-       
strokovnih delavcev Zavoda Republike Slovenije za šolstvo (en član),
-       
strokovnih delavcev Državnega izpitnega centra (en član),
-       
ravnateljev osnovnih šol (en član),
-       
učiteljev predmetov, iz katerih se opravlja nacionalno preverjanje
znanja (en član),
-       
strokovnjakov za metodologijo zunanjega preverjanja znanja (en član).
Na seje državne komisije so vabljeni
predstavniki predmetnih komisij, predstavniki Zavoda RS za šolstvo (v nadaljevanju:
ZRSŠ), predstavniki Državnega izpitnega centra (v nadaljevanju: Ric), ki
sodelujejo pri nacionalnem preverjanju znanja, po potrebi pa tudi konzulenti,
ki jih državna komisija imenuje za metodologijo zunanjega preverjanja znanja.
Državna komisija izmed članov na predlog
predsednika imenuje namestnika predsednika.
Predsednik, namestnik predsednika in člani
državne komisije se imenujejo za štiri leta in so lahko ponovno imenovani.
Državna komisija ima strokovnega tajnika,
ki je delavec Rica.
3. člen
(pristojnosti državne komisije)
Državna komisija obravnava strokovna
vprašanja v zvezi z nacionalnim preverjanjem znanja, vodi nacionalno
preverjanje znanja, in spremlja njegovo izvedbo ter skrbi za zanesljivost,
učinkovitost in preglednost sistema nacionalnega preverjanja in ima naslednje
pristojnosti:
-       
pripravi izhodišča za nacionalno preverjanje znanja,
-       
usklajuje strokovno delo predmetnih komisij,
-       
imenuje konzulente,
-       
sprejme navodila za izvedbo nacionalnega preverjanja znanja in
elektronskega vrednotenja,
-       
sprejme navodila za prilagojeno izvajanje nacionalnega preverjanja
znanja za učence s posebnimi potrebami,
-       
sprejme navodila za varovanje podatkov v postopku priprave gradiv in
navodila za varovanje podatkov pri izvedbi nacionalnega preverjanja znanja,
-       
z žrebom določi preizkuse znanja za nacionalno preverjanje znanja,
-       
najkasneje v mesecu aprilu predlaga ministru seznam predmetov za
določitev tretjega predmeta pri nacionalnem preverjanju znanja v 9. razredu za
naslednje šolsko leto,
-       
potrdi informacijo o nacionalnem preverjanju znanja, namenjeno javnosti,
za posamezno šolsko leto, na podlagi predloga Rica in ZRSŠ,
-       
analizira dosežke nacionalnega preverjanja znanja,
-       
sprejme letno poročilo o izvedbi in dosežkih nacionalnega preverjanja
znanja, ki ga najkasneje do 31. decembra tekočega leta predloži ministru
in Strokovnemu svetu Republike Slovenije za splošno izobraževanje, ter z letnim
poročilom seznani osnovne šole,
-       
za ministra oblikuje razvojne smernice nacionalnega preverjanja znanja
ter predloge in pobude v povezavi z dosežki nacionalnega preverjanja znanja,
-       
z različnimi inštrumenti (kot na primer z
anketami, študiji primerov, intervjuji ali poskusnimi testiranji) usmerja in
vodi razvoj nacionalnega preverjanja znanja,
-       
opravlja druge naloge v zvezi z nacionalnim preverjanjem znanja.
4. člen
(predmetne komisije)
Predsednika in člane predmetnih komisij za
pripravo in izbor nalog za posamezno nacionalno preverjanje imenuje minister
izmed zunanjih strokovnjakov in predmetnih svetovalcev ZRSŠ za posamezno
predmetno področje za obdobje štirih let in so lahko ponovno imenovani.
Imenujejo se predmetne komisije za
slovenščino, madžarščino, italijanščino, matematiko, angleščino, nemščino,
likovno umetnost, glasbeno umetnost, geografijo, zgodovino, fiziko, kemijo,
biologijo, domovinsko in državljansko kulturo in etiko, tehniko in tehnologijo
in šport. Za pripravo in izbor nalog za nacionalno preverjanje znanja za
prilagojen izobraževalni program z nižjim izobrazbenim standardom se imenuje
posebna predmetna komisija.
Predmetno komisijo sestavljajo predsednik
in najmanj trije člani, od katerih sta vsaj dva učitelja. V predmetni komisiji
za slovenščino lahko sodeluje tudi učitelj oziroma strokovnjak za slovenščino
kot drugi jezik, v komisiji za italijanščino učitelj oziroma strokovnjak za
italijanščino kot drugi jezik in v komisiji za madžarščino učitelj oziroma
strokovnjak za madžarščino kot drugi jezik.
V predmetnih komisijah za geografijo,
glasbeno umetnost in zgodovino sodelujejo tudi učitelji teh predmetov iz
dvojezičnih osnovnih šol in osnovnih šol z italijanskim učnim jezikom.
V predmetnih
komisijah za slovenščino, madžarščino, italijanščino in matematiko lahko
sodelujejo tudi konzulenti, ki jih imenuje državna komisija.
V predmetnih komisijah za angleščino
oziroma nemščino lahko sodelujejo tudi konzulenti, rojeni govorci, ki jih imenuje
državna komisija.
5. člen
(pristojnosti predmetne komisije)
Predmetna komisija ima naslednje
pristojnosti:
-       
pripravi gradivo za izvedbo nacionalnega preverjanja znanja in za banko
nalog,
-       
izobražuje pomočnike glavnega ocenjevalca,
-       
pripravi moderirana navodila za vrednotenje preizkusov znanja,
-       
pripravi opise dosežkov učencev pri nacionalnem preverjanju znanja,
-       
ob strokovni podpori Rica pripravi vsebinsko analizo dosežkov, nalog in
vrednotenja nacionalnega preverjanja znanja,
-       
pripravi poročilo o delu komisije in strokovni prispevek za letno
poročilo za preteklo šolsko leto in ga najkasneje do 30. septembra
tekočega leta posreduje državni komisiji,
-       
seznanja učitelje z dosežki in s smernicami za analizo dosežkov,
-       
pripravlja gradivo za izobraževanje učiteljev,
-       
sodeluje pri izobraževanjih, ki jih organizirata in pripravita Ric in
državna komisija,
-       
odda gradiva v skladu s sklepi in navodili državne komisije,
-       
opravlja druge naloge v skladu z navodili državne komisije.
6. člen
(pravila o imenovanju komisij)
Postopek imenovanja oziroma razrešitve
predsednika in članov državne komisije ter predsednika in članov predmetnih
komisij se podrobneje uredi s pravili, ki jih izda minister.
7. člen
(Državni izpitni center – Ric)
Ric opravlja strokovne, razvojne,
organizacijsko-tehnične in druge naloge, povezane z nacionalnim preverjanjem
znanja:
-       
strokovno, tehnično in organizacijsko pripravi, izvede in spremlja
nacionalno preverjanje znanja,
-       
razvija, vodi in hrani banko nalog za nacionalno preverjanje znanja,
-       
v sodelovanju z ZRSŠ pripravi predlog navodil za izvedbo nacionalnega
preverjanja in vrednotenja preizkusov znanja,
-       
v sodelovanju z ZRSŠ pripravi predlog navodil za prilagojeno izvajanje
nacionalnega preverjanja znanja in za izvedbo vrednotenja preizkusov znanja za
učence s posebnimi potrebami,
-       
v sodelovanju z ZRSŠ in na podlagi podrobnejših navodil o šolskem
koledarju pripravi koledar Rica za izvedbo nacionalnega preverjanja,
-       
predpiše način za določitev šifer učencev in učiteljev, ki vrednotijo
preizkuse znanja za nacionalno preverjanje znanja,
-       
pripravi navodila za pregledovanje preizkusov znanja in imenuje zunanje
pregledovalce,
-       
razvija in vzdržuje informacijski sistem, vezan na nacionalno
preverjanje znanja,
-       
vzdržuje podatkovno bazo šol, učencev, ki opravljajo nacionalno
preverjanje znanja, ter strokovnih delavcev, ki sodelujejo pri izvedbi,
-       
pripravlja preizkuse znanja za elektronsko vrednotenje,
-       
razvija, vzdržuje, organizira in analizira proces elektronskega vrednotenja
preizkusov znanja,
-       
državni komisiji in predmetnim komisijam nudi potrebno strokovno in
tehnično pomoč,
-       
osnovnim šolam nudi strokovno in tehnično podporo pri izvedbi
nacionalnega preverjanja znanja ter sodeluje pri izobraževanju strokovnih
delavcev,
-       
za osnovne šole v sodelovanju z ZRSŠ pripravi analizo izvedbe in
kakovosti vrednotenja,
-       
ureja izvedbo financiranja državne komisije, članov predmetnih komisij
ter zunanjih strokovnjakov, ki sodelujejo pri pripravi in izvedbi nacionalnega
preverjanja znanja,
-       
pripravlja podatke in analize dosežkov učencev pri nacionalnem
preverjanju znanja za šole ter primerjalne analize v državnem in mednarodnem
merilu,
-       
v sodelovanju z ZRSŠ pripravi predlog informacije o nacionalnem
preverjanju znanja za posamezno šolsko leto, namenjeno javnosti, in jo predloži
v potrditev državni komisiji,
-       
pripravlja, objavlja in izdaja gradiva za izvedbo nacionalnega
preverjanja znanja,
-       
najkasneje v mesecu avgustu pripravi ministru predlog osnovnih šol, v
katerih se bo preverjalo znanje z nacionalnim preverjanjem znanja iz določenega
tretjega predmeta v 9. razredu v naslednjem šolskem letu,
-       
za državno komisijo pripravi strokovne prispevke za letno poročilo, v
sodelovanju z ZRSŠ tudi strokovni prispevek o izvedbi vrednotenja preizkusov
znanja ter na osnovi dosežkov in analiz nacionalnega preverjanja znanja
predlaga državni komisiji in ministru izboljšave pri izvedbi nacionalnega
preverjanja znanja,
-       
zagotavlja varovanje podatkov v postopku priprave in izvedbe
nacionalnega preverjanja znanja, v skladu s pravili državne komisije,
-       
sodeluje pri izobraževanju ravnateljev osnovnih šol v zvezi z izvedbo
nacionalnega preverjanja znanja,
-       
opravlja druge naloge v zvezi z nacionalnim preverjanjem znanja.
8. člen
(Zavod Republike Slovenije za šolstvo –
ZRSŠ)
ZRSŠ opravlja strokovne, organizacijske,
razvojne in druge naloge, povezane z nacionalnim preverjanjem znanja:
-       
zagotovi strokovnjake, ki delujejo v okviru ZRSŠ, praviloma izmed članov
razširjene predmetne komisije, ki kot člani predmetnih komisij sodelujejo pri
pripravi in izboru nalog za preizkuse znanja pri nacionalnem preverjanju
znanja,
-       
v sodelovanju z Ricem pripravi predlog navodil za izvedbo nacionalnega
preverjanja znanja in vrednotenja preizkusov znanja,
-       
v sodelovanju z Ricem pripravi predlog navodil za prilagojeno izvajanje
nacionalnega preverjanja znanja in za izvedbo vrednotenja preizkusov znanja za
učence s posebnimi potrebami,
-       
sodeluje z Ricem pri pripravi koledarja Rica za izvedbo nacionalnega
preverjanja,
-       
organizira izobraževanje učiteljev, ki bodo vrednotili preizkuse znanja,
in drugih strokovnjakov, ki bodo nudili podporo učiteljem pri elektronskem
vrednotenju,
-       
za osnovne šole v sodelovanju z Ricem pripravi analizo izvedbe in
kakovosti vrednotenja,
-       
v sodelovanju z Ricem pripravi predlog informacije o nacionalnem
preverjanju znanja za posamezno šolsko leto, namenjeno javnosti, in jo predloži
v potrditev državni komisiji,
-       
na podlagi analize dosežkov izvaja ustrezno svetovalno in razvojno delo
ter pripravlja in predlaga pristojnemu strokovnemu svetu strokovne rešitve za
spremembe in dopolnitve učnih načrtov,
-       
za državno komisijo v sodelovanju z Ricem pripravi strokovni prispevek o
izvedbi in kakovosti vrednotenja preizkusov znanja za letno poročilo,
-       
na podlagi analize dosežkov pripravlja in predlaga državni komisiji in
ministru izboljšave pri šolskem delu in izobraževanju učiteljev,
-       
opravlja druge naloge v zvezi z nacionalnim preverjanjem znanja.
9. člen
(medsebojne obveznosti Ric in ZRSŠ)
Ric in ZRSŠ medsebojne obveznosti uredita s
sporazumom. K sporazumu si pridobita soglasje ministra.
10. člen
(osnovna šola)
Za pripravo in izvedbo nacionalnega
preverjanja znanja ter vrednotenja preizkusov znanja v osnovni šoli je odgovoren
ravnatelj, ki v skladu z navodili za izvedbo pripravi podrobnejši izvedbeni
načrt šole. Ravnatelj izmed strokovnih delavcev šole imenuje namestnika za
izvedbo nacionalnega preverjanja znanja.
Vrednotenje preizkusov znanja iz
nacionalnega preverjanja znanja opravijo učitelji v okviru svoje letne delovne
obveznosti. Po opravljenem vrednotenju ravnatelj pripravi poročilo o izvedbi in
kakovosti vrednotenja, na podlagi analize o vrednotenju. S poročilom seznani
učitelje in pripravi ukrepe za izboljšanje vrednotenja.
Ravnatelj po zaključku nacionalnega
preverjanja znanja v posameznem šolskem letu na osnovi analiz dosežkov po
posameznih predmetih pripravi skupno poročilo o izvedbi ter analizo dosežkov
nacionalnega preverjanja znanja v šoli, kar je tudi sestavni del letnega
poročila o realizaciji letnega delovnega načrta šole. Ravnatelj ukrepe za
izboljšanje dosežkov učencev vključi v letni delovni načrt šole za naslednje
šolsko leto.
11. člen
(način in trajanje nacionalnega
preverjanja znanja)
Nacionalno preverjanje znanja se opravlja
pisno. Učenec ga opravlja v šoli, v katero je vključen.
Opravljajo ga na isti dan ob isti uri:
-       
vsi učenci osnovne šole v Republiki Sloveniji v 6. in 9. razredu,
-       
prijavljeni učenci priseljenci iz drugih držav, ki so prvič vključeni v
osnovno šolo v Republiki Sloveniji v 6. oziroma 9. razredu,
-       
prijavljeni učenci 6. in 9. razreda, ki se izobražujejo v prilagojenem
programu z nižjim izobraževalnim standardom in
-       
prijavljeni odrasli, ki so vpisani v program osnovne šole za odrasle v
6. oziroma 9. razredu.
Na isti dan učenec opravlja nacionalno
preverjanje znanja le iz enega predmeta.
Nacionalno preverjanje znanja pri
posameznem predmetu traja najmanj 45 in največ 90 minut.
Za učence, ki se izobražujejo na domu,
veljajo enaka določila glede načina in trajanja nacionalnega preverjanja znanja
kot za druge učence.
Za učence s posebnimi potrebami, učence, ki
so na zdravljenju v bolnišnici, ter za učence s poškodbami se trajanje izvedbe
nacionalnega preverjanja lahko drugače določi z navodili za izvedbo
nacionalnega preverjanja znanja za učence s posebnimi potrebami.
12. člen
(roki za izvedbo nacionalnega preverjanja
znanja)
Nacionalno preverjanje znanja se izvede v
enem roku, praviloma v mesecu maju.
Datume za izvedbo nacionalnega preverjanja
znanja ter datum objave tretjega predmeta v 9. razredu za posamezno šolo za
vsako šolsko leto določi minister s podrobnejšimi navodili o šolskem koledarju.
V roku, določenem s podrobnejšimi navodili
o šolskem koledarju, šola posreduje na Ric podatke o učencih, ki bodo
opravljali nacionalno preverjanje znanja.
13. člen
(potek nacionalnega preverjanja znanja)
Ravnatelj v skladu z navodili za izvedbo
določi prostore, kjer bo potekalo nacionalno preverjanje znanja, in prisotne
nadzorne učitelje.
Potek nacionalnega preverjanja znanja
nadzorujejo nadzorni učitelji v skladu z navodili za izvedbo nacionalnega
preverjanja znanja. Nadzorni učitelj ne sme biti učitelj predmeta, pri
katerem nadzoruje potek nacionalnega preverjanja znanja.
Naloge nadzornega učitelja lahko opravljajo
vsi strokovni delavci šole.
14. člen
(vrednotenje preizkusov znanja)
Vrednotenje preizkusov znanja iz
nacionalnega preverjanja znanja se v sodelovanju s predmetnimi komisijami
izvede v skladu z navodili za vrednotenje preizkusov znanja.
Za vrednotenje preizkusov znanja ravnatelji
zagotovijo ustrezno število učiteljev v skladu z navodili za vrednotenje.
Preizkuse znanja vrednotijo učitelji, ki
jih imenujejo ravnatelji šol izmed učiteljev predmeta, ki se vrednoti. Učitelji
praviloma vrednotijo preizkuse znanja tistih učencev, ki jih niso poučevali.
Učitelji vrednotijo preizkuse znanja
praviloma v elektronski obliki.
15. člen
(gradivo za nacionalno preverjanje znanja)
Gradivo za nacionalno preverjanje je lahko
v tiskani ali elektronski obliki. Ovrednoteni preizkusi znanja imajo ne glede
na tiskano ali elektronsko obliko enakovreden status.
16. člen
(vpogled in poizvedba)
Učenec, ki je opravljal nacionalno
preverjanje znanja, in njegovi starši imajo pravico do vpogleda v učenčeve
ovrednotene preizkuse znanja praviloma v elektronski obliki, v prisotnosti
učitelja na šoli in v roku, določenem s podrobnejšimi navodili o šolskem
koledarju. Izjemoma lahko učenec s posebnimi potrebami prejme preizkus znanja v
tiskani obliki.
Učenec ima po vpogledu v ovrednotene
preizkuse znanja možnost poizvedbe, s katero preveri, ali so naloge iz preizkusa
znanja ovrednotene v skladu z navodili za vrednotenje. Morebitna sprememba
dosežka se izvede v skladu z navedenimi navodili. Poizvedbo opravi ravnatelj
praviloma elektronsko, oziroma na območni enoti ZRSŠ, če gre za tiskano obliko
ovrednotenega preizkusa znanja.
17. člen
(obveščanje o dosežkih učenca)
Dosežki učencev 6. in 9. razreda so
izraženi v absolutnih in odstotnih točkah. Dodatno analizo dosežka pripravi
Državni izpitni center, v šoli, kjer je opravljal nacionalno preverjanje
znanja, pa učenec lahko dobi podrobnejše obrazložitve dosežka.
Dosežki učencev se vpišejo v obvestilo o
dosežkih pri nacionalnem preverjanju znanja, ki je priloga k spričevalu
6. razreda oziroma k zaključnemu spričevalu 9. razreda.
18. člen
(ugovor na dosežek pri nacionalnem
preverjanju znanja ob koncu 6. in 9. razreda)
Če učenec in starši menijo, da je pri
ugotavljanju dosežka učenca pri nacionalnem preverjanju ob koncu 6. in
9. razreda prišlo do pisne ali računske napake, lahko starši v treh dneh
po prejemu obvestila o dosežkih kot priloge spričevala 6. razreda oziroma
zaključnega spričevala 9. razreda pri ravnatelju vložijo obrazložen ugovor.
Ravnatelj najpozneje v treh dneh po prejemu
ugovora imenuje komisijo, v kateri je vsaj en član, ki ni zaposlen v tej šoli.
Če komisija ugotovi, da je pri ugotavljanju dosežka učenca prišlo do pisne ali
računske napake, se postopek ugotavljanja dosežka ponovi. Odločitev komisije je
dokončna.
19. člen
(odrasli)
Določbe tega pravilnika se smiselno uporabljajo
tudi za odrasle oziroma šole in organizacije za izobraževanje odraslih, ki
izvajajo program osnovne šole za izobraževanje odraslih.
Odrasli, ki so vpisani v program osnovne
šole za odrasle, prostovoljno opravljajo nacionalno preverjanje znanja v šoli
oziroma drugi organizaciji za izobraževanje odraslih, v katero so vpisani. Če
odrasli niso redno vpisani, opravljajo nacionalno preverjanje znanja v
katerikoli šoli oziroma organizaciji za izobraževanje odraslih, ki izvaja
program osnovnošolskega izobraževanja za odrasle.
III. JAVNOST IN VAROVANJE PODATKOV
20. člen
(zaupni podatki)
Gradivo za nacionalno preverjanje znanja v
tiskani in elektronski obliki do objave, banka nalog, ovrednoteni preizkusi
znanja do seznanitve učencev z dosežki, neuporabljene naloge, imenovanje in
seznam pregledovalcev preizkusov znanja, šifre učencev in učiteljev,
uporabniška imena in gesla za elektronsko vrednotenje ter razporeditev
nadzornih učiteljev so zaupni podatki.
Do objave sodijo med zaupne podatke tudi
seznam predmetov za določitev tretjega predmeta ter seznami osnovnih šol, v
katerih se bo preverjalo znanje z nacionalnim preverjanjem znanja iz določenega
tretjega predmeta.
Osebe, ki imajo dostop do podatkov iz
prejšnjih dveh odstavkov, morajo varovati te podatke pred razkritjem neupravičenim
osebam in ravnati v skladu z navodili za varovanje podatkov.
Osebe, ki ravnajo v nasprotju s tem
pravilnikom in navodili za varovanje podatkov, so odškodninsko odgovorne in
odgovorne za kaznivo dejanje ali prekršek.
21. člen
(podatki in analize o dosežkih)
Podatki in analize o dosežkih nacionalnega
preverjanja znanja se ne smejo uporabiti za razvrščanje osnovnih šol.
Kadar se podatki uporabijo za raziskovalne,
analitične in izobraževalne namene in kadar se ovrednoteni preizkusi znanja
uporabijo za učne namene, identiteta učencev in šole ne sme biti razpoznavna.
22. člen
(prisotni pri nacionalnem preverjanju
znanja)
Nacionalnemu preverjanju znanja poleg
učencev, ki opravljajo nacionalno preverjanje znanja, ter nadzornih učiteljev lahko
prisostvujejo tudi ravnatelj oziroma njegov namestnik, predsednik sveta
staršev, predsednik sveta šole oziroma njuna pooblaščenca ter pooblaščenci Rica
in ZRSŠ.
IV. HRANJENJE DOKUMENTACIJE
23. člen
(način in rok hranjenja dokumentacije)
Dokumentacija, ki se nanaša na nacionalno
preverjanje znanja, se hrani v arhivu šole, na kateri je učenec opravljal
nacionalno preverjanje. Preizkusi znanja učencev 6. in 9. razreda se v
šoli hranijo praviloma v elektronski obliki, na Ricu pa varnostni izvod v
tiskani in elektronski obliki.
Šola in Ric hranita dokumentacijo v zvezi z
nacionalnim preverjanjem znanja učenca eno leto po opravljenem preverjanju
znanja.
Šola lahko na pisno zahtevo učenca ali
njegovih staršev pred uničenjem dokumentacije iz prejšnjega odstavka posreduje
oziroma izroči njegove preizkuse znanja.

Pravilnik o nacionalnem preverjanju znanja v
osnovni šoli (Uradni list RS, št. 30/13) vsebuje naslednjo prehodno in
končno določbo:
»V. PREHODNA IN KONČNA DOLOČBA
24. člen
(prenehanje
veljavnosti pravilnika)
Z dnem uveljavitve tega pravilnika preneha
veljati Pravilnik o nacionalnem preverjanju znanja v osnovni šoli (Uradni list
RS, št. 67/05, 64/06 in 2/10), uporablja pa se do začetka uporabe tega
pravilnika.
25. člen
(uveljavitev in
začetek uporabe pravilnika)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
1. septembra 2013, razen osme alineje 3. člena, 4., 7., 8., 14., 15., 16.,
20. in 23. člena, ki se začnejo uporabljati z dnem uveljavitve tega pravilnika.«.

Pravilnik o spremembah in dopolnitvah
Pravilnika o nacionalnem preverjanju znanja v osnovni šoli (Uradni list RS, št.
49/17) vsebuje naslednjo končno določbo:
»4. člen
Ta pravilnik začne veljati osmi dan po
objavi v Uradnem listu Republike Slovenije.«.