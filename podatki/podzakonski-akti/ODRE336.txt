1. člen
Z namenom pridobivanja sredstev, ki se namenijo za odplačilni
sklad iz 10. člena zakona o zamenjavi obveznic Republike Slovenije za obveznice
Agencije Republike Slovenije za sanacijo bank in hranilnic (Uradni list RS, št.
59/95), Ministrstvo za finance, Sektor za upravljanje s finančnim premoženjem
države odprodaja terjatve Republike Slovenije, za katere z veljavnimi predpisi
in sklepi vlade ni drugače določeno.
2. člen
Odprodaja terjatev se izvaja po postopku zbiranja ponudb.
Ponudbe se zberejo na podlagi oglasa, ki se objavi v enem izmed časopisov z
visoko naklado in v Uradnem listu Republike Slovenije (na isti dan).
3. člen
Plačilo terjatve je možno izključno v denarju. Cena za
posamezno terjatev ne sme biti nižja od 60% nominalne vrednosti terjatve.
4. člen
Nakazilo kupnine se izvrši v dobro žiro računa “Proračuna
Republike Slovenije” številka 50100-630-10014 v roku, ki je določen v javnem
oglasu.
5. člen
Izbiro in javno prodajo terjatev izvaja Komisija za prodajo
terjatev Republike Slovenije, ki jo imenuje minister.
6. člen
Za poslovanje komisije iz 5. člena te odredbe se uporabljajo
določbe zakona o javnih naročilih (Uradni list RS, št. 24/97).
7. člen
Obvestilo o izbiri najugodnejšega ponudbnika podpisuje oseba,
ki je pooblaščena za podpis pogodbe o odstopu terjatve.
8. člen
Predmet prve odprodaje so terjatve iz potrjenih prisilnih
poravnav v letu 1996, ki so v prilogi te odredbe.
9. člen
Ta odredba začne veljati 4. 7. 1997.
Št. 403-141/97
Ljubljana, dne 24. junija 1997.
Mitja Gaspari l. r. 
Minister 
za finance