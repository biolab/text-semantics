1.     
V tem sklepu se uporabljajo naslednje opredelitve pojmov:
• 'Sodelujoča država članica' pomeni državo članico, ki je
sprejela euro v skladu s Pogodbo o ustanovitvi Evropske skupnosti.
• 'Sodelujoča nacionalna centralna banka' pomeni vsako nacionalno
centralno banko sodelujoče države članice (v nadaljevanju sodelujoča NCB).
• 'Kreditne institucije v sodelujočih državah članicah' so:
-       
kreditne institucije, kakor so opredeljene v točki (a) člena 4 (1)
Direktive 2006/48/ES Evropskega parlamenta in Sveta z dne 14. junija 2006 o
začetku opravljanja in opravljanju dejavnosti kreditnih institucij
(preoblikovano) (UL L 177/2006), ki niso sodelujoče NCB;
-       
podružnice, kakor so opredeljene v členu 4 (3) iste direktive, ki niso
sodelujoče NCB; vključene so tudi podružnice kreditnih institucij, ki nimajo
registriranega sedeža v sodelujoči državi članici.
• 'Delovni dan sistema TARGET' je vsak dan, razen sobot,
nedelj, 1. januarja, Velikega petka, Velikonočnega ponedeljka, 1. maja, 25.
decembra in 26. decembra.
• 'Delovni dan Banke Slovenije' je delovni dan sistema TARGET,
razen 2. januarja, 8. februarja, 27. aprila, 2. maja, 25. junija, 15. avgusta,
31. oktobra in 1. novembra.
POROČILO O MEDBANČNIH DEPOZITIH
2.     
Obvezniki za posredovanje poročila o medbančnih depozitih Banki
Slovenije so banke in hranilnice v Republiki Sloveniji, kot so opredeljene v
14.a členu Zakona o Banki Slovenije (v nadaljevanju obvezniki poročanja).
3.     
Poročilo mora vsebovati podatke o nezavarovanih medbančnih depozitih v
eurih, ki jih je obveznik poročanja dal ali prejel od kreditnih institucij v
sodelujočih državah članicah.
4.     
Obveznik poročanja mora Banki Slovenije najkasneje do 8. ure na delovni
dan Banke Slovenije poročati o nezavarovanih medbančnih depozitih iz 3. točke
tega sklepa, ki jih je sklenil od vključno dneva, ko je poslal zadnje poročilo
o medbančnih depozitih.
V primeru, da v obdobju, za katero mora poročati, obveznik
poročanja ni sklenil nezavarovanih medbančnih depozitov, Banki Slovenije ne
posreduje poročila o medbančnih depozitih.
5.     
Guverner Banke Slovenije z navodilom določi natančnejšo vsebino poročila
in način poročanja.
6.     
Obveznik poročanja mora zagotoviti, da so podatki, ki jih posreduje,
pravilni in da jih posreduje v predpisanih rokih.
PREHODNE IN KONČNE DOLOČBE
7.     
Z dnem uveljavitve tega sklepa preneha veljati Sklep o pošiljanju
določenih podatkov bank in hranilnic (Uradni list RS, št. 34/04, 135/04 in
38/06).
8.     
Z dnem uveljavitve tega sklepa prenehata veljati Navodilo za izdelavo
poročila o depozitnem trgu (Uradni list RS, št. 75/04 in 83/04) in Navodilo za
izdelavo poročila o deklariranih aktivnih in pasivnih obrestnih merah bank in
hranilnic (Uradni list RS, št. 43/04).
9.     
Zadnje poročilo o depozitnem trgu obvezniki poročanja pošljejo 3. 1.
2007 za 29. 12. 2006 v tolarjih. Zadnje poročilo o deklariranih aktivnih in
pasivnih merah bank in hranilnic pošljejo obvezniki poročanja za mesec december
2006, in sicer najkasneje peti delovni dan v decembru 2006.
10.  
Ta sklep začne veljati 1. 1. 2007.
Ljubljana, dne 4. oktobra 2006
Predsednik
Sveta Banke Slovenije
Mitja Gaspari l.r.