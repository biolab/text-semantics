1. člen
S tem pravilnikom se sprejme gozdnogospodarski načrt
gozdnogospodarske enote Dole nad Idrijo (2002–2011), št. 01-09/02 z dne 14.
novembra 2002, ki ga je izdelal Zavod za gozdove Slovenije, Območna enota
Tolmin.
2. člen
Gozdnogospodarska enota Dole nad Idrijo, ki meri 5.871 ha, se
nahaja v gozdnogospodarskem območju Tolmin, v Občini Idrija, oziroma v
katastrskih občinah Dole, Vrsnik, Ledine, Jelični vrh, Spodnja Idrija, Spodnja
Kanomlja in Otalež.
3. člen
V gozdnogospodarski enoti Dole nad Idrijo je z dnem 1. 1.
2002 ugotovljeno naslednje stanje gozdov: 
A)    
površina: 3.863,69 ha, od katere je: 
- 
3.780,68 ha večnamenskih gozdov in 83,01 ha varovalnih gozdov; 
- 
3.819,89 ha zasebnih gozdov v lasti fizičnih oseb in 43,80 ha državnih
gozdov; 
B)    
lesna zaloga: 268,8 m3/ha, od tega 138,3 m3/ha
iglavcev in 130,5 m3/ha listavcev; 
C)   
tekoči letni prirastek: 6,3 m3/ha, od tega 2,7 m3/ha
iglavcev in 3,6 m3/ha listavcev.
4. člen
V gozdnogospodarskem načrtu gozdnogospodarske enote Dole nad
Idrijo (2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Tolmin (2001–2010), ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Dole nad
Idrijo, določeno, da so najbolj poudarjene funkcije gozdov, ki določajo način
gospodarjenja z gozdom, 
-       
proizvodne funkcije na površini 1.896 ha, 
-       
ekološke funkcije na površini 56 ha ter 
-       
socialne funkcije na površini 210 ha. 
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Dole nad Idrijo (2002–2011)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Dole nad Idrijo za obdobje od 1. 1. 2002 do
31. 12. 2011 določeni naslednji ukrepi: 
-       
najvišji možni posek v višini 176.260 m3, od tega 83.697 m3
iglavcev in 92.563 m3 listavcev, 
-       
gojitvena dela, potrebna za ohranitev in razvoj gozdov, na površini
818,81 ha, 
-       
nega mlajšega drogovnjaka na površini 313,21 ha, 
-       
varstvena dela za zaščito gozdov pred divjadjo, in sicer s premazom na
površini 207,37 ha ter s 725 tulci ali koli, 
-       
gradnja gozdnih cest v dolžini 7,9 km, 
-       
gradnja gozdnih vlak v dolžini 3 km. 
V gozdnogospodarskem načrtu gozdnogospodarske enote Dole nad
Idrijo (2002–2011) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Dole nad Idrijo v obdobju 2003–2011
se morajo upoštevati cilji, usmeritve in ukrepi, določeni v gozdnogospodarskem
načrtu gozdnogospodarske enote Dole nad Idrijo (2002–2011).
7. člen
Po en izvod gozdnogospodarskega načrta gozdnogospodarske
enote Dole nad Idrijo (2002–2011) je na vpogled na sedežu Zavoda za gozdove
Slovenije, Območne enote Tolmin, Tumov drevored 17, Tolmin, na sedežu Zavoda za
gozdove Slovenije, Krajevne enote Črni vrh, Trg Svetega Ahacija 2, Črni vrh, in
na Ministrstvu za kmetijstvo, gozdarstvo in prehrano, Dunajska 56-58,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Dole nad Idrijo (2002–2011).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-01-5/2001-8
Ljubljana, dne 30. julija 2003.
EVA 2002-2311-0175
Minister
za kmetijstvo, gozdarstvo
in prehrano
mag. Franc But l. r.