I. SPLOŠNA DOLOČBA
1. člen
(vsebina)
Ta pravilnik ureja podrobnejši način oblikovanja posebnih
enot vrednotenja in podrobnejši način razdelitve vrednosti posebne enote
vrednotenja na enote vrednotenja, ki sestavljajo posebno enoto vrednotenja, po
vrstah posebnih enot vrednotenja.
II. OBLIKOVANJE POSEBNIH ENOT VREDNOTENJA
2. člen
(bencinski servisi)
(1) Bencinski servis se glede na tip oblikuje kot:
a)    
avtomatski bencinski servis brez osebja iz točilnih mest z ali brez
nadstreška in zemljišč ali njihovih delov, ki omogočajo oskrbo z gorivom;
b)    
bencinski servis s prodajnim mestom z osebjem izven avtoceste in hitre
ceste iz točilnih mest z ali brez nadstreška skupaj z zemljišči ali njihovimi
deli, ki omogočajo oskrbo z gorivom, spremljajočih objektov (npr. prodajalne,
lokali, avtopralnice, hitri servisi vozil) s pripadajočimi zemljišči ali
njihovimi deli ter parkirišč, namenjenih uporabnikom storitev bencinskega
servisa;
c)    
bencinski servis na avtocesti ali hitri cesti iz točilnih mest z ali
brez nadstreška skupaj z zemljišči ali njihovimi deli, ki omogočajo oskrbo z
gorivom, spremljajočih objektov (npr. prodajalne, lokali, avtopralnice, hitri
servisi vozil) s pripadajočimi zemljišči ali njihovimi deli ter parkirišč,
namenjenih uporabnikom storitev bencinskega servisa.
(2) Pri oblikovanju bencinskega servisa se upoštevajo tudi:
-       
zemljišča ali njihovi deli, na katerih so utrjene ali ograjene površine
ob stavbah ali spremljajočih objektih iz prejšnjega odstavka, katerim služijo
(npr. poti, dvorišča, drugi enostavni in nezahtevni objekti, površine znotraj
zvezne grajene ograje, žive meje);
-       
zemljišča ali njihovi deli, ki predstavljajo uvoze in izvoze bencinskega
servisa, razen uvozov in izvozov z in na avtocesto ali hitro cesto, ki so
namenjeni tudi drugim delom počivališča;
-       
zemljišča ali njihovi deli, na katerih so druge površine ob stavbah
oziroma spremljajočih objektih iz prejšnjega odstavka, če je iz njihove
omejenosti z naravnimi ali ustvarjenimi mejami, ki jih tvorijo linijski
gradbeni inženirski objekti (npr. ceste, ograje, zidovi) ali objekti druge
infrastrukture (npr. parkirišča, niz stavb), stalno vzdrževane površine (npr.
živa meja, zelenica) ali druge naravne meje (npr. reliefni robovi, struga
vodotoka, gozdni rob), razvidna njihova pripadnost bencinskemu servisu iz
prejšnjega odstavka.
3. člen
(elektrarne)
Elektrarna se oblikuje iz:
a)    
delov stavb, skupaj z zemljišči pod njimi, ki se uporabljajo v
tehnološkem procesu proizvodnje električne energije (zlasti deli stavb, kjer se
nahajajo kotli, reaktorji, turbine, vetrnice, generatorji, napajalne črpalke,
toplotni izmenjevalci, stikala, transformatorji, hladilne, krmilne ter druge
podobne naprave), so potrebni za proizvodnjo električne energije (zlasti
skladišča in silosi za shranjevanje goriv, tehnoloških tekočin, orodja,
strojev) in se uporabljajo za nadzor, upravljanje in poslovanje elektrarne;
b)    
zemljišč ali njihovih delov, na katerih obratujejo objekti, ki se
uporabljajo v tehnološkem procesu proizvodnje električne energije (npr. sončne
celice, vetrnice, jezovi, nadzemni umetni dovodni in odvodni kanali, zapornice,
čistilne rešetke, rezervoarji in silosi za shranjevanje goriv ali tehnoloških
tekočin, črpalke, drobilne naprave), in so namenjena izključno obratovanju
elektrarne;
c)    
zemljišč ali njihovih delov, na katerih so deponije virov energije
elektrarne, deponije pepela ali umetna akumulacijska jezera, ki so namenjena
izključno obratovanju elektrarne;
č)    zemljišč pod stavbami, če
gradbeni inženirski objekti, ki se uporabljajo v tehnološkem procesu
proizvodnje električne energije, obratujejo na stavbah (npr. sončne celice na
strehi stavbe);
d)    
zemljišč ali njihovih delov, na katerih so utrjene površine ob stavbah
ali objektih iz točke a) in točke b) tega odstavka (npr. poti, parkirišča,
dvorišča, drugi enostavni in nezahtevni objekti);
e)    
zemljišč ali njihovih delov, na katerih so ograjene površine ob stavbah
ali objektih iz točke a) in točke b) tega odstavka (npr. površine znotraj
zvezne grajene ograje, žive meje);
f)     
zemljišč ali njihovih delov, na katerih so druge površine ob stavbah ali
objektih iz točke a) in točke b) tega odstavka, če je iz njihove omejenosti z
naravnimi ali ustvarjenimi mejami, ki jih tvorijo linijski gradbeni inženirski
objekti (npr. ceste, ograje, zidovi) ali objekti druge infrastrukture (npr.
parkirišča, niz stavb), stalno vzdrževane površine (npr. živa meja, zelenica)
ali druge naravne meje (npr. reliefni robovi, struga vodotoka, gozdni rob),
razvidna njihova pripadnost elektrarni.
4. člen
(marine in pristanišča)
(1) Marina je turistično pristanišče, ki je opremljeno s
potrebno infrastrukturo za opravljanje dejavnosti marin in z več kot 50 privezi
v vodi.
(2) Pristanišče, namenjeno za javni promet, je pristanišče,
ki ima iz dejavnosti pristanišča letne prihodke višje od 500.000 eurov.
(3) Marina ali pristanišče se oblikuje iz:
a)    
delov stavb skupaj z zemljišči pod njimi, ki se uporabljajo izključno za
dejavnost vodenja marin ali pristanišč (zlasti prostori, v katerih so
recepcija, sanitarije, tuši, naprave za pretovor, črpanje, tehtanje, transport,
čiščenje blaga, hangarji ali hale s suhimi pokritimi privezi, skladišča, silosi
ali garažne hiše za začasno shranjevanje blaga in poslovni prostori, ki se
uporabljajo za nadzor, upravljanje in poslovanje marine ali pristanišča);
b)    
zemljišč ali njihovih delov, na katerih so gradbeni inženirski objekti
ali oprema za potrebe marin ali pristanišč (zlasti dvigala in žerjavi za
pretovor blaga in plovil, deponije, silosi, črpalke, tehtnice, točilni
terminali naftnih derivatov za potrebe marine ali pristanišča, čistilne, pralne,
transportne naprave), na katerih se pretovarja in skladišči blago in plovila
(terminali), na katerih so pomoli z nameščenimi privezi in na katerih so
urejena parkirišča, ki so namenjena izključno najemnikom privezov ali za
potrebe marine ali pristanišča;
c)    
zemljišč ali njihovih delov, na katerih so utrjene površine ob stavbah
ali objektih iz točke a) in točke b) tega odstavka (npr. poti, parkirišča,
dvorišča, drugi enostavni in nezahtevni objekti);
č)    zemljišč ali njihovih delov, na
katerih so ograjene površine ob stavbah ali objektih iz točke a) in točke b)
tega odstavka (npr. površine znotraj zvezne grajene ograje, žive meje);
d)    
zemljišč ali njihovih delov, na katerih so druge površine ob stavbah ali
objektih iz točke a) in točke b) tega odstavka, če je iz njihove omejenosti z
naravnimi ali ustvarjenimi mejami, ki jih tvorijo linijski gradbeni inženirski
objekti (npr. ceste, ograje, zidovi) ali objekti druge infrastrukture (npr.
parkirišča, niz stavb), stalno vzdrževane površine (npr. živa meja, zelenica)
ali druge naravne meje (npr. reliefni robovi, struga vodotoka, gozdni rob),
razvidna njihova pripadnost marini ali pristanišču.
5. člen
(oblikovanje, evidentiranje in prikazovanje posebnih enot
vrednotenja)
(1) Pri oblikovanju posebne enote vrednotenja se upoštevajo
meje zemljišč ali njihovih delov iz 2., 3. in 4. člena tega pravilnika, ki
tvorijo območje, ki ga posebna enota vrednotenja v naravi dejansko uporablja za
potrebe redne rabe stavb in drugih objektov v povezavi z opravljanjem
dejavnosti. Posebna enota vrednotenja se lahko oblikuje iz enega ali več
območij na podlagi podatkov dejanskega stanja v naravi in podatkov iz
nepremičninskih evidenc.
(2) Posebne enote vrednotenja se lahko oblikujejo tudi na
podlagi:
-       
podatka o pripadajočem zemljišču ali skupnem pripadajočem zemljišču
območja posebnih enot vrednotenja, določenega v skladu s predpisom, ki ureja
masovni zajem poseljenih zemljišč in določitev vrste dejanske rabe poseljenih
zemljišč na podlagi predpisov, ki urejajo prostor,
-       
prikaza stanja v naravi na zemljiškokatastrskem prikazu,
-       
podatkov o gradbeni parceli, določeni v skladu s predpisom, ki ureja
graditev,
-       
pisnega dovoljenja lastnikov nepremičnin o uporabi nepremičnine, oziroma
ustreznega drugega pravnega naslova, ki takšno dovoljenje vsebuje, če je
lastnik nepremičnine drugačen od osebe, ki opravlja dejavnost,
-       
drugih podatkov, ki izkazujejo, da se nepremičnina ali njen del nedvomno
uporablja za opravljanje dejavnosti posebne enote vrednotenja.
(3) Če posebna enota vrednotenja obratuje na stavbi (npr.
sončna elektrarna na strehi), se ne glede na prvi in drugi odstavek tega člena
pri oblikovanju posebne enote vrednotenja upošteva površina zemljišča pod
stavbo.
III. RAZDELITEV VREDNOSTI POSEBNE ENOTE VREDNOTENJA 
6. člen
(način razdelitve)
(1) Delom stavb z zemljišči pod stavbami ter zemljiščem ali
njihovim delom, ki sestavljajo posebno enoto vrednotenja, se vrednost določi
kot enotam vrednotenja glede na dejansko rabo delov stavb za stavbe in dele
stavb skupaj z zemljišči pod stavbami, dejansko rabo zemljišč za vodna
zemljišča in zemljišča pod javno železniško ter državno in občinsko cestno
infrastrukturo ter namensko rabo za ostala zemljišča.
(2) Delom stavb, razen delom stavb z dejansko rabo dela
stavbe ruševina ali nestavba, in zemljiščem ali njihovim delom, ki sestavljajo
posebno enoto vrednotenja, se poleg vrednosti iz prejšnjega odstavka pripiše
razlika med posplošeno vrednostjo posebne enote vrednotenja, ugotovljeno na
podlagi modelov vrednotenja za bencinske servise (PNB), elektrarne (PNE) ali
marine in pristanišča (PNP), in seštevkom vrednosti iz prejšnjega odstavka.
(3) Ne glede na prejšnji odstavek se vrednosti iz prvega
odstavka tega člena pripiše nezmanjšana posplošena vrednost posebne enote
vrednotenja, če je posebna enota vrednotenja sestavljena iz zemljišč pod
stavbami v skladu s točko č) 3. člena tega pravilnika.
(4) Seštevek vrednosti dela stavbe ali zemljišča oziroma
njegovega dela iz prvega odstavka tega člena in na način iz 7., 8. in 9. člena
tega pravilnika pripisane razlike iz drugega odstavka tega člena oziroma
nezmanjšane vrednosti iz tretjega odstavka tega člena je posplošena vrednost
dela stavbe ali dela zemljišča.
7. člen
(kriterij za razdelitev za bencinski servis)
Razlika vrednosti iz drugega odstavka prejšnjega člena se
razdeli in pripiše na zemljišča ali njihove dele in dele stavb, ki sestavljajo
bencinski servis v skladu z 2. členom tega pravilnika, tako da se:
-       
celotna razlika proporcionalno glede na njihove površine pripiše delom
stavb z dejansko rabo bencinski servis, če je med sestavinami bencinskega
servisa en ali več delov stavb s tako dejansko rabo;
-       
celotna razlika proporcionalno glede na njihove površine pripiše vsem
delom stavb, ki sestavljajo bencinski servis, če noben del stavbe, ki sestavljajo
bencinski servis, nima dejanske rabe bencinski servis;
-       
celotna razlika proporcionalno glede na njihove površine pripiše
zemljiščem ali njihovim delom, ki sestavljajo bencinski servis, če bencinski
servis nima delov stavb.
8. člen
(kriterij za razdelitev za elektrarno)
(1) Razlika vrednosti iz drugega odstavka 6. člena tega
pravilnika se razdeli in pripiše na zemljišča ali njihove dele ter dele stavb,
ki sestavljajo elektrarno v skladu s 3. členom tega pravilnika, tako da se:
-       
80 % razlike proporcionalno glede na njihove površine pripiše delom
stavb in 20 % razlike proporcionalno glede na njihove površine brez upoštevanja
zemljišč pod stavbami pripiše zemljiščem ali njihovim delom, če elektrarno
sestavljajo deli stavb in zemljišča;
-       
celotna razlika proporcionalno glede na njihove površine pripiše delom
stavb, če elektrarno sestavljajo samo deli stavb;
-       
celotna razlika proporcionalno glede na njihove površine pripiše
zemljiščem ali njihovim delom, če elektrarna nima delov stavb.
(2) Če v enem delu stavbe obratuje več elektrarn istega tipa,
se kot posplošena vrednost posebne enote vrednotenja za izračun razlike iz
drugega odstavka 6. člena tega pravilnika uporabi vsota posplošenih vrednosti
posameznih elektrarn.
(3) Vrednost iz tretjega odstavka 6. člena tega pravilnika se
razdeli proporcionalno delom stavb glede na delež njihovega pripadajočega
zemljišča pod stavbami.
9. člen
(kriterij za razdelitev za marino ali pristanišče)
Razlika vrednosti iz drugega odstavka 6. člena tega
pravilnika se razdeli in pripiše na zemljišča ali njihove dele ter dele stavb,
ki sestavljajo marino ali pristanišče v skladu s 4. členom tega pravilnika,
tako da se:
-       
50 % razlike proporcionalno glede na njihove površine pripiše delom
stavb in 50 % razlike proporcionalno glede na njihove površine brez upoštevanja
zemljišč pod stavbami pripiše zemljiščem ali njihovim delom, če marino ali
pristanišče sestavljajo deli stavb in zemljišča;
-       
celotna razlika proporcionalno glede na njihove površine pripiše delom
stavb, če marino ali pristanišče sestavljajo samo deli stavb;
-       
celotna razlika proporcionalno glede na njihove površine pripiše
zemljiščem ali njihovim delom, če marina ali pristanišče nima delov stavb.
IV. KONČNA DOLOČBA
10. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-122/2019
Ljubljana, dne 2. marca 2020
EVA 2019-2550-0014
Simon Zajc
minister
za okolje in prostor
 
Soglašam!
 
Dr. Andrej Bertoncelj
minister
za finance