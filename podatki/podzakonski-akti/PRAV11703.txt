1. člen
S tem pravilnikom se sprejme
gozdnogospodarski načrt gozdnogospodarske enote Šmarje (2013–2022), št.
09-41/13 z dne 11. 9. 2013, ki ga je za obdobje od 1. januarja 2013 do
31. decembra 2022 izdelal Zavod za gozdove Slovenije, Območna enota Celje.
2. člen
Gozdnogospodarska enota Šmarje, ki meri
11.122,98 ha, se nahaja v Gozdnogospodarskem območju Celje, v občinah Rogaška
Slatina, Šmarje pri Jelšah in Podčetrtek oziroma v katastrskih občinah Ratanska
vas, Tržišče, Topole, Tekačevo, Spodnja Kostrivnica, Lemberg-okolica,
Lemberg-trg, Pijovci, Sladka gora, Vrh, Dvor, Bobovo, Preloge, Grliče, Kačji
dol, Male Rodne, Velike Rodne, Rjavica, Brestovec, Ceste, Plat, Kristan vrh,
Šmarje pri Jelšah, Zadrže, Senovica, Bodrež, Platinovec, Ješovec, Brecljevo,
Dol, Koretno, Pristava, Hajnsko, Nezbiše Kamence, Rajnkovec, Nimno, Vidovica,
Rogaška Slatina, Spodnje Selce in Spodnja Ponkvica.
3. člen
V gozdnogospodarski enoti Šmarje je s
1. januarjem 2013 ugotovljeno naslednje stanje gozdov:
a)     lastništvo: 94 % zasebnih gozdov v lasti fizičnih ali pravnih oseb,
6 % državnih gozdov in gozdov lokalnih skupnosti;
b)     površina: 3.771,86 ha, od katere je 3.532,78 ha večnamenskih gozdov
in 239,08 ha gozdov s posebnim namenom, v katerih so gozdnogospodarski ukrepi
dovoljeni;
c)     lesna zaloga: 314 m3/ha, od tega 51 m3/ha
iglavcev in 263 m3/ha listavcev;
d)     tekoči letni prirastek: 8,59 m3/ha, od tega 1,59 m3/ha
iglavcev in 7 m3/ha listavcev.
4. člen
(1) V gozdnogospodarskem načrtu
gozdnogospodarske enote Šmarje (2013–2022) je ob upoštevanju usmeritev iz
gozdnogospodarskega načrta Gozdnogospodarskega območja Celje, izdelanega za
obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Šmarje določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 3.564,41 ha,
-       
ekološke funkcije na površini 12,65 ha ter
-       
socialne funkcije na površini 268,35 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Šmarje (2013–2022) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Šmarje za
obdobje od 1. januarja 2013 do 31. decembra 2022 določeni naslednji
ukrepi:
-       
najvišji možni posek v višini 251.892 m3, od tega
32.424 m3 iglavcev in 219.468 m3 listavcev,
-       
gojitvena dela, potrebna za ohranitev in razvoj gozdov, na površini 528
ha,
-       
nega drogovnjaka na površini 812,65 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 4.600 količki,
-       
nega habitatov prosto živečih živali, in sicer sajenje 400 sadik
prodonosnih drevesnih vrst, vzdrževanje 5 vodnih virov, postavitev in
vzdrževanje 40 valilnic ter puščanje 1.750 m3 stoječe in podrte
biomase.
(2) V gozdnogospodarskem načrtu
gozdnogospodarske enote Šmarje (2013–2022) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Šmarje v obdobju
od uveljavitve tega pravilnika do 31. decembra 2022 se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Šmarje (2013–2022).
7. člen
Po en izvod gozdnogospodarskega načrta
gozdnogospodarske enote Šmarje (2013–2022) je na vpogled na sedežu Zavoda za
gozdove Slovenije, Območne enote Celje, Ljub­ljanska 13, Celje, na sedežu
Zavoda za gozdove Slovenije, Krajevne enote Rogaška Slatina, Ul. XIV. divizije
17, Rogaška Slatina in na Ministrstvu za kmetijstvo in okolje, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Šmarje (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-586/2013
Ljubljana, dne 24. decembra 2013
EVA 2013-2330-0079
mag. Dejan Židan l.r.
Minister
za kmetijstvo in okolje