1. člen
Naloge pripadnika civilne zaščite, ki predstavljajo povečano
nevarnost za nastanek okvare zdravja, so: 
-    
gašenje in reševanje ob požarih; 
-    
reševanje iz ruševin, zemeljskih in snežnih plazov; 
-    
reševanje ob poplavah in drugih vremenskih ujmah ter ekoloških in drugih
nesrečah na morju, rekah in jezerih; 
-    
reševanje ob velikih prometnih nesrečah; 
-    
reševanje ob rudniških nesrečah; 
-    
ravnanje v zvezi z neeksplodiranimi, ubojnimi sredstvi; 
-    
reševanje ob radiološki, kemijski in biološki nesreči ali ravnanje z
nevarnimi snovmi; 
-    
reševanje ob terorističnih napadih in drugih oblikah množičnega nasilja;
-    
reševanje v gorah in 
-    
reševanje v jamah.
2. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 591-03/4-96
Ljubljana, dne 22. aprila 1996.
Minister 
za delo, družino in socialne zadeve 
mag. Anton Rop l. r.