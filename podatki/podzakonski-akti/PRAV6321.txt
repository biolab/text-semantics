I. SPLOŠNO
1. člen
(zavezanci za izračun deležev rasti premoženja kvalificiranega
vzajemnega sklada)
Deleže rasti vrednosti premoženja kvalificiranega vzajemnega sklada
izračunava družba za upravljanje, ki upravlja kvalificirani vzajemni sklad (v
nadaljevanju: vzajemni sklad).
2. člen
(čas izračuna in obdobje za izračun deležev rasti premoženja
vzajemnega sklada)
(1) Deleži rasti premoženja vzajemnega sklada se izračunavajo
mesečno, najkasneje do 15. dne v tekočem mesecu (mesec izračuna deležev), za vsa
pretekla obdobja imetništva investicijskih kuponov vzajemnega sklada. Posamezno
preteklo obdobje imetništva investicijskega kupona je obdobje od prvega dne
prvega meseca do zadnjega dne zadnjega meseca, ki je vključen v to obdobje.
(2) Deleži rasti premoženja vzajemnega sklada se izračunavajo
za vsa pretekla obdobja imetništva investicijskih kuponov, ki se začnejo z
vključno mesecem, ki sledi mesecu začetka sprejemanja vplačil enot premoženja
vzajemnega sklada, ali kasnejšim mesecem, in končajo z vključno mesecem pred
mesecem izračuna deležev.
(3) Če je vzajemni sklad sprejemal vplačila enot premoženja pred
letom 2002, se deleži rasti premoženja vzajemnega sklada izračunavajo za vsa
pretekla obdobja imetništva investicijskih kuponov, ki se začnejo z vključno
mesecem januarjem 2002 ali kasnejšim mesecem, do vključno meseca pred mesecem
izračuna deležev.
3. člen
(viri rasti premoženja vzajemnega sklada)
(1) Deleži rasti vrednosti premoženja vzajemnega sklada se
izračunavajo po naslednjih virih rasti premoženja vzajemnega sklada:
1.     
vir rasti iz prihodkov vzajemnega sklada v obliki obresti,
2.     
vir rasti iz prihodkov vzajemnega sklada v obliki dividend,
3.     
vir rasti iz prihodkov vzajemnega sklada v obliki iztrženih dobičkov pri
naložbah, in
4.     
vir rasti iz prihodkov vzajemnega sklada v obliki drugih prihodkov.
(2) Prihodki vzajemnega sklada iz prvega odstavka tega člena
so:
1.     
prihodki v obliki obresti: prihodki od obresti (vključno z neto
tečajnimi razlikami, ki se razporedijo med prihodke v obliki obresti),
zmanjšani za odhodke iz naslova pri nakupu naložbe vračunanih obresti;
2.     
prihodki v obliki dividend: prihodki od dividend (vključno z neto
tečajnimi razlikami, ki se razporedijo med prihodke v obliki dividend),
zmanjšani za odhodke iz naslova pri nakupu naložbe vračunanih nespremenljivih
dividend;
3.     
prihodki v obliki iztrženih dobičkov pri naložbah: iztrženi dobički pri
naložbah (vključno s pozitivnimi tečajnimi razlikami, ki se razporedijo med
prihodke v obliki iztrženih dobičkov pri naložbah), zmanjšani za iztržene
izgube pri naložbah (vključno z negativnimi tečajnimi razlikami, ki se razporedijo
med iztržene izgube pri naložbah);
4.     
prihodki v obliki drugih prihodkov: drugi prihodki (vključno z neto
tečajnimi razlikami, ki se razporedijo med druge prihodke).
II. IZRAČUN DELEŽEV RASTI PREMOŽENJA VZAJEMNEGA SKLADA
4. člen
(metoda izračuna deležev rasti premoženja vzajemnega sklada)
(1) Družba za upravljanje, ki upravlja vzajemni sklad, mora
mesečno ugotovljati rast premoženja vzajemnega sklada po posameznem viru iz
prvega odstavka 3. člena tega pravilnika na enoto premoženja vzajemnega sklada,
za vsa obdobja imetništva investicijskih kuponov.
(2) Rast premoženja vzajemnega sklada iz prvega odstavka tega
člena po posameznih virih rasti iz prvega odstavka 3. člena tega pravilnika
(prihodkov vzajemnega sklada v obliki obresti, prihodkov vzajemnega sklada v
obliki dividend, prihodkov vzajemnega sklada v obliki iztrženih dobičkov pri naložbah
in prihodkov vzajemnega sklada v obliki drugih prihodkov) se ugotovi kot
seštevek mesečnih prihodkov iz prvega odstavka 3. člena tega pravilnika na
enoto premoženja vzajemnega sklada v vsakem posameznem preteklem obdobju
imetništva investicijskih kuponov.
(3) Družba za upravljanje ugotovi znesek mesečnih prihodkov iz
prvega odstavka 3. člena tega pravilnika na enoto premoženja vzajemnega sklada,
na naslednji način:
1.     
znesek mesečnih prihodkov vzajemnega sklada v obliki obresti na enoto
premoženja se ugotovi tako, da se seštevek prihodkov vzajemnega sklada v obliki
obresti v posameznem mesecu deli s povprečnim številom enot premoženja vzajemnega
sklada v tem mesecu;
2.     
znesek mesečnih prihodkov vzajemnega sklada v obliki dividend na enoto
premoženja se ugotovi tako, da se seštevek prihodkov vzajemnega sklada v obliki
dividend v posameznem mesecu deli s povprečnim številom enot premoženja vzajemnega
sklada v tem mesecu;
3.     
znesek mesečnih prihodkov vzajemnega sklada v obliki iztrženih dobičkov
pri naložbah se ugotovi tako, da se seštevek prihodkov vzajemnega sklada v
obliki iztrženih dobičkov pri naložbah v posameznem mesecu deli s povprečnim številom
enot premoženja vzajemnega sklada v tem mesecu;
4.     
znesek mesečnih prihodkov vzajemnega sklada v obliki drugih prihodkov na
enoto premoženja se ugotovi tako, da se seštevek prihodkov vzajemnega sklada v
obliki drugih prihodkov deli s povprečnim številom enot premoženja vzajemnega sklada
v tem mesecu.
(4) Družba za upravljanje, ki upravlja vzajemni sklad, mora
mesečno ugotovljati razliko med stanjem čistih neiztrženih dobičkov pri
naložbah oziroma čiste neiztržene izgube pri naložbah na zadnji dan posameznega
meseca, in stanjem čistih neiztrženih dobičkov pri naložbah oziroma čiste
neiztržene izgube pri naložbah na zadnji dan prejšnjega meseca. Tako izračunana
razlika se preračuna na enoto premoženja, tako da se deli s povprečnim številom
enot premoženja vzajemnega sklada v tem mesecu.
(5) Vsota mesečnih razlik iz četrtega odstavka tega člena v
vsakem posameznem preteklem obdobju imetništva investicijskih kuponov, za
katerega se izračunavajo deleži rasti premoženja vzajemnega sklada, se prišteje
k seštevku mesečnih prihodkov iz 3. točke prvega odstavka 3. člena tega
pravilnika na enoto premoženja vzajemnega sklada v vsakem posameznem preteklem
obdobju imetništva investicijskih kuponov, za katere se izračunavajo deleži
rasti premoženja vzajemnega sklada. Kadar je skupni seštevek manjši od ali enak
0, se šteje, da je enak 0.
(6) Povprečno število enot premoženja vzajemnega sklada v
posameznem mesecu iz tretjega odstavka tega člena se računa tako, da se seštevek
števila enot v obtoku na koncu vsakega obračunskega dne, deli s številom
obračunskih dni.
(7) Deleži rasti premoženja vzajemnega sklada se v mesecu izračuna
deležev izračunajo po naslednjih enačbah:
1.     
delež rasti premoženja vzajemnega sklada po viru iz prihodkov vzajemnega
sklada v obliki obresti:
________a_______
(a
+ b + c + d)
2.     
delež rasti premoženja vzajemnega sklada po viru iz prihodkov vzajemnega
sklada v obliki dividend:
________b_______
(a
+ b + c + d)
3.     
delež rasti premoženja vzajemnega sklada po viru iz prihodkov vzajemnega
sklada v obliki iztrženih dobičkov sklada:
________c_______
(a
+ b + c + d)
4.     
delež rasti premoženja vzajemnega sklada po viru iz prihodkov vzajemnega
sklada v obliki drugih prihodkov sklada:
________d_______
(a
+ b + c + d)
pri čemer je:
a – seštevek mesečnih prihodkov vzajemnega sklada v obliki
obresti na enoto premoženja vzajemnega sklada v posameznem preteklem obdobju
imetništva investicijskih kuponov, za katerega se izračunava delež rasti, če je
večji od 0,
b – seštevek mesečnih prihodkov vzajemnega sklada v obliki
dividend na enoto premoženja vzajemnega sklada v posameznem preteklem obdobju
imetništva investicijskih kuponov, za katerega se izračunava delež rasti, če je
večji od 0,
c – skupna vsota mesečnih razlik iz četrtega odstavka tega
člena v posameznem preteklem obdobju imetništva investicijskih kuponov, za
katerega se izračunava delež rasti ter seštevka mesečnih prihodkov vzajemnega
sklada v obliki iztrženih dobičkov pri naložbah na enoto premoženja vzajemnega sklada
v posameznem preteklem obdobju imetništva investicijskih kuponov, za katerega
se izračunava delež rasti, če je večja od 0,
d – seštevek mesečnih prihodkov vzajemnega sklada v obliki
drugih prihodkov na enoto premoženja vzajemnega sklada v posameznem preteklem obdobju
imetništva investicijskih kuponov, za katerega se izračunava delež rasti, če je
večji od 0.
(8) Deleži rasti premoženja vzajemnega sklada iz sedmega odstavka
tega člena se izračunavajo na dve decimalki.
(9) Ne glede na določbe prejšnjih odstavkov tega člena, se
pri ugotavljanju davčne osnove od dohodka iz 3. točke drugega odstavka 81.
člena Zakona o dohodnini (Uradni list RS, št. 54/04, 56/04 – popr., 62/04 –
popr., 63/04 – popr. in 80/04; v nadaljevanju: ZDoh-1), ki ga doseže zavezanec
pri vzajemnem skladu v času, ko deleži rasti premoženja vzajemnega sklada iz
osmega odstavka tega člena niso izračunani, šteje, da so deleži rasti enaki.
III. OBJAVA IN POŠILJANJE DELEŽEV RASTI PREMOŽENJA VZAJEMNEGA
SKLADA
5. člen
(objava in pošiljanje deležev rasti premoženja)
(1) Družba za upravljanje objavlja deleže rasti premoženja vzajemnega
sklada enkrat mesečno in sicer do 15. dne v mesecu in jih predloži Glavnemu
uradu Davčne uprave Republike Slovenije na obrazcu, ki je Priloga 1 tega
pravilnika in njegov sestavni del.
(2) Deleži rasti se objavijo na sedežu družbe za upravljanje in
njenih podružnicah na način, da so dostopni vsem imetnikom investicijskih
kuponov vzajemnega sklada. Če ima družba za upravljanje spletno stran, se
deleži rasti objavijo tudi na spletni strani.
IV. UPOŠTEVANJE DELEŽEV RASTI PRI UGOTAVLJANJU DAVČNE OSNOVE
6. člen
(upoštevanje deležev rasti pri ugotavljanju davčne osnove)
Pri ugotavljanju davčne osnove od dohodka iz 3. točke drugega
odstavka 81. člena ZDoh-1, ki ga doseže zavezanec pri vzajemnem skladu iz prve
točke 84. člena ZDoh-1, se upoštevajo zadnji objavljeni deleži rasti vrednosti
premoženja vzajemnega sklada za obdobje imetništva investicijskega kupona (deleži
za obdobje, ki se začne z mesecem, v katerem je zavezanec pridobil investicijski
kupon (če ga je posedoval več kot 15 dni v tem mesecu), oziroma s prvim
naslednjim mesecem, ki sledi mesecu pridobitve (če ga je posedoval manj kot 15
dni v tem mesecu), in konča z mesecem pred zadnjim mesecem izračuna deležev).
V. PREHODNA DOLOČBA
7. člen
(prvi izračun deležev rasti premoženja vzajemnega sklada)
Deleži rasti premoženja vzajemnega sklada se prvič izračunajo
v mesecu decembru 2004 za obdobja, ki se začnejo z vključno mesecem, ki sledi
mesecu začetka sprejemanja vplačil enot premoženja vzajemnega sklada, ali
kasnejšim mesecem, in končajo z vključno mesecem novembrom 2004. Če je vzajemni
sklad sprejemal vplačila enot premoženja pred letom 2002, se deleži rasti
premoženja vzajemnega sklada v mesecu decembru 2004 izračunajo za obdobja, ki se
začnejo z vključno mesecem januarjem 2002 ali kasnejšim mesecem in končajo z
vključno mesecem novembrom 2004.
VI. KONČNA DOLOČBA
8. člen
(uveljavitev)
Ta pravilnik začne veljati naslednji dan po objavi v Uradnem listu
Republike Slovenije.
Št. 424-08-84/2004/2
Ljubljana, dne 30. novembra 2004.
EVA 2004-1611-0239
dr. Dušan Mramor l. r.
Minister
za finance

Priloga
1: Obrazec za posredovanje deležev rasti premoženja kvalificiranega vzajemnega
sklada