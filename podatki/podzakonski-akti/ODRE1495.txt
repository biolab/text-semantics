1. člen
Z oznako skladnosti se potrjuje skladnost izdelka iz
plemenite kovine s predpisanimi tehničnimi zahtevami. 
Oznake skladnosti imajo obliko ščita, na katerem so kemijska
oznaka za plemenito kovino, oznaka SI in številka območne enote za overjanje in
nadzor Urada RS za standardizacijo in meroslovje, ki je izdelek iz plemenite
kovine preskusila in označila.
2. člen
Oblike oznak skladnosti so v prilogi št. 1, ki je sestavni
del te odredbe.
3. člen
Načrti in matrice oznak se hranijo na Uradu RS za standardizacijo
in meroslovje.
4. člen
Z znakom za označevanje čistine se potrjuje, da ima izdelek
iz plemenite kovine eno od standardnih stopenj čistine iz 7. člena zakona od
izdelkih iz plemenitih kovin (Uradni list RS, št. 85/00). 
Znak za označevanje čistine na izdelkih iz plemenitih kovin
je sestavljen iz kombinacije treh številk, ki so lahko vtisnjene v okvir z
merami 0,8 mm x 1,25 mm. Številke so lahko tudi brez okvira, vendar morajo biti
tolikšne, da jih je mogoče očrtati z okvirom navedene velikosti in da so jasno
vidne.
5. člen
Znak za označevanje čistine mora biti na izdelku iz plemenite
kovine vtisnjen poleg znaka dobavitelja. 
Na izdelek iz plemenite kovine je dovoljeno vtisniti samo en
znak za označevanje čistine.
6. člen
Z dnem, ko začne veljati ta odredba, preneha veljati odredba
o oblikah žigov za označevanje pravilne sestave in čistote predmetov iz
plemenitih kovin in o načinu označevanja čistote na predmetih iz plemenitih
kovin (Uradni list RS, št. 40/97).
7. člen
Ta odredba začne veljati petnajsti dan po objavi v Uradnem
listu Republike Slovenije.
Št. 009-09/00
Ljubljana, dne 16. novembra 2000.
dr. Lojze Marinček l. r. 
Minister 
za znanost in tehnologijo

Priloga
št. 1: Oblike oznak skladnosti