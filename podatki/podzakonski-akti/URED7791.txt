1. člen
(namen uredbe)
Ta uredba določa opravljanje obvezne gospodarske javne službe
vzdrževanja, obratovanja in obnavljanja javne železniške infrastrukture (v
nadaljnjem besedilu: OGJS).
2. člen
(opredelitev obvezne gospodarske javne službe)
(1) OGJS je opredeljena v zakonu, ki ureja železniški
promet.
(2) OGJS iz prejšnjega odstavka zagotavlja država.
(3) OGJS opravlja upravljavec javne železniške
infrastrukture (v nadaljnjem besedilu: upravljavec) pod pogoji, ki jih določata
ta uredba ter pogodba, s katero se uredijo razmerja med državo in izvajalcem
OGJS.
3. člen
(vsebina pogodbe)
S pogodbo iz tretjega odstavka prejšnjega člena država in
upravljavec uredita medsebojna razmerja v zvezi z opravljanjem OGJS, zlasti pa:
-       
predmet pogodbe;
-       
vrednost pogodbe;
-       
obseg storitev;
-       
natančne parametre posameznih meril vzdrževanja obstoječe javne
železniške infrastrukture in upravljanja prometa, ki jih zagotavlja
upravljavec;
-       
način in roke izpolnjevanja medsebojnih pogodbenih obveznosti;
-       
dolžnost upravljavca poročati o vseh dejavnikih in pojavih, ki utegnejo
vplivati na opravljanje OGJS, pristojnim organom;
-       
način finančnega in strokovnega nadzora nad opravljanjem OGJS, ki ga
opravlja Direkcija Republike Slovenije za infrastrukturo (v nadaljnjem
besedilu: direkcija);
-       
pogodbene sankcije zaradi neopravljanja ali nepravilnega opravljanja
OGJS;
-       
medsebojna razmerja v zvezi z morebitno škodo, povzročeno z opravljanjem
ali neopravljanjem OGJS;
-       
razmerja ob spremenjenih in nepredvidljivih okoliščinah;
-       
način spreminjanja pogodbe;
-       
čas trajanja pogodbe, prenehanje pogodbe in njeno morebitno podaljšanje.
4. člen
(obveznost upravljavca)
Upravljavec zagotavlja predvsem:
-       
strokovno usposobljeno osebje;
-       
opremo, material in druga tehnična sredstva, ki so potrebni za
opravljanje OGJS.
5. člen
(obseg storitev)
Upravljavec zagotavlja organiziranje in opravljanje
vzdrževalnih del na javni železniški infrastrukturi in upravljanje prometa tako,
da je na njej omogočeno odvijanje prometa skladno z veljavnim voznim redom in v
obsegu, ki ga določa pogodba iz 2. člena te uredbe.
6. člen
(kakovost storitev)
Upravljavec pri opravljanju OGJS zagotavlja izpolnjevanje meril
varnega in sodobnega železniškega prometa, kot so varnost, zanesljivost in
urejenost železniškega prometa, ki so določeni v pogodbi iz 2. člena te
uredbe.
7. člen
(pravice prevoznikov)
Država zagotavlja prevoznikom uporabo javne železniške
infrastrukture pod pogoji, ki jih določajo predpisi, ki urejajo varnost
železniškega prometa. Te pogoje kot izvajalec OGJS zagotavlja upravljavec.
8. člen
(objekti in naprave)
(1) Za opravljanje OGJS zagotavlja država upravljavcu
uporabo javne železniške infrastrukture v delu, ki je potreben za njeno
nemoteno opravljanje.
(2) Objekte in naprave javne železniške infrastrukture
ter pogoje za njihovo uporabo in s tem povezana razmerja med lastnikom javne
železniške infrastrukture in upravljavcem določa pogodba iz 2. člena te
uredbe.
9. člen
(oblikovanje cen)
(1) Upravljavec oblikuje cenik za opravljanje del,
navedenih v pogodbi iz 2. člena te uredbe, tako da pokriva vsaj upravičene
stroške materiala, storitev, dela, amortizacijo, odhodke financiranja in druge
upravičene izredne odhodke. Ceniku morata biti priložena tudi podrobna
specifikacija in izračun vseh stroškov.
(2) Cenik storitev iz prejšnjega odstavka potrdi
direkcija.
10. člen
(viri financiranja)
OGJS iz te uredbe se financira iz:
-       
proračunskih sredstev;
-       
prihodkov od uporabnine, ki se zbirajo na posebnem računu upravljavca;
-       
drugih virov.
PREHODNA IN KONČNI DOLOČBI
11. člen
(sklenitev pogodbe)
Pogodba o opravljanju storitev upravljavca javne železniške infrastrukture
za obdobje 2016–2020, sklenjena pred uveljavitvijo te uredbe, se do izteka
njene veljavnosti šteje za pogodbo, sklenjeno po tej uredbi.
12. člen
(prenehanje veljavnosti)
Z dnem uveljavitve te uredbe preneha veljati Uredba o načinu
opravljanja obvezne gospodarske javne službe vzdrževanja javne železniške
infrastrukture in vodenja železniškega prometa (Uradni list RS,
št. 115/07).
13. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00710-31/2018
Ljubljana, dne 13. decembra 2018
EVA 2018-2430-0051
Vlada Republike Slovenije
dr. Andrej Bertoncelj l.r.
Podpredsednik