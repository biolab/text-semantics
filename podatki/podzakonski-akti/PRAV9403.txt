1. člen
S tem pravilnikom se določata vsebina in oblika obrazca
informativnega izračuna dohodnine za leto 2009 in obrazca napovedi za odmero
dohodnine za leto 2009.
2. člen
Davčni organ na obrazcu informativnega izračuna dohodnine za
leto 2009, ki je Priloga 1 tega pravilnika in njegov sestavni del, za zavezanca
sestavi izračun dohodnine za leto 2009 in mu ga vroči najpozneje do 15. junija
2010.
3. člen
(1) Zavezanci za dohodnino, ki morajo vložiti napoved za
odmero dohodnine za leto 2009, jo vložijo na obrazcu, ki je Priloga 2 tega
pravilnika in njegov sestavni del, ali na obrazcu, ki po vsebini in obliki
ustreza obrazcu, ki je določen s tem pravilnikom. Obrazec napovedi je skupaj z
navodili za izpolnjevanje objavljen na spletnih straneh Davčne uprave Republike
Slovenije (http://www.durs.gov.si/si/aktualno/dohodnina_2009/), oddaja pa je
možna tudi preko sistema eDavki (http://eDavki.durs.si).
(2) Sestavni del obrazca napovedi za odmero dohodnine za leto
2009, ki jo vložijo rezidenti držav članic EU in EGP, je zahtevek za
uveljavljanje davčnih olajšav, ki je Priloga 3 tega pravilnika in njegov
sestavni del. Zahtevek je skupaj z navodili za izpolnjevanje objavljen na
spletnih straneh Davčne uprave Republike Slovenije
(http://www.durs.gov.si/si/aktualno/dohodnina_2009/).

Priloga
1: Informativni izračun dohodnine za leto 2009
Priloga
2: Napoved za odmero dohodnine za leto 2009
Priloga
3: EU/EGP - Zahtevek za uveljavljanje davčnih olajšav

Pravilnik o obrazcu informativnega izračuna
dohodnine in obrazcu napovedi za odmero dohodnine za leto 2009 (Uradni list RS,
št. 114/09) vsebuje naslednjo končno določbo:
»4. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi Pravilnika o obrazcu
informativnega izračuna dohodnine in obrazcu napovedi za odmero dohodnine za
leto 2009 (Uradni list RS, št. 26/10) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.