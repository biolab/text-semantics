1. člen
S to uredbo se določa način izdaje in uporabe obveznic
Republike Slovenije za poravnavanje obveznosti iz neizplačanih deviznih vlog (v
nadaljnjem besedilu: obveznice), ki jih banke po prvem odstavku 9. člena Zakona
o poravnavanju obveznosti iz neizplačanih deviznih vlog (Uradni list RS, št.
7/93 – v nadaljnjem besedilu: zakon) izročijo lastniku devizne vloge na podlagi
zahteve za izročitev ter način obračunavanja in izplačevanja obveznosti iz
obveznic.
2. člen
Obveznice se izdajo v skupni vrednosti 96,533.000 DEM, in
sicer v naslednjem številu in apoenih: 
-       
25.330 obveznic po 100 DEM, 
-       
8.000 obveznic po 500 DEM, 
-       
60.000 obveznic po 1.000 DEM, 
-       
3.000 obveznic po 10.000 DEM. 
Obveznice se izdajo pod serijsko številko RS080693.
3. člen
Obveznica ima tri dele. 
Prvi del obveznice je plašč obveznice. 
Drugi del obveznice je talon, ki je sestavljen iz dvajsetih
kuponov. 
Tretji del obveznice je poseben dodatek, ki omogoča uporabo
obveznice za namene iz 14. člena zakona (v nadaljnjem besedilu: dodatek). 
Obliko obveznice predpiše minister za finance.
4. člen
Obveznico podpiše minister za finance.
5. člen
Ob izročitvi obveznice lastniku devizne vloge vpiše banka na
obveznico, kjer je za to določen prostor, številko njegove devizne knjižice
oziroma deviznega računa.
6. člen
Obresti za prvo polovico leta 1993 se obračunajo in pripišejo
glavnici ob izročitvi obveznic lastniku devizne vloge. 
Pripis obresti glavnici opravijo banke.
7. člen
Če je bilo potrdilo o stanju devizne vloge iz 16. člena
zakona uporabljeno za namene iz 14. člena zakona, pripadajo obresti od obveznic
lastniku devizne vloge do dneva izdaje potrdila, od dneva izdaje dalje pa
prejemniku potrdila.
8. člen
Razliko med stanjem devizne vloge oziroma potrdila o stanju
devizne vloge s pripisanimi obrestmi ter izdanimi obveznicami, ki nastane
zaradi zaokroževanja in je manjša od 100 DEM, izplača banka lastniku devizne
vloge oziroma prejemniku potrdila v tolarski protivrednosti po srednjem tečaju
Banke Slovenije za DEM na dan izplačila.
9. člen
Kuponi obveznic se izplačajo v konvertibilni valuti, razen če
so bile obveznice uporabljene za namene iz 14. člena zakona. 
Posle izplačevanja kuponov v konvertibilni valuti opravljajo
banke, s katerimi Banka Slovenije sklene pogodbo o opravljanju teh poslov.
10. člen
Za izplačilo kupona v drugi konvertibilni valuti kot DEM mora
imetnik obveznic obvestiti banko 30 dni pred izplačilom kupona, ta pa Banko
Slovenije 15 dni pred izplačilom kupona. 
Kuponi se lahko izplačujejo v konvertibilnih valutah, ki jih
opredeli Banka Slovenije.
11. člen
Če se obveznica uporabi za namene iz 14. člena zakona, se
kuponi izplačujejo v tolarski protivrednosti po povprečnem ponderiranem
nakupnem menjalniškem tečaju v preteklem tednu, ki ga Banka Slovenije izračuna
iz nakupnih menjalniških tečajev bank.
12. člen
Služba družbenega knjigovodstva opravlja posle izplačevanja
kuponov v tolarski protivrednosti. 
Minister za finance sklene s Službo družbenega knjigovodstva
pogodbo o opravljanju poslov iz prejšnjega odstavka.
13. člen
Ob uporabi obveznice za namene iz 14. člena zakona se morata
na dodatek podpisati prejemnik obveznice in izročitelj obveznice. 
Na dodatku se navede tudi datum, ko je bila obveznica
izročena prejemniku. 
Prejemnik obveznice pošlje izpolnjen dodatek Ministrstvu za
finance.
14. člen
Pri zamenjavi potrdila o stanju devizne vloge, ki je bilo
uporabljeno za namene iz 14. člena zakona, za obveznice, pošlje banka
neizpolnjen dodatek Ministrstvu za finance.
15. člen
Ob prejemu obveznic za namene iz 14. člena zakona mora
prejemnik obveznic hrbtno stran vseh nezapadlih kuponov označiti z žigom in
podpisom odgovorne osebe. 
Ob zamenjavi potrdil o stanju devizne vloge, ki so bili
uporabljeni za namene iz 14. člena zakona, za obveznice, mora banka hrbtno
stran vseh kuponov označiti z žigom banke in podpisom odgovorne osebe.
16. člen
Ob prejemu obveznic za namene iz 14. člena zakona mora
prejemnik preveriti, ali je obveznice uporabila oseba, ki je za to upravičena
po 14. členu zakona.
17. člen
Ob uporabi obveznice za namene iz 14. člena zakona se za
izračun vrednosti obveznice sešteje višina glavnice, ki še ni bila izplačana,
in višina obresti od dneva zadnjega izplačila kupona do dneva uporabe
obveznice. 
Višina obresti se izračunava po
naslednjem obrazcu:
 G
· r · d,
365
· 100
kjer G pomeni
višino neizplačane glavnice, f obrestno mero, po kateri se obveznice
obrestujejo, d pa število dni od zadnjega izplačila kupona do dneva uporabe
obveznic.
18. člen
Ob uporabi obveznic za namene iz 14. člena zakona se lahko
pri Banki Slovenije večji apoeni obveznic zamenjajo za manjše. 
Banka Slovenije lahko opravljanje poslov zamenjave apoenov po
prejšnjem odstavku s pogodbo poveri bankam.
19. člen
Ta uredba začne veljati naslednji dan po objavi v Uradnem
listu Republike Slovenije.
Št. 440-11/93-7/1-8
Ljubljana, dne 1. julija 1993.
Vlada Republike Slovenije
dr. Janez Drnovšek l. r. 
Predsednik