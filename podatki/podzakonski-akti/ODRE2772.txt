1. člen
(1) S to odredbo se pri izvajalcih zdravstvene
dejavnosti, ki opravljajo zdravstveno dejavnost na vseh ravneh zdravstvene
dejavnosti v mreži javne zdravstvene službe, razen pri izvajalcih lekarniške
dejavnosti, (v nadaljnjem besedilu: izvajalci), določajo:
-       
začasni ukrepi na področju organizacije zdravstvene dejavnosti za namen
zagotavljanja zadostnih zmogljivosti za zagotavljanje neodložljivih
zdravstvenih storitev, vključno z obravnavo pacientov, obolelih za nalezljivo
boleznijo COVID-19 (v nadaljnjem besedilu: COVID-19), izvajanjem mikrobioloških
preiskav na virus SARS-CoV-2 in cepljenjem proti COVID-19,
-       
posebni pogoji za izvajanje zdravstvenih storitev z namenom obvladovanja
in preprečevanja širjenja COVID-19.
(2) Zagotavljanje neodložljive zdravstvene obravnave iz
prejšnjega odstavka pomeni izvajanje zdravstvenih storitev, katerih opustitev
bi lahko imela negativne posledice za zdravje pacienta.
2. člen
Izvajalci, ki opravljajo zdravstveno dejavnost na primarni
ravni, na svojem območju zagotavljajo tudi:
-       
vstopno točko za odvzem brisov za ugotavljanje okužbe z virusom
SARS-CoV-2, tako da se odvzem brisa izvede najpozneje v 24 urah od naročila,
-       
cepljenje proti COVID-19,
-       
prostorsko ločene prostore, v katerih po predhodnem naročilu zagotovijo
klinični pregled pacienta s sumom na COVID-19.
3. člen
Izvajalci dnevno zagotovijo zadostno število prostih
zmogljivosti (prostor, oprema, kader in material) za potrebe zdravljenja
pacientov, obolelih za COVID-19.
4. člen
Zdravstveni delavci, izvajalci in socialno varstveni zavodi
pri izvajanju vseh zdravstvenih storitev upoštevajo program preprečevanja in
obvladovanja bolnišničnih okužb ter priporočila za preprečevanje okužbe z
virusom SARS-CoV-2, ki jih na svoji spletni strani objavi Nacionalni inštitut
za javno zdravje.
5. člen
Izvajalci socialno varstvenih storitev in programov, ki
izvajajo nastanitev, lahko sami zagotovijo odvzem brisov za ugotavljanje okužbe
z virusom SARS-CoV-2 pri svojih uporabnikih.
6. člen
Minister, pristojen za zdravje, preverja utemeljenost ukrepov
iz te odredbe na podlagi strokovnih mnenj.
KONČNA DOLOČBA
7. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-161/2022
Ljubljana, dne 19. julija 2022
EVA 2022-2711-0085
Danijel Bešič Loredan
minister 
za zdravje