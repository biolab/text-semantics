1. člen
(Vsebina sklepa)
(1) Ta sklep določa podrobnejšo
vsebino dokumentacije, s katero kandidat za člana uprave banke in hranilnice (v
nadaljevanju: banke) v dvotirnem sistemu upravljanja ali izvršnega direktorja
banke v enotirnem sistemu upravljanja, za likvidacijskega upravitelja banke
oziroma za poslovodjo podružnice banke tretje države (v nadaljevanju: kandidat)
dokazuje izpolnjevanje pogojev iz 63. člena in prvega odstavka 64. člena
ZBan-1.
(2) Kadar se ta sklep sklicuje na
določbe drugih predpisov, se te določbe uporabljajo v njihovem vsakokrat veljavnem
besedilu.
2. člen
(Prenos smernic EBA)
S tem sklepom se v pravni red Republike
Slovenije povzemajo Smernice EBA o ocenjevanju primernosti članov organov
vodenja ali nadzora in nosilcev ključnih funkcij (EBA/GL/2012/06 z dne
22. 11. 2012).
3. člen
(Priloge k zahtevi za izdajo dovoljenja)
Kandidat mora k zahtevi za izdajo
dovoljenja iz drugega odstavka 65. člena oziroma v zvezi z drugim in tretjim
odstavkom 77. člena ter tretjim odstavkom 104. člena ZBan-1 priložiti tudi:
(a)   
izpolnjen vprašalnik v obliki obrazca VPR, ki je sestavni del tega
sklepa,
(b)   
izpisek iz kazenske evidence ali drugo obliko dokazila o izpolnjevanju
pogoja iz 2. točke prvega odstavka 63. člena ZBan-1, in
(c)   
sklep nadzornega sveta o imenovanju za člana uprave banke.

Vprašalnik
k zahtevi za izdajo dovoljenja za opravljanje funkcije

Sklep o dokumentaciji za dokazovanje
izpolnjevanja pogojev za opravljanje funkcije člana uprave banke in hranilnice
(Uradni list RS, št. 74/13)
vsebuje naslednje končne določbe:
»4. člen
(Razveljavitev
sklepa)
Z dnem, ko začne veljati ta sklep, preneha
veljati Sklep o dokumentaciji za dokazovanje izpolnjevanja pogojev za
opravljanje funkcije člana uprave banke in hranilnice (Uradni list RS, št.
28/07 in 7/11, v nadaljevanju sklep o dokumentaciji za člane).
5. člen
(Postopki v
teku)
Postopki na podlagi zahteve za izdajo
dovoljenja za opravljanje funkcije člana uprave banke, ki so se začeli pred
uveljavitvijo tega sklepa, se končajo po pravilih, ki so se uporabljala pred
uveljavitvijo tega sklepa.
6. člen
(Uveljavitev in
začetek uporabe sklepa)
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
dokumentaciji za dokazovanje izpolnjevanja pogojev za opravljanje funkcije
člana uprave banke in hranilnice (Uradni list RS, št. 5/14) vsebuje naslednjo končno določbo:
»17. člen
Ta sklep začne veljati naslednji dan po objavi
v Uradnem listu Republike Slovenije.«.