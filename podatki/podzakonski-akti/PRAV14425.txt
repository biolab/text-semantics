1. člen
Ta odredba določa letališča, na katerih se izvajajo storitve
navigacijskih služb zračnega prometa na terminalih in ki so vključena v območje
zaračunavanja storitev navigacijskih služb zračnega prometa na terminalih.
2. člen
(1) V Republiki Sloveniji je vzpostavljeno eno območje
zaračunavanja storitev navigacijskih služb zračnega prometa na terminalih.
(2) Območje zaračunavanja storitev navigacijskih služb
zračnega prometa na terminalih v Republiki Sloveniji vključuje Letališče Jožeta
Pučnika Ljubljana, Letališče Edvarda Rusjana Maribor in Letališče Portorož.
KONČNA DOLOČBA
3. člen
Ta odredba začne veljati petnajsti dan po objavi v Uradnem
listu Republike Slovenije.
Št. 007-596/2021/17
Ljubljana, dne 8. novembra 2021
EVA 2021-2430-0127
Jernej Vrtovec
minister
za infrastrukturo