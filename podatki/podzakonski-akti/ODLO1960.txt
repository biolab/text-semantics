1. člen
(vsebina)
(1) S tem odlokom se sprejme načrt za kakovost zraka za
aglomeracijo Maribor, ki v skladu z zakonom, ki ureja varstvo okolja,
predstavlja program ukrepov za izboljšanje kakovosti zraka.
(2) Načrt za kakovost zraka za aglomeracijo Maribor je v
prilogi 1, ki je sestavni del tega odloka (v nadaljnjem besedilu: Načrt).
(3) Ta odlok ureja tudi:
-       
območje izvajanja ukrepov, ki je v skladu s predpisom, ki ureja
določitev podobmočij zaradi upravljanja s kakovostjo zunanjega zraka,
opredeljeno kot aglomeracija z oznako SIM in je na podlagi predpisa, ki ureja
razvrstitev območij, aglomeracij in podobmočij glede na onesnaženost zunanjega
zraka, zaradi čezmerne onesnaženosti zunanjega zraka (v nadaljnjem besedilu:
zrak) z delci PM10 uvrščeno v razred največje obremenjenosti;
-       
spodbude države in občin;
-       
kratkoročne ukrepe;
-       
spremljanje učinkov izvajanja in obdobje izvajanja ukrepov iz Načrta;
-       
nosilce izvajanja ukrepov iz Načrta.
2. člen
(določitev območja največje obremenjenosti)
Območje obremenjenosti z delci PM10 se določa za
aglomeracijo Maribor, ki obsega območji Mestne občine Maribor in Občine Miklavž
na Dravskem polju.
3. člen
(vsebina Načrta)
(1) Načrt vsebuje:
-       
opis območja čezmerne onesnaženosti;
-       
analizo stanja onesnaženosti;
-       
vire onesnaževanja in njihov vpliv na stanje kakovosti zraka;
-       
ukrepe za zmanjšanje onesnaženosti;
-       
odgovorne organe za izvajanje ukrepov za izboljšanje kakovosti zraka,
vključno z nalogami občin in države;
-       
obveznosti povzročiteljev obremenitve in izvajalcev javnih služb varstva
okolja ter oseb, ki izvajajo dejavnosti varstva okolja.
(2) Pri intenzivnosti izvajanja posameznih ukrepov se
upošteva tudi njihov prispevek k zmanjševanju onesnaženosti z delci PM2,5 in
drugimi onesnaževali zunanjega zraka.
4. člen
(spodbude države in občin)
(1) Investicijski projekti gospodinjstev za zamenjavo
kotlov na vse vrste goriv z novimi napravami za ogrevanje stavb in obnova
posameznih delov ali celotnega zunanjega ovoja stavb, ki jih spodbujajo Eko
sklad, Slovenski okoljski javni sklad (v nadaljnjem besedilu: Eko sklad), in
zavezanci z nepovratnimi sredstvi na podlagi predpisa, ki ureja zagotavljanje
prihrankov energije pri končnih odjemalcih (v nadaljnjem besedilu: subvencija),
se lahko spodbujajo z dodatnimi subvencijami države in občin.
(2) Upravičenci do spodbud za zamenjavo kotlov na katero
koli vrsto goriva z novimi kotli na lesno biomaso in za vgradnjo električnih
toplotnih črpalk za ogrevanje stavb iz predpisa, ki ureja spodbujanje
učinkovite rabe energije in rabe obnovljivih virov energije, in predpisa, ki
ureja zagotavljanje prihrankov energije pri končnih odjemalcih, do teh spodbud
niso upravičeni na območju, kjer je z občinskimi akti ali lokalnim energetskim
konceptom kot prednostni način ogrevanja stavb določeno daljinsko ogrevanje,
razen če so ti kotli namenjeni za daljinsko ogrevanje. Če je kot prednostni
način ogrevanja določena uporaba zemeljskega plina, upravičenci do spodbud niso
upravičeni do spodbud za zamenjavo kotlov na vse vrste goriv z novimi kotli na lesno
biomaso in vgradnjo električnih toplotnih črpalk.
(3) Občina Miklavž na Dravskem polju in Mestna občina
Maribor za namen dodeljevanja subvencij zagotavljata Eko skladu in ministrstvu,
pristojnemu za energijo, podatke o meji območja iz 2. člena tega odloka na
zemljiško parcelo natančno in podatke o mejah območij, kjer je kot prednostni
način ogrevanja določeno daljinsko ogrevanje ali uporaba zemeljskega plina, na
zemljiško parcelo natančno.
(4) Zavezanci iz predpisa, ki ureja zagotavljanje
prihrankov energije pri končnih odjemalcih, pridobijo podatke iz prejšnjega odstavka
od Eko sklada.
(5) Eko sklad pri potrditvi programa za izboljšanje
energetske učinkovitosti iz predpisa, ki ureja zagotavljanje prihrankov energije
pri končnih odjemalcih, upošteva določbe tega odloka.
5. člen
(kratkoročni ukrepi)
(1) Agencija Republike Slovenije za okolje (v nadaljnjem
besedilu: agencija) v obdobju med 1. oktobrom in 31. marcem dnevno
napoveduje onesnaženost z delci PM10 na območju iz 2. člena
tega odloka na podlagi predvidenih meteoroloških razmer in izmerjenih ravni PM10.
(2) Agencija razglasi čezmerno onesnaženost z delci PM10
na območju iz 2. člena tega odloka, če je napovedana raven delcev PM10
večja od 1,5-kratnika dnevne mejne vrednosti.
(3) V primeru razglašene čezmerne onesnaženosti z delci
PM10 izda agencija priporočila fizičnim in pravnim osebam, da
prispevajo k zmanjšanju emisij z delci PM10 tako, da:
-       
zmanjšajo ogrevanje stanovanjskih in poslovnih prostorov;
-       
uporabljajo goriva, ki sproščajo nižje emisije delcev, če imajo to
možnost;
-       
intenzivno uporabljajo javni prevoz in druge oblike trajnostnega prevoza;
-       
zmanjšajo uporabo osebnih vozil;
-       
ne izvajajo dejavnosti na prostem, ki povzročajo razpršene emisije prahu
(npr. gradbišča, pometanje cest in suhega listja);
-       
ne uporabljajo sekundarnega ogrevanja na biomaso.
(4) V primeru razglašene čezmerne onesnaženosti z delci
PM10 upravljavci cest omejijo hitrost motornih vozil na avtocestah in
hitrih cestah.
(5) O razglasitvi čezmerne onesnaženosti z delci PM10
agencija nemudoma obvesti Občino Miklavž na Dravskem polju in Mestno občino
Maribor ter sredstva javnega obveščanja, o obveznostih iz prejšnjega odstavka
pa tudi upravljavca cest.
6. člen
(finančno ovrednotenje ukrepov)
Finančno ovrednotenje ukrepov iz Načrta je za obdobje treh
koledarskih let določeno v prilogi 2, ki je sestavni del tega odloka.
7. člen
(program za analizo vzrokov onesnaženosti in spremljanje
učinkov ukrepov)
(1) Agencija v sodelovanju z občinama pripravi program
za spremljanje onesnaženosti zraka, ugotavljanje vzrokov čezmernih obremenitev
in analizo učinkov ukrepov, ga po potrebi dopolnjuje in izvaja.
(2) Program iz prejšnjega odstavka vsebuje:
-       
evidence in scenarije izpustov onesnaževal,
-       
sistem za spremljanje kakovosti zraka in disperzijskih karakteristik
atmosfere,
-       
disperzijsko modeliranje,
-       
receptorsko modeliranje.
(3) Pri ugotavljanju vpliva virov na onesnaženost zraka
se ločeno določajo prispevki virov z območja največje obremenjenosti iz
2. člena tega odloka, regionalnih virov in čezmejnega onesnaževanja.
(4) Agencija pripravi letno poročilo o izvajanju
programa iz prvega odstavka tega člena do 31. marca za preteklo leto.
8. člen
(usklajevanje in nosilci ukrepov)
(1) Izvajanje ukrepov iz tega odloka med različnimi
nosilci ukrepov usklajuje ministrstvo, pristojno za okolje.
(2) Nosilci ukrepov na državni in občinski ravni so
določeni v Načrtu.
(3) Nosilci ukrepov na državni ravni so ministrstvo,
pristojno za okolje, ministrstvo, pristojno za promet, ministrstvo, pristojno
za energijo, ministrstvo, pristojno za gospodarstvo, in ministrstvo, pristojno
za gozdarstvo, ter izvajalci obveznih državnih gospodarskih javnih služb.
(4) Nosilci ukrepov na občinski ravni so pristojni
organi občin in izvajalci lokalnih gospodarskih javnih služb.
(5) Med nosilce ukrepov iz tretjega in četrtega odstavka
tega člena se štejejo tudi osebe, ki izvajajo dejavnosti varstva okolja, in
povzročitelji obremenitve (pravne in fizične osebe, ki opravljajo gospodarsko
ali negospodarsko dejavnost, ter fizične osebe na območju Občine Miklavž na
Dravskem polju in Mestne občine Maribor.
9. člen
(obdobje izvajanja ukrepov)
Izvajanje ukrepov iz tega odloka traja najmanj, dokler
kakovost zunanjega zraka tri koledarska leta zapored ne doseže mejnih vrednosti
za delce PM10 iz predpisa, ki ureja kakovost zunanjega zraka.
10. člen
(prenehanje veljavnosti)
Z dnem uveljavitve tega odloka preneha veljati Odlok o načrtu
za kakovost zraka na območju Mestne občine Maribor (Uradni list RS,
št. 57/17).
11. člen
(začetek uporabe)
Četrti odstavek 5. člena tega odloka se začne
uporabljati 1. novembra 2019.
12.   člen
(začetek veljavnosti)
Ta odlok začne veljati naslednji dan po objavi v Uradnem
listu Republike Slovenije.
Št. 00719-69/2018
Ljubljana, dne 20. decembra 2018
EVA 2018-2550-0105
Vlada Republike Slovenije
Marjan Šarec l.r.
Predsednik

Priloga 1: Načrt za
kakovost zraka za aglomeracijo Maribor
Priloga 2: Finančno
ovrednotenje ukrepov iz načrta