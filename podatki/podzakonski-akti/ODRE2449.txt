1. člen
(vsebina)
Ta odredba določa vključitev sektorja pridelave in predelave
mesa za goveje in perutninsko meso v izvajanje promocije sektorja pridelave in
predelave mesa za obdobje 2020–2022 ter odstotek proizvodnje, ki mora biti
dosežen, da se začne promocija sheme »izbrana kakovost«.
2. člen
(vključitev sektorja)
Sektor pridelave in predelave mesa za goveje in perutninsko
meso se vključi v izvajanje promocije sektorja pridelave in predelave mesa za
leta 2020–2022.
3. člen
(določitev odstotka proizvodnje)
Promocija sheme »izbrana kakovost« se izvaja, če ministrstvo,
pristojno za kmetijstvo, gozdarstvo in prehrano, ugotovi, da je v shemo
»izbrana kakovost« vključene najmanj 10 % letne proizvodnje govejega in 10 %
letne proizvodnje perutninskega mesa v Republiki Sloveniji, kar se objavi na
osrednjem spletnem mestu državne uprave.
PREHODNA IN KONČNA DOLOČBA
4. člen
(začetek promocije)
(1) Promocija iz te odredbe se začne izvajati po objavi
naznanila o pridobitvi sklepa Evropske komisije o združljivosti sheme državne
pomoči za promocijo.
(2) Minister, pristojen za kmetijstvo, gozdarstvo in
prehrano, objavi obvestilo iz prejšnjega odstavka v Uradnem listu Republike
Slovenije.
5. člen
(začetek veljavnosti)
Ta odredba začne veljati petnajsti dan po objavi v Uradnem
listu Republike Slovenije.
Št. 007-177/2018
Ljubljana, dne 17. januarja 2020
EVA 2018-2330-0072
Dr.
Aleksandra Pivec
ministrica
za kmetijstvo, gozdarstvo in prehrano