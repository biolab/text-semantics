1. člen
S tem pravilnikom se sprejme gozdnogospodarski načrt gozdnogospodarske
enote Logatec (2008–2017), št.
04-64/08 z dne 4. 9. 2008, ki ga je za obdobje od 1. januarja 2008 do 31.
decembra 2017 izdelal Zavod za gozdove Slovenije, Območna enota Ljubljana.
2. člen
Gozdnogospodarska enota Logatec, ki meri 8.139,09 ha, se
nahaja v Gozdnogospodarskem območju Ljubljana, v občini Logatec, oziroma v
katastrskih občinah Dolenji Logatec, Laze, Grčarevec, Gorenji Logatec, Hrušica,
Ravnik, Hotedršica in Novi svet.
3. člen
V gozdnogospodarski enoti Logatec je s 1. Januarjem 2008
ugotovljeno naslednje stanje gozdov:
A)    
lastništvo: 92,67% zasebnih gozdov v lasti fizičnih ali pravnih oseb,
6,81% državnih gozdov in 0,52% gozdov lokalnih skupnosti;
B)    
površina: 5.962,05 ha, od katere je 5.920,74 ha večnamenskih gozdov in
41,31 ha varovalnih gozdov;
C)   
lesna zaloga: 258,6 m3/ha, od tega 175,8 m3/ha
iglavcev in 82,9 m3/ha listavcev;
D)   
tekoči letni prirastek: 6,73 m3/ha, od tega 4,33 m3/ha
iglavcev in 2,40 m3/ha listavcev.
4. člen
(1) V gozdnogospodarskem načrtu gozdnogospodarske enote
Logatec (2008–2017) je ob upoštevanju
usmeritev iz gozdnogospodarskega načrta Gozdnogospodarskega območja Ljubljana,
izdelanega za obdobje od 1. januarja 2001 do 31. Decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Logatec določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 5.115,29 ha,
-       
ekološke funkcije na površini 1.217,50 ha ter
-       
socialne funkcije na površini 1.265,46 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Logatec (2008–2017) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Logatec za obdobje od 1. januarja 2008 do
31. decembra 2017 določeni naslednji ukrepi:
-       
najvišji možni posek v višini 282.751 m3, od tega 197.422 m3
iglavcev in 85.329 m3 listavcev,
-       
gojitvena dela, potrebna za ohranitev in razvoj gozdov, na površini
701,30 ha,
-       
nega drogovnjaka na površini 106,50 ha,
-       
varstvena dela, potrebna za zaščito pred divjadjo, in sicer vzdrževanje
2.230 m ograj,
-       
varstvena dela, potrebna za zaščito pred boleznimi in žuželkami, v
obsegu 117 delovnih dni,
-       
nega habitatov prosto živečih živali, in sicer vzdrževanje travinj na
površini 77,0 ha, vzdrževanje vodnih površin v obsegu 232,5 delovnih dni ter
vzdrževanje valilnic v obsegu 13,5 delovnih dni.
(2) V gozdnogospodarskem načrtu gozdnogospodarske enote
Logatec (2008–2017) so določeni ukrepi
in načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Logatec, v obdobju od uveljavitve
tega pravilnika do 31. decembra 2017, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Logatec (2008–2017).
7. člen
Po en izvod gozdnogospodarskega načrta gozdnogospodarske enote
Logatec (2008–2017) je na vpogled na
sedežu Zavoda za gozdove Slovenije, Območne enote Ljubljana, Tržaška 2,
Ljubljana, na sedežu Zavoda za gozdove Slovenije, Krajevne enote Logatec, Tržaška
19a, Logatec in na Ministrstvu za kmetijstvo, gozdarstvo in prehrano, Dunajska
58, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Logatec (2008–2017).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-27/2001/11
Ljubljana, dne 9. decembra 2008
EVA 2008-2311-0033
dr. Milan Pogačnik l.r.
Minister
za kmetijstvo,
gozdarstvo in prehrano