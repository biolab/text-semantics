I.
Minister za okolje in prostor odreja javno razgrnitev: 
1.     
Predloga državnega lokacijskega načrta za kablovod 110 kV Pekre–Koroška
vrata–Melje, ki ga je pod številko projekta 283-DLN/03 aprila 2006 izdelal
URBIS d.o.o. Maribor (v nadaljnjem besedilu: predlog državnega lokacijskega
načrta); 
2.     
povzetka za javnost; 
3.     
Poročila o vplivih na okolje za kablovod 110 kV Pekre–Koroška
vrata–Melje, ki ga je pod številko projekta S-1/06 marca 2006 izdelal ACER
d.o.o. Novo mesto, ter 
4.     
drugih strokovnih podlag, na katerih temeljijo rešitve predloga
državnega lokacijskega načrta.
II.
Gradivo iz prejšnje točke bo od 5. junija do 5. julija 2006
javno razgrnjeno: 
-       
na Ministrstvu za okolje in prostor, Direktoratu za prostor, Dunajska
21, Ljubljana, 
-       
v prostorih Mestne občine Maribor, Zavod za prostorsko načrtovanje,
Grajska 7, Maribor, 
-       
v prostorih Mestne četrti Studenci, Šarhova 53a, Maribor, 
-       
v prostorih Mestne četrti Koroška vrata, Vrbanska cesta 10, Maribor, in 
-       
v prostorih Mestne četrti Center, Kacova ulica 1, Maribor. 
Javna obravnava bo potekala 20. junija 2006 s pričetkom ob
17. uri v dvorani Mestne četrti Koroška vrata, Vrbanska cesta 10, Maribor.
III.
Med javno razgrnitvijo in obravnavo lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predlogi se
lahko do 5. julija 2006 dajo pisno na mestih javne razgrnitve kot zapis v
knjigo pripomb in predlogov, ustno na javni obravnavi ali se pošljejo na
elektronski naslov gp.mop@gov.si, pri čemer se v rubriki »zadeva« navedejo
ključne besede »DLN za kablovod Pekre–Koroška vrata–Melje«. 
O pripombah in predlogih, danih med javno razgrnitvijo,
odloči pripravljavec predloga državnega lokacijskega načrta po predhodnem
mnenju pobudnika izdelave predloga državnega lokacijskega načrta.
IV.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upr) ter na
krajevno običajen način v dnevniku Večer.
Št. 350-09-7/2005-BP
Ljubljana, dne 22. maja 2006
EVA 2006-2511-0128
Janez Podobnik l.r. 
Minister 
za okolje in prostor