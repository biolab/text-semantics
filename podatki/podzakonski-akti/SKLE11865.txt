1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12), zadnjič spremenjena z Uredbo (EU) 2018/1717 Evropskega parlamenta in
Sveta z dne 14. novembra 2018 o spremembi Uredbe (EU) št. 1093/2010,
kar zadeva lokacijo sedeža Evropskega bančnega organa (UL L št. 291 z
dne 16. novembra 2018, str. 1) (v nadaljevanju Uredba (EU)
št. 1093/2010) dne 6. marca 2019 na svoji spletni strani objavil
Smernice o ocenjevanju izgube ob neplačilu (LGD), primerne za obdobje
gospodarske recesije (ocenjevanje LGD za recesijo) (EBA/GL/2019/03; v
nadaljevanju smernice).
(2) Smernice iz prvega odstavka tega člena podrobneje
opredeljujejo zahteve za ocenjevanje izgube ob neplačilu (LGD), primerne za
obdobje gospodarske recesije, v skladu z oddelkom 6 poglavja 3 naslova II dela
3 in 181. člena Uredbe (EU) št. 575/2013 Evropskega parlamenta in
Sveta z dne 26. junija 2013 o bonitetnih zahtevah za kreditne institucije
in investicijska podjetja ter o spremembi Uredbe (EU) št. 648/2012 (UL L
št. 176 z dne 27. junija 2013, str. 1), zadnjič spremenjena z Uredbo
(EU) 2019/876 Evropskega parlamenta in Sveta z dne 20. maja 2019 o
spremembi Uredbe (EU) št. 575/2013 v zvezi s količnikom finančnega vzvoda,
količnikom neto stabilnega financiranja, zahtevami glede kapitala in
kvalificiranih obveznosti, kreditnim tveganjem nasprotne stranke, tržnim
tveganjem, izpostavljenostmi do centralnih nasprotnih strank, izpostavljenostmi
do kolektivnih naložbenih podjemov, velikimi izpostavljenostmi, zahtevami glede
poročanja in razkritja ter Uredbe (EU) št. 648/2012 (UL L
št. 150 z dne 7. junija 2019, str. 1–225) (v nadaljevanju Uredba (EU)
št. 575/2013), končnim osnutkom regulativnih tehničnih standardov organa
EBA o metodologiji ocenjevanja pristopa IRB EBA/RTS/2016/03 z dne
21. julija 2016 ter končnim osnutkom regulativnih standardov organa EBA o
opredelitvi gospodarske recesije EBA/RTS/2018/04 z dne 16. novembra 2018.
Te smernice je treba šteti kot spremembo Smernic EBA o ocenjevanju verjetnosti
neplačila in izgube ob neplačilu ter o obravnavi neplačanih izpostavljenosti
EBA/GL/2017/16 z dne 20. novembra 2017.
(3) Smernice so naslovljene na:
1.     
pristojne organe, kot so opredeljeni v točki (i) drugega odstavka
4. člena Uredbe (EU) št. 1093/2010, in
2.     
finančne institucije, kot so opredeljene v prvem odstavku 4. člena
Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom določa Banka Slovenije uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS (v nadaljevanju banke), in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena v
celoti upoštevajo določbe smernic v delu, v katerem so naslovljene na banke.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v
celoti upoštevala določbe smernic v delu, v katerem se nanašajo na izvajanje
nalog in pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. januarja
2021.
Ljubljana, dne 4. julija
2019
Boštjan Vasle
predsednik
Sveta Banke Slovenije