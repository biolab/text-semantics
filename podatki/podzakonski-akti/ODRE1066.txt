1. člen
S to odredbo se v letih 1998 in 1999 določajo dodatni ukrepi,
ki jih morajo poleg ukrepov, določenih s predpisi o varstvu rastlin pred
boleznimi in škodljivci ter predpisi o gozdovih, izvajati lastniki gozdov,
upravljalci gozdov ter dreves iglavcev, ki rastejo zunaj gozda, da bi preprečili
škodljivo namnožitev podlubnikov.
2. člen
Gozdni lesni sortimenti iglavcev iz zimske sečnje morajo biti
obeljeni oziroma predelani najpozneje do 15. aprila.
3. člen
V obdobju od 15. marca do 31. oktobra se morajo od podlubnikov
napadena drevesa iglavcev in napadeni gozdni lesni sortimenti iglavcev, ki jih
Zavod za gozdove Slovenije posebej označi, obravnavati kot lovne nastave.
4. člen
Najpozneje v 14 dneh od vročitve odločbe izdane na podlagi
29. člena zakona o gozdovih, se morajo v času od 15. marca do 31. oktobra
posekati od podlubnikov napadena drevesa iglavcev, ki niso označena kot lovne
nastave, in opraviti se morajo tudi zatiralni ukrepi, ki jih določi Zavod za gozdove
Slovenije.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-90/98
Ljubljana, dne 21. avgusta 1998.
Ciril Smrkolj l. r.
Minister
za kmetijstvo, gozdarstvo in
prehrano