1. člen
(vsebina)
(1) Ta odredba določa program
strokovnega izpopolnjevanja za prevoz in varovanje gotovine ter drugih
vrednostnih pošiljk.
(2) Program strokovnega
izpopolnjevanja za prevoz in varovanje gotovine ter drugih vrednostnih pošiljk
iz prejšnjega odstavka je določen v prilogi 1, ki je sestavni del te odredbe.
Program strokovnega izpopolnjevanja velja tudi kot obdobni program strokovnega
izpopolnjevanja. Vsebina programa se javno objavi na spletni strani
ministrstva, pristojnega za notranje zadeve.

Priloga
1: Program strokovnega izpopolnjevanja za prevoz in varovanje gotovine ter
drugih vrednostnih pošiljk

Odredba o določitvi programa strokovnega
izpopolnjevanja za prevoz in varovanje gotovine ter drugih vrednostnih pošiljk
(Uradni list RS, št. 51/12)
vsebuje naslednjo prehodno in končno določbo:
»2. člen
(prehodne
določbe)
(1) Varnostnik, ki v času uveljavitve
te odredbe že opravlja naloge prevoza in varovanja gotovine in drugih
vrednostnih pošiljk, se mora izpopolniti v skladu s programom iz priloge 1 v
24 mesecih od uveljavitve te odredbe.
(2) Varnostnik, ki opravlja naloge
prevoza in varovanja gotovine ter drugih vrednostnih pošiljk, se mora vsakih
pet let udeležiti strokovnega izpopolnjevanja v skladu s programom iz priloge 1
in uspešno opraviti preizkus strokovne usposobljenosti.
(3) Nosilci javnega pooblastila za
izvajanje strokovnega usposabljanja in izpopolnjevanja varnostnega osebja
najmanj 30 dni pred izvedbo programa strokovnega izpopolnjevanja ministrstvu,
pristojnemu za notranje zadeve, posredujejo v pregled strokovno gradivo za
izvedbo strokovnega izpopolnjevanja.
3. člen
(začetek
veljavnosti)
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembah Odredbe o določitvi
programa strokovnega izpopolnjevanja za prevoz in varovanje gotovine ter drugih
vrednostnih pošiljk (Uradni list RS, št. 59/17)
spreminja 2. člen odredbe tako, da se glasi:
»2. člen
(prehodne
določbe)
(1) Varnostnik, ki v času uveljavitve
te odredbe že opravlja naloge prevoza in varovanja gotovine in drugih
vrednostnih pošiljk, se mora izpopolniti v skladu s programom iz priloge 1 v
24 mesecih od uveljavitve te odredbe.
(2) Nosilci
javnega pooblastila za izvajanje strokovnega usposabljanja in izpopolnjevanja
varnostnega osebja najmanj 30 dni pred izvedbo programa strokovnega
izpopolnjevanja ministrstvu, pristojnemu za notranje zadeve, posredujejo v
pregled strokovno gradivo za izvedbo strokovnega izpopolnjevanja.«;
ter vsebuje naslednjo končno določbo:
»2. člen
Ta odredba začne veljati naslednji dan po
objavi v Uradnem listu Republike Slovenije.«.