1. člen
(1) Ta pravilnik določa podrobnejšo vsebino in sestavine vloge
za pridobitev vodnega dovoljenja za neposredno rabo vode (v nadaljnjem
besedilu: vodno dovoljenje).
(2) Ta pravilnik določa tudi vsebino in sestavine vloge za pridobitev
dovoljenja za raziskave podzemnih voda.
2. člen
(1) Vloga za pridobitev vodnega dovoljenja mora vsebovati zlasti:
1.     
podatke o prosilcu;
2.     
podatke o vodi, ki jo namerava prosilec rabiti, obvezno pa:
- 
opis vodnega vira in mesta izvajanja vodne pravice,
- 
opredelitev območja izvajanja vodne pravice, in
- 
izdatnost zajetja;
3.     
podatke o nameravani rabi vode:
- 
opis vrste, obsega in namena rabe vode,
- 
predvideni maksimalni odvzem vode (m3/dan, l/s),
- 
predvideni letni odvzem vode (m3/leto),
- 
podatki o napravi oziroma sistemu naprav, ki rabi vodo,
- 
podatki o površini, na kateri se izvaja vodna pravica, in
- 
obdobje v letu, v katerem se bo rabila voda.
(2) Vlogi mora biti priložena:
-       
tehnična dokumentacija o objektih in napravah, ki bodo rabili vodo,
-       
izpis iz veljavne prostorske dokumentacije,
-       
kopija načrta parcele z vrisom predvidenih objektov,
-       
izjava lastnika nepremičnine, na kateri bo predviden odvzemni objekt, in
-       
druga ustrezna strokovna mnenja v skladu s predpisi, ki urejajo vode in
izdajo vodnega dovoljenja.
(3) Če je odvzem vode iz prvega odstavka tega člena predviden
iz podzemnih voda, je potrebno vlogi poleg podatkov iz prejšnjega odstavka
priložiti tudi:
-       
podatke o pridobljenem dovoljenju za raziskavo podzemnih voda v skladu s
115. členom Zakona o vodah (Uradni list RS, št. 67/02, 110/02 – ZGO-1, 2/04 –
ZZdrI-A in 41/04 – ZVO-1),
-       
hidrogeološko poročilo za vodni vir v profilu odvzemnega objekta in
-       
izjavo pristojne občine o komunalni opremljenosti območja predvidene gradnje
in možnosti priključitve na javni sistem oskrbe s pitno vodo.
(4) Tehnična dokumentacija mora vsebovati zlasti:
-       
tehnično poročilo z opisom odvzema vode, dovodnega sistema, odvodnega
sistema z iztokom in opisom naprave za rabo vode,
-       
risbe in skice osnovnih konceptov tehničnih rešitev objektov in naprav,
ki so predvideni za rabo vode, izrisane v primernem merilu; situacijo z vrisom
objektov in naprav za rabo vode; tlorise in prereze zajetja, dovodni in odvodni
sistem z iztokom in
-       
hidrološko poročilo za vodni vir v profilu odvzemnega objekta ali
podatke o pretokih vodotoka na odvzemnem mestu, v kolikor le-teh odločujoči
organ ne more določiti na podlagi lastne evidence oziroma lastnih podatkov o
pretokih vodotokov državnega monitoringa.
3. člen
(1) Vloga za pridobitev dovoljenja za raziskave podzemnih voda
mora vsebovati zlasti:
1.     
podatke o prosilcu;
2.     
podatke o vodonosniku, ki ga namerava prosilec raziskovati, in sicer:
- 
opis vodonosnika in mesta izvajanja raziskave,
- 
predvidena izdatnost zajetja, in
- 
predvideni maksimalni odvzem vode.
(2) Vlogi mora biti priložena:
-       
tehnična dokumentacija o objektih in napravah,
-       
izpis iz veljavne prostorske dokumentacije,
-       
kopija načrta parcele z vrisom vseh objektov,
-       
izjava lastnika nepremičnine na kateri se bo nahajala predvidena vrtina
(v primeru, ko prosilec ni lastnik nepremičnine),
-       
hidrogeološke raziskave ali strokovne osnove za izdelavo vrtine,
-       
mnenje pristojnega izvajalca gospodarske javne službe,
-       
za vrtine globlje od 30 m, rudarski projekt vrtine po predpisih o
rudarstvu ali projektno dokumentacijo za vrtino po predpisih o graditvi
objektov,
-       
za vrtine globlje od 200 m, revidirani rudarski projekt vrtine po
predpisih o rudarstvu ali revidirano projektno dokumentacijo za vrtino po
predpisih o graditvi objektov in
-       
druga ustrezna strokovna mnenja v skladu s predpisi, ki urejajo vode in
izdajo dovoljenja za raziskave podzemnih voda.
4. člen
(1) Tehnično in projektno dokumentacijo iz 2. in 3. Člena tega
pravilnika pripravi za to ustrezno strokovno usposobljena pravna ali fizična
oseba v skladu s predpisi, ki urejajo graditev objektov.
(2) Hidrogeološko poročilo za vodni vir v profilu odvzemnega objekta
izdela strokovna institucija, ki izpolnjuje pogoje za izdelavo dokumentacije s
področja hidrogeologije, in to na podlagi razpoložljivih podatkov oziroma po opravljenih
dodatnih raziskovalnih delih in monitoringih, izdelanih po zahtevah organa, ki
vodi postopek.
5. člen
(1) Vlogo za pridobitev vodnega dovoljenja in dovoljenja za
raziskave podzemne vode vloži stranka, ki namerava rabiti oziroma raziskovati
podzemne vode, ali njen pooblaščenec.
(2) Vlogo za pridobitev vodnega dovoljenja in dovoljenja za
raziskave podzemnih voda mora stranka vložiti na Agenciji Republike Slovenije
za okolje (v nadaljnjem besedilu: agencija) na obrazcu, ki ga agencija objavi
na svoji spletni strani.
6. člen
Vloga za pridobitev vodnega dovoljenja, podana na podlagi 199.
člena Zakona o vodah (Uradni list RS, št. 67/02, 110/02 – ZGO-1, 2/04 – ZZdrI-A
in 41/04 – ZVO-1), mora vsebovati podatke in priloge iz 2. člena tega
pravilnika in pravnomočno uporabno dovoljenje ali izdano odločbo o priglasitvi
del za objekt ali napravo za rabo vode.
7. člen
(prenehanje veljavnosti)
Z dnem uveljavitve tega pravilnika se preneha uporabljati Strokovno
navodilo o tem, kakšna tehnična dokumentacija je potrebna za pridobitev
vodnogospodarskega soglasja in vodnogospodarskega dovoljenja in kaj morajo
vsebovati vodnogospodarska soglasja in vodnogospodarska dovoljenja (Uradni list
SRS, št. 27/84 in 3/87).
8. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 0071-144/2007
Ljubljana, dne 21. avgusta 2007
EVA 2006-2511-0227
Janez Podobnik l.r.
Minister
za okolje in prostor