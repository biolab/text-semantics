I. SPLOŠNE DOLOČBE
1. člen
S tem pravilnikom se določa višina odpisa
(kalo, razsip, razbitje in okvara), ki se šteje v gostinski dejavnosti za
običajnega ter zato predstavlja redni strošek poslovanja.
Kot kalo, razsip, razbitje in okvara se
štejejo izgube na blagu, ki nastanejo zaradi kemičnih in fizikalnih lastnosti
blaga (sušenje, izhlapevanje, krčenje, topljenje in podobno) in uničenje blaga
zaradi ravnanja (manipulacije) z blagom v gostinskih obratovalnicah. Običajni
primanjkljaj in uničenje blaga se ne šteje za jemanje blaga za neposredne
namene po predpisih o davku na dodano vrednost. Pomenijo najvišjo dovoljeno
vrednost odpisa blaga, od katerega se ne obračuna in ne plačuje davka na dodano
vrednost.
2. člen
Določbe tega pravilnika veljajo za
gostince, ki v svojih aktih nimajo določenih stopenj običajnega odpisa oziroma
uničenja blaga.
Odpis blaga zaradi izgube (kalo, razsip,
razbitje in okvara) do višine, določene s tem pravilnikom, se šteje za odpis,
ki je oproščen plačila davka na dodano vrednost. Od odpisa, ki presega odpis,
izračunan na podlagi stopenj iz tega pravilnika, se obračunava in plačuje davek
na dodano vrednost.
3. člen
Gostinci evidentirajo ugotovljene izgube in
uničenje blaga (kalo, razsip, razbitje in okvara) v svojih poslovnih knjigah (odpis
blaga).
Kalo je izguba oziroma uničenje blaga, ki
nastane zaradi lastnosti blaga s sušenjem, krčenjem, izhlapevanjem in se kaže na
teži, obsegu ali površini blaga.
Razsip je izguba ali uničenje blaga, ki
nastane pri ravnanju (manipulaciji) z blagom v tekočem stanju (olje, kis,
pijače ipd.) ali v sipkem stanju (moka, sladkor, sol ipd.).
Razbitje je izguba ali uničenje blaga, ki
nastane pri ravnanju (manipulaciji) z lomljivim blagom (steklo, porcelan,
keramika ipd.).
Okvara je izguba ali uničenje blaga, ki
nastane zaradi kemičnih ali fizikalnih lastnosti blaga in ima za posledico
spremembo kemičnih, fizikalnih, funkcionalnih in estetskih lastnosti blaga.
4. člen
Izguba oziroma uničenje blaga se ugotavlja:
-       
neposredno po nastanku izgube ali uničenja blaga,
-       
z izrednim popisom blaga v obratu ali skladišču,
-       
z rednim letnim popisom blaga.
O ugotovljeni izgubi oziroma uničenju blaga
se obvezno sestavi zapisnik.
II. STOPNJE OBIČAJNEGA ODPISA BLAGA
5. člen
Ob običajnih pogojih poslovanja ter ob
skrbnem in strokovnem ravnanju z blagom se v gostinstvu šteje kot običajen odpis
blaga (kalo, razsip, razbitje in okvara), odpis blaga, izračunan od nabavne
vrednosti v obračunski dobi prodanega blaga po naslednjih stopnjah:
A)    
Živilski izdelki:
1.   sadje in zelenjava                                                                                                        5,00
2.   meso, mesni in mlečni
izdelki, mleko, jajca ter izdelki rastlinskega
izvora, ki
imajo podobne lastnosti kot mesni in mlečni izdelki                                    2,00
3.   ribe, lignji, sipe,
morski sadeži (sveži in zmrznjeni), razen embaliranih                      3,00
4.   pekovski in
slaščičarski izdelki                                                                                    4,00
5.   ostali embalirani
živilski izdelki                                                                                    0,50
B)    
Embalaža (vračljiva):
- 
steklena                                                                                                                         0,50
- 
ostala                                                                                                                             0,25
C)   
Drugi izdelki široke porabe:
- 
lomljivi izdelki (izdelki iz stekla: kozarci, steklenice, vrči, lučke
ipd.)                            2,50
- 
plastični, keramični ali porcelanski izdelki za gostinstvo                                               1,00
- 
ostali drobni inventar (pribor, kuhinjski in strežni inventar)                                           0,50.
III. KONČNI DOLOČBI
6. člen
Spremembe in dopolnitve tega pravilnika se
sprejmejo po enakem postopku, kot velja za njihov sprejem.
7. člen
Ta pravilnik začne veljati osmi dan po
objavi v Uradnem listu Republike Slovenije.
8. člen
Z dnem uveljavitve tega pravilnika preneha
veljati Pravilnik o stopnjah normalnega odpisa blaga (kalu, razsipu, razbitju
in okvari), ki je bil objavljen v Uradnem listu RS, št. 30/99.
Predsednik
Turistično gostinske zbornice pri GZS
Danilo Daneu l.r.