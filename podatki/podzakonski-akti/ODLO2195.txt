1. člen
(vsebina odloka)
S tem odlokom se zaradi zmanjšanja tveganja okužbe in
širjenja okužbe z virusom SARS-CoV-2 določijo začasni ukrepi pri izvajanju
obveznega zdravstvenega zavarovanja.
2. člen
(odločanje imenovanega zdravnika in zdravstvene komisije)
Imenovani zdravnik in zdravstvena komisija od
19. oktobra 2020 odločata o zadevah iz svoje pristojnosti na podlagi 81.
in 82. člena Zakona o zdravstvenem varstvu in zdravstvenem zavarovanju (Uradni
list RS, št. 72/06 – uradno prečiščeno besedilo, 114/06 – ZUTPG, 91/07, 76/08,
62/10 – ZUPJS, 87/11, 40/12 – ZUJF, 21/13 – ZUTD-A, 91/13, 99/13 – ZUPJS-C,
99/13 – ZSVarPre-C, 111/13 – ZMEPIZ-1, 95/14 – ZUJF-C, 47/15 – ZZSDT, 61/17 –
ZUPŠ, 64/17 – ZZDej-K in 36/19) le na podlagi razpoložljive dokumentacije.
3. člen
(medicinski pripomočki)
Generalni direktor Zavoda za zdravstveno zavarovanje
Slovenije (v nadaljnjem besedilu: ZZZS) lahko s sklepom, ki se objavi na spletni
strani ZZZS, z namenom iz 1. člena tega odloka in zaradi varovanja pravice
zavarovanih oseb do medicinskih pripomočkov (v nadaljnjem besedilu: MP) ter
nemotene izdaje in izposoje MP določi:
-       
način predložitve naročilnice dobavitelju in način prevzema MP,
-       
obveznost in način poslovanja dobaviteljev z zavarovanimi osebami in
ZZZS,
-       
izdajo in izposojo MP brez prisotnosti zavarovane osebe in uporabe
kartice zdravstvenega zavarovanja,
-       
druge nujne ukrepe pri preskrbi zavarovanih oseb z MP.
4. člen
(veljavnost začasnih ukrepov)
(1) Strokovno utemeljenost ukrepa iz 2. člena tega
odloka Vlada Republike Slovenije ugotavlja vsakih 21 dni in ob upoštevanju
strokovnih razlogov odloči, da se ta ukrep še naprej uporablja, ali pa ukrep
spremeni oziroma odpravi ter o tem obvesti Državni zbor in javnost.
(2) Začasni ukrep iz prejšnjega člena velja do
prenehanja razlogov zanj, kar ugotovi generalni direktor ZZZS s sklepom, ki ga
objavi na spletni strani ZZZS.
5. člen
(začetek veljavnosti)
Ta odlok začne veljati naslednji dan po objavi v Uradnem
listu Republike Slovenije.
Št. 00725-46/2020
Ljubljana, dne 19. novembra 2020
EVA 2020-2711-0114
Vlada Republike Slovenije
Janez Janša
predsednik