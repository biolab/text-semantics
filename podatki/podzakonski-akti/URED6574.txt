1. člen
(vsebina)
(1) S to uredbo se sprejmejo začasni
ukrepi za zavarovanje območja urejanja prostora na podlagi Sklepa o pripravi
državnega prostorskega načrta za izgradnjo RTP 110/20 kV Dobruška vas (v nadaljnjem
besedilu: začasni ukrepi).
(2) Grafični del, iz katerega je
razvidno zavarovano območje, je kot priloga sestavni del te uredbe.
2. člen
(namen)
Ta uredba se izda, ker obstaja utemeljena
nevarnost, da bosta načrtovanje in gradnja prostorskih ureditev močno otežena,
da se bodo bistveno zvišali stroški njene izvedbe ter da bodo za njeno izvedbo
potrebni precej večji posegi v pravice in pravne koristi lastnikov nepremičnin
in drugih prizadetih subjektov.
3. člen
(podlaga predvidene prostorske ureditve v
prostorskem aktu)
Sprejem predvidenega državnega prostorskega
načrta za RTP 110/20 kV Dobruška vas (v nadaljnjem besedilu: državni prostorski
načrt) je utemeljen na podlagi:
-       
Odloka o strategiji prostorskega razvoja Slovenije (Uradni list RS, št.
76/04 in 33/07 – ZPNačrt),
-       
Uredbe o prostorskem redu Republike Slovenije (Uradni list RS, št.
122/04 in 33/07 – ZPNačrt) in
-       
Resolucije o Nacionalnem energetskem programu (Uradni list RS, št.
57/04).
4. člen
(zavarovano območje)
Zavarovano območje obsega del zemljišč z
naslednjimi parcelnimi številkami v k. o. Dobrava (1470): 1281, 1924/3, 1929/4,
1929/5, 1335/1, 1336, 1337, 1338, 1339, 1340/1, 1341/1, 1345, 1346, 1347/1,
1348/1, 1348/2, 1350/1, 1351, 1358/5, 1358/7, 1362/7, 1363/1, 1363/4, 1363/5,
1363/6, 1363/8, 1363/10, 1366/2, 1366/5, 1366/6, 1366/7, 1366/8, 1377, 1380,
1381, 1382/3, 1382/6, 1382/7, 1384/3, 1384/4, 1385/4, 1388, 1389, 1390, 1391,
1392, 1393, 1394, 1395, 1396, 1687, 2043/4.
5. člen
(vrste začasnih ukrepov)
Na zavarovanem območju iz prejšnjega člena
je prepovedano:
1.     
sprejemanje sprememb prostorskih aktov, ki bi onemogočali gradnjo RTP
110/20 kV Dobruška vas s pripadajočim priključnim 2 × 110 kV
daljnovodom in dostopnimi potmi ali bi na zemljiščih iz prejšnjega člena
predpisali namensko rabo, ki se uvršča v 1. območje varstva pred sevanjem ali
bi na zemljiščih iz prejšnjega člena dopuščali gradnjo objektov iz 1. območja
varstva pred sevanjem,
2.     
promet z zemljišči,
3.     
izdajanje gradbenih, rudarskih in drugih dovoljenj, katerih namen je
izvajanje posegov v prostor,
4.     
urejanje novih trajnih nasadov.
6. člen
(čas veljavnosti začasnih ukrepov)
Začasni ukrepi, določeni v prejšnjem členu,
veljajo še eno leto po uveljavitvi državnega prostorskega načrta, vendar največ
štiri leta od uveljavitve te uredbe.
7. člen
(hramba)
Grafični prikaz meje zavarovanega območja
na katastrskem načrtu, ki vsebuje podatke o zemljiških parcelah, v merilu
1:1000 in seznam koordinat tehničnih elementov, ki omogočajo prenos meje
zavarovanega območja v naravo, sta na vpogled na ministrstvu, pristojnem za
prostor, Občini Škocjan in Upravni enoti Novo mesto.
8. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.
Št. 00729-60/2013
Ljubljana, dne 5. decembra 2013
EVA 2013-2430-0109
Vlada Republike Slovenije
mag. Alenka Bratušek l.r.
Predsednica

Priloga: Grafični
prikaz meje zavarovanega območja