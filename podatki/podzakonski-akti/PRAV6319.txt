1. člen
S tem pravilnikom se določajo oblika,
vsebina ter postopek izdaje službenih izkaznic in značk pooblaščenih uradnih
oseb Davčne uprave Republike Slovenije (v nadaljnjem besedilu: DURS).
2. člen
Službena izkaznica in značka se izda
pooblaščenim uradnim osebam DURS za opravljanje nalog davčnega inšpektorja,
inšpektorja za igre na srečo in davčnega izterjevalca (v nadaljnjem besedilu:
imetnik izkaznice) ter se z njo izkazuje pooblaščenost za izvajanje davčnih
pooblastil in nalog organa, ki nadzira izvajanje zakona, ki ureja igre na
srečo.
3. člen
Službene izkaznice (v nadaljnjem besedilu:
izkaznica) in službene značke (v nadaljnjem besedilu: značka) ni dovoljeno
posoditi ali odtujiti ter uporabljati v nasprotju z namenom njene izdaje.
4. člen
Izkaznica in značka sta vstavljeni v usnjen
ovitek, ki je sestavni del izkaznice.
5. člen
Temno moder usnjeni ovitek v velikosti 100
x 70 mm ima:
1.    
na prvi strani v zlati barvi na vrhu vtisnjen
grb Republike Slovenije, pod njim pa napisano besedilo: “REPUBLIKA SLOVENIJA”.
Pod besedilom "REPUBLIKA SLOVENIJA" je napisan naziv: “MINISTRSTVO ZA
FINANCE”. Pod besedilom “MINISTRSTVO ZA FINANCE” je napisan naziv: “DAVČNA
UPRAVA REPUBLIKE SLOVENIJE”;
2.    
drugo, tretjo in zadnjo stran prazno;
3.    
na drugi strani prostor za značko;
4.    
na tretji strani pod prozornim ovitkom prostor
za izkaznico.
6. člen
Vsebina izkaznice v velikosti 85 x 55 mm je
naslednja: 
1.    
na prvi strani: 
a)      
prostor za fotografijo imetnika izkaznice v
velikosti 25 x 30 mm; 
b)      
pod fotografijo imetnika izkaznice je prostor
za vpis: 
-   
osebnega imena imetnika izkaznice, 
-   
zaporedne številke iz evidence, 
-   
desno od prostora za fotografijo je grb
Republike Slovenije in napis: »REPUBLIKA SLOVENIJA«, pod njim »MINISTRSTVO ZA
FINANCE« in pod njim »DAVČNA UPRAVA REPUBLIKE SLOVENIJE«; 
c)     
v spodnjem desnem kotu je prostor za podpis
izdajatelja izkaznice, pod njim pa prostor za datum izdaje izkaznice; 
d)     
v sredini spodaj je prostor za žig izdajatelja;
2.    
na drugi strani izkaznice je navedeno naslednje
besedilo: 
a)     
za delavce na delovnih mestih inšpektorja:
»Imetnik te izkaznice je pooblaščen, da v primerih in na način, kot je določeno
z zakonom, ki ureja davčno službo in drugimi predpisi, izvaja davčna
pooblastila inšpektorja na celotnem območju Republike Slovenije.«; 
b)     
za delavce na delovnih mestih inšpektorja za
igre na srečo: »Imetnik te izkaznice je pooblaščen, da v primerih in na način,
kot je določeno z zakonom, ki ureja igre na srečo in drugimi predpisi na
področju iger na srečo, izvaja pooblastila inšpektorja na celotnem območju
Republike Slovenije.«; 
c)     
za delavce na delovnih mestih izterjevalca:
»Imetnik te izkaznice je pooblaščen, da v primerih in na način, kot je določeno
z zakonom, ki ureja davčno službo in drugimi predpisi, izvaja davčna
pooblastila izterjevalca na celotnem območju Republike Slovenije.«.
Osnovna barva izkaznice je svetlo modra,
barva tiska oziroma napisov pa črna.
7. člen
Značka se izdela iz obstojne in trdne
kovine, na katero se nanesejo barvni in zaščitni sloji.
Značka je v obliki kroga v velikosti 50 mm. Njena debelina sme znašati z vsemi nanosi največ 3 mm.
Značka vsebuje:
1.    
grb Republike Slovenije;
2.    
napis zgoraj: “REPUBLIKA SLOVENIJA”, napis pod
grbom Republike Slovenije: “MINISTRSTVO ZA FINANCE” ter napis spodaj: “DAVČNA
UPRAVA REPUBLIKE SLOVENIJE”;
3.    
odtisnjeno zaporedno številko iz evidence.
Značka je v barvah, ki omogočajo jasno in
natančno branje zahtevanih napisov in številk. Grb Republike Slovenije je v
predpisanih barvah.
8. člen
Izkaznica in značka se lahko uporabljata
samo v ovitku.
9. člen
O izdanih, zamenjanih, izgubljenih in
uničenih izkaznicah in značkah se vodi evidenca v organizacijski enoti Generalnega
davčnega urada, pristojni za kadrovske zadeve.
Evidenca o izkaznicah in značkah vsebuje:
-      
zaporedno številko izkaznice in značke v evidenci,
-      
osebno ime osebe, ki ji je izkaznica in značka izdana,
-      
datum izdaje,
-      
naziv organizacijske enote, v kateri dela delavec, ki mu je izkaznica in
značka izdana,
-      
datum in razlog prenehanja veljavnosti, nadomestitve ali uničenja
izkaznice in značke.
10. člen
Izkaznica oziroma značka se zamenja in izda
nova:
-      
če jo je imetnik izgubil,
-      
če je poškodovana,
-      
če je imetnik spremenil osebno ime ali
-      
se spremeni drug bistven podatek.
Imetnik mora v primeru izgube izkaznice oziroma
značke ali v primeru katerega koli drugega razloga iz prejšnjega odstavka to
dejstvo nemudoma sporočiti organizacijski enoti iz prvega odstavka 9. člena
tega pravilnika, da to označi v svojih evidencah in v primeru izgube uredi
preklic njene veljavnosti. Izkaznico in značko lahko prekliče organ, ki jo je
izdal.
Če je bila namesto izkaznice oziroma
značke, ki je bila izgubljena, izdana nova izkaznica oziroma značka, se naknadno
najdena izkaznica oziroma značka uniči.
11. člen
Izkaznica preneha veljati z dnem, ko:
-      
imetniku preneha delovno razmerje ali
-      
iz drugih razlogov izgubi status oziroma pooblastila pooblaščene uradne
osebe.
V primerih iz prejšnjega odstavka mora
imetnik takoj ob prejemu odločbe vrniti izkaznico in značko, ki se pošljeta ali
dostavita organizacijski enoti iz prvega odstavka 9. člena tega pravilnika.
12. člen
Vrnjene izkaznice in značke se komisijsko
uničijo. Za ta namen imenuje minister za finance komisijo, ki o uničenju
sestavi zapisnik.
Za uničenje se šteje večkratno preluknjanje
ali fizično uničenje.
13. člen
Izkaznica in značka se imetniku odvzameta
za čas do dokončnosti odločbe o disciplinski odgovornosti, ko zaradi težje
disciplinske kršitve ne sme opravljati nalog po pooblastilu.
14. člen
Ovitek, obrazec izkaznice in značka po
določbah tega pravilnika so objavljeni v prilogi 1 tega pravilnika, ki je
njegov sestavni del.

Priloga
1: Službena izkaznica in značka davčnega inšpektorja in davčnega izterjevalca

Pravilnik o službeni izkaznici in znački
davčnega inšpektorja in davčnega izterjevalca (Uradni list RS, št. 140/04)
vsebuje naslednje prehodne in končne določbe:
»PREHODNE IN KONČNE DOLOČBE
15. člen
Z dnem, ko začne veljati ta pravilnik,
preneha veljati Pravilnik o obrazcu in postopku za izdajo službene izkaznice
davčnega inšpektorja in izterjevalca davkov (Uradni list RS, št. 33/96 in
53/96).
16. člen
Izkaznice in značke po tem pravilniku se
izdajo v roku 3 mesecev od uveljavitve tega pravilnika.
Do izdaje novih izkaznic se uporabljajo
izkaznice, izdane na podlagi predpisa, ki preneha veljati v skladu s 15. členom
tega pravilnika.
Ob prejemu izkaznice in značke, izdane v
skladu s tem pravilnikom, mora imetnik vrniti staro izkaznico.
17. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. januarja
2005.«.

Pravilnik o spremembi Pravilnika o službeni
izkaznici in znački davčnega inšpektorja in davčnega izterjevalca (Uradni list
RS, št. 33/05) spreminja 16. člen pravilnika
tako, da se glasi:
»16. člen
Izkaznice in značke po tem pravilniku se
izdajo najkasneje do 1. oktobra 2005.
Do izdaje novih izkaznic se uporabljajo
izkaznice, izdane na podlagi predpisa, ki preneha veljati v skladu s 15. členom
tega pravilnika.
Ob prejemu izkaznice in značke, izdane v
skladu s tem pravilnikom, mora imetnik vrniti staro izkaznico.«;
ter vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o službeni izkaznici in znački davčnega inšpektorja in davčnega
izterjevalca (Uradni list RS, št. 109/12) vsebuje naslednjo prehodno in
končno določbo:
»3. člen
Izkaznice, ki jih uporabljajo inšpektorji
in izterjevalci do uveljavitve tega pravilnika, ostanejo v veljavi in uporabi.
4. člen
Priloga 1 se nadomesti z novo prilogo 1, ki
je priloga tega pravilnika in njegov sestavni del.
5. člen
Ta pravilnik začne veljati naslednji dan po
objavi v Uradnem listu Republike Slovenije.«.