I
Vlada Republike Slovenije odreja javno razgrnitev osnutka
lokacijskega načrta za avtocesto na odseku Hrastje–Kronovo (v nadaljnjem
besedilu: osnutek lokacijskega načrta), ki ga je izdelal PA – Prostor, d.o.o.,
Ljubljana, pod številko projekta 1191/00 v decembru 2000, in predloga sprememb
in dopolnitev prostorskih sestavin v naslovu navedenih planskih aktov, ki jih
je izdelal PA – Prostor, d.o.o., Ljubljana v januarju 2001.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95 in
11/99) in s prostorskimi sestavinami družbenega plana SR Slovenije za obdobje
od leta 1986 do leta 1990 (Uradni list SRS, št. 2/86, 41/87, 23/89 in Uradni list
RS, št. 72/95 in 11/99, v nadaljnjem besedilu: državni prostorski planski akti)
ter predstavlja spremembe in dopolnitve prostorskih sestavin dolgoročnega plana
Občine Novo mesto za obdobje 1986–2000 (Skupščinski Dolenjski list, št. 24/86,
18/88, 6/98, 3/90, 10/90 in 9/91 ter Uradni list RS, št. 17/92, 58/95, 11/96,
16/96, 21/97, 80/97, 39/98, 59/98, 21/99, 59/99, 63/99 in 92/99) in
srednjeročnega družbenega plana Občine Novo mesto (Skupščinski Dolenjski list,
št. 24/86, 18/88, 6/98, 15/90, 9/91 in 12/91 ter Uradni list RS, št. 7/92,
23/92, 28/92, 35/92, 50/92, 1/93, 28/93, 32/93, 60/93, 69/93, 20/94, 50/94,
71/94, 78/94, 23/95, 58/95, 11/96, 16/96, 32/96, 21/97, 80/97, 39/98, 59/98,
21/99, 59/99, 63/99 in 92/99), za območje Mestne občine Novo mesto in Občine
Mirna Peč (v nadaljevanju: spremembe in dopolnitve občinskih planskih aktov).
III
Vlada Republike Slovenije predlaga Mestni občini Novo mesto
in Občini Mirna Peč v obravnavo in sprejem spremembe in dopolnitve občinskih
planskih aktov.
IV
Mestna občina Novo mesto in Občina Mirna Peč morata poskrbeti
za izvedbo javne razgrnitve in organizacijo javnih obravnav osnutka
lokacijskega načrta in predloga sprememb in dopolnitev občinskih planskih
aktov. Javna razgrnitev traja en mesec in se prične peti dan po objavi sklepa v
Uradnem listu Republike Slovenije.
V
V času javne razgrnitve lahko podajo na javno razgrnjen
osnutek lokacijskega načrta ter predlog sprememb in dopolnitev občinskih
planskih aktov pripombe in predloge vsi zainteresirani in prizadeti.
VI
Mestna občina Novo mesto in Občina Mirna Peč morata v roku 30
dni po preteku javne razgrnitve poslati ministru, pristojnemu za okolje in
prostor, vse zbrane pripombe in predloge. Če v tem roku minister ne prejme
pripomb in predlogov z javne razgrnitve, se šteje, da na osnutek lokacijskega
načrta ni pripomb oziroma da je ta usklajen.
VII
Ta sklep se objavi v Uradnem listu Republike Slovenije.
Št. 350-16/2001-2
Ljubljana, dne 21. junija 2001.
Vlada Republike Slovenije
mag. Anton Rop l. r.
Minister