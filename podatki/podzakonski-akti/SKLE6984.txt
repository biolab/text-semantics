1. člen
Zavod za zdravstveno zavarovanje Slovenije
(v nadaljnjem besedilu: Zavod) in Javna agencija Republike Slovenije za
zdravila in medicinske pripomočke (v nadaljnjem besedilu: Agencija) za
usklajeno in pregledno delovanje obeh institucij in zavezancev za oblikovanje
cen zdravil na debelo s tem sklepom določata rokovnik aktivnosti za določitev
seznamov medsebojno zamenljivih zdravil z najvišjo priznano vrednostjo v letu
2007.
I. ROKOVNIK AKTIVNOSTI ZA PRVI SEZNAM MEDSEBOJNO ZAMENLJIVIH
ZDRAVIL Z NAJVIŠJO PRIZNANO VREDNOSTJO V LETU 2007
2. člen
Sklep o določitvi seznama medsebojno
zamenljivih zdravil, ki ga sprejme Agencija, začne veljati 23. februarja 2007.
3. člen
Za zdravila, navedena v sklepu iz
prejšnjega člena zavezanci v skladu s Pravilnikom o merilih za oblikovanje cen
zdravil na debelo in o načinu obveščanja o cenah zdravil na debelo (Uradni list
RS, št. 69/05 in 106/05) (v nadaljnjem besedilu: pravilnik), na način, določen
v 42. členu pravilnika, napovedo spremembo cen teh zdravil na debelo, z
začetkom veljavnosti na dan 26. junija 2007.
4. člen
Zavezanci pri Agenciji vložijo prvo napoved
cen zdravil v obdobju od 23. februarja 2007 do vključno 5. marca 2007.
5. člen
Zavod 26. februarja 2007 pošlje zavezancem
vprašalnik o prisotnosti zdravil iz seznama iz 2. člena tega sklepa na trgu.
6. člen
Na podlagi pravočasno vloženih napovedi,
sestavljenih na način, določen v 42. členu pravilnika, Agencija sestavi seznam
napovedanih cen zdravil in ga pošlje Zavodu najpozneje do 12. marca 2007.
7. člen
Zavod zbira odgovore na vprašalnik iz 5. člena
tega sklepa do 5. marca 2007.
8. člen
Na podlagi seznama iz 6. člena tega sklepa
in informacij, dobljenih z vprašalnikom iz prejšnjega člena, Zavod oblikuje
predhodni seznam medsebojno zamenljivih zdravil z najvišjo priznano vrednostjo.
Zavod Agencijo in zavezance seznani z najvišjimi priznanimi vrednostmi zdravil,
kot jih je določila njegova Komisija za razvrščanje zdravil na liste, do 26. marca
2007.
9. člen
Zavezanci pri Agenciji vložijo drugo
napoved cen zdravil v obdobju od 26. marca 2007 do vključno 10. aprila 2007.
10. člen
Na podlagi pravočasno vloženih napovedi,
sestavljenih na način, določen v 42. členu pravilnika, Agencija sestavi seznam
napovedanih cen zdravil na debelo in ga pošlje Zavodu najpozneje do 16. aprila
2007.
11. člen
Na podlagi seznama iz prejšnjega člena
Zavod oblikuje predlog seznama medsebojno zamenljivih zdravil z najvišjo
priznano vrednostjo, ki vključuje najvišje priznane vrednosti, sprejete na
njegovi Komisiji za razvrščanje zdravil na liste.
12. člen
Predlog seznama iz prejšnjega člena
obravnava Upravni odbor Zavoda.
13. člen
Najpozneje sedem dni po sprejetju na
Upravnem odboru Zavoda, Zavod posreduje seznam medsebojno zamenljivih zdravil z
najvišjo priznano vrednostjo v soglasje ministru, pri­stojnemu za zdravje.
14. člen
Po pridobljenem soglasju ministra,
pristojnega za zdravje Zavod posreduje seznam iz prejšnjega člena v objavo v
Uradni list Republike Slovenije. Zadnji rok za uveljavitev seznama je 26. junij
2007.
II. ROKOVNIK AKTIVNOSTI ZA DRUGI SEZNAM MEDSEBOJNO ZAMENLJIVIH
ZDRAVIL Z NAJVIŠJO PRIZNANO VREDNOSTJO V LETU 2007
15. člen
Rokovnik aktivnosti za drugi seznam bo
objavljen do 29. junija 2007.
16. člen
Ta sklep začne veljati naslednji dan po
objavi v Uradnem listu Republike Slovenije.
Št. B-MS/07-12
Ljubljana, dne 24. januarja 2007
EVA 2007-2711-0013
Zavod za zdravstveno                                        Javna
agencija Republike Slovenije
zavarovanje Slovenije                                      za
zdravila in medicinske pripomočke 
Generalni direktor                                                           v.d.
direktorice 
Borut
Miklavčič l.r.                                                     dr. Martina
Cvelbar l.