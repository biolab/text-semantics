1. člen
Javno se razgrne splošni del gozdnogospodarskega načrta
gozdnogospodarske enote Pokljuka, izdelan za obdobje od 1. 1. 1996 do 31. 12.
2005.
2. člen
Gradivo iz prejšnjega člena se razgrne za 14 dni v prostorih
Zavoda za gozdove Slovenije, Krajevne enote Pokljuka, Triglavska 47, 4260 Bled.
Javna razgrnitev se začne osmi dan po objavi te odredbe v Uradnem listu
Republike Slovenije.
3. člen
Lastniki gozdov in druge fizične in pravne osebe lahko v času
javne razgrnitve podajo pisne pripombe na sedežu Zavoda za gozdove Slovenije,
Krajevne enote Pokljuka.
4. člen
V času javne razgrnitve bo v prostorih Zavoda za gozdove
Slovenije, Krajevne enote Pokljuka, organizirana javna obravnava. Datum javne
obravnave bo v teh prostorih objavljen naknadno.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-2/6-98
Ljubljana, dne 3. junija 1998.
Minister
za kmetijstvo,
gozdarstvo in prehrano
Ciril Smrkolj l. r.