1. člen
S tem pravilnikom se sprejme
gozdnogospodarski načrt gozdnogospodarske enote Črna-Smrekovec (2012–2021),
št. 11-08/12 z dne 7. 9. 2012, ki ga je za obdobje od
1. januarja 2012 do 31. decembra 2021 izdelal Zavod za gozdove
Slovenije, Območna enota Slovenj Gradec.
2. člen
Gozdnogospodarska enota Črna-Smrekovec, ki
meri 7.497,55 ha, se nahaja v Gozdnogospodarskem območju ­Črna-Smrekovec, v
občini Črna na Koroškem, oziroma v katastrskih občinah Koprivno, Bistro in Ludranski
vrh.
3. člen
V gozdnogospodarski enoti Črna-Smrekovec je
s 1. januarjem 2012 ugotovljeno naslednje stanje gozdov:
a)     lastništvo: 46,40 % zasebnih gozdov v lasti fizičnih ali pravnih
oseb in 53,60 % državnih gozdov;
b)     površina: 6.770,90 ha, od katere je 6.091,39 ha večnamenskih
gozdov, 211,69 ha gozdov s posebnim namenom, v katerih gozdnogospodarski ukrepi
niso dovoljeni, 180,30 ha gozdov s posebnim namenom, v katerih so
gozdnogospodarski ukrepi dovoljeni, in 287,52 ha varovalnih gozdov;
c)     lesna zaloga: 382,7 m³/ha, od tega 323,2 m³/ha iglavcev in 59,5 m³/ha
listavcev;
d)     tekoči letni prirastek: 7,56 m³/ha, od tega 6,24 m³/ha iglavcev in
1,32 m³/ha listavcev.
4. člen
(1) V gozdnogospodarskem načrtu
gozdnogospodarske enote Črna-Smrekovec (2012–2021) je na podlagi ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Črna-Smrekovec določeno, da so najbolj poudarjene funkcije gozdov, ki določajo
način gospodarjenja z gozdom:
-       
proizvodne funkcije na površini 6.365,57 ha,
-       
ekološke funkcije na površini 3.652,34 ha in
-       
socialne funkcije na površini 332,15 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Črna-Smrekovec (2011–2020) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Črna-Smrekovec
za obdobje od 1. januarja 2012 do 31. decembra 2021 določeni
naslednji ukrepi:
-       
najvišji možni posek v višini 394.945 m³, od tega 335.417 m³ iglavcev in
59.528 m³ listavcev,
-       
gojitvena dela, potrebna za ohranitev in razvoj gozdov na površini
741,23 ha,
-       
nega drogovnjaka na površini 232,01 ha,
-       
varstvena dela, potrebna za zaščito pred divjadjo in sicer zaščita sadik
gozdnega drevja z 21.340 tulci, zaščita sadik gozdnega drevja s 1.350 količki,
zaščita s 7.620 m ograje, vzdrževanje ograj v dolžini 27.000 m, vzdrževanje
22.030 tulcev ter obžetev 2.000 tulcev in
-       
nega habitatov prosto živečih živali in sicer vzdrževanje grmišč na
površini 4,58 ha, vzdrževanje travinj na površini 56,95 ha, sadnja 340 sadik
plodonosnega drevja, postavitev in vzdrževanje 62 gnezdnic ter ohranjanje
biotopov na površini 15,18 ha.
(2) V gozdnogospodarskem načrtu
gozdnogospodarske enote Črna-Smrekovec (2012–2021) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Črna-Smrekovec v
obdobju od uveljavitve tega pravilnika do 31. decembra 2021 se morajo upoštevati
cilji, usmeritve in ukrepi, določeni v gozdnogospodarskem načrtu gozdnogospodarske
enote ­Črna-Smrekovec (2012–2021).
7. člen
Po en izvod gozdnogospodarskega načrta
gozdnogospodarske enote Črna-Smrekovec (2012–2021) je na vpogled na sedežu
Zavoda za gozdove Slovenije, Območne enote Slovenj Gradec, Vorančev trg 1,
Slovenj Gradec, na sedežu Zavoda za gozdove Slovenije, Krajevne enote Črna,
Center 11, Črna na Koroškem in na Ministrstvu za kmetijstvo in okolje, Dunajska
22, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Črna-Smrekovec (2012–2021).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-585/2012
Ljubljana, dne 28. januarja 2013
EVA 2012-2330-0061
Franc Bogovič l.r.
Minister za kmetijstvo in okolje