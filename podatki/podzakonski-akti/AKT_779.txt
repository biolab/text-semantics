I. SPLOŠNE DOLOČBE
1. člen
(1) S tem aktom se na podlagi izhodišč
ekonomskega reguliranja določa:
-      
metoda za obračunavanje omrežnine za
distribucijsko omrežje zemeljskega plina (v nadaljnjem besedilu: omrežnina);
-      
način določitve tarifnih postavk za omrežnino;
-      
način obračunavanja omrežnine;
-      
način izdajanja računov in plačevanja omrežnine
in
-      
ugotavljanje distribuiranih količin zemeljskega
plina v času okvar in menjav merilnih naprav,
z namenom, da se uporabnikom
distribucijskega omrežja zemeljskega plina, ki poteka po ozemlju Republike
Slovenije (v nadaljnjem besedilu: distribucijsko omrežje), zagotovi
obračunavanje omrežnine na način, ki spodbuja učinkovito uporabo distribucijskega
omrežja.
(2) Končni odjemalec s pogodbo o
dostopu pridobi za posamezno odjemno mesto pravico do uporabe distribucijskega
omrežja za distribucijo zemeljskega plina po distribucijskem omrežju za
pogodbeno določen čas in v obsegu pogodbene distribucijske zmogljivosti oziroma
predvidene distribuirane količine zemeljskega plina.
2. člen
V tem aktu so uporabljeni pojmi, kot so
določeni v Energetskem zakonu (v nadaljnjem besedilu: EZ) in podzakonskih
predpisih, izdanih na njegovi podlagi, poleg tega pa imajo v tem aktu
uporabljeni pojmi naslednji pomen:

-       merilna
  naprava:

je plinomer ali sklop
  plinske merilne tehnike (plinomer, korektor, spominska enota ...), ki omogoča
  merjenje pretečenega volumna plina pri določenih merilnih pogojih. Merilna
  naprava lahko poleg samega merjenja omogoča tudi zajem, arhiviranje in prenos
  merjenih podatkov za namen daljinskega odčitavanja;


-       odjemna
  skupina:

je skupina, v katero
  sistemski operater distribucijskega omrežja zemeljskega plina (v nadaljnjem
  besedilu: sistemski operater) razvrsti končnega odjemalca glede na pogodbeno
  distribucijsko zmogljivost oziroma letno predvideno distribuirano količino;


-       odjemno
  mesto: 

je mesto, na katerem
  sistemski operater preda uporabniku zemeljski plin;


-       pogodba
  o dostopu: 

je pogodba, ki jo skleneta
  končni odjemalec in sistemski operater, in s katero se dogovorita o uporabi
  distribucijskega omrežja;


-       pogodbena
  distribucijska zmogljivost: 

največja dnevna količina
  zemeljskega plina, ki je za končnega odjemalca določena v pogodbi o dostopu
  za prevzem na odjemnem mestu, izražena v Sm3/dan; 


-       standardni
  kubični meter (v nadaljnjem besedilu Sm3):

je količina zemeljskega
  plina v volumnu enega kubičnega metra pri absolutnem tlaku 1,01325 bara in
  temperaturi 15 °C;


-       tarifna
  postavka omrežnine:

je na posamezne tarifne
  elemente preračunan znesek omrežnine, upoštevajoč načrtovan obseg distribucije
  in ostale elemente tarife.

II. METODA ZA OBRAČUNAVANJE OMREŽNINE
3. člen
(1) Metoda za obračunavanje omrežnine
na zaključenem geografskem območju, določenem s strani lokalne skupnosti kot
območje izvajanja gospodarske javne službe dejavnost sistemskega operaterja,
temelji na uporabi metode poštne znamke, kar pomeni sistem enotnih tarifnih
postavk omrežnine v okviru posamezne odjemne skupine.
(2) Metoda iz prejšnjega odstavka
velja za vse tlačne nivoje na distribucijskem omrežju in za vse vrste
odjemalcev, ki so razvrščeni po odjemnih skupinah.
(3) Tarifne postavke omrežnine so za
sistemskega operaterja mehanizem za obračunavanje omrežnine pri končnih
odjemalcih.
(4) Omrežnino za posamezno odjemno
mesto obračunava sistemski operater na način in pod pogoji, določenimi s tem
aktom, upoštevaje dogovorjeni obseg distribucije zemeljskega plina do odjemnega
mesta.
III. DOLOČITEV TARIFNIH POSTAVK OMREŽNINE
4. člen
(1) Tarifne postavke omrežnine določi
sistemski operater na način in pod pogoji, določenimi s tem aktom, ob
upoštevanju omrežnine, določene v skladu z aktom, ki ureja metodologijo za
določitev omrežnine in kriterije za ugotavljanje upravičenih stroškov za distribucijsko
omrežje zemeljskega plina (v nadaljnjem besedilu: metodologija za določitev omrežnine).
(2) Sistemski operater določi v obliki
tarif iz Tabele 1 in Tabele 2 Priloge tega akta, ki je njegov sestavni del
naslednje tarifne postavke omrežnine:
-      
tarifne postavke za distribucijo (CFPi,
CFMi, CFZi, CVPi);
-      
tarifne postavke za meritve (VL, VU,
VN)
in jih objavi v aktu o določitvi omrežnine
v Uradnem listu Republike Slovenije. Pred objavo mora k omrežnini in upravičenim
stroškom ter drugim elementom omrežnine pridobiti soglasje Javne agencije
Republike Slovenije za energijo.
(3) Tarifne postavke omrežnine iz
prejšnjega odstavka se določijo pred začetkom regulativnega obdobja za vsa
posamezna leta regulativnega obdobja. Regulativno obdobje je določeno v
metodologiji za določitev omrežnine.
5. člen
(1) Sistemski operater določi tarifne
postavke omrežnine za posamezno leto regulativnega obdobja tako, da ob
upoštevanju določil tega akta načrtovana omrežnina za regulativno obdobje ne
presega zneska omrežnine, določene v skladu z metodologijo za določitev
omrežnine.
(2) Če sistemski operater ne pridobi
soglasja Javne agencije Republike Slovenije za energijo do 15. decembra
leta pred pričetkom regulativnega obdobja, lahko izda akt, s katerim podaljša
veljavnost akta o določitvi omrežnine za distribucijsko omrežje zemeljskega
plina za največ šest mesecev.
6. člen
Sistemski operater pri določitvi tarifnih
postavk za meritve upošteva tisti del omrežnine, s katerim se pokrivajo
upravičeni stroški, nastali v zvezi z obsegom izvajanja meritev (v nadaljnjem
besedilu: omrežnina za meritve). Preostala omrežnina se upošteva pri izračunu
in določitvi tarifnih postavk za distribucijo (v nadaljnjem besedilu: omrežnina
za distribucijo).
7. člen
(1) Z omrežnino za distribucijo se
pokrivajo upravičeni stroški, povezani z:
-      
zagotavljanjem dostopa do distribucijskega
omrežja;
-      
izvajanjem distribucije;
-      
varnim in zanesljivim vodenjem in obratovanjem
distribucijskega omrežja;
-      
priključitvijo odjemalcev na distribucijsko
omrežje zemeljskega plina v obsegu sorazmernih stroškov priključitve;
-      
zagotavljanjem vzdrževanja in razvoja
distribucijskega omrežja;
-      
zagotavljanjem sistemskih storitev in prenosom
merjenih podatkov za potrebe upravljanja distribucijskega omrežja, razen
izvajanja meritev;
-      
koordinacijo s sistemskim operaterjem
prenosnega omrežja zemeljskega plina in sistemskimi operaterji distribucijskih
omrežij zemeljskega plina.
(2) Sistemski operater lahko
posameznim odjemnim skupinam (CDKi) določi enake tarifne postavke za
distribucijo.
8. člen
(1) Tarifni elementi tarife za
distribucijo, za katere se določajo tarifne postavke za distribucijo, so:
-      
pavšal;
-      
moč;
-      
zmogljivost;
-      
poraba;
pri čemer pavšal, moč in zmogljivost
predstavljajo fiksni del tarife za distribucijo, poraba pa variabilni del
tarife za distribucijo.
(2) Fiksni del tarife za distribucijo
se lahko obračunava v obliki:
-      
pavšala (CFPi) v EUR, za
odjemalce, ki jim sistemski operater preda do 4.500 Sm3 zemeljskega
plina letno na enem odjemnem mestu;
-      
pavšala (CFPi) v EUR in moči
(CFMi) v EUR/kW, za odjemalce, ki jim sistemski operater
preda od 4.501 Sm3 do 70.000 Sm3 zemeljskega plina letno
na enem odjemnem mestu;
-      
pavšala (CFPi) v EUR, moči (CFMi)
v EUR/kW in zmogljivosti (CFZi) v EUR/(Sm3/dan) za
odjemalce, ki jim sistemski operater preda od 70.001 Sm3 do 100.000
Sm3 zemeljskega plina letno na enem odjemnem mestu;
-      
zmogljivosti (CFZi) v EUR/(Sm3/dan),
za odjemalce, ki jim sistemski operater preda več kot 100.000 Sm3
zemeljskega plina letno na enem odjemnem mestu.
(3) Variabilni del tarife za distribucijo
se obračunava v obliki tarifne postavke za porabo (CVPi)
glede na distribuirano količino v EUR/Sm3.
9. člen
Z omrežnino za meritve se pokrivajo
upravičeni stroški, povezani z izvajanjem meritev, prenosom, obdelavo in arhiviranjem
merjenih podatkov, vzdrževanjem, umerjanjem in s predpisi določene periodične
menjave merilnih naprav.
10. člen
Tarifni elementi tarife za meritve, za
katere se določajo tarifne postavke za meritve, so: faktor velikosti, tip
merilne naprave in faktor uporabe temperature ali tlaka.
11. člen
Sistemski operater mora zaradi preprečitve
skokovitega spreminjanja tarifnih postavk med posameznimi regulativnimi obdobji
in med posameznimi leti regulativnega obdobja pri določitvi tarifnih postavk za
distribucijo (CFPi, CFMi, CFZi, CVPi)
upoštevati faktor dovoljene spremembe cen (J) in faktor dovoljene
spremembe prihodka (I).
12. člen
(1) Sistemski operater pri izračunu
tarifnih postavk za distribucijo upošteva faktor dovoljene spremembe prihodka (I),
ki se giblje v naslednjem območju:
(2) Faktor dovoljene spremembe
prihodka (I) se upošteva pri pobiranju prihodka iz omrežnine za
distribucijo iz 5. člena tega akta na naslednji način:
ob pogoju, da pri določitvi tarifnih
postavk za distribucijo (CFPi, CFMi, CFZi, CVPi)
upošteva faktor dovoljene spremembe cen (J) na naslednji način:
pri čemer se faktor dovoljene spremembe cen
(J) giblje v naslednjem območju:
kjer oznake pomenijo:

CFPi 

tarifna postavka za
  pavšal na mesec, v EUR;


CFMi 

tarifna postavka za
  moč na mesec, v EUR/kW;


CFZi 

tarifna postavka za
  zmogljivost na mesec, v EUR/(Sm3/dan);


CVPi 

tarifna postavka za
  porabo, v EUR/Sm3;


OMRDK(t)

omrežnina za
  distribucijo za leto (t) regulativnega obdobja, izračunana ob upoštevanju
  tarifnih postavk za distribucijo za preteklo leto regulativnega obdobja, v
  EUR;


OMRDK(t-1)

omrežnina za
  distribucijo za preteklo leto regulativnega obdobja, v EUR;


i

odjemna skupina (i),
  iz Tabele 1 priloge tega akta;


I

faktor dovoljene
  spremembe prihodka, v deležu;


J

faktor dovoljene
  spremembe cen, v deležu;


t

 leto regulativnega
  obdobja.

IV. OBRAČUNAVANJE OMREŽNINE
13. člen
(1) Pri obračunavanju omrežnine za
distribucijo sistemski operater upošteva uvrstitev končnega odjemalca v odjemno
skupino, ločeno za vsako odjemno mesto, v skladu s Tabelo 1 Priloge tega akta.
(2) Sistemski operater pri razvrstitvi
končnega odjemalca v odjemno skupino upošteva predvideno letno distribuirano
količino oziroma pogodbeno distribucijsko zmogljivost.
(3) Sistemski operater pri obračunavanju
omrežnine za distribucijo upošteva distribuirano količino, obračunsko moč in
pogodbeno distribucijsko zmogljivost.
(4) Odjemalec, ki ima predvideno
distribuirano količino več kot 100.000 Sm3/leto, vendar nima
vgrajene merilne naprave s tarifno spominsko enoto, je do vgradnje merilne
naprave s tarifno spominsko enoto uvrščen v odjemno skupino CDK9
Tabele 1 Priloge tega akta.
14. člen
Pri obračunavanju omrežnine za meritve
sistemski operater upošteva lastništvo merilne naprave in dolžnost vzdrževanja
ter umerjanja merilne naprave.
15. člen
Sistemski operater določi tarifne postavke
za distribucijo tako, da prek fiksnega dela tarife za distribucijo obračuna
najmanj 20 in največ 50 odstotkov omrežnine za distribucijo.
16. člen
(1) Sistemski operater obračuna
omrežnino tako, da končnemu odjemalcu za vsako odjemno mesto (merilno napravo)
obračuna:
-      
znesek za distribucijo;
-      
znesek za meritve.
(2) Sistemski operater obračuna
končnemu odjemalcu znesek za distribucijo na podlagi razvrstitve končnega
odjemalca v odjemno skupino v skladu s 13. členom tega akta, na podlagi uporabe
tarifne postavke za distribucijo za posamezno odjemno skupino in ostalih pravil
v zvezi z obračunom omrežnine iz tega akta.
(3) Če končni odjemalec prekorači
pogodbeno distribucijsko zmogljivost, mu sistemski operater v okviru obračuna
omrežnine obračuna znesek za prekoračitev pogodbene distribucijske zmogljivosti
(ZDK) v skladu z 20. členom tega akta.
(4) Sistemski operater obračuna
končnemu odjemalcu mesečni znesek za meritve glede na število in značilnost
merilnih mest.
17. člen
Sistemski operater končnemu odjemalcu
obračuna mesečni znesek za distribucijo (MD), ki se določi na naslednji
način:
MD =
ZF + ZV     [EUR],
kjer oznake pomenijo:

ZF 

fiksni del mesečnega
  zneska za distribucijo, v EUR;


ZV 

variabilni del
  mesečnega zneska za distribucijo, v EUR.

18. člen
(1) Fiksni del mesečnega zneska za
distribucijo se določi na naslednji način:
kjer oznake pomenijo:

CFPi 

tarifna postavka za
  pavšal na mesec, v EUR;


CFMi 

tarifna postavka za
  moč na mesec, v EUR/kW;


DM

obračunska moč
  trošil, v kW;


CFZi 

tarifna postavka za
  zmogljivost na mesec, v EUR/(Sm3/dan);


DKD 

pogodbena
  distribucijska zmogljivost, v Sm3/dan.

(2) Če se končni odjemalec priključi
na omrežje do vključno 15. dne v mesecu, mu sistemski operater obračuna fiksni
del mesečnega zneska za distribucijo. Če se končni odjemalec priključi na
omrežje po 15. dnevu v mesecu, sistemski operater ne obračuna fiksnega dela
mesečnega zneska za distribucijo.
19. člen
Variabilni del mesečnega zneska za
distribucijo se določi na naslednji način:
kjer oznake pomenijo:

CVPi 

tarifna postavka za
  porabo v EUR/Sm3;


QR,M 

mesečna
  distribuirana količina v Sm3.

20. člen
(1) V primeru prekoračitve pogodbene
distribucijske zmogljivosti sistemski operater končnemu odjemalcu obračuna
znesek prekoračitev pogodbene distribucijske zmogljivosti (ZDK).
(2) Prekoračitev pogodbene
distribucijske zmogljivosti v obračunskem mesecu (ODK,M) se
določi na naslednji način:
kjer oznake pomenijo:

ODK,M

prekoračitev pogodbene
  distribucijske zmogljivosti, v Sm3/dan;


DKMAX

največja uporabljena
  distribucijska zmogljivost v mesecu, v Sm3/dan;


DKD 

pogodbena
  distribucijska zmogljivost, v Sm3/dan.

(3) Prekoračitev se obračuna, kadar je
ODK,M > 0.
(4) Znesek za prekoračitev pogodbene
distribucijske zmogljivosti se zaračuna v mesecu, ki sledi mesecu, v katerem je
nastopila prekoračitev pogodbene distribucijske zmogljivosti, in se določi na
naslednji način:
kjer oznake pomenijo:

ZDK

znesek za
  prekoračitev pogodbene distribucijske zmogljivosti, v EUR;


ODK,M

prekoračitev
  pogodbene distribucijske zmogljivosti, v Sm3/dan;


CFZi 

tarifna postavka za
  zmogljivost na mesec, v EUR/(Sm3/dan).

(5) S plačilom prekoračitve pogodbene
distribucijske zmogljivosti v obračunskem mesecu uporabnik omrežja v naslednjih
mesecih nima pravice uporabljati višje zmogljivosti od pogodbeno določene.
21. člen
(1) Mesečni znesek za meritve (ZM)
za posamezno merilno mesto se določi na naslednji način:
kjer oznake pomenijo:

VL 

tarifna postavka za meritve, kadar končni odjemalec ni
  lastnik merilne naprave in jo sistemski operater vzdržuje, umerja in v skladu
  s predpisi izvaja periodične menjave merilne naprave, v EUR;


VU 

tarifna postavka za meritve, kadar sistemski operater ni
  lastnik merilne naprave in jo vzdržuje in umerja, v EUR;


VN 

tarifna postavka za meritve, kadar sistemski operater ni
  lastnik merilne naprave ter je ne vzdržuje in ne umerja, v EUR;


f1 

faktor velikosti in tipa merilne naprave;


f2 

faktor uporabe korektorja temperature ali tlaka.

(2) Znesek za meritve vsebuje tudi
1-kratno odčitavanje količin predanega zemeljskega plina na obračunsko obdobje,
ki je določeno v splošnih pogojih za dobavo in odjem zemeljskega plina
sistemskega operaterja na enem merilnem mestu.
(3) Vrednosti faktorjev (f1
in f2) so določene v Tabeli 3 in Tabeli 4 priloge tega
akta.
V. NAČIN IZDAJANJA RAČUNOV IN PLAČEVANJA OMREŽNINE
22. člen
(1) Sistemski operater najkasneje v
roku desetih dni po zaključku obračunskega obdobja, na katerega se nanaša
distribucija, končnemu odjemalcu izstavi račun, ki vsebuje naslednje zneske:
-      
znesek za distribucijo iz 17. in 20. člena tega
akta in
-      
znesek za meritve iz 21. člena tega akta.
(2) Sistemski operater najkasneje v roku
petih delovnih dni po zaključku obračunskega obdobja, na katerega se nanaša
distribucija, dobavitelju v primeru iz 24. člena tega akta izstavi račun, ki
vsebuje prilogo po posameznih odjemnih mestih in končnih odjemalcih, iz katere
je za vsako odjemno mesto razviden:
-      
znesek za distribucijo iz 17. in 20. člena tega
akta in
-      
znesek za meritve iz 21. člena tega akta.
(3) V primeru
več odjemnih mest končnega odjemalca, mora sistemski operater k računu
priložiti obračun po posameznih odjemnih mestih, ali na računu navesti zneske
iz prvega odstavka tega člena ločeno za posamezna odjemna mesta.
(4) Če je
obračunsko obdobje iz prvega odstavka tega člena daljše od enega meseca, se
znesek za distribucijo in znesek za meritve pod pogoji iz prejšnjega odstavka
tega člena lahko obračunata skupaj za celotno obdobje, ki pa ne sme biti daljše
od dvanajst mesecev.
23. člen
Zneski v tem aktu ne vključujejo davkov,
taks in trošarin.
24. člen
(1) Sistemski operater končnemu odjemalcu na računu zaračuna
in izkaže omrežnino na podlagi obračunskih elementov, navedenih v 22. členu
tega akta, ločeno od drugih postavk.
(2) Če končni odjemalec pooblasti dobavitelja za izdajanje
enotnega računa za omrežnino in porabljen zemeljski plin, je sistemski operater
dobavitelju dolžan omogočiti izstavitev enotnega računa. Vsa razmerja med
sistemskim operaterjem in dobaviteljem, ki se nanašajo na zagotavljanje
potrebnih podatkov za zaračunavanje omrežnine, plačevanje omrežnine,
zavarovanje plačil in druga razmerja sistemski operater in dobavitelj določita
v sporazumu o ureditvi medsebojnih razmerij.
(3) Končnemu odjemalcu, ki dobavitelja pooblasti za
plačevanje omrežnine sistemskemu operaterju, dobavitelj, za račun sistemskega
operaterja, na računu zaračuna in izkaže omrežnino na podlagi obračunskih
elementov, navedenih v 22. členu tega akta, ločeno od drugih postavk.
(4) Končni odjemalec ali dobavitelj, ki ima sklenjen
sporazum, na podlagi katerega plačuje omrežnino za končnega odjemalca, plača
omrežnino najkasneje v petnajstih dneh od datuma izstavitve računa sistemskega
operaterja.
VI. UGOTAVLJANJE DISTRIBUIRANIH KOLIČIN ZEMELJSKEGA PLINA V
ČASU OKVAR IN MENJAV MERILNIH NAPRAV
25. člen
V primeru okvare merilnih naprav se šteje,
da je bila v času trajanja okvare predana oziroma prevzeta takšna količina
zemeljskega plina, kot je bila glede na odjem plina povprečna predana količina
v treh primerljivih obdobjih pred okvaro, za katero obstajajo registrirani
podatki, oziroma se upoštevajo količine, ki jih je zabeležila merilna naprava
ob pogoju, da ustreza vsem merilno-tehničnim predpisom.
26. člen
V primeru redne menjave merilnih naprav na
merilnem mestu, kjer ni dvojne meritve in uporabnik omrežja prevzema zemeljski
plin, se šteje, da je bila v času menjave vsako uro predana količina enaka
povprečni urni količini zemeljskega plina zadnjih treh ur pred menjavo oziroma
se upošteva urna količina, zabeležena na merilni napravi uporabnika omrežja, ob
pogoju, da ustreza vsem merilno-tehničnim predpisom.

Priloga:
Tarifa za distribucijo in faktorji za meritve

Akt o metodologiji za
obračunavanje omrežnine za distribucijsko omrežje zemeljskega plina
(Uradni list RS, št. 61/12)
vsebuje naslednje prehodne in končne določbe:
»VII. PREHODNE IN KONČNE DOLOČBE
27. člen
Z dnem uveljavitve tega akta preneha
veljati Akt o metodologiji za obračunavanje omrežnine za distribucijsko omrežje
zemeljskega plina (Uradni list RS, št. 63/11), razen določb 13., 14., 16., 17.,
18., 19., 20., 21., 22. in 23. člena, ki veljajo do 31. decembra 2012.
28. člen
Ta akt začne veljati petnajsti dan po
objavi v Uradnem listu Republike Slovenije, razen določb IV. in V. poglavja, ki
začnejo veljati 1. januarja 2013.«.

Akt o spremembah Akta o
metodologiji za obračunavanje omrežnine za distribucijsko omrežje zemeljskega
plina (Uradni list RS, št. 66/13)
vsebuje naslednjo končno določbo:
»KONČNA DOLOČBA
4. člen
Ta akt začne veljati naslednji dan po
objavi v Uradnem listu Republike Slovenije.«.