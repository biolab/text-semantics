I
S tem sklepom se javnemu zavodu Center šolskih in obšolskih
dejavnosti z dnem uveljavitve zakona o lastninskem preoblikovanju podjetij (z
družbenim kapitalom), ki opravljajo turistično dejavnost in katerih
nepremičnine se nahajajo na območju Triglavskega narodnega parka (Uradni list
RS, št. 24/96), do dokončanja premoženjsko pravnih postopkov v zvezi s
premoženjem MIC Bohinj p.o., Ribčev laz 63, dodelijo v uporabo in upravljanje
nepremičnine pri vl. št. 158 k.o. Savica z obstoječo opremo v objektu.
II
Uporaba in upravljanje se uredi z najemno pogodbo med MIC
Bohinj p.o. in Centrom šolskih in obšolskih dejavnosti s soglasjem Vlade
Republike Slovenije.
III
Ta sklep se objavi v Uradnem listu Republike Slovenije in
začne veljati 25. maja 1996.
Št. 464-04/95-12/9-8
Ljubljana, dne 16. maja 1996.
Vlada Republike Slovenije
dr. Janez Drnovšek l. r.
Predsednik