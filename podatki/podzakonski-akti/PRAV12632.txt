1. člen
S tem pravilnikom se sprejme gozdnogospodarski načrt
gozdnogospodarske enote Ljutomer (2016–2025), št. 13-5/2016 z dne
10. 10. 2017, ki ga je za obdobje od 1. januarja 2016 do
31. decembra 2025 izdelal Zavod za gozdove Slovenije, Območna enota Murska
Sobota.
2. člen
Gozdnogospodarska enota Ljutomer, ki meri 17.878,71 ha,
se nahaja v gozdnogospodarskem območju Murska Sobota, v občinah Križevci,
Ljutomer, Razkrižje, Sveti Jurij in Veržej, oziroma v katastrskih občinah
Krištanci, Grlava, Krapje, Mota, Cven, Babinci, Noršinci, Precetinci, Kuršinci,
Bučkovci, Drakovci, Moravci, Godemarci, Radoslavci, Branoslavci, Cezanjevci,
Ljutomer, Kamenščak, Stara cesta, Desnjak, Mekotnjak, Radomerje, Gresovščak,
Plešivica, Ilovci, Slamnjak, Rinčetova Graba, Nunska Graba, Presika, Stročja
vas, Pristava, Globoka, Vučja vas, Bučečovci, Stara Nova vas, Iljaševci,
Križevci, Lukavci, Ključarovci, Boreci, Logarovci, Berkovci, Zasadi, Veščica,
Razkrižje, Šafarsko, Gibina, Bunčani, Veržej in Bolehnečici.
3. člen
V gozdnogospodarski enoti Ljutomer je s 1. januarjem
2016 ugotovljeno naslednje stanje gozdov:
1.     
lastništvo: 89,3 % zasebnih gozdov v lasti fizičnih ali pravnih oseb,
10,1 % državnih gozdov ter 0,6 % gozdov lokalnih skupnosti;
2.     
površina: 4.315,71 ha, od katere je 2.950,75 ha večnamenskih gozdov,
524,99 ha gozdov s posebnim namenom, v katerih so ukrepi dovoljeni, 20,59 ha
gozdov s posebnim namenom, v katerih ukrepi niso dovoljeni, in 819,38 ha
varovalnih gozdov;
3.     
lesna zaloga: 338 m3/ha, od tega 38 m3/ha
iglavcev in 300 m3/ha listavcev;
4.     
tekoči letni prirastek: 8,7 m3/ha, od tega 0,94 m3/ha
iglavcev in 7,76 m3/ha listavcev.
4. člen
(1) V gozdnogospodarskem načrtu gozdnogospodarske enote
Ljutomer (2016–2025) je ob upoštevanju usmeritev iz gozdnogospodarskega načrta
gozdnogospodarskega območja Murska Sobota, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Ljutomer določeno, da
so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 3.563,81 ha,
-       
ekološke funkcije na površini 900,79 ha ter
-       
socialne funkcije na površini 117,02 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Ljutomer (2016–2025)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Ljutomer za obdobje od
1. januarja 2016 do 31. decembra 2025 določeni naslednji ukrepi:
-       
najvišji možni posek v višini 284.036 m3, od tega
30.772 m3 iglavcev in 253.264 m3 listavcev,
-       
gojitvena dela, potrebna za ohranitev in razvoj gozdov, na površini
383,97 ha,
-       
nega drogovnjaka na površini 50,01 ha,
-       
ostala biomeliorativna dela 1,06 ha in vzdrževanje grmišč in obrežij 2
ha,
-       
vzdrževanje dveh vodnih virov in kalov,
-       
sajenje 800 plodonosnih dreves in grmovnic,
-       
postavitev 65 gnezdilnic,
-       
osnovanje pasišč v gozdu na 0,2 ha,
-       
ohranjanje 140 biotopov oz zatočišč,
-       
ohranjanje biotopov s sečnjo 50 m3 in nego 1 ha,
-       
naravni razvoj biotopov na 317 m3 in puščanje 330 m3
stoječe biomase,
-       
odstranjevanje vzpenjavk na 10,02 ha,
-       
premazovanje vršičkov na 2,22 ha,
-       
zaščita s količenjem 9.000 količki ter zaščita z 8.410 tulci oziroma
mrežo.
(2) V gozdnogospodarskem načrtu gozdnogospodarske enote
Ljutomer (2016–2025) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ljutomer v obdobju od uveljavitve
tega pravilnika do 31. decembra 2025 se morajo upoštevati cilji, usmeritve
in ukrepi, določeni v gozdnogospodarskem načrtu gozdnogospodarske enote
Ljutomer (2016–2025).
7. člen
Po en izvod gozdnogospodarskega načrta gozdnogospodarske enote
Ljutomer (2016–2025) je na vpogled na sedežu Zavoda za gozdove Slovenije,
Območne enote Murska Sobota, Arh. Novaka 17, 9000 Murska Sobota, na sedežu
Zavoda za gozdove Slovenije, Krajevne enote Radenci, izpostava Ljutomer, Kolodvorska
16, 9240 Ljutomer, in na Ministrstvu za kmetijstvo, gozdarstvo in prehrano,
Dunajska 22, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote
Ljutomer (2016–2025).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-372/2017
Ljubljana, dne 27. decembra 2017
EVA 2016-2330-0023
Mag. Dejan Židan l.r.
minister
za kmetijstvo, gozdarstvo in prehrano