1. člen
Ta pravilnik določa meje kategorij plovbe, v katerih sme
pluti morska ladja, ki je vpisana v slovenski ladijski register, glede na svojo
velikost, konstrukcijo, naprave in opremo ter druge tehnične pogoje, ki jih
ugotovi ugotovljeni pooblaščeni klasifikacijski zavod.
2. člen
Kategorije plovbe iz prejšnjega člena obsegajo plovbo v
naslednjih mejah plovbe: 
1.    
neomejeno območje plovbe ali dolge plovbe – plovbo po vseh morjih in
vodah, ki so dostopne z morja; 
2.    
območje velike obalne plovbe – plovbo po morjih, ki so med Gibraltarsko
in Bab el Mendebsko ožino, in sicer med črto, ki spaja luko Cadiz in luko
Casablanca, in meridianom, ki poteka skozi luko Aden, vštevši Črno morje,
Azovsko morje in vode, ki se vlivajo v vsa pripadajoča morja; 
3.    
območje male obalne plovbe – plovbo po Jadranskem morju in delu Jonskega
morja, omejeno: proti zahodu do rta Santa Maria di Leuca, proti vzhodu pa do
rta Catacolo, vštevši luko Catacolo, jonske otoke ter Patraški zaliv, Korintski
zaliv s kanalom in Atenski zaliv do črte, ki spaja rta Kolona in Skili, ter
vode, ki se vlivajo v ta morja; 
4.    
območje plovbe po Jadranskem morju – plovbo po Jadranskem morju do črte,
ki spaja rt Santa Maria di Leuca z rtom Kefali na otoku Krfu in rtom Skala pri
Butrinskem zalivu v Albaniji; 
5.    
območje nacionalne plovbe ali priobalne plovbe – plovbo po notranjih
morskih vodah in teritorialnem morju Republike Slovenije.
3. člen
Z dnem uveljavitve tega pravilnika se preneha uporabljati
Odredba o kategorijah plovbe morskih ladij (Uradni list SFRJ, št. 59/78).
4. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 2620-6/2005/5
Ljubljana, dne 30. septembra 2005
EVA 2005-2411-0099
mag. Janez Božič l. r. 
Minister 
za promet