I. SPLOŠNE DOLOČBE
1. člen
(se
preneha uporabljati)
Ta pravilnik določa naloge, ki se izvajajo
v okviru opravljanja storitev obvezne občinske gospodarske javne službe
odvajanja in čiščenja komunalne odpadne in padavinske vode (v nadaljnjem
besedilu: javna služba), ter standarde komunalne opremljenosti, ki morajo biti
izpolnjeni zaradi opravljanja storitev javne službe, vsebino evidenc in
katastra kanalizacije in vodenje ter vsebino registra izvajalcev javnih služb.
2. člen
(se
preneha uporabljati)
(1) Storitve javne službe se
nanašajo na komunalno odpadno vodo, ki nastaja v stavbah zaradi bivanja in opravljanja
dejavnosti, in padavinsko odpadno vodo, ki se odvaja v javno kanalizacijo z
javnih površin ali streh.
(2) Odvajanje in čiščenje industrijske
odpadne vode ter padavinske odpadne vode iz površin, ki niso javne, se ne šteje
za storitev javne službe ne glede na to, če se takšna odpadna voda odvaja v
javno kanalizacijo in čisti v komunalni ali skupni čistilni napravi.
3. člen
(se
preneha uporabljati)
Izrazi, uporabljeni v tem pravilniku, imajo
naslednji pomen:
1.    
komunalna odpadna voda je komunalna odpadna voda v skladu s predpisom,
ki ureja emisijo snovi in toplote pri odvajanju odpadnih vod v vode in javno
kanalizacijo;
2.    
padavinska odpadna voda je padavinska odpadna voda v skladu s predpisom,
ki ureja emisijo snovi in toplote pri odvajanju odpadnih vod v vode in javno
kanalizacijo;
3.    
industrijska odpadna voda je industrijska odpadna voda v skladu s
predpisom, ki ureja emisijo snovi in toplote pri odvajanju odpadnih vod v vode
in javno kanalizacijo;
4.    
komunalna čistilna naprava je komunalna čistilna naprava v skladu s
predpisom, ki ureja emisijo snovi pri odvajanju odpadne vode iz komunalnih
čistilnih naprav;
5.    
mala komunalna čistilna naprava je mala komunalna čistilna naprava v
skladu s predpisom, ki ureja emisije snovi pri odvajanju odpadne vode iz malih
komunalnih čistilnih naprav;
6.    
nepretočna greznica je nepretočna greznica v skladu s predpisom, ki
ureja emisijo snovi pri odvajanju odpadne vode iz malih komunalnih čistilnih
naprav;
7.    
greznica je greznica v skladu s predpisom, ki ureja emisijo snovi pri
odvajanju odpadne vode iz malih komunalnih čistilnih naprav;
8.    
obstoječa greznica je obstoječa greznica v skladu s predpisom, ki ureja
emisijo snovi pri odvajanju odpadne vode iz malih komunalnih čistilnih naprav;
9.    
populacijski ekvivalent (v nadaljnjem besedilu: PE) je enota za
obremenjevanje vode, določena s predpisom, ki ureja emisijo snovi in toplote
pri odvajanju odpadnih vod v vode in javno kanalizacijo;
10.  obdelava
blata iz komunalnih čistilnih naprav je obdelava blata pred njegovo uporabo v
kmetijstvu ali pred odstranjevanjem, z odlaganjem ali sežiganjem, to je stabiliziranje,
kondicioniranje, sušenje in dezinfekcija blata. Za obdelavo blata se štejejo
tudi vsi drugi postopki predelave ali odstranjevanja blata, če se izvajajo na
območju komunalne čistilne naprave v skladu s predpisi, ki urejajo ravnanje z
odpadki;
11.  območje
izvajanja javne službe je območje celotne ali dela občine do nadmorske višine 1.500 m, za katero morata biti s predpisi občine določena način in obseg izvajanja javne službe;
12.  javna
površina je površina objekta ali dela objekta občinske gospodarske javne
infrastrukture, ki ima status grajenega javnega dobra po predpisih o graditvi
objektov;
13.  javna
kanalizacija so infrastrukturni objekti in naprave kanalizacije, namenjeni
izvajanju javne službe odvajanja in čiščenja komunalne in padavinske odpadne
vode;
14.  kanalizacijski
priključek je del interne kanalizacije in poteka od mesta priključitve na javno
kanalizacijo do vključno prvega revizijskega jaška na parceli, na kateri stoji
stavba ali več stavb, ki so priključene na javno kanalizacijo ali do zunanje
stene stavbe, če revizijskega jaška ni možno postaviti;
15.  primarno
kanalizacijsko omrežje javne kanalizacije (v nadaljnjem besedilu: primarno
omrežje) so kanali ter z njimi povezani tehnološki sklopi (npr. črpališča in
druge naprave za prečrpavanje odpadnih voda v takšnih kanalih oziroma vodih),
ki so namenjeni odvajanju komunalne odpadne in padavinske vode iz dveh ali več
sekundarnih kanalizacijskih omrežij na posameznih območjih naselja, lahko pa
tudi za odvajanje industrijske odpadne vode iz ene ali več naprav, ki so na
območju takšnega naselja in ki se zaključijo v komunalni ali skupni čistilni
napravi;
16.  sekundarno
kanalizacijsko omrežje javne kanalizacije (v nadaljnjem besedilu: sekundarno
omrežje) je sistem kanalov in jarkov ter z njimi povezanih tehnoloških sklopov
(npr. peskolovi, lovilci olj in maščob, črpališča za prečrpavanje odpadne vode
in podobno), ki so namenjeni odvajanju komunalne odpadne in padavinske vode v
naselju ali njegovem delu. Sekundarno omrežje se zaključi v mali komunalni
čistilni napravi ali z navezavo na primarno kanalizacijsko omrežje;
17.  območje
površin, predvidenih za širitev naselja, je v skladu s predpisi s področja
urejanja prostora določeno območje za širitev naselja;
18.  območje
poselitve je območje poselitve v skladu s predpisom, ki ureja emisijo snovi pri
odvajanju odpadne vode iz komunalnih čistilnih naprav, ali v skladu s
predpisom, ki ureja emisijo snovi pri odvajanju odpadne vode iz malih
komunalnih čistilnih naprav;
19.  vodovarstveno
območje je območje v skladu s predpisom, ki ureja varstvo vode, namenjene
oskrbi s pitno vodo;
20.  občutljivo
območje zaradi evtrofikacije je območje v skladu s predpisom, ki ureja emisijo
snovi pri odvajanju odpadne vode iz komunalnih čistilnih naprav;
21.  občutljivo
območje zaradi kopalnih voda je območje v skladu s predpisom, ki ureja emisijo
snovi pri odvajanju odpadne vode iz komunalnih čistilnih naprav;
22.  kataster
gospodarske javne infrastrukture je evidenca o objektih gospodarske javne
infrastrukture;
23.  zbirni
kataster gospodarske javne infrastrukture je evidenca zbirnih podatkov o
objektih gospodarske javne infrastrukture, ki jo vodi Geodetska uprava
Republike Slovenije.
II. OPREMLJENOST Z JAVNO KANALIZACIJO ZARADI IZVAJANJA
STORITEV JAVNE SLUŽBE
4. člen
(se
preneha uporabljati)
(1) Obstoječe območje poselitve
mora biti zaradi izvajanja storitev javne službe opremljeno z javno
kanalizacijo z zagotovljenim čiščenjem komunalne odpadne vode v skladu s
predpisom, ki ureja emisijo snovi pri odvajanju odpadne vode iz komunalnih
čistilnih naprav, predpisom, ki ureja emisijo snovi pri odvajanju odpadne vode
iz malih komunalnih čistilnih naprav, in operativnim programom na področju odvajanja
in čiščenja komunalnih odpadnih voda.
(2) Območje površin, predvideno za
širitev naselja, ki ni na vodovarstvenem območju, občutljivem območju zaradi
evtrofikacije, občutljivem območju zaradi kopalnih voda ali na vplivnem območju
kopalnih voda, mora biti opremljeno z javno kanalizacijo, če je predvidena
celotna obremenitev tega območja zaradi načrtovane širitve naselja enaka ali
večja od 50 PE in je predvidena letna obremenitev zaradi nastajanja komunalne
odpadne vode, preračunana na 1 ha zemeljske površine, večja od 20 PE.
(3) Območje površin, predvideno za
širitev naselja, ki je na vodovarstvenem območju, občutljivem območju zaradi
evtrofikacije, občutljivem območju zaradi kopalnih voda ali na vplivnem območju
kopalnih voda, mora biti opremljeno z javno kanalizacijo, če je predvidena
celotna obremenitev tega območja zaradi načrtovane širitve naselja enaka ali
večja od 50 PE in je predvidena letna obremenitev zaradi nastajanja komunalne
odpadne vode, preračunana na 1 ha zemeljske površine, večja od 10 PE.
5. člen
(se
preneha uporabljati)
(1) Komunalna odpadna voda, ki
nastaja v stavbi, se mora odvajati v javno kanalizacijo ali neposredno v malo
komunalno čistilno napravo ali v kanalizacijo iz 6. člena tega pravilnika.
(2) Ne glede na določbe prejšnjega
odstavka se komunalna odpadna voda lahko odvaja v nepretočno greznico, če
upravljavec nepretočne greznice zagotavlja njeno praznjenje z uporabo storitev
javne službe, izvajalec javne službe pa čiščenje prevzete komunalne odpadne
vode in blata v komunalni čistilni napravi.
(3) Odvajanje komunalne odpadne vode v
greznice ni dovoljeno, razen če gre za obstoječo greznico in še ni potekel rok
za prilagoditev odvajanja in čiščenja komunalne odpadne vode, določen v
predpisih, ki urejajo emisijo snovi pri odvajanju odpadne vode iz komunalnih
čistilnih naprav in emisijo snovi pri odvajanju odpadne vode iz malih
komunalnih čistilnih naprav.
(4) Komunalna odpadna voda, ki nastaja
v stavbi v naselju ali delu naselja, opremljenem z javno kanalizacijo, se mora
neposredno odvajati v javno kanalizacijo.
(5) V javno kanalizacijo se mora
neposredno odvajati tudi komunalna odpadna voda, ki nastaja v stavbi zunaj
območja naselja ali dela naselja, ki je opremljeno z javno kanalizacijo, če je
letna obremenitev zaradi nastajanja komunalne odpadne vode, preračunana na 1 m dolžine kanalskega voda, ki ga je treba zagotoviti za priključitev na javno kanalizacijo, večja
od 0,02 PE, odvajanje odpadnih vod pa je možno brez naprav za prečrpavanje.
6. člen
(se
preneha uporabljati)
Če je več stavb na geografsko zaokroženem
območju, na katerem ni predpisano odvajanje komunalne odpadne vode v javno
kanalizacijo in je skupna obremenitev zaradi odvajanja te odpadne vode manjša
od 50 PE, se lahko komunalna odpadna voda, ki nastaja v teh stavbah:
-      
odvaja v kanalizacijo, ki nima statusa javne kanalizacije, in čisti v
mali komunalni čistilni napravi, ki je namenjena skupnemu čiščenju in je v
lasti in upravljanju lastnikov stavb, ali
-      
se komunalna odpadna voda zbira v nepretočni greznici in je njeno
praznjenje zagotovljeno v okviru storitev javne službe.
7. člen
(se
preneha uporabljati)
(1) Komunalno odpadno vodo iz
posameznega dela naselja, ki se odvaja v javno kanalizacijo, je treba odvajati
v primarno omrežje naselja, če je:
-      
letna obremenitev odvedene komunalne odpadne vode, preračunana na 1 m dolžine kanalskega voda, ki ga je treba zagotoviti za odvajanje odpadne vode iz posameznega dela
naselja v primarno omrežje naselja, večja od 0,1 PE, ali
-      
dolžina kanalskega voda, ki ga je treba zagotoviti zaradi čiščenja
komunalne odpadne vode v komunalni ali skupni čistilni napravi posameznega dela
naselja, večja od dolžine kanalskega voda, ki ga je treba zagotoviti za odvajanje
komunalne odpadne vode iz posameznega dela naselja v primarno omrežje naselja.
(2) Če se komunalna odpadna voda iz
posameznega dela naselja, ki se odvaja v javno kanalizacijo, ne odvaja v
primarno omrežje naselja, se mora čistiti v komunalni ali skupni čistilni
napravi, ki je namenjena čiščenju odpadne vode tega območja.
8. člen
(se
preneha uporabljati)
(1) Komunalna ali skupna
čistilna naprava z zmogljivostjo čiščenja več kot 10.000 PE mora biti
opremljena za prevzem in obdelavo blata iz malih komunalnih čistilnih naprav in
obstoječih greznic ter prevzem in obdelavo komunalne odpadne vode iz
nepretočnih greznic.
(2) Za naselje ali del naselja, ki
mora biti skladno z zahtevami tega pravilnika opremljeno z javno kanalizacijo,
je treba zagotoviti izvajanje ukrepov za zmanjševanje odvajanja količin
padavinske odpadne vode v javno kanalizacijo zlasti tiste, ki se odvaja s
streh, ali, če je to ekonomsko upravičeno, zagotoviti odvajanje padavinske odpadne
vode z ločenim kanalizacijskim omrežjem za odvajanje in čiščenje padavinske
vode.
(3) Za naselje ali del naselja, ki je
opremljeno z mešano javno kanalizacijo za odvajanje komunalne in padavinske
odpadne vode, mora upravljavec javne kanalizacije izvajati ukrepe za
zmanjševanje količin padavinske odpadne vode, ki se odvajajo v to javno
kanalizacijo zlasti tiste, ki se odvaja s streh.
(4) Za naselje ali del naselja, ki je
opremljeno z mešano javno kanalizacijo za odvajanje komunalne in padavinske
odpadne vode, mora upravljavec javne kanalizacije zagotoviti ustrezno
zadrževanje prvega naliva padavinske odpadne vode v napravah za zadrževanje in
mehansko čiščenje ter za zajeto padavinsko odpadno vodo po končanem nalivu odvajanje
v čistilno napravo.
III. NALOGE JAVNE SLUŽBE
9. člen
(se
preneha uporabljati)
Storitve javne službe se morajo
zagotavljati na območju celotne občine, razen za posamezne stavbe ali skupino
stavb na nadmorski višini nad 1.500 m.
10. člen
(se
preneha uporabljati)
(1) Kot storitev javne službe
mora izvajalec javne službe v naselju ali delu naselja, ki je opremljeno z javno
kanalizacijo, zagotavljati:
-      
vzdrževanje in čiščenje objektov javne kanalizacije,
-      
odvajanje in čiščenje komunalne in padavinske odpadne vode, ki se odvaja
v javno kanalizacijo s streh in javnih površin,
-      
prevzem blata iz malih komunalnih čistilnih naprav ter obstoječih
greznic pri uporabniku storitev ter njegovo obdelavo najmanj enkrat na štiri
leta in
-      
prve meritve in obratovalni monitoring za male komunalne čistilne
naprave.
(2) Izvajalec javne službe mora
zagotoviti odvajanje in čiščenje padavinske odpadne vode, ki se v javno
kanalizacijo odvaja s površin, ki niso javne površine, in industrijske odpadne
vode, ki se odvaja v javno kanalizacijo kot posebno storitev zaradi uporabe
objektov javne kanalizacije.
11. člen
(se
preneha uporabljati)
V okviru javne službe mora izvajalec javne
službe za stavbe v naselju ali njegovem delu, ki ni opremljeno z javno
kanalizacijo, in za stavbo ali za funkcionalno zaokroženo skupino stavb zunaj
naselja zagotoviti:
-      
redno praznjenje nepretočnih greznic in odvoz ter obdelavo njihove
vsebine v komunalni čistilni napravi,
-      
prevzem blata iz malih komunalnih čistilnih naprav pri uporabniku
storitev in njegovo obdelavo najmanj enkrat na štiri leta,
-      
prve meritve in obratovalni monitoring oziroma izdelavo ocene
obratovanja male komunalne čistilne naprave za male komunalne čistilne naprave
iz prejšnje alineje v skladu s predpisom, ki določa emisijo snovi pri odvajanju
odpadne vode iz malih komunalnih čistilnih naprav in
-      
izdajo potrdil in strokovnih ocen v skladu s predpisom, ki ureja emisijo
snovi pri odvajanju odpadne vode iz malih komunalnih čistilnih naprav.
12. člen
(se
preneha uporabljati)
(1) Interna kanalizacija,
kanalizacijski priključek, nepretočne greznice, obstoječe greznice ter male
komunalne čistilne naprave z zmogljivostjo, manjšo od 50 PE, niso objekti javne
kanalizacije in so v lasti lastnikov stavb, ki jim pripadajo.
(2) Objekti iz prejšnjega odstavka so
v upravljanju upravljavcev ali lastnikov stavb, ki jim pripadajo.
(3) Lastniki ali upravljavci iz
prejšnjega odstavka morajo sami zagotoviti:
-      
redno vzdrževanje in čiščenje interne kanalizacije in kanalizacijskih
priključkov,
-      
redno vzdrževanje nepretočnih greznic, obstoječih greznic ter malih
komunalnih čistilnih naprav,
-      
občasno preverjanje tehnične brezhibnosti kanalizacijskih priključkov,
nepretočnih greznic ter malih komunalnih čistilnih naprav najmanj enkrat na 20
let.
(4) Lastniki objektov iz prvega
odstavka tega člena lahko vzdrževanje, čiščenje in tehnično preverjanje teh
objektov prenesejo s pogodbo na izvajalca javne službe ali na drugo pravno
osebo, ki izvaja te storitve.
13. člen
(se
preneha uporabljati)
(1) Prevzeto komunalno odpadno
vodo in blato mora izvajalec javne službe obdelati na komunalni ali skupni
čistilni napravi, ki je opremljena za obdelavo blata.
(2) Če izvajalec javne službe sam ne
upravlja komunalne ali skupne čistilne naprave, ki je opremljena za obdelavo
blata, mora zagotoviti obdelavo blata pri upravljavcu komunalne ali skupne
čistilne naprave, ki ima za obdelavo blata proste zmogljivosti, ali ga obdelati
v premični napravi za obdelavo blata.
(3) Za obdelano blato iz komunalnih in
skupnih čistilnih naprav mora izvajalec javne službe zagotoviti predelavo in
odstranjevanje v skladu s predpisi, ki urejajo ravnanje z odpadki.
(4) Če namerava izvajalec javne službe
uporabiti blato iz čistilnih naprav kot rastlinsko hranilo, mora ravnati kot
povzročitelj obremenitve v skladu s predpisi, ki urejajo vnos rastlinskih
hranil v tla.
14. člen
(se
preneha uporabljati)
(1) Če izvajalec javne službe
upravlja komunalno čistilno napravo, mora kot povzročitelj odpadkov izdelati
načrt ravnanja z blatom. V načrt ravnanja z blatom mora izvajalec javne službe
vključiti tudi ravnanje z blatom malih komunalnih čistilnih naprav, če ga v
okviru storitev javne službe prevzema od upravljavcev malih komunalnih
čistilnih naprav ali od upravljavcev komunalnih čistilnih naprav, ki sami ne
zagotavljajo ravnanja z blatom.
(2) Načrt ravnanja z blatom iz
prejšnjega odstavka mora biti izdelan v skladu z operativnim programom, ki
ureja ravnanje z blatom komunalnih čistilnih naprav.
15. člen
(se
preneha uporabljati)
Izvajalec javne službe mora lastnike ali
upravljavce nepretočnih greznic, obstoječih greznic in upravljavce malih
komunalnih čistilnih naprav preko sredstev javnega obveščanja ali na krajevno
običajen način obvestiti o:
-      
komunalni ali skupni čistilni napravi, na kateri se obdelujeta komunalna
odpadna voda in blato,
-      
rokih in času praznjenja nepretočnih greznic, obstoječih greznic in
prevzemanja blata malih komunalnih čistilnih naprav,
-      
načinu predvidene obdelave prevzetega blata ter nadaljnje uporabe,
predelave ali odstranjevanja obdelanega blata in
-      
drugih pogojih za praznjenje nepretočnih greznic, obstoječih greznic in
prevzem blata malih komunalnih čistilnih naprav.
16. člen
(se
preneha uporabljati)
V zvezi z opravljanjem javne službe mora
izvajalec javne službe upravljavce površin, iz katerih se odvaja padavinska
voda v javno kanalizacijo, redno obveščati in na druge načine seznanjati, da
morajo:
-      
na svojih površinah redno čistiti in vzdrževati utrjene površine in
peskolove ter lovilce olj na njih in
-      
čistiti in vzdrževati svoje kanalske vode, namenjene za odvajanje
padavinske vode.
17. člen
(se
preneha uporabljati)
(1) Javna služba se mora
izvajati v skladu s programom odvajanja in čiščenja komunalne odpadne in
padavinske vode (v nadaljnjem besedilu: program).
(2) Program mora vsebovati podatke o:
-      
naseljih in številu prebivalcev, katerim se zagotavljajo storitve javne
službe,
-      
dolžini kanalskih vodov sekundarnega in primarnega omrežja, ki ga
upravlja,
-      
komunalnih ali skupnih čistilnih napravah, ki jih upravlja,
-      
komunalnih ter skupnih čistilnih napravah ter malih komunalnih čistilnih
napravah, za katere zagotavlja prevzem blata,
-      
nepretočnih greznicah, za katere zagotavlja praznjenje,
-      
obstoječih greznicah, za katere zagotavlja praznjenje,
-      
napravah, ki odvajajo industrijsko odpadno vodo v javno kanalizacijo,
-      
celotni količini komunalne odpadne vode, ki nastaja na območju izvajanja
javne službe,
-      
celotni količini industrijske odpadne vode, ki se odvaja v javno
kanalizacijo,
-      
dolžini kanalskih vodov za odvajanje padavinske vode,
-      
tipu vozil in opreme za praznjenje nepretočnih greznic, obstoječih
greznic in prevzem blata iz malih komunalnih čistilnih naprav in obstoječih
greznic,
-      
opremljenosti komunalnih čistilnih naprav za obdelavo blata,
-      
obdelavi, predelavi in odstranjevanju blata,
-      
pogostosti (terminski plan) praznjenja nepretočnih greznic, obstoječih
greznic in prevzema blata iz malih komunalnih čistilnih naprav, ki mora biti
določena na podlagi podatkov iz četrte, pete in šeste alineje tega odstavka,
-      
vzdrževanju in čiščenju kanalskih vodov,
-      
rednem obveščanju in drugih načinih seznanjanja uporabnikov storitev
javne službe o praznjenju in prevzemanju blata,
-      
številu stavb, priključenih na javno kanalizacijo,
-      
številu prebivalcev, za katere se izvaja odvajanje komunalne odpadne
vode v javno kanalizacijo,
-      
številu prebivalcev, za katere se izvajajo storitve prevzema blata iz
malih komunalnih čistilnih naprav,
-      
številu prebivalcev, za katere se izvajajo storitve praznjenja
nepretočnih greznic oziroma obstoječih greznic,
-      
dolžini mešanega kanalizacijskega sistema,
-      
dolžini ločenega kanalizacijskega sistema,
-      
ukrepih za zmanjševanje količin padavinske odpadne vode, ki se odvaja v
javno kanalizacijo, namenjeno odvajanju komunalne odpadne vode, zlasti tiste
padavinske odpadne vode, ki se odvaja s streh, in
-      
predvidenih stroških programa.
(3) Podatki iz četrte, pete in šeste
alineje prejšnjega odstavka so: obremenitev in prostornina nepretočnih greznic,
obremenitev obstoječih greznic ali obremenitev malih komunalnih čistilnih
naprav in prostornina njihovega usedalnika blata, tehnologija čiščenja malih komunalnih
čistilnih naprav in lokacija prevzemnega mesta komunalne odpadne vode ali blata
pri uporabniku.
(4) Program pripravi izvajalec javne
službe v tekočem letu za naslednje leto in ga posreduje občini v uskladitev
najkasneje do 31. oktobra v tekočem letu.
(5) Izvajalec javne službe mora
ministrstvu, pristojnemu za okolje (v nadaljnjem besedilu: ministrstvo)
posredovati usklajen program najkasneje do 31. decembra tekočega leta v
elektronski obliki v skladu z navodili, ki jih ministrstvo objavi na svojih
spletnih straneh.
(6) Če je izvajalec javne službe javno
podjetje, mora biti program sestavni del programa za obvladovanje kakovosti
poslovanja.
18. člen
(se
preneha uporabljati)
(1) Izvajalec javne službe mora
voditi evidenco o:
-      
naseljih, kjer zagotavlja storitve javne službe,
-      
stavbah, ki so priključene na javno kanalizacijo,
-      
stavbah, iz katerih se komunalna odpadna voda odvaja v kanalizacijo, ki
ni javna kanalizacija, in čisti v mali komunalni čistilni napravi ali zbira v
nepretočni greznici,
-      
stavbah, katerih komunalna odpadna voda se odvaja v malo komunalno
čistilno napravo,
-      
stavbah, katerih komunalna odpadna voda se odvaja v obstoječo greznico,
-      
stavbah, katerih komunalna odpadna voda se zbira v nepretočno greznico,
-      
objektih in napravah sekundarnega in primarnega omrežja,
-      
komunalnih, skupnih in malih komunalnih čistilnih napravah,
-      
napravah, ki odvajajo industrijsko odpadno vodo v javno kanalizacijo,
-      
priključkih stavb na javno kanalizacijo,
-      
celotni količini odvedene in prečiščene komunalne odpadne vode,
-      
celotni količini odvedene in prečiščene industrijske odpadne vode,
-      
količinah obdelanega, predelanega in odstranjenega blata,
-      
količini komunalne odpadne vode, prevzete s praznjenjem nepretočnih
greznic,
-      
utrjenih površinah, za katere zagotavlja odvajanje padavinske vode,
-      
izdanih potrdilih in strokovnih ocenah po predpisih, ki urejajo emisijo
snovi pri odvajanju odpadne vode iz malih komunalnih čistilnih naprav, in
-      
stroških izvajanja javne službe.
(2) Sestavni del evidence iz
prejšnjega odstavka so tudi evidenčni listi o oddaji obdelanega blata v
odstranjevanje ali o uporabi blata kot rastlinskega hranila.
(3) Izvajalec javne službe mora
dokumentacijo o evidenci iz prvega odstavka tega člena hraniti najmanj pet let.
19. člen
(se
preneha uporabljati)
(1) Izvajalec javne službe mora
ministrstvu najkasneje do 31. marca tekočega leta posredovati poročilo o
izvajanju javne službe za preteklo leto.
(2) Sestavni del poročila o izvajanju
javne službe so tudi podatki iz evidence iz prejšnjega člena.
(3) Poročilo o izvajanju javne službe
je treba poslati ministrstvu na podlagi navodila, ki ga objavi ministrstvo na
svojih spletnih straneh.
IV. KATASTER JAVNE KANALIZACIJE
20. člen
(se
preneha uporabljati)
(1) Vodenje katastra javne
kanalizacije zagotavlja občina v skladu s predpisi, ki urejajo prostorsko
načrtovanje.
(2) V katastru javne kanalizacije se
vodijo podatki o:
-      
objektih in napravah sekundarnega in primarnega omrežja,
-      
komunalnih in skupnih čistilnih napravah ter malih komunalnih čistilnih
napravah,
-      
kanalizacijskih priključkih.
(3) Med objekte in naprave javne
kanalizacije, ki se evidentirajo v katastru javne kanalizacije, spadajo:
-      
kanalizacijski vod,
-      
črpališče,
-      
razbremenilnik,
-      
komunalna ali skupna čistilna naprava ter mala komunalna čistilna
naprava,
-      
iztok javne kanalizacije,
-      
revizijski jašek,
-      
oprema,
-      
območje objekta kanalizacijskega omrežja,
-      
zadrževalnik,
-      
drugi objekti in oprema javne kanalizacije.
(4) Lokacija objektov in naprav iz
prejšnjega odstavka se v katastru javne kanalizacije vodi v skladu s predpisom,
ki ureja vodenje zbirnega katastra gospodarske javne infrastrukture.
(5) Vsebino katastra javne
kanalizacije objavi Geodetska uprava Republike Slovenije na svojih spletnih
straneh.
(6) Občina mora posredovati morebitne
spremembe podatkov v katastru javne kanalizacije, ki bi pomenile tudi spremembo
podatkov v zbirnem katastru gospodarske javne infrastrukture organu,
pristojnemu za geodetske zadeve, v roku treh mesecev od nastanka spremembe.
V. REGISTER IZVAJALCEV JAVNE SLUŽBE
21. člen
(1) Ministrstvo vodi register
izvajalcev javne službe odvajanja in čiščenja komunalne odpadne in padavinske
odpadne vode.
(2) V registru iz prejšnjega odstavka
se po posameznih občinah vodijo podatki o:
-      
izvajalcih javne službe za celotno območje občine,
-      
občinskih predpisih, ki urejajo izvajanje javne službe,
-      
območjih, za katere posamezni izvajalec javne službe izvaja predpisane
storitve.
(3) Podatke iz prejšnjega odstavka
posreduje ministrstvu občina na obrazcu, ki ga ministrstvo objavi na svojih
spletnih straneh.
(4) Občina posreduje ministrstvu
spremembe podatkov iz drugega odstavka tega člena najpozneje v treh mesecih po
nastanku spremembe.

Pravilnik o nalogah, ki se izvajajo v okviru
obvezne občinske gospodarske javne službe odvajanja in čiščenja komunalne in
padavinske odpadne vode (Uradni list RS, št. 109/07)
vsebuje naslednje prehodne in končni določbi:
»VI. PREHODNE DOLOČBE
22. člen
(1) Zahteve v zvezi z
odvajanjem in čiščenjem komunalne odpadne vode iz tega pravilnika morajo biti
izpolnjene v rokih, določenih v predpisih, ki urejajo emisijo snovi pri odvajanju
odpadne vode iz komunalnih čistilnih naprav in emisijo snovi pri odvajanju
odpadne vode iz malih komunalnih čistilnih naprav.
(2) Zahteve iz prejšnjega odstavka so
za posamezno območje poselitve podrobneje opredeljene v operativnem programu
odvajanja in čiščenja komunalne odpadne vode.
(3) Odvajanje komunalne odpadne vode v
obstoječe greznice je treba prilagoditi v odvajanje v kanalizacijo ali neposredno
v malo komunalno čistilno napravo ali nepretočno greznico v rokih v skladu s
predpisom, ki ureja emisijo snovi iz malih komunalnih čistilnih naprav.
(4) V okviru javne službe mora
izvajalec javne službe do izteka rokov za prilagoditev iz prejšnjega odstavka
za stavbe v naselju ali njegovem delu, ki ni opremljeno z javno kanalizacijo,
in za stavbe zunaj naselja zagotavljati prevzem blata iz obstoječih greznic in
njegovo obdelavo, ko je to potrebno oziroma najmanj enkrat na štiri leta.
23. člen
(1) Občina mora za prvi vpis
podatkov v zbirni kataster gospodarske javne infrastrukture, posredovati
podatke o obstoječih objektih in napravah javne kanalizacije v zbirni kataster
gospodarske javne infrastrukture najpozneje do 31. decembra 2007.
(2) Občina mora prve podatke za
vzpostavitev registra izvajalcev javne službe iz 22. člena tega pravilnika
poslati ministrstvu najpozneje do 31. decembra 2007.
(3) Izvajalec javne službe mora
ministrstvu poslati program odvajanja in čiščenja komunalne odpadne in padavinske
vode za leto 2009 do 31. decembra 2008.
(4) Občina mora na
podlagi občinskega predpisa zagotoviti prenos delov kanalizacijskih priključkov
obstoječih stavb iz četrtega odstavka 12. člena tega pravilnika v vzdrževanje
upravljavcu javne kanalizacije najpozneje do 31. decembra 2010.
24. člen
Določbe 14. člena tega pravilnika se
začnejo uporabljati najpozneje po 1. januarju 2009.
VII. KONČNI DOLOČBI
25. člen
Z dnem uveljavitve tega pravilnika preneha
veljati Pravilnik o odvajanju in čiščenju komunalne odpadne in padavinske vode
(Uradni list RS, št. 105/02, 41/04 – ZVO-1 in 50/04).
26. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o nalogah, ki
se izvajajo v okviru obvezne občinske gospodarske javne službe odvajanja in
čiščenja komunalne in padavinske odpadne vode (Uradni list RS, št. 33/08) spreminja 23. člen pravilnika
tako, da se glasi:
»23. člen
(1) Občina mora za prvi vpis
podatkov v zbirni kataster gospodarske javne infrastrukture, posredovati
podatke o obstoječih objektih in napravah javne kanalizacije v zbirni kataster
gospodarske javne infrastrukture najpozneje do 31. decembra 2007.
(2) Občina mora prve podatke za
vzpostavitev registra izvajalcev javne službe iz 22. člena tega pravilnika
poslati ministrstvu najpozneje do 31. decembra 2007.
(3) Izvajalec javne službe mora
ministrstvu poslati program odvajanja in čiščenja komunalne odpadne in padavinske
vode za leto 2009 do 31. decembra 2008.«;
ter vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o
katastrih gospodarske javne infrastrukture javnih služb varstva okolja (Uradni
list RS, št. 28/11) vsebuje naslednjo končno določbo:
»10. člen
(začetek
veljavnosti)
Ta pravilnik prične veljati petnajsti dan
po objavi v Uradnem listu Republike Slovenije.«.

Uredba o
odvajanju in čiščenju komunalne in padavinske odpadne vode (Uradni list RS, št.
88/11) določa:
»VI. PREHODNE DOLOČBE
22. člen
(se
preneha uporabljati)
(1) Zahteve v zvezi z
odvajanjem in čiščenjem komunalne odpadne vode iz tega pravilnika morajo biti
izpolnjene v rokih, določenih v predpisih, ki urejajo emisijo snovi pri odvajanju
odpadne vode iz komunalnih čistilnih naprav in emisijo snovi pri odvajanju
odpadne vode iz malih komunalnih čistilnih naprav.
(2) Zahteve iz prejšnjega odstavka so
za posamezno območje poselitve podrobneje opredeljene v operativnem programu
odvajanja in čiščenja komunalne odpadne vode.
(3) Odvajanje komunalne odpadne vode v
obstoječe greznice je treba prilagoditi v odvajanje v kanalizacijo ali
neposredno v malo komunalno čistilno napravo ali nepretočno greznico v rokih v
skladu s predpisom, ki ureja emisijo snovi iz malih komunalnih čistilnih
naprav.
(4) V okviru javne službe mora
izvajalec javne službe do izteka rokov za prilagoditev iz prejšnjega odstavka
za stavbe v naselju ali njegovem delu, ki ni opremljeno z javno kanalizacijo,
in za stavbe zunaj naselja zagotavljati prevzem blata iz obstoječih greznic in
njegovo obdelavo, ko je to potrebno oziroma najmanj enkrat na štiri leta.
23. člen
(se
preneha uporabljati)
(1) Občina mora za prvi vpis
podatkov v zbirni kataster gospodarske javne infrastrukture, posredovati
podatke o obstoječih objektih in napravah javne kanalizacije v zbirni kataster
gospodarske javne infrastrukture najpozneje do 31. decembra 2007.
(2) Občina mora prve podatke za
vzpostavitev registra izvajalcev javne službe iz 22. člena tega pravilnika
poslati ministrstvu najpozneje do 31. decembra 2007.
(3) Izvajalec javne službe mora
ministrstvu poslati program odvajanja in čiščenja komunalne odpadne in padavinske
vode za leto 2009 do 31. decembra 2008.
(4) Občina mora na
podlagi občinskega predpisa zagotoviti prenos delov kanalizacijskih priključkov
obstoječih stavb iz četrtega odstavka 12. člena tega pravilnika v vzdrževanje
upravljavcu javne kanalizacije najpozneje do 31. decembra 2010.
24. člen
(se
preneha uporabljati)
Določbe 14. člena tega pravilnika se
začnejo uporabljati najpozneje po 1. januarju 2009.
VII. KONČNI DOLOČBI
25. člen
(se
preneha uporabljati)
Z dnem uveljavitve tega pravilnika preneha
veljati Pravilnik o odvajanju in čiščenju komunalne odpadne in padavinske vode
(Uradni list RS, št. 105/02, 41/04 – ZVO-1 in 50/04).
26. člen
(se
preneha uporabljati)
Ta pravilnik
začne veljati petnajsti dan po objavi v Uradnem listu Republike Slovenije.«;
ter vsebuje naslednjo končno določbo:
»28. člen
(začetek
veljavnosti)
Ta uredba začne veljati 1. januarja 2012.«.