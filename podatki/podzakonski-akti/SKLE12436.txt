1. člen
(namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24. novembra
2010 o ustanovitvi Evropskega nadzornega organa (Evropski bančni organ) in o
spremembi Sklepa št. 716/2009/ES ter razveljavitvi Sklepa Komisije 2009/78/ES
(UL L št. 331 z dne 15. decembra 2010, str. 12; v nadaljevanju: Uredba (EU) št.
1093/2010) dne 16. februarja 2021 na svoji spletni strani objavil Smernice o
določitvi pogojev za uporabo alternativne obravnave izpostavljenosti institucij
iz naslova „tristranskih pogodb o začasni prodaji“ iz člena 403(3) Uredbe (EU)
št. 575/2013 za namene velikih izpostavljenosti (EBA/GL/2021/01; v
nadaljevanju: smernice).
(2) Smernice določajo pogoje, ki bi jih morala upoštevati
institucija, kadar se odloči, da bo uporabila alternativno obravnavo iz
tretjega odstavka 403. člena Uredbe (EU) št. 575/2013 Evropskega parlamenta in
Sveta z dne 26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (UL L št. 176 z
dne 27. junija 2013, str. 1; v nadaljevanju: Uredba (EU) št. 575/2013) pri
tristranskih pogodbah o začasni prodaji, pri katerih sodeluje tripartitni
agent, vključno s pogoji in pogostostjo za določitev, spremljanje in revizijo
omejitev iz točke (b) tretjega odstavka 403. člena Uredbe (EU) št. 575/2013, za
namene uporabe pristopa substitucije iz točke (b) prvega odstavka 403. člena
Uredbe (EU) št. 575/2013. Smernice se uporabljajo za izpostavljenosti
institucij do izdajateljev zavarovanja s premoženjem na podlagi tristranskih
pogodb o začasni prodaji (tristranski repo posli), pri katerih sodeluje
tripartitni agent.
(3) Smernice so naslovljene na:
1.     
finančne institucije iz prvega odstavka 4. člena Uredbe (EU) št.
1093/2010 in
2.     
pristojne organe iz točke (i) drugega odstavka 4. člena Uredbe (EU) št.
1093/2010.
2. člen
(vsebina sklepa in obseg uporabe smernic)
(1) Banka Slovenije s tem sklepom določa uporabo smernic in
vseh njenih prihodnjih sprememb, če ne bo Banka Slovenije za posamezno
spremembo smernic odločila drugače, za:
1.     
banke in hranilnice, za nadzor nad katerimi je v skladu z ZBan-2 in Uredbo
Sveta (EU) št. 1024/2013 z dne 15. oktobra 2013 o prenosu posebnih nalog, ki se
nanašajo na politike bonitetnega nadzora kreditnih institucij, na Evropsko
centralno banko (UL L št. 287 z dne 29. oktober 2013, str. 63) pristojna Banka
Slovenije (v nadaljevanju: banke), in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena v celoti
upoštevajo določbe smernic v delu, v katerem so naslovljene na banke.
(3) Banka Slovenije pri opravljanju nalog in pristojnosti
nadzora v skladu z ZBan-2 in Uredbo (EU) št. 575/2013 v celoti upošteva določbe
smernic v delu, v katerem se nanašajo na izvajanje nalog in pooblastil
pristojnega organa.
3. člen
(uveljavitev sklepa)
Ta sklep začne veljati petnajsti dan po njegovi objavi v
Uradnem listu Republike Slovenije.
Ljubljana, dne 18. maja 2021
Boštjan Vasle
predsednik
Sveta Banke Slovenije