TEMELJNE DOLOČBE
1. člen
Podjetje Rudnik živega srebra Idrija p.o. se preoblikuje v
družbo Rudnik živega srebra Idrija v zapiranju d.o.o. 
Družba je pravni naslednik podjetja Rudnik živega srebra
Idrija p.o. in odgovarja za vse njegove obveznosti. 
Edini ustanovitelj in lastnik družbe je Republika Slovenija.
FIRMA IN SEDEŽ
2. člen
Firma družbe je: Rudnik živega srebra Idrija, d.o.o. Angleški
prevod firme se glasi: Idrija Mercury Mine, Ltd. 
Skrajšano ime firme družbe je: RŽS Idrija, d.o.o..
Sedež družbe je: Bazoviška ul. št. 2, 5280 Idrija.
DEJAVNOST DRUŽBE
3. člen
Dejavnosti, zaradi katerih se ustanavlja družba, so: 
a.     
vzdrževanje nezalitega dela jame, 
b.     
spremljanje stanja, 
c.     
vzdrževanje muzejskega rudnika, 
d.     
vzdrževanje objektov tehniške dediščine, ki so v lasti družbe, 
e.     
turistična dejavnost v zvezi z muzejskim rudnikom in objekti tehniške
dediščine, 
f.      
opravljanje geodetskih, rudarskih in laboratorijskih storitev, 
g.     
raziskovalna dejavnost v zvezi z živim srebrom ter izobraževanje in
ozaveščanje javnosti v zvezi z zmanjševanjem posledic obremenjevanja okolja z
živim srebrom. 
Dejavnosti iz točk a, b, c in d prejšnjega odstavka so v
javnem interesu. 
Dejavnosti iz točk e in f prvega odstavka tega člena družba
opravlja kot tržne dejavnosti. 
Dejavnost iz točke g prvega odstavka tega člena družba izvaja
v okviru posebne notranje organizacijske enote. 
Poleg dejavnosti iz prvega odstavka tega člena opravlja
družba še dejavnosti:
07.29     Pridobivanje rud drugih neželeznih
kovin
38.22     Ravnanje z nevarnimi odpadki
38.10     Demontaža odpadnih naprav
39.00     Saniranje okolja in ravnanje z
odpadki
43.13     Testno vrtanje in sondiranje 
47.78     Druga trgovina na drobno v drugih  
specializiranih prodajalnah 
56.10     Okrepčevalnice in podobno 
58.19     Drugo založništvo 
68.10     Trgovanje z lastnimi nepremičninami
68.20     Oddajanje in obratovanje lastnih
ali najetih nepremičnin
69.20     Računovodske, knjigovodske in
revizijske dejavnosti, davčno svetovanje
70.21     Dejavnost stikov z javnostjo
71.12     Geomeritve, kartiranje
71.20     Tehnično preizkušanje in
analiziranje
72.19     Raziskovalna in razvojna dejavnost
na drugih področjih naravoslovja in tehnologije
74.90     Druge nerazvrščene strokovne in
tehnične dejavnosti
79.12     Dejavnost organizatorjev potovanj
82.19     Fotokopiranje, priprava dokumentov
in druge posamične pisarniške dejavnosti
82.30     Organiziranje razstav, sejmov in
srečanj
84.25     Zaščita in reševanje pri požarih in
nesrečah
85.59     Drugo nerazvrščeno izobraževanje,
izpopolnjevanje in usposabljanje
91.02     Dejavnost muzejev
91.03     Varstvo kulturne dediščine.
OSNOVNI KAPITAL IN FINANCIRANJE
4. člen
Osnovni kapital družbe znaša 4.025.167 eurov.
5. člen
Sredstva za izvajanje dejavnosti iz prvega odstavka 3. člena
te uredbe pridobiva družba iz proračuna Republike Slovenije, s prihodki od
prodaje blaga in storitev, iz prejetih donacij in iz drugih virov.
PRAVICE IN OBVEZNOSTI V PRAVNEM PROMETU
6. člen
Premoženje družbe, ki ni namenjena izvajanju dejavnosti iz
prvega odstavka 3. člena te uredbe in ne predstavlja infrastrukture po 76.
členu zakona o gospodarskih javnih službah, je v pravnem prometu.
7. člen
O pridobivanju, odtujitvi, obremenitvi nepremičnin in drugih
sredstev družbe, o investicijskih delih ter najemanju in dajanju posojil,
odloča direktor samostojno do zneska, ki ga v okviru letnega plana določi Vlada
Republike Slovenije, sicer pa mora pridobiti soglasje nadzornega sveta.
8. člen
Družba lahko s ciljem prezaposlitve svojih delavcev ustanovi
novo družbo in v ta namen prenese iz svojih sredstev nepremičnine ali
premičnine, ki niso namenjene dejavnosti zapiranja rudnika in ne predstavljajo
infrastrukture iz 6. člena na novo družbo. O ustanovitvi in prenosu sredstev
odloča skupščina.
ORGANI DRUŽBE
9. člen
Organi družbe so: skupščina, nadzorni svet in direktor.
10. člen
Vlogo skupščine opravlja Vlada Republike Slovenije. 
Skupščina družbe: 
-       
sprejema letni načrt poslovanja, 
-       
sprejema letno poročilo, 
-       
sprejema statusne spremembe družbe, 
-       
sklepa o imenovanju in odpoklicu članov nadzornega sveta, 
-       
določa višino sejnin članom nadzornega sveta, 
-       
odloča o podelitvi razrešnice nadzornemu svetu in direktorju, 
-       
imenuje revizorja, 
-       
odloča o uporabi bilančnega dobička, 
-       
sklepa o ukrepih za povečanje in zmanjšanje kapitala,
-       
odloča o drugih zadevah, za katere tako določa zakon ali ta uredba.
11. člen
Nadzorni svet sestavlja pet članov, od tega: 
-       
štiri člane imenuje Vlada Republike Slovenije, in sicer enega na predlog
ministrstva, pristojnega za gospodarstvo, enega na predlog ministrstva,
pristojnega za okolje, enega na predlog ministrstva, pristojnega za kulturo, in
enega na predlog občine Idrija; 
-       
enega člana imenuje svet delavcev družbe v skladu z zakonom, ki ureja
sodelovanje delavcev pri upravljanju. 
Predsednik nadzornega sveta je član nadzornega sveta, ki ga
predlaga ministrstvo, pristojno za gospodarstvo.
Nadzorni svet, ki soodloča o stvareh njegove pristojnosti po
zakonu, predvsem pa: 
-       
opravlja nadzor nad poslovanjem družbe, 
-       
imenuje in razreši direktorja družbe, 
-       
predlaga skupščini v imenovanje revizorja, 
-       
predloži skupščini pisno poročilo o preveritvi letnega poročila in
poročilo o svojem delu, 
-       
daje mnenje o primernosti predloga letnega načrta poslovanja,
-       
opravlja druge zadeve, za katere je njegova pristojnost določena s to
uredbo.
12. člen
Člani nadzornega sveta se imenujejo za štiri leta in so lahko
ponovno imenovani.
13. člen
Nadzorni svet deluje po poslovniku, ki ga sprejme na svoji
prvi seji.
14. člen
Družba ima direktorja, ki izvaja poslovno politiko družbe,
zanjo podpisuje in jo zastopa. 
Direktorja imenuje nadzorni svet družbe po opravljenem razpisu
in sicer za dobo 4 let. 
Nadzorni svet tudi določi pogoje in postopek za imenovanje
direktorja.
15. člen
Direktor ima lahko svojega namestnika. Namestnika imenuje
direktor v soglasju z nadzornim svetom. Za posamezne posle lahko direktor
pismeno pooblasti tudi druge delavce družbe.
FINANČNO POSLOVANJE
16. člen
Družba mora voditi vse tiste poslovne knjige ter izdelati
poročila, ki jih določa zakon in računovodski standardi. 
Družba sestavlja računovodske izkaze in poslovna poročila za
poslovno leto, ki je enako koledarskemu letu. 
Roki za predložitev izkazov in poslovnih poročil, ki niso
določeni v predpisih iz prvega odstavka tega člena, so urejeni v aktih družbe.
17. člen
Družba mora voditi poslovne knjige v skladu s predpisi in na
podlagi verodostojnih knjigovodskih listin.
18. člen
Finančno poslovanje se opravlja v skladu s finančnimi
standardi in načeli, ki jih določa z zakonom pooblaščena organizacija.

Uredba o preoblikovanju podjetja Rudnik živega
srebra Idrija, p.o. (Uradni list RS, št. 32/95) vsebuje naslednje končne določbe:
»KONČNE DOLOČBE
19. člen
Z ustanovitvijo družbe preidejo delavci organizacije
združenega dela za vzdrževanje rudnika in rudniških naprav Rudnika živega
srebra Idrija v družbo, ustanovljeno s to uredbo.
20. člen
Dosedanji direktor izvede vpis družbe in izbris dosedanjega
podjetja iz sodnega registra ter opravlja posle, za katere je po tej uredbi
pristojen, do izteka mandata.
21. člen
Do vpisa družbe v sodni register se uporabljajo doslej
veljavni splošni akti, kolikor niso v nasprotju s to uredbo.
22. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembi Uredbe o preoblikovanju
podjetja Rudnik živega srebra Idrija, p.o. (Uradni list RS, št. 55/06) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
preoblikovanju podjetja Rudnik živega srebra Idrija, p.o. (Uradni list RS, št. 41/08) vsebuje naslednje prehodne in
končne določbe:
»PREHODNE IN KONČNE DOLOČBE
7. člen
Dosedanji člani nadzornega sveta družbe opravljajo svojo
funkcijo do imenovanja novih članov v skladu s to uredbo, ki morajo biti
imenovani najpozneje v treh mesecih od uveljavitve te uredbe. 
Direktor uskladi splošne akte družbe z določbami te uredbe in
poskrbi za vpis sprememb v sodni register v treh mesecih od uveljavitve te
uredbe. 
Dosedanji direktor družbe opravlja poslovodenje do izteka
mandata.
8. člen
Ta uredba začne veljati osmi dan po objavi v Uradnem listu
Republike Slovenije.«.