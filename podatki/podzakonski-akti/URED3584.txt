SPLOŠNA DOLOČBA
1. člen
(namen uredbe)
Ta uredba določa ravnanja za izvajanje Uredbe Evropskega
parlamenta in Sveta ES št. 850/2004 z dne 29. aprila 2004 o obstojnih organskih
onesnaževalih in spremembi Direktive 79/117/EGS (UL L št. 158 z dne 30. aprila
2004, stran 7-49, z vsemi spremembami; v nadaljnjem besedilu: Uredba
850/2004/ES).
ORGANI IN NJIHOVE PRISTOJNOSTI
2. člen
(pristojna organa)
Pristojna organa za izvrševanje Uredbe 850/2004/ES sta
ministrstvo, pristojno za kemikalije, in ministrstvo, pristojno za okolje.
3. člen
(ministrstvo, pristojno za kemikalije)
Ministrstvo, pristojno za kemikalije, opravlja naslednje
naloge: 
1.     
izdaja dovoljenja glede izjem iz 4. člena Uredbe 850/2004/ES; 
2.     
pripravlja in pošilja Komisiji zahtevana poročila, informacije in
podatke iz svoje pristojnosti v zahtevanih časovnih obdobjih; 
3.     
sodeluje z upravnimi in strokovnimi organi ter institucijami na območju
Republike Slovenije in drugih držav ter mednarodnimi organizacijami,
pristojnimi za uveljavitev in izvajanje predpisov s področja, ki ga ureja
Uredba 850/2004/ES; 
4.     
od upravnih in strokovnih organov pridobiva podatke za sestavo poročil
Komisiji; 
5.     
pripravi akcijski načrt iz 8. člena Uredbe 850/2004/ES na podlagi Zakona
o kemikalijah.
4. člen
(ministrstvo, pristojno za okolje)
Ministrstvo, pristojno za okolje, opravlja naloge s področja
ravnanja z odpadki in izpusti v okolje, in sicer: 
1.     
pripravlja in pošilja Komisiji zahtevana poročila, informacije in
podatke iz svoje pristojnosti v zahtevanih časovnih obdobjih; 
2.     
sodeluje z upravnimi in strokovnimi organi ter institucijami na območju
Republike Slovenije in drugih držav ter mednarodnimi organizacijami,
pristojnimi za uveljavitev in izvajanje predpisov s področja, ki ga ureja
Uredba 850/2004/ES; 
3.     
od upravnih in strokovnih organov pridobiva podatke za sestavo poročil
Komisiji; 
4.     
sodeluje pri pripravi akcijskega načrta iz 8. člena Uredbe 850/2004/ES
na podlagi Zakona o kemikalijah.
5. člen
(nadzorni organ)
Inšpekcijski nadzor nad izvrševanjem določb Uredbe
850/2004/ES in te uredbe izvajajo inšpektorji, pristojni za kemikalije, in
inšpektorji, pristojni za okolje.
6. člen
(pooblastila inšpektorja, pristojnega za kemikalije)
Inšpektor, pristojen za kemikalije, ima na podlagi te uredbe
naslednja pooblastila: 
1.     
prepove proizvodnjo, promet ali uporabo snovi, bodisi njih samih, v
pripravkih ali kot sestavin izdelkov iz Priloge I, razen v primerih iz 4. člena
Uredbe 850/2004/ES; 
2.     
omeji proizvodnjo, promet ali uporabo snovi bodisi njih samih, v
pripravkih ali kot sestavin izdelkov iz Priloge II; 
3.     
prepove uporabo zaloge, če se z njo ne ravna na način, določen s 5.
členom Uredbe 850/2004/ES; 
4.     
preverja poročanje in informacije v zvezi z značilnostmi in velikostjo
zaloge, če je zaloga težja od 50 kg in je bodisi sestavljena iz katerih koli
snovi s seznama v Prilogi I ali Prilogi II bodisi vsebuje te snovi, katerih
uporaba je dovoljena ter se zaloga nahaja na območju Republike Slovenije.
7. člen
(pooblastila inšpektorja, pristojnega za okolje)
Inšpektor, pristojen za okolje, ima na podlagi te uredbe
naslednja pooblastila: 
1. prepove ravnanje z zalogo na način, ki ni v skladu s 7.
členom Uredbe 850/2004/ES; 
2. prepove odstranjevanje ali predelavo odpadkov, ki
vsebujejo snovi s seznama Priloge IV in bi utegnile voditi do njihovega
recikliranja, pridobivanja ali ponovne uporabe.
8. člen
(sodelovanje organov)
Pristojna organa iz 2. člena te uredbe sodelujeta pri
spremljanju stanja v skladu z 9. členom Uredbe 850/2004/ES.
KAZENSKE DOLOČBE
9. člen
(prekrški)
(1) Z globo od 3,000.000 tolarjev do 10,000.000 tolarjev se
kaznuje za prekršek pravna oseba, če: 
1.     
proizvaja, daje v promet ali uporablja snovi s seznama v Prilogi I,
bodisi njih samih, v pripravkih ali kot sestavin izdelkov, razen v primerih iz
4. člena Uredbe 850/2004/ES; 
2.     
ne ravna z zalogo, ki je bodisi sestavljena iz snovi s seznama v Prilogi
I ali Prilogi II bodisi vsebuje snovi, v zvezi s katerimi ni dovoljena nobena
uporaba, kot z odpadki in v skladu s 7. členom Uredbe 850/2004/ES; 
3.     
ne uporablja zaloge ali ne ravna z njo na način, kot je določeno v 5.
členu Uredbe 805/2004/ES; 
4.     
odstranjuje ali predeluje odpadke, ki vsebujejo snovi s seznama Priloge
IV in bi utegnile voditi do recikliranja, pridobivanja ali ponovne uporabe. 
(2) Z globo od 1,000.000 tolarjev do 3,000.000 tolarjev se
kaznuje za prekršek pravna oseba, če: 
1.     
ne zagotovi ministrstvu, pristojnemu za kemikalije, informacije v zvezi
z značilnostmi in velikostjo zaloge, če je zaloga težja od 50 kg in je bodisi
sestavljena iz katerih koli snovi s seznama v Prilogi I ali Prilogi II bodisi
vsebuje te snovi, katerih uporaba je dovoljenja ter se zaloga nahaja na območju
Republike Slovenije. 
(3) Z globo od 500.000 tolarjev do 1,500.000 tolarjev se
kaznuje tudi samostojni podjetnik posameznik, če stori prekršek iz prvega in
drugega odstavka tega člena. 
(4) Z globo od 40.000 tolarjev do 400.000 tolarjev se kaznuje
za prekršek tudi odgovorna oseba pravne osebe in odgovorna oseba samostojnega
podjetnika, če stori prekršek iz prvega in drugega odstavka tega člena. 
(5) Z globo od 20.000 tolarjev do 150.000 tolarjev se kaznuje
za prekršek tudi posameznik, če stori prekršek iz prvega in drugega odstavka
tega člena.
KONČNA DOLOČBA
10. člen
(uveljavitev)
Ta uredba začne veljati naslednji dan po objavi v Uradnem
listu Republike Slovenije.
Št. 525-00/2004-1
Ljubljana, dne 6. januarja 2005.
EVA 2004-2511-0354
Vlada Republike Slovenije
Janez Janša l. r. 
Predsednik