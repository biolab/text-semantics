I. STATUS INŠTITUTA 
1. člen
S tem sklepom se Inštitut za gozdno in
lesno gospodarstvo pri BF, Ljubljana (v nadaljnjem besedilu: inštitut), ki je
bil ustanovljen z odločbo Vlade LRS št. S-222, z dne 21/4-1947 (Uradni list
LRS, št. 17/47) preoblikuje v javni raziskovalni zavod.
Ustanoviteljske pravice do inštituta
izvršuje Vlada Republike Slovenije.
1.a člen
Izraz delavec, ki se v tem sklepu uporablja
za zaposlenega, ki je v delovnem razmerju v javnem raziskovalnem zavodu, pomeni
javnega uslužbenca skladno z določbami zakona, ki ureja javne uslužbence, in
zakona, ki ureja sistem plač v javnem sektorju.
II. IME IN SEDEŽ JAVNEGA RAZISKOVALNEGA ZAVODA
2. člen
Ime inštituta je Gozdarski inštitut
Slovenije.
Skrajšano ime inštituta je: GIS.
Sedež inštituta je v Ljubljani, Večna pot
2.
Ime Inštituta v angleškem jeziku: Slovenian
Forestry Institute. 
Skrajšano ime v angleškem jeziku: SFI.
III. DEJAVNOST INŠTITUTA
3. člen
Dejavnosti inštituta v skladu z Uredbo o
standardni klasifikaciji dejavnosti (Uradni list RS, št. 69/07 in 17/08) so:

72.110

Raziskovalna in
  razvojna dejavnost na področju biotehnologije,


72.190
  

Raziskovalna
  in razvojna dejavnost na drugih področjih naravoslovja in tehnologije,


72.200
  

Raziskovalna
  in razvojna dejavnost na področju družboslovja in humanistike,


71.200
  

Tehnično
  preizkušanje in analiziranje,


82.300
  

Organiziranje
  razstav, sejmov, srečanj,


62.030
  

Upravljanje
  računalniških naprav in sistemov,


63.110
  

Obdelava
  podatkov in s tem povezane dejavnosti,


62.010
  

Računalniško
  programiranje,


62.020
  

Svetovanje
  o računalniških napravah in programih,


62.090
  

Druge
  z informacijsko tehnologijo in računalniškimi storitvami povezane dejavnosti,


82.990
  

Drugje
  nerazvrščene spremljajoče dejavnosti za poslovanje,


84.130
  

Urejanje
  gospodarskih področij za učinkovitejše poslovanje,


01.110
  

Pridelovanje
  žit (razen riža), stročnic in oljnic,


01.130
  

Pridelovanje
  zelenjadnic in melon, korenovk in gomoljnic,


01.190
  

Pridelovanje
  cvetja in drugih enoletnih rastlin,


01.250
  

Gojenje
  drugih sadnih dreves in grmovnic,


01.280
  

Gojenje
  začimbnih, aromatskih in zdravilnih rastlin,


01.300
  

Razmnoževanje
  rastlin,


01.640
  

Obdelava
  semen,


02.100
  

Gojenje
  gozdov in druge gozdarske dejavnosti,


02.300
  

Nabiranje
  gozdnih dobrin, razen lesa,


01.290
  

Gojenje
  drugih trajnih nasadov,


02.200
  

Sečnja,


16.100
  

Žaganje,
  skobljanje in impregniranje lesa,


32.990
  

Drugje
  nerazvrščene predelovalne dejavnosti,


58.110
  

Izdajanje
  knjig,


58.120
  

Izdajanje
  imenikov in adresarjev,


58.140
  

Izdajanje
  revij in druge periodike,


85.410
  

Posrednješolsko
  neterciarno izobraževanje,


85.421
  

Višješolsko
  izobraževanje,


85.422
  

Visokošolsko
  izobraževanje,


85.320
  

Srednješolsko
  poklicno in strokovno izobraževanje,


85.510
  

Izobraževanje,
  izpopolnjevanje in usposabljanje na področju športa in rekreacije,


85.590
  

Drugje
  nerazvrščeno izobraževanje, izpopolnjevanje in usposabljanje,


91.011
  

Dejavnost
  knjižnic in arhivov.

Inštitut kot multidisciplinarni javni
raziskovalni zavod, povezan z visokošolskimi organizacijami v okviru Programa
dela inštituta izvaja kot javno službo:
1.    
raziskovalne programe, ki predstavljajo
zaokroženo področje raziskovalnega dela, za katerega je pričakovati, da bo v
svetu aktualen še v naslednjem desetletju in je hkrati za Slovenijo tako
pomembno, da obstaja državni interes, da se na tem področju dolgoročno
raziskuje; inštitut opravlja temeljno in aplikativno in razvojno raziskovanje
ter skrbi za razvoj in delovanje infrastrukture v okviru Raziskovalne in
inovacijske strategije Slovenije in Programa razvoja gozdov v Sloveniji,
2.    
naloge javne gozdarske službe; usmerjanje in
strokovno vodenje, spremljanje stanja razvrednotenja in poškodovanosti gozdov v
skladu z zakonom o gozdovih in zakonom o varstvu okolja; usmerjanje in
strokovno vodenje poročevalske, prognostično-diagnostične službe za gozdove po
predpisih zakona o gozdovih in zakona o varstvu rastlin; strokovno usmerjanje
gozdne semenarske in drevesničarske dejavnosti; razvijanje in strokovno
usmerjanje informacijskega sistema za gozdove; priprava strokovnih podlag in
predlogov normativov za opravljanje del v gozdovih,
3.    
izvajanje programa statističnih raziskav za
gozdove in gozdarstvo ter drugih s programom določenih strokovno- razvojnih
nalog za potrebe državnih organov ter javnih zavodov,
4.    
izdelovanje študij ranljivosti okolja in študij
za presojo vplivov na okolje po predpisih o varstvu okolja,
5.    
izvajanje nalog javne službe monitoringa stanja
okolja (spremljanje stanja okolja) in ohranjenosti narave skladno z določbami
zakona, ki ureja varstvo okolja, in zakona, ki ureja ohranjanje narave (razvoj,
koordinacija, usmerjanje in izvajanje nalog in poročanje na področju
monitoringa stanja gozdnih ekosistemov, kot intenzivni monitoring gozdov,
monitoring biotske pestrosti gozdov in monitoring ponorov CO2 za sektor gozd,
rabo tal in spremembe rabe tal).
4. člen
Inštitut ima naslednja javna pooblastila:
-      
izdaja potrdila za gozdno seme in sadike v
skladu s predpisi o semenu in sadikah;
-      
opravlja strokovni in zdravstveni nadzor nad
gozdnim semenarstvom in drevesničarstvom.
5. člen
Za izvajanje javne službe na področju
raziskovalne dejavnosti se na inštitutu oblikujejo programske skupine.
Inštitut opravlja naloge monitoringa stanja
okolja (spremljanje stanja okolja) in ohranjenosti narave iz 5. točke drugega
odstavka 3. člena tega sklepa v skladu z letnimi programi monitoringa, ki jih
pripravi ministrstvo, pristojno za okolje in prostor. Medsebojna razmerja med
inštitutom in ministrstvom, pristojnim za okolje in prostor, se podrobneje
uredijo s pogodbo.
Inštitut opravlja dejavnost tudi za druge
naročnike v obsegu in na način določen z letnim programom dela Inštituta, ki je
usklajen s Programom dela Inštituta.
V okviru svoje dejavnosti lahko za potrebe
prenosa znanja in tehnologij inštitut s soglasjem ustanovitelja v skladu z
zakonodajo ustanovi drug zavod.
6. člen
Podrobna organiziranost inštituta se določi
s statutom  inštituta. 
IV. ORGANI INSTITUTA
7. člen
Organi inštituta so upravni odbor, direktor
in znanstveni svet. 
8. člen
Upravni odbor inštituta je organ
upravljanja inštituta in je sestavljen iz predstavnikov ustanovitelja,
inštituta, Gospodarske zbornice Slovenije in Zavoda za
gozdove Slovenije.
Upravni odbor inštituta ima pet članov, od
katerih:
-      
dva člana imenuje ustanovitelj, in sicer enega
člana na predlog ministrstva, pristojnega za raziskovalno dejavnost, in enega
člana na predlog ministrstva, pristojnega za gozdarstvo;
-      
dva člana imenuje znanstveni svet inštituta iz
vrst uporabnikov inštituta, ki imajo dolgoročen interes pri povezovanju
raziskovalnih dejavnosti inštituta, oziroma zainteresirane javnosti. Imenovana
člana s strani uporabnikov ne smeta prihajati iz iste institucije;
-      
enega člana izvolijo zaposleni delavci
inštituta izmed sebe.
Člani upravnega odbora inštituta izmed sebe
izvolijo predsednika upravnega odbora inštituta.
Način imenovanja članov iz vrst uporabnikov
dejavnosti inštituta, ki imajo dolgoročen interes pri povezovanju raziskovalnih
dejavnosti inštituta, oziroma zainteresirane javnosti in izmed zaposlenih
delavcev na inštitutu se podrobneje določi v statutu.
9. člen
Upravni odbor inštituta obravnava in
sprejema:
-      
statut in druge splošne akte,
-      
Program dela Inštituta,
-      
letna poročila o izvajanju Programa dela
inštituta,
-      
petletno poročilo o izvajanju Programa dela
inštituta,
-      
letni program dela in finančni načrt inštituta,
-      
(črtana),
-      
imenuje in razrešuje direktorja,
-      
(črtana),
-      
obravnava pobude znanstvenega sveta in o njih
sklepa,
-      
opravlja druge naloge v skladu s predpisi.
Upravni odbor inštituta s soglasjem
ustanovitelja sprejema statut, Program dela inštituta ter imenuje in razrešuje
direktorja.
10. člen
Mandat članov upravnega odbora inštituta je
štiri leta.
Upravni odbor vsako leto poroča
ustanovitelju o delu inštituta.
Odločitev upravnega odbora je sprejeta, če
zanjo glasuje večina članov upravnega odbora.
Način dela upravnega odbora se določi s
statutom inštituta oziroma poslovnikom o delu upravnega odbora.
11. člen
Inštitut predstavlja in zastopa direktor.
Direktor inštituta organizira in vodi delo inštituta in je odgovoren za njegovo
zakonito poslovanje.
12. člen
Direktorja inštituta imenuje in razrešuje
upravni odbor na podlagi javnega razpisa s soglasjem ustanovitelja.
Mandat direktorja je pet let.
12.a člen
Število pomočnikov direktorja se določi s
statutom.
S statutom se določi tudi način določanja
zaposlenih, ki opravljajo naloge vodenja notranje organizacijske enote.
13. člen
Za obravnavanje in odločanje o vprašanjih s
področja strokovnega dela inštituta se oblikuje Znanstveni svet.
Znanstveni svet v okviru pooblastil
določenih v statutu:
-      
oblikuje strokovne podlage za pripravo
raziskovalnih programov,
-      
vsebinsko usklajuje pripravo Programa dela
inštituta,
-      
opravlja izvolitve raziskovalcev v raziskovalne
nazive,
-      
daje mnenja in pobude glede organizacije in
pogojev za razvoj dejavnosti,
-      
opravlja druge naloge v skladu s statutom.
Direktor je član znanstvenega sveta po
funkciji in ne more biti izvoljen za predsednika.
Za člana znanstvenega sveta je lahko
imenovan znanstveni svetnik, strokovno raziskovalni svetnik, višji znanstveni
sodelavec, višji strokovno raziskovalni sodelavec, vodja notranje
organizacijske enote in vodja programa.
S statutom se določijo pristojnosti
znanstvenega sveta in način imenovanja članov.
V. VIRI, NAČIN IN POGOJI PRIDOBIVANJA SREDSTEV ZA DELO
INŠTITUTA
14. člen
Premoženje inštituta je last Republike
Slovenije in je dodeljeno v upravljanje inštitutu. Za upravljanje premoženja je
inštitut odgovoren ustanovitelju. Inštitut mora premoženje ustanovitelja
uporabljati in upravljati s skrbnostjo dobrega gospodarja.
15. člen
Sredstva, potrebna za izvajanje svojih
dejavnosti, inštitut pridobiva:
-      
iz državnega proračuna za izvajanje javne
službe in drugih nalog, ki se sofinancirajo preko javnih razpisov,
-      
iz sredstev proračuna Evropske unije in
-      
s plačili naročnikov z opravljanjem dejavnosti
za trg.
16. člen
1.     Inštitut pridobiva sredstva na podlagi Programa dela inštituta, h
kateremu je dala soglasje Vlada Republike Slovenije. Program je pripravljen za
obdobje petih let in vsebuje:
- 
znanstveno-raziskovalno usmeritev,
- 
program raziskovalne dejavnosti z opredelitvijo
obsega javne službe, statističnih raziskav ter raziskovalnega dela za trg,
- 
opredelitev infrastrukturnih programov,
- 
fiksne stroške upravljanja javnega
raziskovalnega zavoda,
- 
program investicij in investicijskega
vzdrževanja ter pridobivanja stvarnega premoženja,
- 
fiksne stroške za financiranje instrumentalnih
centrov in zbirk ter
- 
sistemizacijo programskih in infrastrukturnih
skupin.
Program dela inštituta pripravi direktor na
predlog vodij programskih skupin. Program dela inštituta, ki se nanaša na
področje javne gozdarske službe, se pripravi v skladu s predpisi ministrstva,
pristojnega za gozdarstvo, ter ministrstva, pristojnega za okolje in prostor.
Program dela inštituta, ki se nanaša na področje javne službe monitoringa
stanja okolja (spremljanje stanja okolja) in ohranjenosti narave po predpisih,
ki urejajo varstvo okolja in ohranjanje narave, se pripravi v skladu s predpisi
ministrstva, pristojnega za okolje in prostor. Upravni odbor inštituta po predhodnem
mnenju znanstvenega sveta sprejme Program dela inštituta.
2.     S področja javne gozdarske službe:
- 
naloge iz 2. točke 3. člena tega sklepa in
ustrezni del infrastrukture.
Kriterije za pridobivanje teh sredstev
določi ministrstvo, pristojno za gozdarstvo, v sodelovanju z ministrstvom,
pristojnim za okolje in prostor.
3.     Dejavnosti po predpisih o varstvu okolja:
- 
izdelovanje študij ranljivosti okolja in študij
za presojo vplivov na okolje.
Kriterije za pridobivanje teh sredstev
določi ministrstvo, pristojno za okolje in prostor, v sodelovanju z
ministrstvom, pristojnim za gozdarstvo.
4.     Dejavnosti s področja javne službe monitoringa stanja okolja
(spremljanje stanja okolja) in ohranjenosti narave po predpisih, ki urejajo
varstvo okolja in ohranjanje narave:
- 
razvoj, koordinacija, usmerjanje in izvajanje
nalog in poročanje na področju monitoringa stanja gozdnih ekosistemov, kot
intenzivni monitoring gozdov, monitoring biotske pestrosti gozdov in monitoring
ponorov CO2 za sektor gozd, rabo tal in spremembe rabe tal.
Kriterije za pridobivanje teh sredstev
določi ministrstvo, pristojno za okolje in prostor.
Inštitut
pridobiva sredstva za izvajanje dejavnosti iz 2., 3., 4. in 5. točke drugega odstavka 3. člena tega sklepa na podlagi letnega Programa dela, ki
ga po predhodnem mnenju ministrstva, pristojnega za okolje in prostor, ter
ministrstva, pristojnega za gozdarstvo, sprejme Upravni odbor inštituta.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
17. člen
Presežek prihodkov nad odhodki inštitut
uporablja za izvajanje in razvoj svojih dejavnosti.
O načinu razpolaganja s presežkom prihodkov
nad odhodki odloča na predlog upravnega odbora
ustanovitelj.
 
18. člen
Primanjkljaj prihodkov nad odhodki se krije v skladu z
zakonom in odločitvijo ustanovitelja.
Ustanovitelj ne krije primanjkljaja
prihodkov nad odhodki iz naslova izvajanja dejavnosti na trgu.
VII. PRAVICE, OBVEZNOSTI IN ODGOVORNOSTI INŠTITUTA V PRAVNEM
PROMETU
19. člen
Inštitut nastopa v pravnem prometu v svojem
imenu in za svoj račun.
VIII. PRAVICE IN ODGOVORNOSTI USTANOVITELJA
20. člen
(črtan)
21. člen
Ustanovitelj prevzema odgovornost za
obveznosti Instituta iz naslova opravljanja dejavnosti, ki je javna služba, do
višine vrednosti premoženja s katerim Institut upravlja. Za obveznosti
Inštituta iz lastne dejavnosti jamči inštitut s prihodki iz lastne dejavnosti.

Sklep o uskladitvi ustanovnega akta javnega
raziskovalnega zavoda Gozdarski inštitut Slovenije (Uradni list RS, št. 1/94)
vsebuje naslednje prehodne in končne določbe:
»IX. PREHODNE IN KONČNE DOLOČBE
22. člen
Do imenovanja upravnega odbora opravlja
njegove naloge dosedanji svet inštituta.
Drugi organi
inštituta, ki so bili izvoljeni ali imenovani pred
sprejemom tega sklepa, nadaljujejo z delom do ustanovitve in. imenovanja novih
organov inštituta, določenih s tem sklepom in statutom inštituta.
23. člen
Direktor inštituta nadaljuje z delom na tej
funkciji kot v.d. direktorja inštituta, do imenovanja direktorja po postopku na
način, kot ga določa zakon, ta sklep in novi statut, vendar ne dlje kot eno
leto.
24. člen
Konstituiranje upravnega odbora se izvede v
roku 60 dni po uveljavitvi tega sklepa.
Statut inštituta se sprejme v roku 180 dni
po uveljavitvi tega sklepa.
Imenovanje vodilnih delavcev in delavcev s
posebnimi pooblastili inštituta, izvolitev
ostalih organov in imenovanje
vodilnih raziskovalnih delavcev se izvede takoj po sprejemu statuta.
Ustanovitelj s posebnim sklepom določi premoženje,
s katerim upravlja inštitut.
25. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembi sklepa o uskladitvi
ustanovnega akta javnega raziskovalnega zavoda Gozdarski inštitut Slovenije
(Uradni list RS, št. 65/99)
vsebuje naslednji prehodni in končno določbo:
»11. člen
Sedanji vršilec dolžnosti direktorja
opravlja funkcijo do izteka mandata.
12. člen
Inštitut mora v roku 180 dni po uveljavitvi
tega sklepa uskladiti statut.
13. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvi sklepa o uskladitvi
ustanovnega akta javnega raziskovalnega zavoda Gozdarski inštitut Slovenije
(Uradni list RS, št. 69/02) vsebuje naslednjo končno določbo:
»7. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
uskladitvi ustanovnega akta javnega raziskovalnega zavoda Gozdarski inštitut
Slovenije (Uradni list RS, št. 11/06) vsebuje naslednjo prehodno in
končno določbo:
»4. člen
Do imenovanja oziroma izvolitve novega
upravnega odbora inštituta nadaljuje z delom dosedanji upravni odbor inštituta.
Novi upravni odbor inštituta se imenuje
oziroma izvoli v roku, določenem z zakonom.
Inštitut mora uskladiti statut in druge
splošne akte v roku, določenem z zakonom.
5. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
uskladitvi ustanovnega akta javnega raziskovalnega zavoda Gozdarski inštitut
Slovenije (Uradni list RS, št. 47/11) vsebuje naslednjo prehodno in
končno določbo:
»12. člen
Inštitut mora uskladiti statut in druge
splošne akte s tem sklepom do 26. junija 2011.
13. člen
Ta sklep začne veljati naslednji dan po
objavi v Uradnem listu Republike Slovenije.«.