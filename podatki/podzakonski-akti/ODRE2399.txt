1. člen
(vsebina)
(1) Ta odredba določa program usposabljanja in katalog
znanj in spretnosti za neposredno preverjanje kandidatov za člane komisij za
preverjanje in potrjevanje nacionalnih poklicnih kvalifikacij za pridobitev
licence.
(2) Program usposabljanja in katalog znanj in spretnosti
za neposredno preverjanje iz prejšnjega odstavka sta določena v prilogi 1 in
prilogi 2, ki sta sestavni del te odredbe.
2. člen
(javna objava)
Center Republike Slovenije za poklicno izobraževanje javno
objavi program usposabljanja in katalog za neposredno preverjanje iz prejšnjega
člena na spletni strani nacionalnega informacijskega središča za poklicne
kvalifikacije.

Priloga
1: Program usposabljanja kandidatov za člane komisij za preverjanje in potrjevanje
nacionalnih poklicnih kvalifikacij za pridobitev licence
Priloga
2: Katalog znanj in spretnosti za neposredno preverjanje kandidatov za člane
komisij za preverjanje in potrjevanje nacionalnih poklicnih kvalifikacij za
pridobitev licence

Odredba o določitvi programa usposabljanja in
kataloga znanj in spretnosti za neposredno preverjanje kandidatov za člane
komisij za preverjanje in potrjevanje nacionalnih poklicnih kvalifikacij za
pridobitev licence (Uradni list RS, št. 24/17) vsebuje naslednji končni določbi:
»3. člen
(razveljavitev)
Z dnem uveljavitve te odredbe preneha veljati Odredba o
določitvi programa usposabljanja kandidatov za člane komisij za preverjanje in
potrjevanje nacionalnih poklicnih kvalifikacij (Uradni list RS, št. 94/10).
4. člen
(začetek veljavnosti)
Ta odredba začne veljati naslednji dan po objavi v Uradnem listu
Republike Slovenije.«.

Odredba
o spremembah Odredbe o določitvi programa usposabljanja in kataloga znanj in
spretnosti za neposredno preverjanje kandidatov za člane komisij za preverjanje
in potrjevanje nacionalnih poklicnih kvalifikacij za pridobitev licence (Uradni
list RS, št. 16/21)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
(dokončanje programa
usposabljanja in neposrednega preverjanja)
Program usposabljanja in neposredno preverjanje kandidatov za
člane komisij za preverjanje in potrjevanje nacionalnih poklicnih kvalifikacij,
ki sta se začela pred uveljavitvijo te odredbe, se dokončata v skladu z Odredbo
o določitvi programa usposabljanja in kataloga znanj in spretnosti za
neposredno preverjanje kandidatov za člane komisij za preverjanje in
potrjevanje nacionalnih poklicnih kvalifikacij za pridobitev licence (Uradni
list RS, št. 24/17).
3. člen
(začetek veljavnosti)
Ta odredba začne veljati petnajsti dan po objavi v Uradnem
listu Republike Slovenije.«.