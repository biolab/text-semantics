1. člen
Ta pravilnik določa višino plačila in
povračila stroškov v zvezi z delom v izpitnih komisijah.
2. člen
(1) Za delo v izpitni komisiji za
pridobitev pooblastila o nazivu »prvi častnik krova na ladji z bruto tonažo
3000 ali več« in »drugi častnik stroja na ladji s pogonskim strojem z močjo
3000 kW ali več« pripada ne glede na število kandidatov predsedniku in članom
komisije plačilo 104 EUR ter tajniku plačilo 52 EUR.
(2) Za delo v izpitni komisiji za
pridobitev pooblastila o nazivu »prvi častnik krova na ladji z bruto tonažo med
 500 in 3000« in »poveljnik ladje z bruto tonažo med 500 in 3000« pripada ne glede na število kandidatov predsedniku in članom komisije plačilo 104 EUR.
3. člen
Za delo v izpitni komisiji za pridobitev
pooblastila o nazivu »častnik, zadolžen za krovno stražo na ladji z bruto
tonažo 500 ali več« in »častnik stroja zadolžen za stražo v strojnici na ladji
s pogonskim strojem z močjo 750 kW ali več« pripada ne glede na število
kandidatov predsedniku in članom komisije plačilo 100 EUR ter tajniku plačilo
50 EUR.
4. člen
(1) Za delo v izpitni komisiji za
pridobitev pooblastila o »osnovni usposobljenosti za delo na ladji« pripada na
posameznega kandidata predsedniku in članom komisije plačilo 12 EUR.
(2) Če je kandidat oproščen
opravljanja izpita v delu, ki se nanaša na prvo pomoč, pripada na posameznega
kandidata predsedniku in članom komisije plačilo 10 EUR.
5. člen
Za delo v izpitni komisiji za pridobitev
pooblastila o nazivu »radijski elektronik I. razreda« in »radijski elektronik
II. razreda« pripada na posameznega kandidata predsedniku in članom komisije
plačilo 10 EUR.
6. člen
Za delo v izpitni komisiji za pridobitev
pooblastila o nazivu »radijski operater s splošnim pooblastilom« pripada na
posameznega kandidata predsedniku in članom komisije plačilo 10 EUR.
7. člen
Za delo v izpitni komisiji za pridobitev
pooblastila o nazivu »poveljnik in častnik straže na ladji z bruto tonažo do
200«, »poveljnik jahte z bruto tonažo do 500«, »častnik, zadolžen za krovno
stražo na ladji z bruto tonažo do 500«, »častnik stroja na ladji s pogonskim
strojem z močjo do 750 kW«, »radijski operater z omejenim pooblastilom« in
posebnega pooblastila »požarna varnost«, »osnovna usposobljenost za delo na
tankerju«, »varnost tankerjev za prevoz olja«, »varnost tankerjev za prevoz
kemikalij«, »varnost tankerjev za prevoz kapljivo tekočih zemeljskih plinov«,
»ravnanje s sredstvi za reševanje in rešilnim čolnom«, »ravnanje s hitrim
reševalnim čolnom«, »zdravstvena nega na ladji«, »ravnanje z napravami za
avtomatsko radarsko vrisovanje«, »ravnanje z radarjem za opazovanje« pripada na
posameznega kandidata predsedniku in članom komisije plačilo 8 EUR.
8. člen
Za delo v izpitni komisiji za pridobitev
pooblastila o nazivu »mornar motorist«, »član posadke v sestavi krovne straže«
in »član posadke v sestavi strojne straže« pripada na posameznega kandidata
predsedniku in članom komisije plačilo 6 EUR.
9. člen
Za delo v izpitni komisiji za pridobitev
posebnega pooblastila »opravljanje delovnih nalog na komandnem mostu«,
»obvladovanje množic na ro-ro potniških ladjah«, »varnost potnikov, varnost
tovora in celovitost trupa na ro-ro potniških ladjah«, »obvladovanje izrednih
razmer in vedenja ljudi na ro-ro potniških ladjah«, »obvladovanje množic na
potniških ladjah, ki niso ro-ro potniške ladje«, »varnost potnikov na potniških
ladjah, ki niso ro-ro potniške ladje«, »obvladovanje izrednih razmer in vedenja
ljudi na potniških ladjah, ki niso ro-ro potniške ladje«, »ravnanje z nevarnim
tovorom v trdem, razsutem ali pakiranem stanju«, »ravnanje z ladjami z
neobičajnimi manevrskimi lastnostmi« in »ravnanje z ladjo za prevoz razsutega
tovora« pripada na posameznega kandidata predsedniku in članom komisije plačilo
4 EUR.
10. člen
Za delo v izpitni komisiji za izpit za
voditelja čolna in VHF GMDSS izpit pripada na posameznega kandidata predsedniku
in članom komisije plačilo 6 EUR, za preizkus znanja za upravljanje čolna in
izpit iz predmeta pomorstvo pa plačilo 3 EUR.
11. člen
Za vsak popravni izpit pripada predsedniku,
članom in tajniku izpitne komisije 50% plačila, določenega v 2. do
10. členu tega pravilnika.
12. člen
(1) Za delo v izpitni komisiji za
strokovni izpit za pomorskega pilota pripada na posameznega kandidata
predsedniku in članom komisije plačilo 20 EUR.
(2) Za popravni izpit ustnega dela
strokovnega izpita za pomorskega pilota pripada na posameznega kandidata predsedniku
in članom komisije plačilo 8 EUR.
(3) Za popravni izpit praktičnega dela
strokovnega izpita za pomorskega pilota pripada na posameznega kandidata
predsedniku in članom komisije plačilo 12 EUR.
(4) Za delo v izpitni komisiji za
praktični preizkus pilotiranja pripada na posameznega kandidata predsedniku in
članom komisije plačilo 12 EUR.
12.a člen
Za delo v izpitni komisiji pri strokovnem
izpitu za pridobitev naziva pomorski agent pripada na posameznega kandidata
predsedniku in članom komisije plačilo 6 EUR.
13. člen
Vsi navedeni zneski so izraženi v neto
vrednosti. Navedeni zneski predstavljajo plačilo, ki ga dobi vsak posamezen
član izpitne komisije, predsednik in tajnik izpitne komisije.
14. člen
Plačilo za delo ne pripada zaposlenim v
državnih organih, če je delo opravljeno v okviru rednega delovnega časa.
15. člen
Predsednik in člani izpitne komisije ter
tajnik prejmejo plačilo za delo v izpitni komisiji glede na dejansko
prisotnost pri delu izpitne komisije. Tajnik ali drug zapisnikar v zapisniku
ugotavlja dejansko prisotnost predsednika in članov izpitne komisije in je
dolžan zabeležiti vsako zamudo ali predčasen odhod predsednika in članov
izpitne komisije.
16. člen
Glede povračila stroškov v zvezi z delom v
izpitnih komisijah, kot so dnevnice, kilometrina in povračilo stroškov
prenočevanja, se smiselno uporabljajo določbe zakona, ki ureja višino povračil
stroškov v zvezi z delom in nekatere druge prejemke.

Pravilnik o višini plačila in povračila
stroškov v zvezi z delom v izpitnih komisijah (Uradni list RS, št. 7/07)
vsebuje naslednji končni določbi:
»17. člen
Z dnem uveljavitve tega pravilnika preneha
veljati Odredba o določitvi plačila za delo in povračila stroškov v zvezi z
delom v izpitnih komisijah (Uradni list RS, št. 2/01).
18. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o dopolnitvi Pravilnika o višini
plačila in povračila stroškov v zvezi z delom v izpitnih komisijah (Uradni list
RS, št. 36/08) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o višini
plačila in povračila stroškov v zvezi z delom v izpitnih komisijah (Uradni list
RS, št. 54/10) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.