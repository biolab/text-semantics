1. člen
(namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010, str.
12), zadnjič spremenjene z Uredbo (EU) 2019/2175 Evropskega parlamenta in Sveta
z dne 18. decembra 2019 o spremembi Uredbe (EU) št. 1093/2010 o
ustanovitvi Evropskega nadzornega organa (Evropski bančni organ), Uredbe (EU)
št. 1094/2010 o ustanovitvi Evropskega nadzornega organa (Evropski organ
za zavarovanja in poklicne pokojnine), Uredbe (EU) št. 1095/2010 o
ustanovitvi Evropskega nadzornega organa (Evropski organ za vrednostne papirje
in trge), Uredbe (EU) št. 600/2014 o trgih finančnih instrumentov, Uredbe
(EU) 2016/1011 o indeksih, ki se uporabljajo kot referenčne vrednosti v
finančnih instrumentih in finančnih pogodbah ali za merjenje uspešnosti
investicijskih skladov, in Uredbe (EU) 2015/847 o informacijah, ki spremljajo
prenose sredstev (UL L št. 334 z dne 27. decembra 2019, str. 1) (v
nadaljnjem besedilu: Uredba 1093/2010/EU), dne 15. septembra 2021 na svoji
spletni strani objavil Smernice o opredelitvi meril za ocenjevanje izjemnih
primerov, kadar institucije presežejo omejitve velike izpostavljenosti iz člena
395(1) Uredbe (EU) št. 575/2013, ter rokih in ukrepih za ponovno
vzpostavitev skladnosti na podlagi člena 396(3) Uredbe (EU) št. 575/2013
(EBA/GL/2021/09; v nadaljnjem besedilu: smernice).
(2) Smernice opredeljujejo merila, ki bi jih morali pristojni
organi uporabiti pri ocenjevanju izjemnih primerov iz člena 396(1) Uredbe (EU)
št. 575/2013 Evropskega parlamenta in Sveta z dne 26. junija 2013 o
bonitetnih zahtevah za kreditne institucije in investicijska podjetja ter o
spremembi Uredbe (EU) št. 648/2012 (UL L št. 176 z dne 27. junija
2013, str. 1), zadnjič spremenjene z Izvedbeno uredbo Komisije (EU) 2021/1043 z
dne 24. junija 2021 o podaljšanju prehodnih določb iz Uredbe (EU)
št. 575/2013 Evropskega parlamenta in Sveta v zvezi s kapitalskimi
zahtevami za izpostavljenosti do centralnih nasprotnih strank (UL L
št. 225 z dne 25. junija 2021, str. 52) (v nadaljnjem besedilu: Uredba
575/2013/EU), in primerov, kadar pristojni organ instituciji dovoli, da preseže
omejitve iz člena 395(1) Uredbe 575/2013/EU. Smernice določajo tudi merila, ki
bi jih morali pristojni organi uporabiti, da instituciji določijo ustrezen rok
za vzpostavitev skladnosti z omejitvami velike izpostavljenosti iz člena 395(1)
Uredbe 575/2013/EU in ukrepe, ki jih je treba sprejeti, da se zagotovi pravočasna
ponovna vzpostavitev skladnosti z navedenimi omejitvami. Poleg tega smernice
opredeljujejo dodatne informacije, ki jih je treba predložiti pristojnemu
organu pri sporočanju kršitve omejitve velike izpostavljenosti v skladu s
členom 396(1) Uredbe 575/2013/EU.
(3) Smernice so naslovljene na:
1.     
pristojne organe iz točke (i) drugega odstavka 4. člena Uredbe
1093/2010/EU in
2.     
finančne institucije iz prvega odstavka 4. člena Uredbe
1093/2010/EU.
2. člen
(vsebina sklepa in obseg uporabe smernic)
(1) Banka Slovenije s tem sklepom določa uporabo smernic in
vseh njenih prihodnjih sprememb, če ne bo Banka Slovenije za posamezno
spremembo smernic odločila drugače, za:
1.     
banke in hranilnice, za nadzor nad katerimi je v skladu z ZBan-3 in
Uredbo Sveta (EU) št. 1024/2013 z dne 15. oktobra 2013 o prenosu
posebnih nalog, ki se nanašajo na politike bonitetnega nadzora kreditnih
institucij, na Evropsko centralno banko (UL L št. 287 z dne 29. oktobra
2013, str. 63) pristojna Banka Slovenije (v nadaljnjem besedilu: banke), in
2.     
Banko Slovenije, kadar v skladu z ZBan-3 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prejšnjega odstavka v celoti upoštevajo
določbe smernic v delu, v katerem so naslovljene na banke.
(3) Banka Slovenije pri opravljanju nalog in pristojnosti
nadzora v skladu z ZBan-3 in Uredbo 575/2013/EU v celoti upošteva določbe
smernic v delu, v katerem se nanašajo na izvajanje nalog in pooblastil
pristojnega organa.
3. člen
(uveljavitev sklepa)
Ta sklep začne veljati 1. januarja 2022.
Ljubljana, dne 21. decembra 2021
Boštjan Vasle
predsednik
Sveta Banke Slovenije