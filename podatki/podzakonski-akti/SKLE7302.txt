Centralni register oporok, ki ga na podlagi 108.a člena Zakona
o notariatu (Uradni list RS, št. 2/07 – uradno prečiščeno besedilo) vodi
Notarska zbornica Slovenije, se vzpostavi 15. 10. 2007.
Natančnejše določbe o postopku v zvezi z vpisom in vpogledom v
centralni register oporok in obveznostih predlagateljev (notarjev, odvetnikov
in sodišč) so določene v Pravilniku o centralnem registru oporok (Uradni list
RS, št. 2/07).
Predlagatelji oddajo elektronsko vlogo za vpis ali izpis podatkov
iz registra preko spletnih strani Centralnega registra oporok https://www.registeroporok.si.
Za uporabo spletne aplikacije se zahteva kvalificirano digitalno potrdilo.
Zahteva za vpis ali izpis podatkov iz registra se lahko poda
tudi pisno na obrazcih, ki jih je predpisal Izvršni odbor Notarske zbornice
Slovenije. Predpisani obrazci so objavljeni na spletni strani Notarske zbornice
Slovenije http://www.notar-z.si, oziroma na spletnem naslovu registra
http://www.registeroporok.si/pomoc/.
Podatki o tehničnih pogojih pošiljanja oziroma vnosa podatkov
v register in o načinu in tehničnih pogojih posredovanja izpisov iz registra
ter Navodilo o načinu nakazovanja nadomestil za opravo vpisov v centralni
register oporok in izpisov iz centralnega registra oporok, so dostopni na
zgoraj navedenih povezavah.
Št. 543/07
Ljubljana, dne 27. septembra 2007
Anton Rojec l.r.
Predsednik
Notarske zbornice Slovenije