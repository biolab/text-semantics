1. člen
Ta pravilnik določa obseg in program posebnega dela strokovnega
izpita (v nadaljevanju: posebni del izpita) za inšpektorja za sevalno in
jedrsko varnost.
2. člen
Posebni del izpita za inšpektorja za sevalno in jedrsko varnost
obsega določbe predpisov, ki jih inšpektor za sevalno in jedrsko varnost
neposredno uporablja pri opravljanju inšpekcijskega nadzora na področju sevalne
in jedrske varnosti.
3. člen
Program posebnega dela izpita obsega naslednja področja:
a)    
izvajanje sevalnih dejavnosti
- 
priglasitev namere o izvajanju sevalne dejavnosti in uporabi vira
sevanja
- 
izvajanje sevalne dejavnosti
- 
uporaba virov sevanja;
b)    
varstvo izpostavljenih delavcev, prebivalcev in okolja – organizacijski ukrepi;
c)    
sevalna in jedrska varnost
- 
zagotavljanje sevalne in jedrske varnosti
- 
posegi v prostor
- 
gradnje oziroma izvedbe gradbenih in rudarskih del
- 
obratovanje sevalnih in jedrskih objektov
- 
radioaktivna kontaminacija
- 
ravnanje z radioaktivnimi odpadki in izrabljenim jedrskim gorivom;
d)    
vnos iz in iznos v države članice EU, uvoz, izvoz ter tranzit jedrskih
in radioaktivnih snovi ter radioaktivnih odpadkov;
e)    
prevoz jedrskih materialov in radioaktivnega blaga;
f)     
intervencijski ukrepi;
g)    
dovoljenja:
- 
izdaja in podaljševanje
- 
sprememba
- 
odvzem in prenehanje;
h)    
neširjenje jedrskega orožja in varovanje jedrskega blaga;
i)      
spremljanje stanja radioaktivnosti okolja;
j)      
sanacija posledic izrednega dogodka;
k)    
druga področja nadzora iz pristojnosti inšpekcije za sevalno in jedrsko
varnost.
4. člen
(1) Program iz prejšnjega člena je podlaga za izdelavo podrobnejših
vsebin za posebni del izpita.
(2) Podrobnejše vsebine zajemajo pravne vire in literaturo, potrebne
za pripravo na posebni del izpita. Seznam pravnih virov in literature za
posebni del izpita so objavljeni na spletnih straneh Uprave Republike Slovenije
za jedrsko varnost.
(3) Seznam iz prejšnjega odstavka pripravi Uprava Republike Slovenije
jedrsko varnost.
5. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-01-146/2005
Ljubljana, dne 5. julija 2005.
EVA 2005-2511-0184
Janez Podobnik l. r.
Minister
za okolje in prostor