1. SPLOŠNE DOLOČBE
1. člen
(vsebina pravilnika)
(1) Ta pravilnik določa: 
-       
natančnejšo vsebino registra finančnih konglomeratov, 
-       
postopek vpisa finančnega konglomerata v register finančnih
konglomeratov, 
-       
postopek izbrisa finančnega konglomerata iz registra finančnih
konglomeratov in 
-       
način dostopa in posredovanje podatkov iz registra finančnih
konglomeratov. 
(2) Register finančnih konglomeratov vodi Ministrstvo za
finance (v nadaljnjem besedilu: ministrstvo). 
(3) Register, se upoštevajoč določbe tega pravilnika, vodi v
elektronski obliki kot baza podatkov.
2. člen
(pomen pojmov)
Uporabljeni pojmi v tem pravilniku imajo enak pomen kakor v
Zakonu o finančnih konglomeratih (Uradni list RS, št. 43/06; v nadaljnjem
besedilu: ZFK).
3. člen
(javnost registra)
Podatki, vpisani v register, so javni.
2. VSEBINA REGISTRA FINANČNIH KONGLOMERATOV
4. člen
(vsebina registra)
V register finančnih konglomeratov se vpisujejo naslednji
podatki: 
1.     
enolična zaporedna identifikacijska številka ugotovljenega finančnega
konglomerata, 
2.     
datum vpisa finančnega konglomerata v register finančnih konglomeratov, 
3.     
ime finančnega konglomerata, 
4.     
datum izdaje odločbe o ugotovitvi finančnega konglomerata in datum
pravnomočnosti odločbe, 
5.     
firma in sedež nadrejene osebe, ki je na vrhu finančnega konglomerata
oziroma nadzorovane osebe z največjo bilančno vsoto v najpomembnejšem sektorju
iz finančnega sektorja v finančnem konglomeratu, 
6.     
firma in sedež podrejenih in drugih oseb iz finančnega sektorja v
finančnem konglomeratu, 
7.     
ime in sedež koordinatorja, 
8.     
ime in sedež ostalih pristojnih nadzornih organov opredeljenih v 16.
točki 2. člena ZFK, 
9.     
datum izdaje odločbe o prenehanju finančnega konglomerata in datum
pravnomočnosti odločbe, 
10.  
datum izbrisa finančnega konglomerata iz registra finančnih
konglomeratov.
3. POSREDOVANJE INFORMACIJ O FINANČNEM KONGLOMERATU
5. člen
(posredovanje informacij o ugotovitvi finančnega
konglomerata)
V skladu z drugim odstavkom 18. člena ZFK mora koordinator v
desetih dneh od prejema sporočila o imenu finančnega konglomerata ministrstvu
posredovati naslednje podatke: 
-       
ime finančnega konglomerata, 
-       
datum izdaje odločbe o ugotovitvi finančnega konglomerata in datum
pravnomočnosti odločbe, 
-       
firmo in sedež oseb v finančnem konglomeratu, 
-       
ime in sedež koordinatorja in ostalih pristojnih nadzornih organov.
6. člen
(posredovanje informacij o prenehanju finančnega
konglomerata)
Koordinator mora v desetih dneh, šteto od pravnomočnosti
odločbe o prenehanju finančnega konglomerata, ministrstvo obvestiti o
prenehanju le tega.
4. POSTOPEK VPISA V REGISTER IN POSTOPEK IZBRISA IZ REGISTRA
FINANČNIH KONGLOMERATOV
7. člen
(roki za vnos podatkov o finančnem konglomeratu v register)
Ministrstvo mora vpis ali izbris finančnega konglomerata in
drugih podatkov iz 4. člena tega pravilnika izvesti v dveh delovnih dneh, šteto
od prejema podatkov na osnovi tega pravilnika in ZFK.
5. NAČIN DOSTOPA DO PODATKOV V REGISTRU FINANČNIH
KONGLOMERATOV
8. člen
(načini vpogleda v register)
Register je javnosti dostopen na spletnih straneh
ministrstva.
9. člen
(izdaja uradnega izpisa iz registra)
(1) Ministrstvo mora na podlagi pisne vloge vsakomur izdati
uraden izpis iz registra finančnih konglomeratov. 
(2) Uraden izpis iz registra finančnih konglomeratov
ministrstvo zagotovi z računalniškim izpisom vpisanih podatkov, ki se nanašajo
na posamezni finančni konglomerat.
10. člen
(vložitev vloge za izdajo uradnega izpisa iz registra)
(1) Pravico do pridobitve uradnega izpisa iz registra
finančnih konglomeratov ima vsaka oseba, ki predhodno vloži na ministrstvo
vlogo za izdajo uradnega izpisa iz registra (v nadaljnjem besedilu: vloga). 
(2) Vloga mora vsebovati: 
-       
podatke, ki omogočajo identifikacijo vložnika zahteve, in 
-       
podatke, ki omogočajo identifikacijo finančnega konglomerata za katerega
se zahtevajo podatki.
11. člen
(vložitev vloge)
(1) Vloga se lahko vloži v pisni ali elektronski obliki. 
(2) Vloga v pisni obliki je lastnoročno podpisana listina v
fizični obliki, ki za reprodukcijo vsebine ne zahteva informacijske
tehnologije. 
(3) Vloga v elektronski obliki je elektronski zapis, ki je
posredovan ministrstvu na elektronskem nosilcu podatkov ali po varni
elektronski poti.
12. člen
(posebne zahteve za elektronske vloge)
Vloga, ki je posredovana v elektronski obliki, mora biti
varno elektronsko podpisana in podpis prosilca overjen s kvalificiranim digitalnim
potrdilom.
6. KONČNA DOLOČBA
13. člen
(uveljavitev pravilnika)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-210/2007/
Ljubljana, dne 11. maja 2007
EVA 2007-1611-0049
dr. Andrej Bajuk I.r. 
Minister 
za finance