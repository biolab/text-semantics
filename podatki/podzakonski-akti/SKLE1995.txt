SPLOŠNE DOLOČBE
1. člen
Ta sklep določa podrobnejšo vsebino poročil
in obvestil iz prvega do tretjega odstavka 176. člena in 239. člena zakona o
zavarovalništvu (Uradni list RS, št. 109/06 – UPB2 in nadaljnji; v
nadaljevanju: ZZavar) ter način in roke poročanja oziroma obveščanja.
Zavezanci za poročanje oziroma obveščanje
po tem sklepu so:
-      
zavarovalnica,
-      
zavarovalna zastopniška družba,
-      
zavarovalna posredniška družba,
-      
samostojni podjetnik posameznik iz drugega odstavka 216. člena oziroma
drugega odstavka 220. člena ZZavar (v nadaljevanju: podjetnik),
-      
banka iz petega odstavka 227. člena ZZavar (v nadaljevanju: banka),
-      
zavarovalni in pozavarovalni pool,
-      
pokojninska družba, ustanovljena na podlagi zakona o pokojninskem in
invalidskem zavarovanju (Uradni list RS, št. 109/06 – UPB4 in nadaljnji).
Določbe tega sklepa, ki veljajo za
zavarovalnico, veljajo tudi za pokojninsko družbo, za ostale zavezance za
poročanje iz drugega odstavka tega člena pa v delu, ki ga določa 2. člen tega
sklepa.
2. člen
Zavarovalnica in pokojninska družba poroča
Agenciji za zavarovalni nadzor (v nadaljevanju: agencija) o naslednjih dejstvih
in okoliščinah:
1.    
sklicu skupščine in vseh sklepih, sprejetih na skupščini,
2.    
vpisu in spremembah podatkov, ki se vpisujejo v sodni register,
3.    
imetnikih delnic zavarovalnice ter o pridobitvi oziroma spremembi
kvalificiranih deležev iz 18. člena ZZavar,
4.    
razrešitvi in imenovanju članov uprave,
5.    
nameravanem odprtju, preselitvi, zaprtju ali začasnem prenehanju
podružnice ali predstavništva, oziroma spremembah vrste poslov, ki jih opravlja
podružnica,
6.    
naložbah, na podlagi katerih je zavarovalnica posredno ali neposredno
pridobila kvalificirani delež v drugi pravni osebi in o vsaki nadaljnji naložbi
v to pravno osebo,
7.    
pomembnejših spremembah v strukturi kapitala,
8.    
prenehanju opravljanja posameznih zavarovalnih poslov,
9.    
tehničnih podlagah, ki jih zavarovalnica uporablja za izračun premijskih
cenikov,
10.  ogroženi
likvidnosti ali solventnosti,
11.  nastopu
razlogov za prenehanje ali odvzem dovoljenja za opravljanje zavarovalnih
poslov,
12.  spremembi
finančnega položaja zavarovalnice na način, da zavarovalnica ne dosega
minimalnega kapitala iz 110. oziroma 111. člena ZZavar,
13.  o
razrešitvi pooblaščenega aktuarja,
14.  o
spremembi vodje notranje revizije oziroma o spremembi notranjega revizorja, če
ima zavarovalnica zaposlenega samo enega revizorja.
(2) Zavarovalna zastopniška oziroma
posredniška družba poroča agenciji o naslednjih dejstvih in okoliščinah:
1.    
sklicu skupščine in vseh sklepih, sprejetih na skupščini,
2.    
vpisu in spremembah podatkov, ki se vpisujejo v sodni register,
3.    
imetnikih delnic družbe ter o pridobitvi oziroma spremembi
kvalificiranih deležev iz 18. člena ZZavar,
4.    
razrešitvi in imenovanju poslovodnih oseb,
5.    
nameravanem odprtju, preselitvi, zaprtju ali začasnem prenehanju
podružnice ali predstavništva, oziroma spremembah vrste poslov, ki jih opravlja
podružnica,
6.    
naložbah, na podlagi katerih je družba posredno ali neposredno pridobila
kvalificirani delež v drugi pravni osebi in o vsaki nadaljnji naložbi v to
pravno osebo,
7.    
prenehanju opravljanja dejavnosti zavarovalnega zastopanja oziroma
posredovanja,
8.    
nastopu razlogov za prenehanje ali odvzem dovoljenja za opravljanje
dejavnosti zavarovalnega zastopanja oziroma posredovanja.
(3) Zavarovalna posredniška družba oziroma
podjetnik iz drugega odstavka 220. člena ZZavar poroča agenciji tudi o:
-      
strukturi in obsegu posredniških poslov po zavarovalnicah, ki jih je v
posameznem poslovnem letu opravila za te zavarovalnice,
-      
pravnih in ekonomskih povezavah iz drugega odstavka 223. člena
ZZavar ter
-      
o izpolnjevanju obveznosti iz 237. člena ZZavar.
Podjetnik, za katerega se ne uporabljajo
določbe zakona o gospodarskih družbah (Uradni list RS, št. 15/05 – uradno
prečiščeno besedilo, v nadaljevanju: ZGD) o registru, poroča agenciji o
dejstvih in okoliščinah iz 2., 5., 7. in 8. točke drugega odstavka tega člena na način, da poroča o spremembah podatkov, ki jih mora priglasiti pri organu
za javne prihodke.
Banka poroča
agenciji o dejstvih in okoliščinah iz 7. točke drugega odstavka in iz tretjega
odstavka tega člena.
Zavarovalni in pozavarovalni pool poroča
agenciji o dejstvih in okoliščinah iz 1., 2., 4., 8., 9., 11. in 13. točke
prvega odstavka tega člena.
Družba za zavarovanje in financiranje
izvoza Slovenije poroča agenciji o dejstvih in okoliščinah iz 1., 2., 4., 8.,
9., 13. in 14. točke prvega odstavka tega člena. (črtan)
POROČANJE O SKLICIH SKUPŠČINE IN SPREJETIH SKLEPIH
3. člen
Zavarovalnica obvesti agencijo o sklicu
skupščine s predložitvijo fotokopije objave sklica skupščine v roku osmih dni
po objavi.
Zavarovalnica je dolžna seznaniti agencijo
z vsemi sklepi, ki jih je sprejela skupščina, ter ji najkasneje v roku osmih
dni od dneva zasedanja skupščine predložiti fotokopijo notarskega zapisnika
sklepov skupščine, skupaj s prilogami. Zavarovalnica predloži agenciji tudi
prečiščeno besedilo svojega statuta.
POROČANJE O SPREMEMBAH PODATKOV, KI SE VPISUJEJO V SODNI
REGISTER
4. člen
Zavarovalnica posreduje agenciji dokazila o
vpisu in spremembah podatkov, ki se v skladu z zakonom o sodnem registru
(Uradni list RS, št. 13/94) vpisujejo v sodni register, v osmih dneh od prejema
sklepa sodišča o vpisu v sodni register, če ni za posamezne podatke v tem
sklepu drugače določeno.
V primeru pripojitve oziroma spojitve mora
zavarovalnica notarskemu zapisniku sklepov skupščine iz drugega odstavka 3.
člena tega sklepa priložiti tudi dokumentacijo iz prvega odstavka 516. člena ZGD.
Ne glede na drugi odstavek tega člena predloži
zavarovalnica dokumentacijo iz druge in tretje alinee prvega odstavka 516.
člena ZGD samo za družbo, ki ni zavarovalnica.
POROČANJE O IMETNIKIH DELNIC IN KVALIFICIRANIH DELEŽIH
5. člen
(1) Zavarovalnica obvešča agencijo o
imetnikih svojih delnic po stanju na zadnji dan vsakega trimesečja, do zadnjega
dne v naslednjem mesecu.
Zavarovalnica predloži agenciji imenski
seznam imetnikov delnic skupaj s številom in nominalnim zneskom delnic
posameznega delničarja, njegovo udeležbo v kapitalu ter pri glasovanju v obliki
obrazca ZAV‑DK, ki je sestavni del tega sklepa.
(3) Ne glede na prejšnji odstavek mora
zavarovalnica, pri katerih število delničarjev presega 300 poročati o prvih 300
delničarjih z največjim deležem v kapitalu ali glasovalnih pravicah. V primeru,
da ima več delničarjev enak delež kot tristoti delničar, mora zavarovalnica
razvrstiti delničarje z enakim deležem kot tristoti delničar po abecednem
vrstnem redu. V primeru, da je število delničarjev, ki imajo najmanj 0,2% delež
v kapitalu ali glasovalnih pravicah, večje od 300, je potrebno poročati o vseh
delničarjih, ki imajo najmanj 0,2% delež v kapitalu ali glasovalnih pravicah.
(4) Zavarovalnice iz tretjega odstavka tega
člena poročajo po geografskih segmentih delniške knjige oziroma o skupnem deležu,
ki ga imajo delničarji v državah članicah in delničarji v tujih državah oziroma
posebej, če posamezni delničar iz teh držav s številom delnic dosega kriterij
iz tretjega odstavka tega člena.
POROČANJE O RAZREŠITVAH IN IMENOVANJIH ČLANOV UPRAVE
6. člen
Zavarovalnica obvesti agencijo o razrešitvi
in imenovanju članov uprave zavarovalnice v roku osmih dni po sprejetju sklepa
pristojnega organa zavarovalnice.
POROČANJE O PODRUŽNICAH
7. člen
Zavarovalnica s sedežem v Republiki
Sloveniji obvesti agencijo o nameravanem odprtju, preselitvi, zaprtju ali
začasnem prenehanju podružnice ali predstavništva, oziroma spremembah vrste
poslov, ki jih opravlja podružnica, v roku osmih dni pred nastopom katerega od
navedenih dogodkov.
Agencijo mora o vsakem od navedenih
dogodkov v roku osmih dni pred njegovim nastopom obvestiti tudi zavarovalnica
iz države članice in zavarovalnica, ki ima sedež v tuji državi v primeru, če
gre za odprtje, preselitev, zaprtje ali začasno prenehanje podružnice ali
predstavništva na območju Republike Slovenije ali za spremembo poslov, ki jih
na območju Republike Slovenije opravlja podružnica ali predstavništvo
zavarovalnice iz države članice ali zavarovalnice, ki ima sedež v tuji državi.
POROČANJE O NALOŽBAH, NA PODLAGI KATERIH JE ZAVAROVALNICA
PRIDOBILA KVALIFICIRANI DELEŽ
8. člen
Zavarovalnica poroča agenciji o naložbah,
na podlagi katerih je posredno ali neposredno pridobila kvalificirani delež v
drugi pravni osebi in o vsaki nadaljnji naložbi v to pravno osebo.
Če je zavarovalnica pridobila kvalificirani
delež v drugi pravni osebi s pridobitvijo posrednega in neposrednega deleža v
tej pravni osebi, poroča na obrazcu NAL-KD ločeno o neposrednem in o posrednem
deležu v tej pravni osebi.
Zavarovalnica je imetnik posrednega deleža
v drugi pravni osebi v isti višini, v kakršni je imetnik deleža v tej pravni
osebi neposredni imetnik, ki je za posrednega imetnika pridobil delež v tej
pravni osebi oziroma, ki je s posrednim imetnikom povezana oseba.
Zavarovalnica poroča o naložbah iz prvega
odstavka tega člena tako, da agencijo seznani:
-      
z nazivom pravne osebe, v kateri je posredno ali neposredno pridobila
kvalificirani delež,
-      
s knjigovodsko vrednostjo naložbe, na podlagi katere je zavarovalnica
neposredno ali posredno pridobila kvalificirani delež v drugi pravni osebi in z
višino deleža zavarovalnice v osnovnem kapitalu druge pravne osebe,
-      
s knjigovodsko vrednostjo vsake nadaljnje naložbe in z višino deleža po
pridobljeni nadaljnji naložbi zavarovalnice, ki jo le‑ta predstavlja v osnovnem
kapitalu druge pravne osebe.
Zavarovalnica predloži agenciji poročilo v
obliki obrazca NAL-KD, po stanju na zadnji dan vsakega trimesečja, do zadnjega
dne v naslednjem mesecu. Obrazec NAL-KD je sestavni del tega sklepa.
Postavke obrazca NAL-KD, navedene v
nadaljevanju, izpolni zavarovalnica, kot sledi:
-      
V stolpec 2a, »Vrsta pravne osebe«, vpiše ali gre za banko (B),
zavarovalnico (Z), pokojninsko družbo (PD), družbo za upravljanje (DZU), borzno
posredniško družbo (BPD), drugo finančno družbo (DF) ali nefinančno družbo
(NF).
-      
V stolpec 4, »Vrsta naložbe«, vpiše, ali gre za neposredno (N) ali za
posredno (P) imetništvo deleža v drugi pravni osebi. Če je zavarovalnica
imetnik posrednih deležev v isti pravni osebi preko več različnih neposrednih
imetnikov, poroča skupno o vsoti vseh posrednih deležev.
-      
V stolpec 5, »Vir naložbe«, vpiše, ali gre za naložbo kritnega premoženja
(KP), premoženja kritnega sklada (KS) ali lastnih virov (LV).
-      
V stolpec 6, »Knjigovodska vrednost«, vpiše revalorizirano nabavno
vrednost naložbe, zmanjšano oziroma povečano za ustrezni popravek vrednosti
(pri kapitalski metodi vrednotenja dolgoročnih finančnih naložb je to povečanje
oziroma zmanjšanje za vlagateljev delež pri dobičku oziroma izgubi, pri
naložbeni metodi pa popravki vrednosti naložb zaradi izgubljanja oziroma
povečevanja vrednosti naložbe). Pri deležu, katerega je zavarovalnica pridobila
posredno, se vpiše vrednost naložbe neposrednega imetnika oziroma neposrednih
imetnikov naložbe.
-      
V stolpec 9, »Datum naložbe«, vpiše datum prve pridobitve kakršnegakoli
deleža v določeno pravno osebo.
-      
Stolpec 10, »Opis spremembe«, izpolni, če je v obdobju zadnjega
trimesečja prišlo do spremembe naložbe. Zavarovalnica navede, na podlagi
katerega pravnega posla oziroma poslov je do spremembe naložbe prišlo (nakup,
prodaja, dokapitalizacija, idr.).
POROČANJE O SPREMEMBAH V STRUKTURI KAPITALA
9. člen
Zavarovalnica obvesti agencijo o spremembah
v strukturi kapitala večjih od 10 odstotnih točk v roku osmih dni po sprejetju
sklepa pristojnega organa zavarovalnice.
POROČANJE O PRENEHANJU OPRAVLJANJA POSAMEZNIH ZAVAROVALNIH
POSLOV
10. člen
Zavarovalnica obvesti agencijo o prenehanju
opravljanja posamezih zavarovalnih poslov v roku osmih dni po sprejetju sklepa
pristojnega organa zavarovalnice.
POROČANJE O TEHNIČNIH PODLAGAH
11. člen
(1) Zavarovalnica obvesti agencijo o
tehničnih podlagah, ki jih uporablja za izračun premijskih cenikov, v roku
osmih dni po sprejetju sklepa pristojnega organa zavarovalnice.
(2) Obvestilo o tehničnih podlagah za
posamezen premijski cenik mora vsebovati:
1.    
opis vseh pravic in obveznosti oziroma opis nevarnosti, ki jih
zavarovalnica krije, vključno z izključitvenimi razlogi;
2.    
navedbo statističnih in drugih podatkov, ki so osnova za izračun
premije;
3.    
navedbo postopka oziroma metode izračuna premije, vse matematične
obrazce za izračun premije in primer izračuna premije;
4.    
opis vzrokov sprememb premijskega cenika glede na predhodno stanje.
(3) Obvestilu o tehničnih podlagah
morajo biti priložene tudi osnove in dokumenti glede obveznosti zavarovalnice
za delitev dobička, zajamčenih donosov in drugih obveznostih ter predvidene
metode izračuna zavarovalno-tehničnih rezervacij. V primeru premijskih cenikov
za zavarovanja iz skupine življenjskih zavarovanj in za zavarovanja, za katera
se uporabljajo podobni verjetnostni izračuni kot za življenjska zavarovanja, je
potrebno obvestilu o tehničnih podlagah priložiti tudi matematične obrazce
skupaj s prikazi izračunov.
(4) Obvestilu o tehničnih podlagah
mora biti priloženo mnenje pooblaščenega aktuarja o tem, ali premijski cenik
glede na razumna aktuarska pričakovanja predstavlja primerno osnovo, ki bo zavarovalnici
omogočila, da bo lahko izpolnila svoje obveznosti iz pogodb.
POROČANJE O NASTOPU DOGODKOV IZ TRETJEGA ODSTAVKA
176. ČLENA
12. člen
Uprava zavarovalnice mora agencijo nemudoma
obvestiti o naslednjih dogodkih:
-      
če je ogrožena likvidnost ali solventnost zavarovalnice,
-      
če nastopijo razlogi za prenehanje ali odvzem dovoljenja za opravljanje
zavarovalnih poslov,
-      
če se finančni položaj zavarovalnice spremeni tako, da zavarovalnica ne
dosega minimalnega kapitala iz 110. oziroma 111. člena ZZavar.
Če je ogrožena likvidnost ali solventnost
zavarovalnice, mora zavarovalnica obvestilu, v katerem agencijo obvesti o
nastopu tega dejstva, priložiti obrazec Z‑LIKV‑1, ki ga je agencija predpisala
s sklepom, ki določa način izračuna količnikov likvidnosti sredstev in
najmanjši obseg likvidnosti, ki ga mora zagotavljati zavarovalnica.
Če se finančni položaj zavarovalnice
spremeni tako, da zavarovalnica ne dosega minimalnega kapitala iz 110. oziroma
111. člena ZZavar, mora zavarovalnica obvestilu, v katerem agencijo obvesti o
nastopu tega dejstva, priložiti obrazce, ki jih je agencija predpisala s
sklepom, ki določa izračun kapitala in kapitalske ustreznosti in sklepom o podrobnejših
pravilih za izračun minimalnega kapitala.
POROČANJE O RAZREŠITVI POOBLAŠČENEGA AKTUARJA
12.a člen
Zavarovalnica poroča agenciji o razrešitvi
pooblaščenega aktuarja zavarovalnice v roku osmih dni po sprejetju sklepa pristojnega
organa zavarovalnice.
POROČANJE O SPREMEMBI VODJE NOTRANJE REVIZIJE
12.b člen
Zavarovalnica poroča agenciji o spremembi
vodje notranje revizije oziroma o spremembi notranjega revizorja, če ima
zavarovalnica zaposlenega samo enega revizorja. Zavarovalnica poroča v roku
osmih dni po sprejetju sklepa pristojnega organa zavarovalnice. V poročilu
navede podatke o strokovni usposobljenosti osebe v notranji reviziji in
poročilu priloži dokazilo, da je oseba pridobila naziv revizor, preizkušeni
notranji revizor oziroma pooblaščeni revizor, v skladu z zakonom, ki ureja
revidiranje, ter izjavo, da je oseba v zavarovalnici zaposlena na podlagi
pogodbe o zaposlitvi.
POROČANJE ZAVAROVALNE ZASTOPNIŠKE OZIROMA POSREDNIŠKE DRUŽBE
12.c člen
Zavarovalna zastopniška oziroma posredniška
družba o dejstvih in okoliščinah iz drugega odstavka 2. člena tega sklepa
poroča na način, kot je določen s tem sklepom za zavarovalnico.
POROČANJE O STRUKTURI IN OBSEGU POSREDNIŠKIH POSLOV
13. člen
Zavarovalna posredniška družba, podjetnik
iz drugega odstavka 220. člena ZZavar in banka poroča agenciji o strukturi
in obsegu posredniških poslov po zavarovalnicah, ki jih je v posameznem
poslovnem letu opravila za te zavarovalnice na obrazcih POSRED‑1 in POSRED‑2,
ki sta sestavni del tega sklepa, najkasneje do zaključka februarja za preteklo
poslovno leto.
POROČANJE O PRAVNIH IN EKONOMSKIH POVEZAVAH ZAVAROVALNEGA POSREDNIKA
S POSAMEZNO ZAVAROVALNICO
14. člen
Zavarovalna posredniška družba, podjetnik
iz drugega odstavka 220. člena ZZavar in banka poroča agenciji o sklenitvi
pogodbe o posredovanju z zavarovalnico, na podlagi katere je zavarovalni
posrednik zavezan posredovati izključno pri sklepanju zavarovanj s to zavarovalnico
ali upravičen do posebne provizije oziroma do višje provizije za posredovanje
pri določenih vrstah zavarovanj.
Zavarovalna posredniška družba, podjetnik
iz drugega odstavka 220. člena ZZavar in banka obvesti agencijo o
sklenitvi pogodbe iz prvega odstavka tega člena v roku osmih dni po sklenitvi
take pogodbe in obvestilu priloži pogodbo. Zavarovalna posredniška družba,
podjetnik iz drugega odstavka 220. člena ZZavar in banka v roku osmih dni
obvesti agencijo tudi o vsaki spremembi te pogodbe.
NAČIN POROČANJA
15. člen
Zavezanci za poročanje po 5., 8. in 13. členu tega sklepa sporočajo agenciji podatke v elektronski obliki.

Obrazec
ZAV-DK: Imetniki delnic in kvalificiranih
deležev zavarovalnice
Obrazec
NAL-KD: Naložbe v pravne osebe, pri katerih je zavarovalnica pridobila
kvalificirani delež
Obrazec
POSRED-1
Obrazec
POSRED-2

Sklep o vsebini poročil in obvestil iz 176. in 239. člena zakona o zavarovalništvu ter načinu in rokih poročanja (Uradni list RS, št. 122/00)
vsebuje naslednji prehodni in končni določbi:
»PREHODNI IN KONČNI DOLOČBI
16. člen
Zavarovalnica iz države članice poroča
agenciji v skladu z drugim odstavkom 7. člena tega sklepa do dneva
polnopravnega članstva Republike Slovenije v Evropskih skupnostih.
17. člen
Ta sklep začne veljati petnajsti dan po
objavi v Uradnem listu Republike Slovenije.
Zavarovalnice, ustanovljene pred
uveljavitvijo ZZavar, so dolžne poročati agenciji o dogodkih iz prve in tretje
alinee prvega odstavka 12. člena v skladu s sklepi agencije iz drugega in
tretjega odstavka 12. člena od dneva uskladitve svojega poslovanja z ZZavar,
vendar najkasneje datumov, ki so določeni v teh sklepih.«.

Sklep o spremembah in dopolnitvah sklepa o
vsebini poročil in obvestil iz 176. in 239. člena zakona o zavarovalništvu ter
načinu in rokih poročanja (Uradni list RS, št. 108/01) vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah sklepa o
vsebini poročil in obvestil iz 176. in 239. člena zakona o zavarovalništvu ter
načinu in rokih poročanja (Uradni list RS, št. 86/05) črta 16. člen sklepa:
»16. člen
(črtan)«;
ter vsebuje naslednjo končno določbo:
»10. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
vsebini poročil in obvestil iz 176. in 239. člena Zakona o zavarovalništvu ter
načinu in rokih poročanja (Uradni list RS, št. 85/10) vsebuje naslednjo končno določbo:
»6. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah sklepov, ki
jih je izdala Agencija za zavarovalni nadzor, v delih, ki urejajo način
poročanja (Uradni list RS, št. 62/13) vsebuje naslednjo končno določbo:
»Končna določba
10. člen
(začetek
veljavnosti)
Ta sklep začne veljati petnajsti dan po
objavi v Uradnem listu Republike Slovenije.«.