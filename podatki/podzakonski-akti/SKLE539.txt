I
Za odstranjevanje in uničevanje neeksplodiranih ubojnih
sredstev, ki so ostala kot posledica vojaških spopadov in drugih vojaških
aktivnosti, se ustanovijo enote za varstvo pred neeksplodiranimi ubojnimi
sredstvi: 
-       
enota za varstvo pred neeksplodiranimi ubojnimi sredstvi Republike
Slovenije, 
-       
regijska enota za varstvo pred neeksplodiranimi ubojnimi sredstvi za
severno Primorsko, 
-       
regijska enota za varstvo pred neeksplodiranimi ubojnimi sredstvi za
južno Primorsko, 
-       
regijska enota za varstvo pred neeksplodiranimi ubojnimi sredstvi za
Gorenjsko, 
-       
regijska enota za varstvo pred neeksplodiranimi ubojnimi sredstvi za
Ljubljano in okolico, 
-       
regijska enota za varstvo pred neeksplodiranimi ubojnimi sredstvi za
Dolenjsko, 
-       
regijska enota za varstvo pred neeksplodiranimi ubojnimi sredstvi za
vzhodno Štajersko, 
-       
regijska enota za varstvo pred neeksplodiranimi ubojnimi sredstvi za
zahodno Štajersko.
II
Seznam pripadnikov enot za varstvo pred neeksplodiranimi
ubojnimi sredstvi hrani Republiška uprava za zaščito in reševanje.
III
Vse enote morajo biti organizirane, usposobljene in
opremljene za delovanje v zahtevnih delovnih razmerah. 
Merila za organiziranje in opremljanje enot predpiše
minister, pristojen za zaščito in reševanje. 
Ustanovitelj enote skrbi za usposabljanje pripadnikov enot in
za njihovo opremljenost. 
Vsebino usposabljanja pripadnikov enot predpiše minister,
pristojen za zaščito in reševanje.
IV
O aktiviranju enote za varstvo pred neeksplodiranimi ubojnimi
sredstvi Republike Slovenije odloča poveljnik Civilne zaščite Republike
Slovenije ali načelnik Štaba za civilno zaščito Republike Slovenije. 
O aktiviranju regijskih enot za varstvo pred neeksplodiranimi
ubojnimi sredstvi odločajo poveljniki regijskih štabov za civilno zaščito, v
nujnih primerih pa tudi poveljnik Civilne zaščite Republike Slovenije ali
načelnik Štaba za civilno zaščito Republike Slovenije.
V
Ta sklep začne veljati petnajsti dan po objavi v Uradnem
listu Republike Slovenije.
Št. 800-03/94-7/1-8
Ljubljana, dne 12. maja 1994.
Vlada Republike Slovenije
dr. Janez Drnovšek l. r.
Predsednik