I. SPLOŠNE DOLOČBE
1. člen
Ta uredba določa pristojne organe,
obveznosti nosilcev dejavnosti proizvodnje krme in uradni nadzor za izvajanje: 
-       
Uredbe (ES) št. 178/2002 Evropskega parlamenta in Sveta z dne 28.
januarja 2002 o določitvi splošnih načel in zahtevah živilske zakonodaje,
ustanovitvi Evropske agencije za varnost hrane in postopkih, ki zadevajo
varnost hrane (UL L št. 31 z dne 1. 2. 2002, str. 1, z vsemi spremembami; v
nadaljnjem besedilu: Uredba 178/2002/ES) in 
-       
Uredbe (ES) št. 882/2004 Evropskega parlamenta in Sveta z dne 29. aprila
2004 o izvajanju uradnega nadzora, da se zagotovi preverjanje skladnosti z
zakonodajo o krmi in živilih ter s pravili o zdravstvenem varstvu živali in
zaščiti živali (UL L št. 165 z dne 30. 4. 2004, str. 1, z vsemi spremembami; v
nadaljnjem besedilu: Uredba 882/2004/ES), 
razen v delu, ki ga urejajo predpisi o
veterinarskih merilih skladnosti.
2. člen
(1) Pristojni organ za izvajanje te uredbe
je ministrstvo, pristojno za kmetijstvo in prehrano (v nadaljnjem besedilu:
ministrstvo). 
(2) Pristojni organ za izvajanje uradnega
nadzora iz te uredbe je inšpektorat za kmetijstvo, gozdarstvo in hrano (v
nadaljnjem besedilu: IRSKGH). 
(3) Pristojni organ za opravljanje
sistematičnega dokumentacijskega pregleda in naključnega identifikacijskega
pregleda ob uvozu krme iz tretjih držav preko ozemlja Republike Slovenije na
območje Skupnosti je carinski organ (v nadaljnjem besedilu: CO). 
(4) Za zagotavljanje izvajanja drugega
odstavka 6. člena Uredbe 178/2002/ES so pristojni za izdelavo ocene tveganja
posamezni nosilci in izvajalci, določeni z uredbo, ki ureja koordinacijo
delovanja ministrstev in njihovih organov v sestavi na področju varnosti hrane
oziroma živil pri vključevanju v proces analize tveganja (v nadaljnjem
besedilu: uredba o koordinaciji). 
(5) Pristojna organa za zvezo v skladu s
35. členom Uredbe 882/2004/ES sta IRSKGH in Veterinarska uprava Republike
Slovenije (v nadaljnjem besedilu: VURS).
3. člen
Izvajanje sistema hitrega obveščanja poteka
v skladu s 50., 51. in 52. členom Uredbe 178/2002/ES in določbami uredbe o
koordinaciji.
4. člen
Če je potrebno sprejetje nujnih ukrepov iz
53. člena Uredbe 178/2002/ES, lahko minister, pristojen za kmetijstvo (v
nadaljnjem besedilu: minister), Evropski komisiji predlaga sprejem zaščitnih
ukrepov.
5. člen
V pripravo in izvajanje splošnega načrta za
obvladovanje kriznih razmer (krizno upravljanje) na področju varnosti krme iz
55. člena Uredbe 178/2002/ES, ki se pripravi v skladu s 13. členom Uredbe
882/2004/ES, so vključeni pristojni organi in pravne osebe iz uredbe o
koordinaciji.
II. OBVEZNOSTI NOSILCEV DEJAVNOSTI PROIZVODNJE KRME
6. člen
(1) Nosilec dejavnosti proizvodnje krme
zagotavlja sledljivost v skladu z 18. členom Uredbe 178/2002/ES. 
(2) Nosilec dejavnosti proizvodnje krme
mora IRSKGH na njegovo zahtevo posredovati podatke iz druge in tretje točke 18.
člena Uredbe 178/2002/ES. 
(3) Podatki iz prejšnjega odstavka, ki
morajo biti vselej in takoj na razpolago IRSKGH, obsegajo: 
1.     
ime, naslov dobavitelja in navedbo krme in snovi, ki so namenjene
uporabi ali za katere se pričakuje, da se bodo uporabile v krmi (v nadaljnjem
besedilu: snovi) ter datum prejema, 
2.     
ime, naslov odjemalca in navedbo dobavljenega proizvoda ter datum
njegove dobave. 
(4) Podatki iz drugega odstavka tega člena,
ki morajo biti na razpolago IRSKGH v najkrajšem možnem času, obsegajo: 
1.     
količino krme in snovi, 
2.     
rok uporabe, sklicno (referenčno) številko serije, če obstaja, v primeru
posamičnih krmil lahko tudi drugo navedbo, ki zagotavlja sledljivost
posamičnega krmila, 
3.     
podrobnejši opis proizvoda (npr. vrsta pakiranja, neto količina, vrsta
proizvoda). 
(5) Nosilec dejavnosti proizvodnje krme
shranjuje podatke iz tega člena pet let. 
(6) Za krmo, pri kateri rok uporabe presega
pet let, se podatki iz tega člena shranjujejo za čas celotnega roka uporabe
krme, podaljšanega za šest mesecev. 
(7) Pri mikrobiološko hitro pokvarljivi
krmi, namenjeni končnemu potrošniku, ki ima rok uporabe "porabiti do"
krajši od treh mesecev ali je brez roka uporabe, se podatki iz tega člena
shranjujejo šest mesecev od datuma poteka roka uporabnosti.
7. člen
(1) Nosilec dejavnosti proizvodnje krme
mora v primerih neskladnosti krme glede GSO iz 20. člena Uredbe 178/2002/ES
ravnati v skladu z navedenim členom. 
(2) Nosilec dejavnosti proizvodnje krme
mora imeti za primere iz prejšnjega odstavka izdelan pisni načrt ukrepanja.
8. člen
(1) Nosilec dejavnosti proizvodnje krme v
skladu s prvim in tretjim odstavkom 20. člena Uredbe 178/2002/ES glede GSO v
primeru neskladnosti krme obvesti IRSKGH po faksu ali na elektronski naslov
rasff.irskgh@gov.si. 
(2) Obvestilo iz prejšnjega odstavka
vsebuje podatke iz Priloge, ki je sestavni del te uredbe. 
(3) Nosilec dejavnosti proizvodnje krme
obvešča uporabnike krme v skladu s prvim odstavkom 20. člena Uredbe 178/2002/ES,
ob upoštevanju določb uredbe o koordinaciji.
III. URADNI NADZOR
9. člen
(1) Vzorčenje in analize za potrebe
uradnega nadzora se izvajajo v skladu z 11. členom Uredbe 882/2004/ES. 
(2) Treba je odvzeti najmanj dva vzorca,
enega za analizo, drugega pa se shrani za ponovno analizo v primeru, če
zavezanec zahteva drugo mnenje. V primeru hitro pokvarljivega blaga se na
zahtevo zavezanca opravi analiza obeh vzorcev istočasno po odvzemu. Če je
opravljena tudi analiza za pridobitev drugega mnenja, velja njen rezultat. Pri
vzorčenju inšpektor označi vzorec za analizo in vzorec za primerjalno analizo.
Z vzorci je treba ravnati tako, da je zagotovljena njihova pravna in analitska
veljavnost. Vzorci morajo biti označeni tako, da je zagotovljena njihova
sledljivost. 
(3) Nosilec dejavnosti proizvodnje krme
mora brezplačno zagotoviti zadostno količino krme za namen uradnega nadzora.
10. člen
(1) Stroške vzorčenja in analize vzorca pri
izvajanju uradnega nadzora v primeru neskladnosti vzorca krije nosilec
dejavnosti proizvodnje krme, pri katerem je bil vzorec odvzet. Kadar mora
pristojni organ opraviti dodatni uradni nadzor, krije stroške takega nadzora v
skladu z 28. členom Uredbe 882/2004/ES oseba iz navedenega člena. 
(2) Stroške vzorčenja iz prejšnjega
odstavka in stroške dodatnega uradnega nadzora določi minister, ob upoštevanju
načel iz 27. člena in meril iz Priloge VI Uredbe 882/2004/ES.
11. člen
Laboratorijske analize za izvajanje
uradnega nadzora izvajajo uradni laboratoriji, ki jih v skladu z 12. členom
Uredbe 882/2004/ES določi minister.
12. člen
(1) Minister določi nacionalne referenčne
laboratorije (v nadaljnjem besedilu: NRL) v skladu s 33. členom Uredbe
882/2004/ES. 
(2) NRL opravlja naloge, določene v Uredbi
882/2004/ES. 
(3) Ministrstvo v skladu z Uredbo
882/2004/ES o imenovanju NRL obvesti Komisijo, ustrezen referenčni laboratorij
Skupnosti in druge države članice.
13. člen
(1) Pri pošiljkah krme neživalskega izvora,
ki se uvažajo, mora biti pred sprostitvijo v prost promet glede varnosti in
kakovosti opravljen sistematični dokumentacijski pregled, naključni
identifikacijski pregled in po potrebi fizični pregled v skladu z Uredbo
882/2004/ES. 
(2) Če se pošiljka uvaža v EU preko mejnega
prehoda v Republiki Sloveniji, opravi sistematični dokumentacijski pregled in
naključni identifikacijski pregled CO. O opravljenem pregledu CO potrdi
dokument, ki je določen s predpisi Skupnosti oziroma ga predpiše minister, če
ni s predpisi Skupnosti določeno drugače. Morebitni fizični pregled pošiljk
zaradi preverjanja kakovosti krme in prisotnosti gensko spremenjene krme v krmi
neživalskega izvora opravljajo inšpektorji za kontrolo krme. 
(3) Z enotnim večletnim nacionalnim načrtom
uradnega nadzora iz 41. člena Uredbe 882/2004/ES se določi pogostnost in vrsta
fizičnih pregledov pošiljk iz prejšnjega odstavka 
(4) Pristojni inšpektorji v primeru
ugotovljenih neskladnosti krme ukrepajo v skladu z Uredbo 882/2004/ES. 
(5) Krma neživalskega porekla se lahko
uvaža samo preko mejnih prehodov, določenih v predpisih, ki urejajo zdravstveno
varstvo rastlin, razen pošiljk, ki se carinijo v Republiki Sloveniji in imajo
uvozniki pravico poenostavljenega postopka carinjenja.
14. člen
(1) Nadzor nad izvajanjem določb te Uredbe
opravljajo v notranjem prometu inšpektorji za kontrolo krme, ki delujejo v
okviru IRSKGH, v skladu z Uredbo 882/2004/ES in drugimi veljavnimi predpisi. 
(2) Pri opravljanju nalog uradnega nadzora
pristojni inšpektor, kadar ugotovi neskladnost z zakonodajo o krmi, ob
upoštevanju narave neskladnosti in podatkov glede preteklih neskladnosti pri
zadevnem nosilcu dejavnosti proizvodnje krme, odredi ustrezne ukrepe v skladu s
to uredbo, v skladu s 15. in 20. členom Uredbe 178/2002/ES, 18. in 54. členom
Uredbe 882/2004/ES ter s predpisi, ki urejajo področje krme in inšpekcijski
nadzor oziroma delovanje kmetijske inšpekcije, ter izreče sankcije za storjene
kršitve.
15. člen
V pripravo in izvajanje enotnega večletnega
nacionalnega načrta uradnega nadzora iz 41. člena Uredbe 882/2004/ES se
vključijo vsi pristojni organi in pravne osebe iz uredbe o koordinaciji.
IV. KAZENSKE DOLOČBE
16. člen
(1) Z globo od 500.000 tolarjev do
15.000.000 tolarjev se kaznuje za prekršek pravna oseba, če: 
1.     
uvaža krmo, ki ne izpolnjuje zahtev iz 11. člena Uredbe 178/2002/ES, 
2.     
pri izvozu ali ponovnem izvozu krme ne izpolnjuje zahtev iz 12. člena
Uredbe 178/2002/ES, 
3.     
daje v promet krmo, ki ni varna glede na zahteve iz 15. člena Uredbe
178/2002/ES, 
4.     
označuje, oglašuje in predstavlja krmo na način, ki ni v skladu s 16.
členom Uredbe 178/2002/ES, 
5.     
ne zagotavlja izpolnjevanja zahtev zakonodaje o krmi oziroma preverjanja
izpolnjevanja teh zahtev v skladu s 17. členom Uredbe 178/2002/ES, 
6.     
ne zagotavlja izpolnjevanja zahtev iz 18. člena Uredbe 178/2002/ES glede
sledljivosti krme, 
7.     
ne zagotovi IRSKGH podatkov v skladu s 6. členom te uredbe, 
8.     
ne shranjuje podatkov v skladu s 6. členom te uredbe, 
9.     
ne ravna v skladu z zahtevami 20. člena Uredbe 178/2002/ES glede GSO
oziroma 8. člena te uredbe. 
(2) Z globo od 200.000 tolarjev do
3.000.000 tolarjev se kaznuje samostojni podjetnik posameznik, če stori dejanje
iz prejšnjega odstavka. 
(3) Z globo od 30.000 tolarjev do 250.000
tolarjev se kaznuje odgovorna oseba pravne osebe ali odgovorna oseba
samostojnega podjetnika posameznika, če stori dejanje iz prvega odstavka tega
člena. 
(4) Z globo od 10.000 tolarjev do 100.000
tolarjev se za prekršek kaznuje posameznik, če stori dejanje iz 3., 4., 5. in
9. točke prvega odstavka tega člena.
V. KONČNA DOLOČBA
17. člen
Ta uredba začne veljati 1. januarja 2006.
Št. 00715-61/2005/8
Ljubljana, dne 22. decembra 2005
EVA 2005-2311-0266
Vlada Republike Slovenije
Janez Janša l.r. 
Predsednik

Priloga: Obrazec za
posredovanje obvestila o neskladnosti krme glede GSO v skladu z 8. členom
Uredbe o izvajanju Uredb Evropske Skupnosti glede krme in uradnega nadzora nad
krmo