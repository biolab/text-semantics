1. člen
(vsebina)
S to uredbo se določajo pristojni organi,
ukrepi inšpektorja in prekrški za izvajanje:
-    
Uredbe Sveta (ES) št. 1005/2008 z dne 29. septembra 2008 o
vzpostavitvi sistema Skupnosti za preprečevanje nezakonitega, neprijavljenega
in nereguliranega ribolova, za odvračanje od njega ter za njegovo odpravljanje
in o spremembi uredb (EGS) št. 2847/93, (ES) št. 1936/2001 in (ES) št. 601/2005
ter o razveljavitvi uredb (ES) št. 1093/94 in (ES) št. 1447/1999 (UL L št. 286
z dne 29. 10. 2008, str. 1), zadnjič spremenjene z Uredbo Komisije
(EU) št. 202/2011 z dne 1. marca 2011 o spremembi Priloge I k Uredbi Sveta
(ES) št. 1005/2008 v zvezi z opredelitvijo ribiških proizvodov ter o spremembi
Uredbe Komisije (ES) št. 1010/2009 v zvezi z obrazci za predhodna obvestila,
okvirnimi vrednostmi za inšpekcije v pristaniščih in priznanimi sistemi
dokumentacije o ulovu, ki so jih sprejele regionalne organizacije za
upravljanje ribištva (UL L št. 57 z dne 2. 3. 2011, str. 10), (v
nadaljnjem besedilu: Uredba 1005/2008/ES), in
-    
Uredbe Komisije (ES) št. 1010/2009 z dne 22. oktobra 2009 o
določitvi podrobnih pravil za izvajanje Uredbe Sveta (ES) št. 1005/2008 o
vzpostavitvi sistema Skupnosti za preprečevanje nezakonitega, neprijavljenega
in nereguliranega ribolova, za odvračanje od njega ter za njegovo odpravljanje
(UL L št. 280 z dne 27. 10. 2009, str. 5), zadnjič spremenjene z
Izvedbeno uredbo Komisije (EU) št. 1222/2011 z dne 28. novembra 2011 o
spremembi Uredbe (ES) št. 1010/2009 glede upravnih ureditev s tretjimi državami
v zvezi s potrdili o ulovu za proizvode morskega ribištva (UL L št. 314 z dne
29. 11. 2011, str. 2), (v nadaljnjem besedilu: Uredba 1010/2009/ES).
2. člen
(pristojni organi)
(1) Pristojni organi za izvajanje
Uredbe 1005/2008/ES in Uredbe 1010/2009/ES so Ministrstvo za kmetijstvo in
okolje (v nadaljnjem besedilu: MKO), Inšpektorat Republike Slovenije za
kmetijstvo, gozdarstvo, hrano in okolje (v nadaljnjem besedilu: IRSKGHO) in
Carinska uprava Republike Slovenije (v nadaljnjem besedilu: CURS), vsak v
skladu s svojimi pri­stojnostmi.
(2) Pristojna organa za izvajanje nadzora
nad Uredbo 1005/2008/ES in Uredbo 1010/2009/ES sta IRSKGHO in CURS, vsak v
skladu s svojimi pristojnostmi.
(3) Postopke zaradi kršitev iz 6., 7.
in 8. člena te uredbe vodita in o njih odločata IRSKGHO in CURS, vsak v skladu
s svojimi pristojnostmi.
(4) Za zbiranje informacij, obveščanje
in poročanje Evropski komisiji v skladu z Uredbo 1005/2008/ES je pristojen
CURS. MKO in IRKSGHO posredujeta CURS vse potrebne informacije.
(5) Enotni povezovalni organ v skladu
z 39. členom Uredbe 1010/2009/ES je CURS.
3. člen
(potrdilo gospodarskega subjekta z
dovoljenjem)
Za sprejem in preverjanje zahtevka za
izdajo potrdila gospodarskega subjekta z dovoljenjem ter izdajo, začasno
ukinitev in preklic potrdila gospodarskega subjekta z dovoljenjem v skladu z
Uredbo 1010/2009/ES je pristojen CURS.
4. člen
(zadosten uvoz)
Za določitev najnižjega praga za število in
obseg uvoznih poslov iz drugega odstavka 10. člena Uredbe 1010/2009/ES je
pristojen CURS.
5. člen
(izvršilni ukrepi)
(1) Pri opravljanju inšpekcijskega
nadzora ribiški inšpektor poleg pooblastil po splošnih predpisih o
inšpekcijskem nadzoru ribiških inšpektorjev odredi tudi naslednje ukrepe:
1.    
zaseže prepovedano ribolovno orodje, ulov ali ribiške proizvode;
2.    
začasno prepove izvajanje dejavnosti ribolova;
3.    
začasno prepove plovbo ribiškega plovila;
4.    
predlaga odvzem ali začasni odvzem dovoljenja za gospodarski ribolov.
(2) Dovoljenje za gospodarski ribolov
iz 4. točke prejšnjega odstavka odvzame ali začasno odvzame minister, pristojen
za morsko ribištvo, po postopku, določenem v zakonu, ki ureja morsko ribištvo.
(3) Če CURS zavrne uvoz v skladu z
določbo 18. člena Uredbe 1005/2008/ES, se zavrnjeni ribiški proizvodi zasežejo
in odvzamejo, odstranijo, prodajo ali uničijo v skladu s carinskimi predpisi.
6. člen
(prekrški)
(1) Z globo od 1.200 do 41.000 eurov
se za prekršek kaznuje pravna oseba, ki:
1.    
opravlja ribolov brez veljavnega potrdila, dovoljenja ali dovolilnice
(točka (a) prvega odstavka 3. člena Uredbe 1005/2008/ES);
2.    
ne izpolnjuje obveznosti glede beleženja in poročanja podatkov o ulovu
ali podatkov, povezanih z ulovom, med drugim tudi podatkov, posredovanih prek
satelitskega sistema za spremljanje plovil (točka (b) prvega odstavka 3. člena
Uredbe 1005/2008/ES);
3.    
lovi ribe v varstvenem območju, v nelovni dobi, brez kvote ali po
doseženi kvoti, ali pod določeno globino (točka (c) prvega odstavka 3. člena
Uredbe 1005/2008/ES);
4.    
opravlja usmerjen ribolov staleža, za katerega velja moratorij ali
prepoved ribolova (točka (d) prvega odstavka 3. člena Uredbe 1005/2008/ES);
5.    
uporablja prepovedano ribolovno orodje ali orodje, ki ne izpolnjuje
zahtev (točka (e) prvega odstavka 3. člena Uredbe 1005/2008/ES);
6.    
ponaredi ali prikrije svoje oznake, identiteto ali registracijo (točka
(f) prvega odstavka 3. člena Uredbe 1005/2008/ES);
7.    
prikrije, nedovoljeno spreminja ali uniči dokaze, povezane s preiskavo
(točka (g) prvega odstavka 3. člena Uredbe 1005/2008/ES);
8.    
ovira delo uradnikov ali opazovalcev v nasprotju s točko (h) prvega
odstavka 3. člena Uredbe 1005/2008/ES;
9.    
natovori, pretovori ali iztovori podmerne ribe v nasprotju z veljavno
zakonodajo (točka (i) prvega odstavka 3. člena Uredbe 1005/2008/ES);
10.  pretovarja
z ribiških plovil, z njimi sodeluje, jih podpira ali oskrbuje v nasprotju s
točko (j) prvega odstavka 3. člena Uredbe 1005/2008/ES;
11.  opravlja
ribolovno dejavnost v nasprotju s točko (k) prvega odstavka 3. člena Uredbe
1005/2008/ES;
12.  je
lastnik ali solastnik ribiškega plovila brez državne pripadnosti v nasprotju s
točko (l) prvega odstavka 3. člena Uredbe 1005/2008/ES;
13.  pomaga
ali sodeluje z ribiškim plovilom v nasprotju s 4. točko 37. člena Uredbe
1005/2008/ES;
14.  uvozi
ribiške proizvode v nasprotju z 9. točko 37. člena Uredbe 1005/2008/ES;
15.  izvozi
ali ponovno izvozi ribiške proizvode v nasprotju z 10. točko 37. člena Uredbe
1005/2008/ES;
16.  uvozi
ribiške proizvode, ki so jih ujela ribiška plovila pod zastavo nesodelujočih
tretjih držav v nasprotju s 1. točko 38. člena Uredbe 1005/2008/ES;
17.  izvozi
ribiško plovilo v nasprotju s 5. točko 38. člena Uredbe 1005/2008/ES;
18.  sodeluje
v skupnih ribolovnih dejavnostih s plovilom pod zastavo nesodelujoče tretje
države v nasprotju s 7. točko 38. člena Uredbe 1005/2008/ES.
(2) Z globo od 420 do 33.000 eurov se
za prekršek iz prejšnjega odstavka kaznuje tudi samostojni podjetnik posameznik
oziroma posameznik, ki samostojno opravlja dejavnost.
(3) Z globo od 420 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe in odgovorna oseba samostojnega podjetnika posameznika.
(4) Z globo od 420 do 1.200 eurov se
za prekršek iz prvega odstavka tega člena kaznuje tudi posameznik.
7. člen
(hujši prekrški)
(1) Z globo od 2.200 do 43.000 eurov
se za prekršek kaznuje pravna oseba, ki:
1.    
stori prekršek od 1. do 12. točke prvega odstavka prejšnjega člena, pri
čemer vrednost ribiških proizvodov, pridobljenih s prekrškom, presega 41.000
eurov;
2.    
stori prekršek od 1. do 12. točke prvega odstavka prejšnjega člena
potem, ko je bila pravnomočno spoznana za odgovorno za enak prekršek;
3.    
opravlja posle, ki so neposredno povezani z nezakonitim, neprijavljenim
ali nereguliranim ribolovom, vključno s trgovino ali uvozom ribiških proizvodov
v nasprotju s 3., 12., 13., 14., 15., 21., 37., 38., 39., 40. in 42. členom
Uredbe 1005/2008/ES;
4.    
ponareja ali uporablja dokumente v nasprotju s točko (c) 42. člena
Uredbe 1005/2008/ES.
(2) Z globo od 840 do 34.000 eurov se
za prekršek iz prejšnjega odstavka kaznuje tudi samostojni podjetnik posameznik
oziroma posameznik, ki samostojno opravlja dejavnost.
(3) Z globo od 840 do 4.600 eurov se
za prekršek iz prvega odstavka tega člena kaznuje tudi odgovorna oseba pravne
osebe in odgovorna oseba samostojnega podjetnika posameznika.
(4) Z globo od 840 do 1.500 eurov se
za prekršek iz prvega odstavka tega člena kaznuje tudi posameznik.
(5) Vrednost ribiških proizvodov iz 1.
točke prvega odstavka tega člena se določi glede na povprečno ceno posamezne
vrste rib za zadnje leto, za katero so na voljo podatki v skladu z nacionalnim
programom za zbiranje, upravljanje in uporabo podatkov v sektorju ribištva.
8. člen
(najhujši prekrški)
(1) Z globo od 3.200 do 45.000 eurov
se za prekršek kaznuje pravna oseba, ki v treh letih od izdaje pravnomočne
odločbe, s katero je bila spoznana za krivo, ponovi hujši prekršek iz prvega
odstavka 7. člena te uredbe.
(2) Z globo od 1.200 do 35.000 eurov
se za prekršek iz prejšnjega odstavka kaznuje tudi samostojni podjetnik
posameznik oziroma posameznik, ki samostojno opravlja dejavnost.
(3) Z globo od 1.200 do 5.100 eurov se
za prekršek iz prvega odstavka tega člena kaznuje tudi odgovorna oseba pravne
osebe in odgovorna oseba samostojnega podjetnika posameznika.
(4) Z globo od 1.200 do 1.800 eurov se
za prekršek iz prvega odstavka tega člena kaznuje tudi posameznik.
9. člen
(stranska sankcija in odvzem premoženjske
koristi)
Za izvajanje 45. člena Uredbe 1005/2008/ES
pristojni organ za hujši prekršek iz 7. člena te uredbe poleg predpisane globe
izreče tudi stransko sankcijo odvzema predmeta, s katerim je storjen prekršek,
ali s prekrškom pridobljene premoženjske koristi.
10. člen
(začetek veljavnosti)
Ta uredba začne veljati petnajsti dan po
objavi v Uradnem listu Republike Slovenije.
Št. 00728-45/2012
Ljubljana, dne 4. oktobra 2012
EVA 2012-2330-0106
Vlada Republike Slovenije
Janez Janša l.r.
Predsednik