1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra
2010, str. 12), zadnjič spremenjene z Uredbo (EU) 2018/1717 Evropskega
parlamenta in Sveta z dne 14. novembra 2018 o spremembi Uredbe (EU)
št. 1093/2010, kar zadeva lokacijo sedeža Evropskega bančnega organa (UL L
št. 291 z dne 16. novembra 2018, str. 1) (v nadaljevanju
Uredba (EU) št. 1093/2010) dne 31. oktobra 2018 na svoji spletni
strani objavil Smernice o upravljanju nedonosnih in restrukturiranih
izpostavljenosti (EBA/GL/2018/06; v nadaljevanju smernice).
(2) Smernice iz prvega odstavka tega člena določajo
zanesljive prakse obvladovanja tveganj, ki bi jih morale uporabljati kreditne
institucije za upravljanje nedonosnih izpostavljenosti, restrukturiranih izpostavljenosti
in zaseženega premoženja zaradi neizpolnjevanja obveznosti. Pristojnim organom
zagotavljajo tudi navodila za oceno praks, politik, procesov in postopkov
obvladovanja tveganja, ki jih izvajajo kreditne institucije za upravljanje
nedonosnih in restrukturiranih izpostavljenosti v okviru postopka nadzorniškega
pregledovanja in ovrednotenja (SREP).
(3) Smernice so naslovljene na:
1.     
pristojne organe, kot so opredeljeni v točki (i) drugega odstavka
4. člena Uredbe (EU) št. 1093/2010, in
2.     
kreditne institucije, kot so opredeljene v točki (1) prvega odstavka
4. člena Uredbe (EU) št. 575/2013 Evropskega parlamenta in Sveta z
dne 26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (UL L
št. 176 z dne 27. junija 2013, str. 1), zadnjič spremenjene z
Uredbo (EU) 2019/630 Evropskega parlamenta in Sveta o spremembi Uredbe (EU)
št. 575/2013 glede minimalnega kritja izgub za nedonosne izpostavljenosti
(UL L št. 111 z dne 25. aprila 2019, str. 4).
2. člen
(Vsebina sklepa in obseg uporabe smernic)
(1)   Banka Slovenije s tem sklepom določa uporabo
smernic za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS in ki so pod neposrednim nadzorom Banke
Slovenije (v nadaljevanju banke), in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega
odstavka.
(2) Banke iz 1. točke prvega odstavka tega člena v
celoti upoštevajo določbe smernic v delu, v katerem so naslovljene na banke.
(3) Banka Slovenije bo pri opravljanju nalog in
pristojnosti nadzora v skladu z ZBan-2 v celoti upoštevala določbe smernic v
delu, v katerem se nanašajo na izvajanje nalog in pooblastil pristojnega
organa.
3. člen
(Opredelitev praga iz 189. odstavka smernic)
Posamična vrednotenja in prevrednotenja nepremičnin s strani
neodvisnih cenilcev je treba izvajati za NPE, katerih bruto vrednost presega
300 tisoč evrov.
4. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 30. junija
2019.
Ljubljana, dne 27. maja
2019
Boštjan Vasle
predsednik
Sveta Banke Slovenije