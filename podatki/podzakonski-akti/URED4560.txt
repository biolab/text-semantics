1. člen
S to uredbo se določajo sankcije za kršitve 2. in 5. Člena Uredbe
Sveta (ES) št. 2271/96 z dne 22. novembra 1996 o zaščiti pred učinki
ekstrateritorialne uporabe zakonodaje, ki jo sprejme tretja država, in dejanji,
ki na tej zakonodaji temeljijo ali iz nje izhajajo (UL L št. 309 z dne 29. 11. 1996,
str. 1, z vsemi spremembami; v nadaljnjem besedilu: Uredba 2271/96/ES) in
pristojni organ skladno s tretjim odstavkom njenega 2. člena.
2. člen
Pristojni organ iz tretjega odstavka 2. člena Uredbe 2271/96/ES
v Republiki Sloveniji je ministrstvo, pristojno za zunanje zadeve.
3. člen
(1) Z globo od 400 do 125.000 evrov se za prekršek kaznuje
pravna oseba, samostojni podjetnik posameznik ali posameznik, ki samostojno
opravlja dejavnost, če:
-       
v 30 dneh od dneva, ko je izvedel, da so bili njegovi ekonomski in/ali
finančni interesi neposredno ali posredno prizadeti zaradi zakonov, ki so
navedeni v prilogi k Uredbi 2271/96/ES, ali dejanj, ki na njih temeljijo ali iz
njih izhajajo, ne obvesti pristojnega organa iz drugega člena te uredbe ali
Komisije Evropskih skupnosti (prvi odstavek 2. člena v zvezi s tretjim odstavkom
2. člena Uredbe 2271/96/ES);
-       
pristojnemu organu iz drugega člena te uredbe ali Komisiji Evropskih
skupnosti v 30 dneh od prejema zahteve Komisije Evropskih skupnosti ne zagotovi
vseh informacij, ki so bistvene za namene Uredbe 2271/96/ES (drugi odstavek 2.
člena v zvezi s tretjim odstavkom 2. člena Uredbe 2271/96/ES).
(2) Z globo od 40 do 4.100 evrov se za prekršek kaznuje odgovorna
oseba pravne osebe, odgovorna oseba samostojnega podjetnika posameznika ali
odgovorna oseba posameznika, ki samostojno opravlja dejavnost, če stori dejanje
iz prejšnjega odstavka.
(3) Z globo od 40 do 1.200 evrov se za prekršek kaznuje posameznik,
če stori dejanje iz prvega odstavka tega člena.
4. člen
(1) Z globo od 400 do 125.000 evrov se za prekršek kaznuje
pravna oseba, samostojni podjetnik posameznik ali posameznik, ki samostojno
opravlja dejavnost, če neposredno ali preko podrejene družbe ali drugega
posrednika, s storitvijo ali namerno opustitvijo, upošteva zahtevo ali
prepoved, vključno z zahtevami tujih sodišč, ki neposredno ali posredno temelji
na predpisih iz priloge k Uredbi 2271/96/ES ali izhaja iz njih ali iz dejanj,
ki na teh predpisih temeljijo ali iz njih izhajajo (prvi odstavek 5. člena
Uredbe 2271/96/ES).
(2) Z globo od 40 do 4.100 evrov se za prekršek kaznuje odgovorna
oseba pravne osebe, odgovorna oseba samostojnega podjetnika posameznika ali
odgovorna oseba posameznika, ki samostojno opravlja dejavnost, če stori dejanje
iz prejšnjega odstavka.
(3) Z globo od 40 do 1.200 evrov se za prekršek kaznuje posameznik,
če stori dejanje iz prvega odstavka tega člena.
5. člen
Nadzor nad izvajanjem določb te uredbe in Uredbe 2271/96/ES
opravljata Carinska uprava Republike Slovenije in Banka Slovenije.
6. člen
Ta uredba začne veljati naslednji dan po objavi v Uradnem listu
Republike Slovenije.
Št. 00724-41/2007/6
Ljubljana, dne 4. oktobra 2007
EVA 2007-1811-0060
Vlada Republike Slovenije
Janez Janša l.r.
Predsednik