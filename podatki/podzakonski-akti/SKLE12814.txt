1. člen
(namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. 12. 2010,
str. 12), zadnjič spremenjena z Uredbo (EU) 2019/2175 Evropskega
parlamenta in Sveta z dne 18. decembra 2019 o spremembi Uredbe (EU)
št. 1093/2010 o ustanovitvi Evropskega nadzornega organa (Evropski bančni
organ), Uredbe (EU) št. 1094/2010 o ustanovitvi Evropskega nadzornega
organa (Evropski organ za zavarovanja in poklicne pokojnine), Uredbe (EU)
št. 1095/2010 o ustanovitvi Evropskega nadzornega organa (Evropski organ
za vrednostne papirje in trge), Uredbe (EU) št. 600/2014 o trgih finančnih
instrumentov, Uredbe (EU) 2016/1011 o indeksih, ki se uporabljajo kot
referenčne vrednosti v finančnih instrumentih in finančnih pogodbah ali za
merjenje uspešnosti investicijskih skladov, in Uredbe (EU) 2015/847 o
informacijah, ki spremljajo prenose sredstev (UL L št. 334 z dne
27. 12. 2019, str. 1) 22. novembra 2021 objavil Smernice o
preudarnih politikah prejemkov v skladu z Direktivo (EU) 2019/2034 (v
nadaljnjem besedilu: Smernice), ki so objavljene na njegovi spletni strani.
Slovenski prevod Smernic je bil objavljen 16. marca 2022.
(2) Smernice v skladu s četrtim odstavkom 26. člena
in tretjim odstavkom 34. člena Direktive (EU) 2019/2034 Evropskega
Parlamenta in Sveta z dne 27. novembra 2019 o bonitetnem nadzoru
investicijskih podjetij ter o spremembi direktiv 2002/87/ES, 2009/65/ES,
2011/61/EU, 2013/36/EU, 2014/59/EU in 2014/65/EU (UL L št. 314 z dne 5. 12. 2019,
str. 64), spremenjena s popravkom (UL L št. 405 z dne
2. 12. 2020, str. 84; v nadaljnjem besedilu: Direktiva (EU)
2019/2034) dodatno določajo preudarne in glede na spol nevtralne politike
prejemkov, ki bi jih morale imeti vzpostavljene investicijska podjetja za vse
zaposlene in za zaposlene, katerih poklicne dejavnosti pomembno vplivajo na
profil tveganosti investicijskih podjetij in sredstev, ki jih ta upravljajo,
ter olajšujejo izvajanje izjem iz četrtega do šestega odstavka 32. člena
Direktive (EU) 2019/2034.
(3) Smernice se uporabljajo na posamični in
konsolidirani podlagi v okviru področja uporabe, določenega v skladu s
25. členom Direktive (EU) 2019/2034.
(4) Smernice se uporabljajo za:
a)    
investicijska podjetja, kot so opredeljena v 1. točki prvega odstavka
4. člena Direktive 2014/65/EU Evropskega parlamenta in Sveta z dne
15. maja 2014 o trgih finančnih instrumentov ter spremembi Direktive
2002/92/ES in Direktive 2011/61/EU (UL L št. 173 z dne
12. 6. 2014, str. 349), zadnjič spremenjena z Direktivo (EU)
2021/338 Evropskega parlamenta in Sveta z dne 16. februarja 2021 o
spremembi Direktive 2014/65/EU glede zahtev po informacijah, upravljanja
produktov in omejitev pozicij ter direktiv 2013/36/EU in (EU) 2019/878 glede
njune uporabe za investicijska podjetja, za podporo okrevanju po krizi zaradi
COVID-19 (UL L št. 68 z dne 26. 2. 2021, str. 14), ki ne
spadajo pod drugi odstavek 2. člena Direktive (EU) 2019/2034 ter ne
izpolnjujejo vseh pogojev za uvrstitev med mala in nepovezana investicijska
podjetja iz prvega odstavka 12. člena Uredbe (EU) 2019/2033 Evropskega
Parlamenta in Sveta z dne 27. novembra 2019 o bonitetnih zahtevah za
investicijska podjetja ter o spremembi uredb (EU) št. 1093/2010, (EU)
št. 575/2013, (EU) št. 600/2014 in (EU) št. 806/2014 (UL L
št. 314 z dne 5. 12. 2019, str. 1), zadnjič spremenjena s
popravkom (UL L št. 405, z dne 2. 12. 2020, str. 79; v
nadaljnjem besedilu: Uredba (EU) 2019/2033) in
b)    
pristojne organe, kakor so opredeljeni v 5. točki prvega odstavka
3. člena Direktive (EU) 2019/2034.
2. člen
(obseg uporabe smernic)
(1) S tem sklepom Agencija za trg vrednostnih papirjev
(v nadaljnjem besedilu: Agencija) določa uporabo Smernic za borznoposredniške
družbe, ki so v skladu z Zakonom o trgu finančnih instrumentov (Uradni list RS,
št. 77/18, 17/19 – popr., 66/19 in 123/21) pridobile dovoljenje Agencije
za opravljanje investicijskih in pomožnih investicijskih storitev in poslov, ki
ne spadajo pod drugi odstavek 2. člena Zakona o bonitetnem nadzoru
investicijskih podjetij (Uradni list RS, št. 123/21) ter ne izpolnjujejo
vseh pogojev za uvrstitev med mala in nepovezana investicijska podjetja iz
prvega odstavka 12. člena Uredbe (EU) 2019/2033.
(2) Borznoposredniške družbe pri uresničevanju ureditve
notranjega upravljanja v celoti upoštevajo določbe Smernic.
PREHODNE IN KONČNA DOLOČBA
3. člen
(prehodne določbe)
(1) Smernice se uporabljajo od 30. aprila 2022
dalje. Borznoposredniške družbe iz prvega odstavka 2. člena tega sklepa se
morajo s Smernicami uskladiti do 30. junija 2022. Kadar je za popravke
politike prejemkov potrebno soglasje delničarjev oziroma družbenikov, morajo
borznoposredniške družbe za takšno soglasje zaprositi pred 30. junijem
2022.
(2) Politiko prejemkov, ki je skladna s Smernicami
morajo borznoposredniške družbe uporabljati za leto 2022.
(3) Z uveljavitvijo tega sklepa se razveljavijo določbe
3., 5. in 6. poglavja Sklepa o uporabi smernic in priporočil Evropskega
bančnega organa (Uradni list RS, št. 72/16 in 156/20).
4. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00700-14/2022-7
Ljubljana, dne 14. aprila 2022
EVA 2022-1611-0056
Predsednica sveta
Agencije za trg vrednostnih papirjev
Anka Čadež