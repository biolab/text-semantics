1. člen
Ta pravilnik predpisuje najvišje cene
projektne in druge dokumentacije, ki jo je treba predložiti zahtevi za izdajo gradbenega
dovoljenja oziroma enotnega dovoljenja za gradnjo pri popotresni obnovi
objektov in projektne dokumentacije za izvedbo rekonstrukcij oziroma
nadomestitev teh objektov (v nadaljnjem besedilu: cene projektne dokumentacije za
popotresno obnovo objektov) in normative za določanje teh cen.
2. člen
(1) Normativi za določanje cen projektne
dokumentacije za popotresno obnovo objektov se izražajo z enotnimi cenami glede
na čas, ki je potreben za izdelavo lokacijske dokumentacije, projektov za
pridobitev gradbenega dovoljenja in projektov za izvedbo (v nadaljnjem
besedilu: skupne norma ure).
(2) Glede na vrsto načrtov, ki sestavljajo
projektno dokumentacijo za popotresno obnovo objektov, so skupne norma ure,
razen za lokacijsko dokumentacijo, sestavljene iz posameznih norma ur za:
1.     
načrte arhitekture, vključno z načrti zunanjih ureditev oziroma
krajinske arhitekture (v nadaljnjem besedilu: arhitekturni načrti), 
2.     
načrte gradbenih konstrukcij, vključno z armaturnimi načrti in druge
gradbene načrte (v nadaljnjem besedilu: gradbeni načrti), 
3.     
načrte električnih napeljav, naprav in opreme (v nadaljnjem besedilu:
elektro načrti), 
4.     
načrte centralnega ogrevanja, vključno z načrtom kotlovnice v objektu (v
nadaljnjem besedilu: načrti ogrevanja) in 
5.     
načrte vodovodnih napeljav, naprav in opreme, vključno z načrti odvodnje
odpadne vode v objektu (v nadaljnjem besedilu: vodovodni načrti).
3. člen
(1) Število norma ur se za projekte za
pridobitev gradbenega dovoljenja in projekte za izvedbo (v nadaljnjem besedilu:
projektna dokumentacija) določa glede na neto površino vseh obzidanih oziroma
zaprtih prostorov objekta, ki so namenjeni uporabi, merjeno od zunanjih
dimenzij (v nadaljnjem besedilu: bruto gradbena površina), z dodatkom
korigiranih neto površin vseh odprtih prostorov objekta, kot so balkon, terasa
ali loža in tistih prostorov v podstrešju, ki niso namenjeni uporabi (v
nadaljnjem besedilu: razvita gradbena površina).
(2) Površine odprtih prostorov objekta
oziroma podstrešnih prostorov, ki niso namenjeni uporabi, se določijo tako, da
se njihove neto površine pomnožijo z ustreznim korekcijskim faktorjem na
naslednji način:
1.     
za balkon                                                                                  0,25,
2.     
za teraso                                                                                  0,50,
3.     
za ložo                                                                                      0,75,
4.     
za podstrešje, ki ima svetlo višino do 2 m                               0,20,
5.     
za podstrešje, ki ima svetlo višino nad 2 m                             0,35,
6.     
za podstrešje, ki je obdelano                                                    0.75
in
7.     
za kleti, shrambe, garaže in druge podobne prostore             0,75.
4. člen
(1) Vrednost norma ure za projektno
dokumentacijo se določa na osnovi povprečne gradbene cene za 1 m2
stanovanjske površine novega objekta, izračunane na podlagi razvite gradbene
površine in očiščene vseh stroškov, ki se nanašajo na odškodnino zaradi
spremembe namembnosti kmetijskega zemljišča ali gozda, komunalni prispevek, stroške
priključkov na javno infrastrukturo in druge komunalne opreme in zunanje
ureditve in vrednost projektne dokumentacije.
(2) Povprečna gradbena cena za 1 m2
na območju popotresne obnove znaša 869,85 eurov.
(3) (črtan).
5. člen
Cena norma ure je enaka 3,21 odstotka
povprečne gradbene cene iz drugega odstavka prejšnjega člena in znaša 28 eurov.
6. člen
(1) Število norma ur je določeno v prilogi,
ki je sestavni del tega pravilnika. 
(2) Pri nadomestni gradnji oziroma
novogradnji objektov ter pri rekonstrukciji objektov, ki pomenijo celovito
prenovo objekta, se pri določanju cene za izdelavo projektne dokumentacije v
celoti uporabljajo podatki iz tabele 2 priloge. 
(3) Pri enostavni rekonstrukciji objekta,
pri kateri je treba celovito sanirati le gradbene konstrukcije, se pri
določanju cene za izdelavo projektne dokumentacije iz tabele 2 priloge pri
stolpcu 2 upošteva le 50 odstotkov norma ur arhitekturnega načrta, podatki iz
stolpcev 4, 5 in 6 pa se ne upoštevajo. 
(4) Če so pri rekonstrukciji objekta
potrebne le utrditve gradbenih konstrukcij objekta, se pri določanju cene za
izdelavo projektne dokumentacije iz tabele 2 priloge pri stolpcu 2 upošteva le
30 odstotkov norma ur arhitekturnega načrta, pri stolpcu 3 pa 70 odstotkov
norma ur gradbenega načrta, podatki iz stolpcev 4, 5 in 6 pa se ne upoštevajo. 
(5) Če se pri izdelavi projektne
dokumentacije iz tretjega ali četrtega odstavka tega člena ugotovi, da je treba
na objektu nadomestiti tudi posamezno napeljavo oziroma inštalacijo, se pri
določanju cene za izdelavo projektne dokumentacije iz tabele 2 priloge
upoštevajo tudi podatki iz stolpcev 4, 5 oziroma 6. 
(6) V primeru objektov, ki so razglašeni
oziroma zavarovani kot objekti kulturne dediščine oziroma kulturni spomeniki,
se pri določanju cene projektne dokumentacije upošteva 10% povečano število
norma ur arhitekturnega in gradbenega načrta.
7. člen
(črtan)
8. člen
Cena za
izdelavo projektne dokumentacije se določi na podlagi naslednjega
izračuna:
C/pd1 = S(vse). NUv
pri čemer je:
C/pd1     -    cena projektne
dokumentacije
S(vse)
   -    seštevek vseh norma ur iz priloge tega pravilnika, določenih glede
na vrsto objekta oziroma njegovo razvito gradbeno površino in obsega del
skladno z izračunom iz 6. člena tega pravilnika, in 
NUv       -    cena norma ure iz 5.
člena tega pravilnika
9. člen
(črtan)
10. člen
(črtan)

Priloga:
Število norma ur za izvedbo posameznih sestavin projektne dokumentacije za
gradnjo objektov visoke gradnje

Odredba o cenah in normativih za določanje cen
projektne dokumentacije za popotresno obnovo objektov (Uradni list RS, št 59/98) vsebuje naslednjo končno določbo:
»11. člen
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembi in dopolnitvi odredbe o
cenah in normativih za določanje cen projektne dokumentacije za popotresno
obnovo objektov (Uradni list RS, št. 19/00) vsebuje naslednjo končno določbo:
»3. člen
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembi odredbe o cenah in
normativih za določanje cen projektne dokumentacije za popotresno obnovo
objektov (Uradni list RS, št. 31/01) vsebuje naslednjo končno določbo:
»3. člen
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembi odredbe o cenah in
normativih za določanje cen projektne dokumentacije za popotresno obnovo
objektov (Uradni list RS, št. 53/02) vsebuje naslednjo končno določbo:
»2. člen
Ta odredba začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah odredbe
o cenah in normativih za določanje cen projektne dokumentacije za popotresno
obnovo objektov (Uradni list RS, št. 32/05) spreminja 11. člen odredbe tako,
da se glasi:
»11. člen
Ta pravilnik začne veljati naslednji dan po
objavi v Uradnem listu Republike Slovenije.«;
ter vsebuje naslednji končni določbi:
»9. člen
Za projektno dokumentacijo, ki jo je
Državna tehnična pisarna naročila pred uveljavitvijo tega pravilnika, se
uporablja dosedanja ureditev.
10. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o cenah in normativih za določanje cen projektne dokumentacije za
popotresno obnovo objektov (Uradni list RS, št. 82/07) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«