1. člen
S tem pravilnikom se sprejme gozdnogospodarski načrt gozdnogospodarske
enote Trbovlje - Zagorje (2007–2016), št.
04-90/07 z dne 27. 11. 2007, ki ga je za obdobje od 1. Januarja 2007 do 31.
decembra 2016 izdelal Zavod za gozdove Slovenije, Območna enota Ljubljana.
2. člen
Gozdnogospodarska enota Trbovlje - Zagorje, ki meri 6.174,92
ha, se nahaja v Gozdnogospodarskem območju Ljubljana, v občinah Trbovlje in
Zagorje ob Savi, oziroma v katastrskih občinah Knezdol, Čeče, Ojstro, Trbovlje,
Vrhe I, Čebine, Prapreče, Bevško, Kotredež, Potoška vas, Zagorje - mesto, Zagorje
in Vrhe II.
3. člen
V gozdnogospodarski enoti Trbovlje - Zagorje je s 1. Januarjem
2007 ugotovljeno naslednje stanje gozdov:
A)    
lastništvo: 74,90% zasebnih gozdov v lasti fizičnih ali pravnih oseb,
23,49% državnih gozdov in 1,61% gozdov lokalnih skupnosti;
B)    
površina: 3.731,23 ha, od katere je 2.581,81 ha večnamenskih gozdov, in
1.149,42 ha varovalnih gozdov;
C)   
lesna zaloga: 316,7 m3/ha, od tega 119,5 m3/ha
iglavcev in 197,2 m3/ha listavcev;
D)   
tekoči letni prirastek: 7,10 m3/ha, od tega 2,63 m3/ha
iglavcev in 4,47 m3/ha listavcev.
4. člen
(1) V gozdnogospodarskem načrtu gozdnogospodarske enote
Trbovlje - Zagorje (2007–2016) je ob
upoštevanju usmeritev iz gozdnogospodarskega načrta Gozdnogospodarskega območja
Ljubljana, izdelanega za obdobje od 1. januarja 2001 do 31. decembra 2010,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Trbovlje - Zagorje določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 1.356,50 ha,
-       
ekološke funkcije na površini 2.226,20 ha ter
-       
socialne funkcije na površini 1.702,70 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Trbovlje - Zagorje (2007–2016) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Trbovlje – Zagorje za obdobje od 1. januarja
2007 do 31. decembra 2016 določeni naslednji ukrepi:
-       
najvišji možni posek v višini 129.095 m3, od tega 51.539 m3
iglavcev in 77.556 m3 listavcev,
-       
gojitvena dela, potrebna za ohranitev in razvoj gozdov, na površini
116,22 ha,
-       
nega drogovnjaka na površini 107,95 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 500 tulci.
(2) V gozdnogospodarskem načrtu gozdnogospodarske enote
Trbovlje - Zagorje (2007–2016) so določeni
ukrepi in načini njihove izvedbe tudi na ravneh rastiščnogojitvenih razredov in
odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Trbovlje - Zagorje v obdobju od
uveljavitve tega pravilnika do 31. Decembra 2016 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Trbovlje - Zagorje (2007–2016).
7. člen
Po en izvod gozdnogospodarskega načrta gozdnogospodarske enote
Trbovlje - Zagorje (2007–2016) je na
vpogled na sedežu Zavoda za gozdove Slovenije, Območne enote Ljubljana, Tržaška
2, Ljubljana, na sedežu Zavoda za gozdove Slovenije, Krajevne enote Zagorje,
Ul. 9. avgusta 78a, Zagorje ob Savi, in na Ministrstvu za kmetijstvo,
gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta gozdnogospodarske
enote Trbovlje - Zagorje (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-20/2001/8
Ljubljana, dne 19. decembra 2007
EVA 2007-2311-0122
Iztok Jarc l.r.
Minister
za kmetijstvo, gozdarstvo in prehrano