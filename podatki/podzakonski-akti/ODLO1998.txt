1. člen
S tem odlokom se za zagotovitev oblikovanja in izvajanja
politike napotitve oseb iz Republike Slovenije v mednarodne civilne misije in
mednarodne organizacije v skladu z zunanjepolitičnimi interesi in političnimi
interesi, ki jih ima Republika Slovenija kot članica Evropske unije, ustanovi
Medresorska komisija za napotitev oseb v mednarodne civilne misije in
mednarodne organizacije (v nadaljnjem besedilu: medresorska komisija).
2. člen
(1) Medresorsko komisijo sestavljajo predstavniki teh
ministrstev:
-       
Ministrstva za zunanje zadeve, ki predseduje medresorski komisiji,
-       
Ministrstva za notranje zadeve,
-       
Ministrstva za obrambo,
-       
Ministrstva za pravosodje,
-       
Ministrstva za finance,
-       
Ministrstva za kulturo,
-       
Ministrstva za zdravje,
-       
Ministrstva za okolje in prostor,
-       
Ministrstva za delo, družino, socialne zadeve in enake možnosti,
-       
Ministrstva za izobraževanje, znanost in šport,
-       
Ministrstva za javno upravo.
(2) Predstavnike iz prejšnjega odstavka lahko pri delu
medresorske komisije nadomeščajo namestniki.
3. člen
Medresorska komisija ima te naloge:
-       
spremlja in pripravlja stališča do dejavnosti na področju civilnega
kriznega upravljanja v delu, ki se nanaša na napotitev oseb v mednarodne
civilne misije in mednarodne organizacije,
-       
dejavno sodeluje na srečanjih predstavnikov mednarodnih organizacij, v
njihovih delovnih telesih, na tematskih konferencah, načrtuje napotitve
civilnih oseb iz Republike Slovenije,
-       
skrbi za usposabljanje kandidatov za napotitev v okviru nacionalnih
izobraževalnih programov, v okviru mednarodnih organizacij ali v dvostranskih
pobudah,
-       
sodeluje pri pripravi programov usposabljanja kandidatov za napotitev in
imenuje ustrezne strokovnjake za njihovo pripravo in izvajanje,
-       
sodeluje pri organizaciji različnih dogodkov mednarodnih organizacij in
dvostranskih pobud v Sloveniji,
-       
sprejema stališča glede zastopanosti slovenskega civilnega osebja v
mednarodnih civilnih misijah in mednarodnih organizacijah,
-       
sodeluje pri pripravi nacionalne strategije napotitev civilnih oseb,
-       
skrbi za predstavitev strategije napotitve civilnih oseb v javnosti.
4. člen
Organizacijo dela in administrativno-tehnično podporo
medresorske komisije ter pravice in dolžnosti članov in njihovih namestnikov
ureja Poslovnik medresorske komisije za napotitev oseb v misije in mednarodne
organizacije (Uradni list RS, št. 112/06).
5. člen
Predstavniki ministrstev v medresorski komisiji delo
opravljajo v okviru rednih delovnih obveznosti.
6. člen
Medresorska komisija o svojem delu vladi poroča enkrat letno.
PREHODNE IN KONČNA DOLOČBA
7. člen
Vlada imenuje člane medresorske komisije v 21 dneh od
uveljavitve tega odloka.
8. člen
Medresorska komisija uskladi poslovnik iz 4. člena s tem
odlokom v 30 dneh od uveljavitve tega odloka.
9. člen
Do imenovanja članov v skladu z 7. členom tega odloka
opravlja naloge medresorska komisija, ustanovljena s sklepom Vlade Republike
Slovenije št. 01201-4/2012/5 z dne 14. 6. 2012, spremenjenim s sklepi št.
01201-3/2014/3 z dne 13. 2. 2014, št. 01201-9/2015/4 z dne 18. 11.
2015, št. 01201-9/2015/7 z dne 21. 1. 2016, št. 01201-9/2015/10 z dne
9. 6. 2016, št. 01201-9/2015/14 z dne 27. 7. 2019, št. 01203-1/2019/4
z dne 31. 1. 2019, št. 01203-1/2019/10 z dne 18. 7. 2019 in št.
01203-1/2019/13 z dne 7. 8. 2019.
10. člen
Ta odlok začne veljati naslednji dan po objavi v Uradnem listu
Republike Slovenije.
Št. 00724-1/2020
Ljubljana, dne 16. aprila 2020
EVA 2020-1811-0001
Vlada Republike Slovenije
Janez Janša
predsednik