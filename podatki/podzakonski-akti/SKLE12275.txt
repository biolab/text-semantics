I
Ukrep nadomestila plač delavcem zaradi odrejene karantene ali
nemožnosti opravljanja dela zaradi višje sile zaradi obveznosti varstva,
ustavitve javnega prevoza ali zaprtja mej iz 57. do 67. člena Zakona o začasnih
ukrepih za omilitev in odpravo posledic COVID-19 (Uradni list RS, št. 152/20 in
175/20 – ZIUOPDVE) se podaljša do 30. junija 2021.
II
Ukrep izredne pomoči v obliki mesečnega temeljnega dohodka iz
88. do 92. člena Zakona o začasnih ukrepih za omilitev in odpravo posledic
COVID-19 (Uradni list RS, št. 152/20 in 175/20 – ZIUOPDVE) se podaljša do
30. junija 2021.
III
Ukrep delno povrnjenega izgubljenega dohodka za čas trajanja
odrejene karantene na domu ali nezmožnosti opravljanja dela zaradi višje sile
zaradi obveznosti varstva otroka iz 93. do 97. člena Zakona o začasnih ukrepih
za omilitev in odpravo posledic COVID-19 (Uradni list RS, št. 152/20 in 175/20
– ZIUOPDVE) ter 104. in 105. člena Zakona interventnih ukrepih za omilitev
posledic drugega vala epidemije COVID-19 (Uradni list RS, št. 175/20) se
podaljša do 30. junija 2021.
IV
Upravičeno obdobje pomoči v obliki delnega povračila nekritih
fiksnih stroškov iz 109. člena Zakona o interventnih ukrepih za omilitev
posledic drugega vala epidemije COVID-19 (Uradni list RS, št. 175/20) se
podaljša do 30. junija 2021.
V
Ukrep dolžnosti delodajalca obvestiti Inšpektorat Republike
Slovenije za delo o delu na domu iz 102. člena Zakona o interventnih ukrepih za
omilitev posledic drugega vala epidemije COVID-19 (Uradni list RS, št. 175/20)
se podaljša do 31. marca 2021.

Sklep o podaljšanju veljavnosti določenih
ukrepov iz Zakona o začasnih ukrepih za omilitev in odpravo posledic COVID-19
ter Zakona o interventnih ukrepih za omilitev posledic drugega vala epidemije
COVID-19 (Uradni list RS, št. 195/20) vsebuje naslednjo končno določbo:
»VI
Ta sklep začne veljati 1. januarja 2021.«.

Sklep o spremembah Sklepa o podaljšanju
veljavnosti določenih ukrepov iz Zakona o začasnih ukrepih za omilitev in
odpravo posledic COVID-19 ter Zakona o interventnih ukrepih za omilitev
posledic drugega vala epidemije COVID-19 (Uradni list RS, št. 43/21) vsebuje naslednjo končno določbo:
»II
Ta sklep začne veljati naslednji dan po objavi v Uradnem
listu Republike Slovenije.«.