1. člen
S tem odlokom se začasno prepoveduje zbiranje ljudi v zavodih
s področja vzgoje in izobraževanja ter univerzah in samostojnih visokošolskih
zavodih zaradi zajezitve in obvladovanja epidemije COVID-19, in sicer v:
1.     
vrtcih, razen v vrtcih v statističnih regijah Gorenjska, Koroška,
Obalno-kraška, Osrednjeslovenska, Podravska, Pomurska, Primorsko-notranjska,
Savinjska in Zasavska,
2.     
osnovnih šolah, razen za učence od 1. do vključno 3. razreda v
statističnih regijah Gorenjska, Koroška, Obalno-kraška, Osrednjeslovenska,
Podravska, Pomurska, Primorsko-notranjska, Savinjska in Zasavska,
3.     
glasbenih šolah,
4.     
srednjih šolah,
5.     
višjih strokovnih šolah, razen za študente v statističnih regijah
Gorenjska, Koroška, Obalno-kraška, Osrednjeslovenska, Podravska, Pomurska,
Primorsko-notranjska, Savinjska in Zasavska, za opravljanje laboratorijskih vaj
in individualnega pouka (npr. klinične in kabinetne vaje in vaje, ki zahtevajo
uporabo specializirane opreme in inštrumentov),
6.     
dijaških domovih, razen v primeru dijakov in študentov tujcev, ki jim je
zaradi trenutnih varnostnih razmer onemogočena vrnitev v kraj stalnega
bivališča, mladoletnikov brez spremstva s statusom prosilca mednarodne zaščite
oziroma s priznano mednarodno zaščito, in študentov, ki opravljajo
laboratorijske vaje in individualni pouk,
7.     
organizacijah za izobraževanje odraslih,
8.     
študentskih domovih, razen v primeru študentov, ki imajo stalno
prebivališče v študentskem domu, študentskih družin, študentov tujcev in
gostujočih profesorjev, ki jim je zaradi trenutnih varnostnih razmer
onemogočena vrnitev v kraj stalnega bivališča ter študentov, ki opravljajo
laboratorijske vaje in individualni pouk,
9.     
univerzah in samostojnih visokošolskih zavodih, razen za študente v
statističnih regijah Gorenjska, Koroška, Obalno-kraška, Osrednjeslovenska,
Podravska, Pomurska, Primorsko-notranjska, Savinjska in Zasavska, za
opravljanje laboratorijskih vaj in individualnega pouka (npr. klinične in
kabinetne vaje in vaje, ki zahtevajo uporabo specializirane opreme in
inštrumentov).
2. člen
Ne glede na prejšnji člen prepoved zbiranja ljudi ne velja
za:
-       
zaposlene v zavodih iz prejšnjega člena in posameznike, ki v teh zavodih
opravljajo delo na drugi pravni podlagi (na primer podjemne ali avtorske
pogodbe),
-       
člane organov zavodov iz prejšnjega člena,
-       
vrtce, v regijah, ki niso zajete v 1. točki prvega odstavka prejšnjega
člena, v zmanjšanem obsegu, ki zagotavlja nujno varstvo za otroke, katerih
starši so zaposleni in varstva ne morejo zagotoviti na drug način, če tako
odloči župan občine na območju katere vrtec izvaja dejavnost,
-       
učence in dijake, ki potrebujejo nujno pomoč šolske svetovalne službe,
-       
za izvedbo nujnih postopkov, povezanih z nadaljevanjem izobraževanja.
3. člen
Zavodi s področja vzgoje in izobraževanja, univerze in
samostojni visokošolski zavodi iz 1. člena tega odloka morajo pri izvajanju
dejavnosti upoštevati priporočene smernice ministrstva, pristojnega za zdravje,
in Nacionalnega inštituta za javno zdravje za preprečevanje okužbe z virusom
SARS-CoV-2.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
KONČNI DOLOČBI
5. člen
Izjeme, določene v 1., 2., 5. in 9. točki 1. člena tega
odloka, ki so vezane na statistične regije, se začnejo uporabljati 26. januarja
2021, po predhodno opravljenem testiranju s hitrim antigenskim testom (HAG)
zaposlenih v zavodih iz navedenih določb.
6. člen
Ta odlok začne veljati 23. januarja 2021 in velja do 29.
januarja 2021.
Št. 00727-4/2021
Ljubljana, dne 20. januarja 2021
EVA 2021-3330-0017
Vlada Republike Slovenije
Janez Janša
predsednik