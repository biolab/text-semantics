1. člen
V skladu z določbo osmega odstavka 430. člena in 106. člena
Zakona o invalidskem in pokojninskem zavarovanju (Uradni list RS, št. 96/12,
39/13, 99/13 – ZSVarPre-C, 101/13 – ZIPRS1415, 44/14 – ORZPIZ206, 85/14 –
ZUJF-B, 95/14 – ZUJF-C, 90/15 – ZIUPTD in 102/15; v nadaljnjem besedilu:
ZPIZ-2) se pokojnine in drugi prejemki od 1. oktobra 2016 uskladijo tako,
da se povečajo za 0,4 %.
2. člen
Med pokojnine in druge prejemke iz prejšnjega člena, ki se
izredno uskladijo po tem sklepu, se štejejo:
-       
pokojnine, uveljavljene po splošnih predpisih,
-       
prejemki na podlagi invalidnosti po prvem odstavku 107. člena ZPIZ-2,
-       
vdovske pokojnine iz četrtega odstavka 392. člena ZPIZ-2,
-       
pokojnine po Zakonu o starostnem zavarovanju kmetov (Uradni list SRS,
št. 30/79 in 1/82) iz 404. člena ZPIZ-2, pri čemer po tem sklepu usklajena
starostna oziroma družinska pokojnina znaša 237,06 eurov, starostna pokojnina
kmeta borca NOV pred 9. 9. 1943 oziroma pred 13. 10. 1943 ali
njegovega zakonca pa 474,14 eurov,
-       
dodatek po Zakonu o zagotavljanju socialne varnosti slovenskim
državljanom, ki so upravičeni do pokojnin iz republik nekdanje SFRJ in
preživnine po Zakonu o preživninskem varstvu kmetov (Uradni list RS, št. 1/79
in 1/86) iz 405. člena ZPIZ-2,
-       
pokojnine, uveljavljene po posebnih predpisih,
-       
pokojnine, priznane po Zakonu o pravicah iz pokojninskega in
invalidskega zavarovanja bivših vojaških zavarovancev (Uradni list RS, št.
12/07, 28/09, 61/10 in 40/11 – ZSVarPre),
-       
akontacije pokojnin po Odloku o izplačevanju akontacij pokojnin, ki so
jih osebe s stalnim prebivališčem v Republiki Sloveniji uveljavile v drugih
republikah SFRJ (Uradni list RS, št. 26/91) in
-       
deli pokojnine, priznane po Zakonu o poračunavanju finančnih obveznosti
Republike Slovenije iz pokojninskega in invalidskega zavarovanja (Uradni list
RS, št. 8/16).
3. člen
Uživalcem pokojnin, uveljavljenih od 1. januarja 2016
dalje, odmerjenih od najnižje pokojninske osnove, veljavne v letu 2016, se
pokojnina, odmerjena glede na dopolnjeno pokojninsko dobo od njihove dejanske
pokojninske osnove in s 1. januarjem 2016 usklajena za 0,7 %, s
1. oktobrom 2016 uskladi za uskladitev iz 1. člena tega sklepa. V primeru,
da je tako usklajena pokojnina še vedno nižja od pokojnine, odmerjene v enakem
odstotku od najnižje pokojninske osnove, veljavne od 1. januarja 2016, se
jim le-ta izplačuje še naprej. V primeru, da je pokojnina, odmerjena od
dejanske pokojninske osnove, s pripadajočimi uskladitvami, višja od pokojnine,
odmerjene v enakem odstotku od najnižje pokojninske osnove, veljavne v letu
2016, se jim od 1. oktobra 2016 dalje izplačuje pokojnina, usklajena po 1.
členu tega sklepa.
4. člen
Uživalcem pokojnin, uveljavljenih od 1. januarja 2016
dalje, odmerjenih od najvišje pokojninske osnove, veljavne v letu 2016, se tudi
od 1. oktobra 2016 dalje izplačuje nespremenjeni znesek pokojnine.
V primeru, da pokojnine, uveljavljene od 1. januarja
2016 dalje, odmerjene od dejanske pokojninske osnove in s 1. Januarjem
2016 usklajene za 0,7 %, z uskladitvijo po 1. členu tega sklepa presežejo
znesek pokojnine, odmerjene v enakem odstotku od najvišje pokojninske osnove,
veljavne v letu 2016, se jim od 1. oktobra 2016 dalje izplačuje pokojnina,
odmerjena od najvišje pokojninske osnove.
5. člen
Uživalcem pokojnin, uveljavljenih od 1. januarja 2016
dalje, ki se jim izplačuje najnižja pokojnina iz 39. člena ZPIZ-2, se s
1. oktobrom 2016 pokojnine, odmerjene od dejanske pokojninske osnove in s
1. januarjem 2016 usklajene za 0,7 %, s 1. oktobrom 2016 uskladijo za
uskladitev iz 1. člena tega sklepa. V primeru, da je pokojnina, odmerjena od
njihove dejanske pokojninske osnove, s pripadajočimi uskladitvami, višja od
zneska najnižje pokojnine iz 39. člena ZPIZ-2, veljavnega v letu 2016, se jim
od 1. oktobra 2016 dalje izplačuje tako usklajena pokojnina.
6. člen
Nadomestila iz 80., 84., 85. in 86. člena ZPIZ-2 za
invalidnost, nastalo v letu 2016, odmerjena od najnižje osnove, veljavne v letu
2016, se od 1. oktobra 2016 dalje upravičencem izplačujejo v
nespremenjenem znesku, če bi bila nadomestila, odmerjena od dejanske
pokojninske osnove, s pripadajočimi uskladitvami, še vedno nižja od nadomestil,
odmerjenih glede na dopolnjeno pokojninsko dobo, od najnižje osnove veljavne od
1. januarja 2016.
V primeru, da je nadomestilo, odmerjeno od dejanske
pokojninske osnove, s pripadajočimi uskladitvami višje od nadomestila,
odmerjenega glede na dopolnjeno pokojninsko dobo od najnižje osnove, veljavne
od 1. januarja 2016, se upravičencu od 1. oktobra 2016 dalje
izplačuje nadomestilo, odmerjeno od dejanske pokojninske osnove in usklajeno za
0,7 % ter za uskladitev iz 1. člena tega sklepa.
7. člen
V primeru, da nadomestila iz prvega in tretjega odstavka 80.
člena ZPIZ-2 za invalidnost, nastalo v letu 2016, odmerjena v višini 130 %
invalidske pokojnine, odmerjene od dejanske pokojninske osnove in usklajene za
0,7 % in za uskladitev iz 1. člena tega sklepa, presežejo znesek nadomestila v
višini 57,25 % najvišje pokojninske osnove, veljavne v letu 2016, se od
1. oktobra 2016 dalje izplačujejo v višini 57,25 % najvišje pokojninske
osnove, veljavne v letu 2016.
8. člen
Po določbah tega sklepa se izredno uskladijo tudi pokojnine,
odmerjene v sorazmernem delu po mednarodnih predpisih.
9. člen
Za odstotek uskladitve, določen v 1. členu tega sklepa, se
izredno uskladijo zneski pokojnin in drugih prejemkov, ki so uživalcem
pripadali za mesec september 2016 oziroma ob priznanju pravice, uveljavljene v
letu 2016.
Izredna uskladitev se opravi po uradni dolžnosti pri
izplačilu pokojnin in drugih prejemkov za mesec oktober 2016.
10. člen
Ta sklep začne veljati naslednji dan po objavi v Uradnem
listu Republike Slovenije.
Št. 9000-4/2016/18-2
Ljubljana, dne 6. oktobra 2016
EVA 2016-2611-0060
Svet Zavoda za pokojninsko
in invalidsko zavarovanje Slovenije
Milan Utroša l.r.
Predsednik