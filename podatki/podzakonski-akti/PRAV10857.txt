1. člen
Ta pravilnik v povezavi s programom pedagoško-andragoškega in
specialnopedagoškega izpopolnjevanja za strokovne delavce s srednjo in srednjo
strokovno izobrazbo, ki ga je sprejel minister z Odredbo o sprejemu programa
pedagoško-andragoškega in specialnopedagoškega izpopolnjevanja za strokovne
delavce s srednjo in srednjo strokovno izobrazbo (Uradni list RS, št. 73/10),
določa izobrazbo, ki jo morajo imeti učitelji v programu pedagoško-andragoškega
in specialnopedagoškega izpopolnjevanja za strokovne delavce s srednjo in
srednjo strokovno izobrazbo (v nadaljnjem besedilu: program).
2. člen
V tem pravilniku uporabljeni izrazi imajo naslednji pomen:
-       
univerzitetni študijski program – študijski program, sprejet pred 11. junijem
2004, po katerem se v skladu s 15. členom Zakona o spremembah in dopolnitvah
Zakona o visokem šolstvu (Uradni list RS, št. 94/06; v nadaljnjem besedilu:
ZViS-E) pridobi raven izobrazbe, ki ustreza ravni izobrazbe, pridobljeni s
študijskim programom druge stopnje,
-       
magistrski študijski program druge
stopnje – študijski program druge stopnje v skladu s 33. členom Zakona o
visokem šolstvu (Uradni list RS, št. 119/06 – uradno prečiščeno besedilo,
64/08, 86/09; v nadaljnjem besedilu: ZViS).
3. člen
Če v tem pravilniku ni navedeno, ali je ustrezen enopredmetni
ali dvopredmetni študijski program, se šteje, da je ustrezen tako enopredmetni
kot dvopredmetni študijski program.
4. člen
1.     
Učitelji obveznih modulov
1.1  
Razvojne značilnosti in psihološke osnove učenja
Učitelj modula razvojne značilnosti in psihološke osnove
učenja je lahko, kdor je končal:
-       
univerzitetni študijski program psihologije ali
-       
magistrski študijski program druge stopnje psihologija.
1.2  
Načrtovanje in izvajanje učnega procesa
Učitelj modula načrtovanje in izvajanje učnega procesa je
lahko, kdor je končal:
-       
univerzitetni študijski program pedagogike ali
-       
magistrski študijski program druge stopnje pedagogika.
1.3  
Osnove specialne in rehabilitacijske pedagogike
Učitelj modula osnove specialne in rehabilitacijske
pedagogike je lahko, kdor je končal:
-       
univerzitetni študijski program specialne in rehabilitacijske
pedagogike, defektologije, psihologije ali pedagogike ali
-       
magistrski študijski program druge stopnje specialna in rehabilitacijska
pedagogika, psihologija ali pedagogika.
2.     
Učitelj praktičnega izobraževanja
2.1 Praktično
pedagoško delo
Učitelj modula praktično pedagoško delo je lahko, kdor je
končal:
-       
univerzitetni študijski program pedagogike, psihologije, specialne in
rehabilitacijske pedagogike ali defektologije ali
-       
magistrski študijski program druge stopnje pedagogika, psihologija ali
specialna in rehabilitacijska pedagogika.
3.     
Učitelja izbirnih modulov
3.1      Strategije
in metode praktičnega izobraževanja
Učitelj modula strategije in metode praktičnega izobraževanja
je lahko, kdor je končal:
-       
univerzitetni študijski program pedagogike ali
-       
univerzitetni študijski program in izpolnjuje pogoje za učitelja
praktičnega pouka ali laboranta v vzgoji in izobraževanju ali
-       
magistrski študijski program druge stopnje pedagogika ali
-       
magistrski študijski program druge stopnje in izpolnjuje pogoje za
učitelja praktičnega pouka ali laboranta v vzgoji in izobraževanju.
3.2  
Specialne in rehabilitacijske strategije in metode praktičnega
izobraževanja
Učitelj modula specialne in rehabilitacijske strategije in
metode praktičnega izobraževanja je lahko, kdor je končal:
-       
univerzitetni študijski program specialne in rehabilitacijske pedagogike
ali defektologije ali
-       
univerzitetni študijski program in izpolnjuje pogoje za učitelja
praktičnega pouka ali laboranta v vzgoji in izobraževanju otrok in mladostnikov
s posebnimi potrebami ali
-       
magistrski študijski program druge stopnje specialna in rehabilitacijska
pedagogika ali
-       
magistrski študijski program druge stopnje in izpolnjuje pogoje za
učitelja praktičnega pouka ali laboranta v vzgoji in izobraževanju otrok in
mladostnikov s posebnimi potrebami.
5. člen
Učitelji v programu morajo imeti ustrezna
pedagoško-andragoška znanja, predpisana z zakonom, in sicer v obsegu najmanj 60
kreditnih točk po ECTS.
6. člen
Ne glede na določbe tega pravilnika je za učitelja modulov
ustrezna tudi izobrazba pridobljena po študijskih programih za pridobitev
magisterija znanosti oziroma doktorata znanosti ustrezne smeri v skladu s 15.
členom ZViS-E ali po študijskem programu tretje stopnje ustrezne smeri v skladu
s 33. členom ZViS.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-63/2011
Ljubljana, dne 23. avgusta 2011
EVA 2011-3311-0065
dr. Igor Lukšič l.r.
Minister 
za šolstvo in šport