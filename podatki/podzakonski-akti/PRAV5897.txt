I. SPLOŠNE DOLOČBE
1. člen
(vsebina pravilnika)
Ta pravilnik v
skladu z Direktivo Evropskega parlamenta in Sveta 2002/20/ES z dne 7. marca 2002 o odobritvi elektronskih komunikacijskih omrežij in storitev (UL L št. 108 z dne 24. aprila 2002, str. 21) določa način izračuna plačil na podlagi
obvestila, plačil za uporabo radijskih frekvenc in plačil za uporabo elementov
oštevilčenja.
2. člen
(pomen izrazov)
(1) V tem pravilniku uporabljeni
izrazi imajo naslednji pomen:
1.    
Agencija za pošto in elektronske komunikacije Republike Slovenije (v nadaljnjem besedilu: agencija) je neodvisen regulativni organ na področju pošte in
elektronskih komunikacij, ki je ustanovljen s Sklepom o ustanovitvi Agencije za
pošto in elektronske komunikacije Republike Slovenije (Uradni list RS, št. 60/01, 52/02 in 80/04) in ki na področju elektronskih komunikacij deluje v skladu z Zakonom o elektronskih komunikacijah (Uradni list RS, št. 13/07 – uradno prečiščeno besedilo,
102/07 – ZDRad in 110/09; v nadaljnjem besedilu: zakon).
2.    
Bazna postaja je kopenska radijska postaja v kopenski mobilni storitvi
ali sistemu točka-več točk, ki omogoča komunikacijo drugim radijskim postajam v
telekomunikacijskem sistemu.
3.    
Identifikacijska koda podatkovnega omrežja (v nadaljnjem besedilu: DNIC) je koda, ki v skladu s priporočilom ITU-T X.121 določa določeno javno podatkovno omrežje.
4.    
Izohrona radijska frekvenca je oddajna radijska frekvenca izohrone radijske
postaje, ki je enaka oddajni radijski frekvenci radijske postaje, za katero je
izdana odločba o dodelitvi radijskih frekvenc.
5.    
Izohrona radijska postaja je radijska postaja, ki uporablja izohrono
radijsko frekvenco in se nahaja na drugi lokaciji kot radijska postaja, za
katero je izdana odločba o dodelitvi radijskih frekvenc, vendar znotraj vpliva
te postaje.
6.    
Koda mednarodne signalizacijske točke (v nadaljnjem besedilu: ISPC) je koda signalizacijske točke, določena v skladu s priporočilom ITU-T Q.708.
7.    
Koda mobilnega omrežja (v nadaljnjem besedilu: MNC) je koda, ki določa
mobilno omrežje v skladu s priporočilom ITU-T E.212.
8.    
Koda nacionalne signalizacijske točke (v nadaljnjem besedilu: DPC) je
koda, določena v skladu s priporočilom ITU-T Q.704.
8.a  Koda nestandardne
opreme je binarna koda, ki v skladu s priporočilom ITU-T T.35 določa
nestandardno opremo za potrebe identifikacije proizvodov s področja prenosa
govora preko paketnih omrežij v skladu s priporočilom ITU-T H.323.
9.    
Kot do čistine (»terrain clearance angle«) je kot, ki se ga uporablja
pri natančnejšem določanju vpliva radijskih postaj in izmeri v skladu s
priporočilom ITU-R P.1546.
10.  Načrtovani
stroški so stroški, ki jih agencija predvidi za dosego načrtovanih ciljev in
nalog, načrtovanih v programu dela agencije za prihodnje koledarsko leto.
11.  Pravilnik
o radiokomunikacijah ITU je dokument ITU o skupnih mednarodnih zahtevah za
radiokomunikacije, ki se spreminja na svetovni radiokomunikacijski konferenci
in je na voljo v prostorih agencije.
12.  Priporočila
 ITU-R in ITU-T so priporočila s področja radiokomunikacij in telekomunikacij,
ki jih sprejema in redno objavlja ITU in so na voljo v prostorih agencije.
13.  Priporočilo
 ITU-R P.1546 je priporočilo za napoved vpliva radijskih postaj v radiodifuzni
storitvi, kopenski mobilni storitvi, pomorski mobilni storitvi in določenih
fiksnih storitvah v radiofrekvenčnem pasu od 30 MHz do 3.000 MHz.
14.  Sporazum
iz Ženeve leta 1984 je mednarodni dokument, ki določa radijske frekvence za
zvokovne prenose, njihovo dodelitev in koordinacijo, osnovne značilnosti radijskih
postaj in druge podatke, potrebne za oddajanje zvokovnih prenosov, in je na
voljo v prostorih agencije.
15.  Številka
izdajateljeve oznake (v nadaljnjem besedilu: IIN) je oznaka, določena v
priporočilu ITU-T E.118, ki je potrebna pri obračunavanju.
16.  Usmerjalne
kode 98MN so kode, namenjene za potrebe usmerjanja pri izvedbi prenosljivosti
številk.
(2) Preostali izrazi, uporabljeni v
tem pravilniku, imajo enak pomen, kot je določen v zakonu.
3. člen
(način izračuna plačil)
(1) Plačila, določena s tem
pravilnikom, se izražajo s številom točk.
(2) Višina določenega plačila se
izračuna kot zmnožek števila točk in vrednosti točke za to vrsto plačila, kot
veljata tisto leto, za katero se višina plačila odmerja.
(3) Plačila, določena s tem
pravilnikom, se ne izključujejo, razen če ta pravilnik ne določa drugače.
4. člen
(vrednost točke in tarifa)
(1) Vrednost točke določi agencija
posebej za plačilo na podlagi obvestila, za plačilo za uporabo radijskih
frekvenc in za plačilo za uporabo elementov oštevilčenja.
(2) Vrednost točke za posamezno vrsto
plačila mora agencija določiti tako, da zbrana plačila na podlagi obvestila
krijejo načrtovane stroške iz prvega odstavka 6. člena zakona, zbrana
plačila za uporabo radijskih frekvenc načrtovane stroške iz prvega odstavka
56. člena zakona, zbrana plačila za uporabo elementov oštevilčenja pa
načrtovane stroške iz prvega odstavka 70. člena zakona. V načrtovanih
stroških, ki so podlaga za posamezno vrsto plačila, upošteva agencija tudi
sorazmerni delež stroškov skupnih služb agencije, ki odpade na regulacijo
elektronskih komunikacij, glede na število zaposlenih v ustreznih sektorjih ter
saldo finančnih sredstev za to vrsto plačila iz preteklega koledarskega leta.
(3) Tarifa vsebuje vrednosti točke za
posamezno vrsto plačila in obrazložitev iz petega odstavka 6. člena
zakona, lahko pa tudi višino posameznih plačil, izračunanih na podlagi ustrezne
vrednosti točke.
(4) Predlog tarife mora agencija
najkasneje do 31. oktobra tekočega leta predložiti v soglasje Vladi Republike Slovenije (v nadaljnjem besedilu: vlada) skupaj s programom dela in finančnim načrtom
za prihodnje koledarsko leto ter revidiranimi računovodskimi izkazi za preteklo
koledarsko leto.
(5) Če vlada do 15. decembra
tekočega leta ne izda soglasja, se do uveljavitve predlagane tarife uporablja
veljavna tarifa.
5. člen
(odmera in plačevanje plačil)
(1) Plačilo za posameznega zavezanca
odmeri agencija z odločbo o odmeri plačila. Zavezanec je odmerjeno plačilo
dolžan nakazati v 30 dneh od vročitve te odločbe na transakcijski račun
agencije.
(2) Plačila se plačujejo letno in se
odmerijo vnaprej za tekoče koledarsko leto.
(3) Ne glede na določbo prejšnjega
odstavka se za uporabo radijskih frekvenc za namene iz drugega in tretjega
odstavka 50. člena zakona odmeri enkratno plačilo, ki ustreza tolikim
dvanajstinam letnega plačila, kolikor mesecev je odločba o dodelitvi radijskih
frekvenc veljavna, vendar ne manj od ene dvanajstine letnega plačila.
(4) V prvem koledarskem letu, ko
nastopi obveznost plačila, agencija odmeri le toliko dvanajstin letnega
plačila, kolikor celih mesecev preostane od nastanka obveznosti do konca leta,
vendar ne manj od ene dvanajstine letnega plačila.
(5) Zavezanec za plačilo je dolžan
plačati celotno letno plačilo v koledarskem letu, v katerem je prenehal
zagotavljati javna komunikacijska omrežja ali izvajati javne komunikacijske
storitve ali mu je prenehala pravica do uporabe radijskih frekvenc oziroma
elementov oštevilčenja.
(6) Ne glede na določbe prejšnjega
odstavka pa je zavezanec, ki mu je pravica do uporabe radijskih frekvenc
oziroma elementov oštevilčenja prenehala zaradi poteka roka, za katerega je
bila podeljena, oziroma zaradi razlogov, ki niso na njegovi strani, dolžan
plačati le toliko dvanajstin letnega plačila, kolikor celih mesecev je bila ta
pravica veljavna, vendar ne manj kot eno dvanajstino letnega plačila.
II. PLAČILA NA PODLAGI OBVESTILA
6. člen
(zavezanci)
Zavezanci za
plačilo na podlagi obvestila so vsi operaterji.
7. člen
(število točk)
(1) Operaterji so glede na njihov
letni prihodek iz zagotavljanja javnih komunikacijskih omrežij oziroma iz
izvajanja javnih komunikacijskih storitev razdeljeni v sledeče razrede:
-      
razred 1:   do vključno 100,000.000 tolarjev;
-      
razred 2:   nad 100,000.000 do vključno 1.000,000.000 tolarjev;
-      
razred 3:   nad 1.000,000.000 do vključno 40.000,000.000 tolarjev;
-      
razred 4:   nad 40.000,000.000 tolarjev.
(2) Število točk za posamezen razred
je:
-      
razred 1:   100;
-      
razred 2:   1000;
-      
razred 3:   10.000;
-      
razred 4:   800.000.
III. PLAČILA ZA UPORABO RADIJSKIH FREKVENC
8. člen
(zavezanci)
(1) Zavezanci za plačila za uporabo
radijskih frekvenc so imetniki odločb o dodelitvi radijskih frekvenc razen
imetnikov odločb o dodelitvi radijskih frekvenc za radioamatersko ali
radioamatersko satelitsko storitev. Plačilo se določi za vsako odločbo o
dodelitvi radijskih frekvenc posebej.
(2) Število točk je določeno v posebni
odločbi o določitvi števila točk.
9. člen
(fiksno število točk)
(1) Plačilo v višini 60 točk se določi
za radijske frekvence:
-      
za pomorsko mobilno storitev, če so te radijske frekvence navedene v
dodatku 18 pravilnika o radiokomunikacijah ITU;
-      
za zrakoplovno mobilno (R) storitev, če so te radijske frekvence
navedene v dodatku 26 pravilnika o radiokomunikacijah ITU;
-      
za zrakoplovno mobilno (OR) storitev, če so te radijske frekvence
navedene v dodatku 27 pravilnika o radiokomunikacijah ITU;
-      
(črtana);
-      
zrakoplovne radionavigacijske postaje;
-      
pomorske radionavigacijske postaje;
-      
baznih postaj v lokalnem sistemu enosmernega pozivanja.
(2) Plačilo v višini 700 točk se
določi za radijske frekvence srednje valovnega radijskega oddajnika.
(3) Plačilo v višini 600 točk se določi za
radijske frekvence za satelitsko novinarstvo (SNG/OB).
(4) Za radijske frekvence za
sprejemnik se ne plačuje plačil.
10. člen
(radijske frekvence za radiodifuzijo)
(1) Za uporabo radijskih frekvenc za
radiodifuzijo je število točk sledeče:
-      
za radijske frekvence 174–230 MHz, 470–582 MHz in 582–960 MHz, ki so
določene za analogne in digitalne televizijske prenose in digitalne zvokovne
prenose: 600 x D1 x D2 točk;
-      
za radijske frekvence 87,5 – 108 MHz, ki so določene s sporazumom iz
Ženeve leta 1984 za zvokovne prenose: 400 x D1 x D2 točk.
(2) Če si radijske frekvence za
radiodifuzijo časovno delita dva ali več imetnikov odločb o dodelitvi radijskih
frekvenc, je vsak od njiju oziroma njih zavezanec za plačilo sorazmernega
deleža glede na čas uporabe, pri čemer je vsota teh deležev enaka celotni
višini plačila za polni čas uporabe.
11. člen
(faktor D1)
(1) Faktor D(1) se v skladu s tabelo
iz četrtega odstavka tega člena določi glede na površino območja pokrivanja v
Republiki Sloveniji. Površina območja pokrivanja je:
-      
v primeru dodelitve radijskih frekvenc za multipleks eksplicitno
določena v odločbi o dodelitvi radijskih frekvenc za multipleks,
-      
za frekvence, ki niso podeljene z odločbo o dodelitvi radijskih frekvenc
za multipleks, določena kot površina, kjer je izračunani vpliv radijske postaje
večji od referenčne vrednosti iz tretjega odstavka tega člena.
(2) Površina območja pokrivanja se izračuna
na podlagi priporočila ITU-R P. 1546 z upoštevanjem izsevane moči oddajnika,
sevalnega diagrama, efektivnih višin oddajne lokacije, digitalnega modela
nadmorskih višin Republike Slovenije z natančnostjo 100 x 100 m
ter z upoštevanjem korekcije na podlagi kota do čistine. Računa se s parametrom
»50% lokacij in 50% časa.
(3) Če v
odločbi o dodelitvi radijskih frekvenc ni drugače določeno, so referenčne
vrednosti za posamezne radiofrekvenčne pasove naslednje:


87,5–108 MHz
 

 

66 dB(mV/m)
 


174–230 MHz
 

za analogne televizijske
  prenose:
 

55 dB(mV/m)
 


za digitalne
  televizijske prenose (DVB-T)
 

50 dB(mV/m)
 


za digitalne
  zvokovne prenose (T-DAB)
 

60 dB(mV/m)
 


470–582 MHz
 

za analogne
  televizijske prenose:
 

65 dB(mV/m)
 


za digitalne
  televizijske prenose (DVB-T)
 

54 dB(mV/m)
 


582–960 MHz
 

za analogne
  televizijske prenose:
 

70 dB(mV/m)
 


za digitalne
  televizijske prenose (DVB-T)
 

58 dB(mV/m)
 


(4) Vrednost
faktorja D(1) se določi na naslednji način:
1.    
za radijske frekvence v pasu 87,5 – 108 MHz


Površina
  območja

Vrednost
  faktorja D(1)


do
  vključno 50 km2

0,5


nad
  50 km2 do vključno 200 km2

0,75


nad
  200 km2 do vključno 600 km2

1


nad
  600 km2 do vključno 1500 km2

1,5


nad
  1500 km2 do vključno 2500 km2

2


nad
  2500 km2 do vključno 5000 km2

3


nad
  5000 km2

6


2.    
za radijske frekvence 174 – 230 MHz, 470 – 582 MHz in 582 – 960 MHz


Površina
  območja

Vrednost
  faktorja D1


do
  vključno 50 km2

0,5


nad
  50 km2 do vključno 200 km2

0,75


nad
  200 km2 do vključno 600 km2

1


nad
  600 km2 do vključno 1500 km2

1,7


nad
  1500 km2 do vključno 2500 km2

3,3


nad
  2500 km2 do vključno 5000 km2

5


nad
  5000 km2

10


12. člen
(faktor D2)
(1) Faktor D(2) je odvisen od mestnih
območij, ki so del območja pokrivanja iz 11. člena tega pravilnika. Mestno
območje iz tabele iz tretjega odstavka tega člena se upošteva pri določitvi
faktorja D(2), če območje pokrivanja presega polovico mestnega območja.
(2) Če se z radijskimi frekvencami za
radiodifuzijo ne pokriva nobenega od spodaj navedenih mestnih območij, je
faktor D2 = 1.
(3) Če se
z radijskimi frekvencami za radiodifuzijo pokriva enega od spodaj navedenih
mestnih območij, je faktor D2 enak sledeči vrednosti tega mestnega
območja:


Mestno območje

Vrednost mestnega območja


Ljubljana

5,0


Maribor

2,5


Celje

1,4


Kranj

1,3


Novo mesto

1,2


Koper – Capodistria

1,2


Velenje

1,2


(4) Če se na podlagi odločbe o
dodelitvi radijskih frekvenc pokriva več zgoraj navedenih mestnih območij, je
faktor D2 enak vsoti vrednosti vključenih mestnih območij iz prejšnjega
odstavka.
13. člen
(ostale radijske frekvence)
(1) Število točk za radijske
frekvence, ki niso zajete v 9. do 12. členu tega pravilnika, se določi na
naslednji način: B x C x E točk.
(2) Faktor C je odvisen od skupne
širine radijskih frekvenc in se določi na sledeči način:
C = skupna širina dodeljenih radijskih
frekvenc / 25 kHz.
(3) Faktor
 B je odvisen od uporabljenega radiofrekvenčnega območja:


Radiofrekvenčno
  območje

Vrednost
  faktorja B


do vključno 470 MHz

10


nad    470 MHz    do vključno 960 MHz

3


nad    960 MHz    do vključno 2.300 MHz

1


nad    2.300 MHz do vključno 5.000 MHz

0,6


nad    5.000 MHz do vključno 10.000 MHz

0,4


nad    10.000 MHz    do vključno 17.700 MHz

0,3


nad    17.700 MHz    do vključno 27.500 MHz

0,2


nad    27.500 MHz do vključno 40.000 MHz

0,1


nad 40.000 MHz

0,01


(4) Faktor E je odvisen od področja
uporabe, in sicer:
-      
za uporabo radijskih frekvenc na celotnem območju Republike Slovenije: E
= 50;
-      
za lokalno uporabo radijskih frekvenc – največ 130 občin: E = 25;
-      
za lokalno uporabo radijskih frekvenc – največ 65 občin: E = 10;
-      
za lokalno uporabo radijskih frekvenc – največ 5 občin: E = 5;
-      
za lokalno uporabo radijskih frekvenc v sistemu z eno bazno postajo: E =
10;
-      
za usmerjeno zvezo (točka – točka): E = 1;
-      
za uporabo radijskih frekvenc nad 2000 MHz v času prireditev ne glede na
področje uporabe: E = 1.
14. člen
(posebni primeri uporabe)
(1) Za določitev plačila za uporabo
radijskih frekvenc za preizkuse in meritve se izračunano število točk pomnoži s
faktorjem 0,1.
(2) Ne glede ne določbo prejšnjega
odstavka se pri radiodifuziji izračunano število točk za uporabo radijskih
frekvenc za preizkuse pomnoži s faktorjem 2, izračunano število točk za uporabo
radijskih frekvenc za prireditve pa s faktorjem 1,5.
(3) Za uporabo radijskih frekvenc iz prve
alineje prvega odstavka 11. člena pravilnika, katere so podeljene z odločbo o
dodelitvi radijskih frekvenc za multipleks, se ne plačuje plačil po odločbah o
dodelitvi radijskih frekvenc za posamezne oddajne točke znotraj multipleksa.
(4) Izračunano število točk za uporabo
radijskih frekvenc 11,7 – 12,5 GHz se pomnoži s faktorjem 0,2. V primeru, da
področje pokrivanja ne zajema nobene od mestnih občin, pa se ta zmnožek dodatno
pomnoži s faktorjem 0,25.
(5) (črtan).
IV. PLAČILA ZA UPORABO ELEMENTOV OŠTEVILČENJA
15. člen
(zavezanci)
(1) Zavezanci za plačila za uporabo
številk so imetniki odločb o dodelitvi številk.
(2) Ne glede na določbo prejšnjega
odstavka je zavezanec za plačilo za uporabo številke, ki je bila prenesena v
skladu z 71. členom zakona, operater, h kateremu je bila ta številka
prenesena.
16. člen
(število točk)
Število točk
je določeno glede na količino, dolžino in vrsto elementov oštevilčenja, in
sicer je število točk na element oštevilčenja za posamezno vrsto elementov
oštevilčenja sledeče:


Vrsta
   elementov oštevilčenja

Število
   točk na element oštevilčenja


Geografske
  številke:

 


 

0,03


Negeografske
  številke:

 


-         
  številke, ki se uporabljajo v javnih mobilnih omrežjih
  ali za potrebe dostopa do javnih komunikacijskih storitev na fiksni lokaciji

0,03


-         
  številke brezplačnih storitev 80CDEF(GH):

 


-         
  šestmestne 80CDEF,

40


-         
  osemmestne 80CDEFGH.

3


-         
  številke premijskih storitev 90CDEF(GH):

 


-         
  šestmestne 90CDEF,

40


-         
  osemmestne 90CDEFGH.

3


-       številke
  za storitve, kot so daljinsko glasovanje, masovno klicanje... 89CDEF(G(H)):

 


-         
  šestmestne 89CDEF,

40


-         
  sedemmestne 89CDEFG,

10


-         
  osemmestne 89CDEFGH.

3


-         
  številke za vstop v posebna omrežja (podatkovna
  omrežja, internet) 88CDEFGH

 
3


Številke
  skrajšanega izbiranja razen za številke za klice v sili in številke za dostop
  do družbeno koristnih vseevropskih telefonskih storitev (116QRT):

 


-         
  trimestne številke

5.000


-         
  štirimestne številke

500


-         
  petmestne številke

50


Predpone
  za izbiro operaterja prenosnih omrežij 10 PQ 

650


Nacionalna
  smerna koda (NDC – AB(C(D)):

 


-         
  dvomestne kode

1.600


-         
  trimestne kode

400


-         
  štirimestne kode

200


Signalne
  kode in druge kode 

 


-         
  identifikacijska koda podatkovnega omrežja - DNIC

10


-         
  koda mednarodne signalizacijske točke - ISPC

200


-         
  koda nacionalne signalizacijske točke - DPC

10


-         
  koda mobilnega omrežja - MNC

200


-         
  številka izdajateljeve oznake - IIN

10


-         
  usmerjalne kode 98MN

10


-         
  koda nestandardne opreme – (koda proizvajalca opreme)

10


-         
  druge kode

10



Pravilnik o načinu izračuna plačil na podlagi
obvestila, za uporabo radijskih frekvenc in za uporabo številk (Uradni list RS,
št. 118/04)
vsebuje naslednje prehodne in končne določbe:
»V. PREHODNE IN KONČNE DOLOČBE
17. člen
(sprejem tarife
za leto 2005)
Ne glede na določbi četrtega in petega
odstavka 4. člena tega pravilnika agencija predlog tarife po tem pravilniku
za leto 2005 predloži v soglasje vladi najkasneje v 30 dneh po uveljavitvi tega
pravilnika.
18. člen
(prenehanje
veljavnosti)
(1) Z dnem uveljavitve tega pravilnika
preneha veljati Pravilnik o načinu izračuna določenih pristojbin na področju
telekomunikacij (Uradni list RS, št. 2/02 in 35/02), uporablja pa se do
vključno 31. decembra 2004.
(2) Postopki, začeti na podlagi
Pravilnika o načinu izračuna določenih pristojbin na področju telekomunikacij (Uradni list RS, št. 2/02 in 35/02), se končajo po določbah omenjenega pravilnika.
19. člen
(začetek
veljavnosti)
Ta pravilnik začne
veljati naslednji dan po objavi v Uradnem listu Republike Slovenije, uporabljati pa se začne 1. januarja 2005.«.

Pravilnik o spremembah in dopolnitvah
Pravilnika o načinu izračuna plačil na podlagi obvestila, za uporabo radijskih
frekvenc in za uporabo številk (Uradni list RS, št. 90/05) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Ne glede na določbo šestega odstavka 5.
člena Pravilnika o načinu izračuna plačil na podlagi obvestila, za uporabo
radijskih frekvenc in za uporabo številk (Uradni list RS, št. 118/04) mora
imetnik odločb o dodelitvi številk, s katerimi mu je bila v skladu s
Pravilnikom o načrtu oštevilčenja (Uradni list RS, št. 2/02 in 40/03) dodeljena
predpona za izbiro operaterjev mednarodnih omrežij oziroma predpona za izbiro
operaterjev medkrajevnih prenosnih omrežij, za te predpone plačati celotno
plačilo za uporabo številk za leto 2005, odmerjeno v skladu z drugim oziroma četrtim odstavkom 5. člena Pravilnika
o načinu izračuna plačil na podlagi obvestila, za uporabo radijskih frekvenc in
za uporabo številk (Uradni list RS, št. 118/04).
Ne glede na določbo četrtega odstavka 5.
člena Pravilnika o načinu izračuna plačil na podlagi obvestila, za uporabo
radijskih frekvenc in za uporabo številk (Uradni list RS, št. 118/04) a imetnik
odločbe o dodelitvi številk iz prejšnjega odstavka za leto 2005 ne plača
plačila za uporabo predpone za izbiro operaterjev prenosnih omrežij, dodeljene
v skladu s prvim odstavkom 24. člena Pravilnika o načrtu oštevilčenja (Uradni
list RS, št. 57/05).
3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o načinu izračuna plačil na podlagi obvestila, za uporabo radijskih
frekvenc in za uporabo številk (Uradni list RS, št. 22/07) vsebuje naslednje prehodne in
končne določbe:
»PREHODNE IN KONČNE DOLOČBE
10. člen
Do 31. decembra 2009 se število točk
za digitalne televizijske in digitalne zvokovne prenose, določene v 10. členu
pravilnika, množi s faktorjem 0,1.
Do 31. decembra 2007 se površina
območja pokrivanja iz drugega odstavka 11. člena pravilnika izračuna na podlagi
priporočila ITU-R P. 1546 z upoštevanjem izsevane moči oddajnika, heff,
delta(h), digitalnega zemljevida Republike Slovenije z natančnostjo
100 x 100 m, vendar brez upoštevanja korekcije na podlagi kota
do čistine. Računa se z natančnostjo največ 1 km2 in podatkom »50%
lokacij in 50% časa. Površina območja pokrivanja se izračuna s seštevanjem
posameznih območij velikosti največ 1 km2.
11. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o načinu izračuna plačil na podlagi obvestila, za uporabo radijskih
frekvenc in za uporabo elementov oštevilčenja (Uradni list RS, št. 46/10) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
Do izteka obdobja hkratne analogne in
digitalne radiodifuzije, določenega z zakonom, ki ureja digitalno
radiodifuzijo, se število točk za digitalne televizijske in digitalne zvokovne
prenose, določene v 10. členu pravilnika, množi s faktorjem 0,1.
5. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o načinu izračuna plačil na podlagi obvestila, za uporabo radijskih
frekvenc in za uporabo elementov oštevilčenja (Uradni list RS, št. 35/11) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
Določba 5. člena tega pravilnika se začne
uporabljati 1. januarja 2012. 
Do pričetka uporabe določbe 5. člena tega
pravilnika se uporablja tabela iz 16. člena Pravilnika o načinu izračuna plačil
na podlagi obvestila, za uporabo radijskih frekvenc in za uporabo elementov
oštevilčenja (Uradni list RS, št. 118/04, 90/05, 22/07 in 46/10).
7. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o načinu
izračuna plačil na podlagi obvestila, za uporabo radijskih frekvenc in za
uporabo elementov oštevilčenja (Uradni list RS, št. 78/11) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.