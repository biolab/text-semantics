1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Vrhe, izdelanega za obdobje od 1. 1. 1997 do 31.
12. 2006.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Krajevne enote Sežana, revirnega vodstva
v Senožečah št. 75. Javna razgrnitev se začne osmi dan po objavi te odredbe v
Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Sežana.
4. člen
V času javne razgrnitve bo organizirana javna obravnava.
Datum in kraj javne obravnave bo objavljen naknadno v prostorih Zavoda za
gozdove Slovenije, Krajevne enote Sežana.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-14-1/00
Ljubljana, dne 14. februarja 2000.
Minister
za kmetijstvo,
gozdarstvo in prehrano
Ciril Smrkolj l. r.