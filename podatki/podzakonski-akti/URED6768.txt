I. SPLOŠNE DOLOČBE
1. člen
(vsebina)
S to uredbo se določa način izračunavanja
in obračunavanja prispevkov za zagotavljanje podpor proizvodnji električne
energije v soproizvodnji z visokim izkoristkom in iz obnovljivih virov
energije.
2. člen
(pomen izrazov)
Izrazi, uporabljeni v tej uredbi, imajo
enak pomen, kot je določen v Energetskem zakonu (Uradni list RS, št. 17/14).
3. člen
(zavezanci za plačevanje prispevkov)
(1) Zavezanci za plačevanje prispevkov
za zagotavljanje podpor proizvodnji električne energije v soproizvodnji z
visokim izkoristkom in iz obnovljivih virov energije so končni odjemalci
električne energije in končni odjemalci trdnih, tekočih, plinastih fosilnih
goriv ali daljinske toplote za končno rabo.
(2) Končni odjemalci električne
energije morajo za vsako prevzemno-predajno mesto plačevati prispevek za zagotavljanje
podpor proizvodnji električne energije iz obnovljivih virov energije in v
soproizvodnji z visokim izkoristkom. Višina prispevka je odvisna od razvrstitve
končnega odjemalca v odjemno skupino glede na moč, napetostno raven, kategorijo
odjema in namen porabe električne energije.
(3) Končni odjemalci trdnih, tekočih,
plinastih fosilnih goriv ali daljinske toplote morajo pri njihovem nakupu plačati
prispevek za zagotavljanje podpor proizvodnji električne energije v
soproizvodnji z visokim izkoristkom in iz obnovljivih virov energije. Višina
prispevka je odvisna od energijske vrednosti dobavljenega goriva, ki izhaja iz
objavljenih statističnih podatkov Statističnega urada Republike Slovenije.
II. OCENA POTREBNEGA LETNEGA OBSEGA SREDSTEV IN NAČIN
DOLOČITVE PRISPEVKOV
4. člen
(priprava ocene potrebnega letnega obsega
sredstev)
(1) Center za podpore ob upoštevanju
razpoložljivih virov sredstev iz sprejetega načrta za delovanje podporne sheme
za naslednje koledarsko leto pripravi oceno potrebnega letnega obsega sredstev
za zagotavljanje podpor za proizvodnjo električne energije iz obnovljivih virov
energije in v soproizvodnji z visokim izkoristkom ter jo do 10. novembra v
obliki poročila pošlje Agenciji za energijo (v nadaljnjem besedilu: agencija)
in ministrstvu, pristojnemu za energijo.
(2) V poročilu morajo biti izkazani
rezultati poslovanja centra za podpore v predhodnem letu in stanje poslovanja v
prvih devetih mesecih tekočega leta. Sestavni del poročila je tudi pregled
izdanih deklaracij za proizvodne naprave.
(3) Ocena potrebnih letnih sredstev za
zagotavljanje podpor za proizvodnjo električne energije iz obnovljivih virov
energije in v soproizvodnji z visokim izkoristkom mora vsebovati tudi oceno
prodaje električne energije, ki jo na podlagi pogodb o zagotovljenem odkupu
odkupuje center za podpore.
5. člen
(določitev prispevkov)
(1) Agencija na podlagi ocene
potrebnih letnih sredstev pripravi izračun prispevkov za zagotavljanje podpor
proizvodnji električne energije iz obnovljivih virov energije ter v soproizvodnji
z visokim izkoristkom, pri čemer upošteva podatke iz napovedi glede stanja
prevzemno-predajnih mest, ki jih morata agenciji do 30. septembra poslati
sistemski in distribucijski operater, ter zadnjih objavljenih letnih podatkov
Statističnega urada Republike Slovenije o končni porabi trdnih in tekočih
fosilnih goriv, utekočinjenega naftnega in zemeljskega plina, zemeljskega plina
in drugih energetskih plinov iz omrežja ter daljinske toplote.
(2) Agencija izda akt o prispevkih za
zagotavljanje podpor za proizvodnjo električne energije iz obnovljivih virov
energije in v soproizvodnji z visokim izkoristkom, ki ga po predhodnem soglasju
vlade objavi v Uradnem listu Republike Slovenije.
(3) Če center za podpore med letom ne
doseže načrtovanih mesečnih prilivov prispevkov zaradi odstopanj od napovedi
glede stanja prevzemno-predajnih mest in končne porabe goriv ter zato ne more
več izpolnjevati obveznosti iz sklenjenih pogodb o podporah, o tem obvesti
agencijo, ki pripravi nov izračun prispevkov.
III. IZRAČUNAVANJE PRISPEVKA ZA KONČNE ODJEMALCE
ELEKTRIČNE ENERGIJE
6. člen
(ponderji odjemnih skupin končnih
odjemalcev električne energije)
(1) Za posamezne
odjemne skupine končnih odjemalcev električne energije iz prejšnjega člena se
določijo naslednje vrednosti ponderjev:


Odjemna skupina

Vrednost ponderja
  odjemne skupine – τose
 

1.

VN T > / = 6000 – PR.OMR

2,78301
 

2.

VN T > / = 6000 – DIS.OMR

3,31916
 

3.

VN 2500 < / = T < 6000 – PR.OMR

2,32985
 

4.

VN 2500 < / = T < 6000 – DIS.OMR

1,09051
 

5.

VN T < 2500 – PR.OMR

2,53830
 

6.

VN T < 2500 – DIS.OMR

1,60323
 

7.

SN zbiralke T > / = 2500

2,27953
 

8.

SN zbiralke T < 2500

2,29017
 

9.

SN T > / = 2500

1,72379
 

10.

SN T < 2500

0,94563
 

11.

NN zbiralke T > / = 2500

3,08316
 

12.

NN zbiralke T < 2500

1,81535
 

13.

NN T > / = 2500

2,77780
 

14.

NN T < 2500

1,46400
 

15.

NN brez merjenja moči

0,66165
 

16.

Gospodinjstva

0,48101
 

kjer je:

 


VN – 

visokonapetostni nivoji nazivnih napetosti
  400 kV, 220 kV in 110 kV,


SN – 

srednjenapetostni nivoji nazivnih napetosti
  35 kV, 20 kV in 10 kV,


NN – 

nizkonapetostni nivo nazivne napetosti
  400/230 V,


T – 

letne obratovalne ure,


PR.OMR – 

prenosno omrežje,


DIS. OMR – 

distribucijsko omrežje.





(2) Ponderji odjemnih skupin končnih
odjemalcev električne energije določajo težo obremenitve posamezne odjemne
skupine končnih odjemalcev s prispevkom za zagotavljanje podpor proizvodnje
električne energije v soproizvodnji z visokim izkoristkom in iz obnovljivih
virov energije.
7. člen
(izračun povprečnega mesečnega prispevka
na kW obračunske moči)
(1) Mesečni
prispevek na kW obračunske moči se določi posebej za vsako odjemno skupino
tako, da se zagotovi načrtovana količina sredstev za izvajanje podpor. Odvisen
je od povprečnega prispevka na kW obračunske moči in vrednosti ponderja odjemne
skupine (τose) ter se izračuna po naslednji enačbi:
pri čemer je:

pmes

mesečni prispevek odjemne skupine na kW obračunske moči,


ppov

povprečni prispevek na kW ob računske moči,


τose

ponder odjemne skupine.

(2) Povprečni
prispevek na kW obračunske moči se določi na podlagi načrtovane količine
sredstev za izvajanje podpor ter ocene letne obračunske moči po naslednji
enačbi:
pri čemer je:

SredE

načrtovana količina sredstev, ki jo zagotavljajo končni
  odjemalci električne energije,


∑PoL

ocenjena letna obračunska moč.

(3) Višina povprečnega prispevka na kW
obračunske moči (brez DDV) in mesečnega prispevka na kW obračunske moči (brez
DDV) za vsako odjemno skupino se zaokroži na 5 (pet) decimalk.
8. člen
(obračunavanje mesečnega prispevka
končnega odjemalca električne energije)
(1) Osnova za izračun mesečnega prispevka
posameznega končnega odjemalca so podatki o obračunski moči.
(2) Za ugotavljanje obračunske moči in
plačevanje mesečnega prispevka iz prejšnjega odstavka se smiselno uporabljajo
metodologije za obračunavanje omrežnine ter metodologije za določitev omrežnine
in kriteriji za ugotavljanje upravičenih stroškov za elektroenergetska omrežja.
(3) Mesečni prispevek končnega
odjemalca je prikazan kot posebna postavka na računu za uporabo omrežja.
9. člen
(akontativni računi za prispevek)
(1) Center za podpore izstavlja
sistemskemu in distribucijskemu operaterju akontativne račune za prispevek za
podpore na podlagi podatkov o planskih mesečnih količinah. Sistemski in
distribucijski operater pošljeta centru za podpore prve ocene do
30. septembra, dokončne planske podatke, ki so podlaga za izdajo
akontativnih računov za naslednje leto, pa do 15. decembra. Center za
podpore akontativne račune izdaja do konca obračunskega meseca z rokom plačila
20 dni od izdaje računa.
(2) Podatki o obračunani obračunski
moči po posameznih kategorijah prevzemno-predajnih mest se pripravijo iz
podatkovnih baz sistemskega in distribucijskega operaterja. Sistemski in
distribucijski operater zagotovita podatke centru za podpore o obračunani
obračunski moči po posamezni kategoriji do 10. (desetega) delovnega dne v
tekočem mesecu za pretekli mesec po elektronski in redni pošti. Na podlagi
prejetih podatkov o obračunani obračunski moči center za podpore izstavi
obračunski bremepis ali dobropis z rokom plačila 18 dni od izdaje.
(3) Če med letom akontativne količine
odstopajo od dejanskih za več kot 10%, lahko center za podpore od sistemskega
in distribucijskega operaterja zahteva popravek akontativnih količin.
IV. IZRAČUNAVANJE PRISPEVKA ZA KONČNE ODJEMALCE DALJINSKE
TOPLOTE IN KUPCE FOSILNIH GORIV
10. člen
(določanje prispevka na MWh fosilnih goriv
in daljinske toplote)
Prispevek na
MWh dobavljene energije od porabe trdnih in tekočih fosilnih goriv,
utekočinjenega naftnega in zemeljskega plina ter daljinske toplote se določi na
podlagi zadnjih objavljenih letnih podatkov Statističnega urada Republike
Slovenije o skupni porabi te energije, tako da se zagotovi načrtovana količina
sredstev za izvajanje podpor, ki jo morajo zagotoviti končni odjemalci energije
na podlagi letnega načrta za izvajanje podporne sheme. Prispevek na MWh se
izračuna po naslednji enačbi:
pri čemer je:

SredF

načrtovana količina sredstev,


∑WoL

ocenjena končna letna poraba energije iz trdnih in tekočih
  fosilnih goriv, utekočinjenega naftnega ter zemeljskega plina in toplote iz
  omrežja.

11. člen
(izračun prispevka na enoto posameznega
goriva)
(1) Za goriva,
ki se ne prodajajo po enotah, izraženih v MWh, se kot osnova za izračun
prispevka uporabljajo energijske vrednosti, določene v spodnji tabeli:


Energent

Energetska vrednost
  na prodajno enoto – E


kurilno olje 

0,011028

[MWh/kg]


ELKO 

0,009999

[MWh/l]


zemeljski plin

0,009466

[MWh/Sm3]


UNP 

0,012792

[MWh/kg]


avtoplin (LPG) 

0,012792

[MWh/kg]


motorni bencin 

0,009196

[MWh/l]


dizel 

0,009999

[MWh/l]


letalski bencin 

0,009196

[MWh/l]


kerozin

0,009216

[MWh/l]


(2) Prispevek
na prodajno enoto za posamezno gorivo se določi po enačbi:
(3) Za
lignit, premog in koks se prispevek na prodajno enoto goriva izračuna tako, da
se vrednost prispevka na MWh, ki ga določi agencija na podlagi prejšnjega
člena, pomnoži s kalorično vrednostjo energenta v MJ, ki je deklarirana pri
prodaji, in deli s faktorjem 3600 MJ/MWh po spodnji enačbi:
pri čemer je:

pegor

prispevek v EUR /kg fosilnega goriva,


Hs 

kurilna vrednost v MJ/kg goriva.

(4) Prispevek po prejšnjem odstavku
izračunajo dobavitelji goriva.
(5) Višina prispevka na MWh dobavljene
energije od porabe fosilnih goriv in daljinske toplote (brez DDV) in prispevka
na prodajno enoto goriva (brez DDV) se zaokroži na 5 (pet) decimalk.
12. člen
(obračunavanje prispevka končnemu
odjemalcu goriva)
(1) Prispevek končnega odjemalca je
prikazan kot posebna postavka na računu za dobavo goriva.
(2) Dobavitelji goriv morajo mesečno
poročati o višini obračunanih prispevkov in jih nakazovati centru za podpore.
Podatke o trošarinskih zavezancih, ki so zavezanci za plačilo prispevka pridobi
center za podpore pri Carinski upravi Republike Slovenije.
(3) Dobavitelji goriv morajo vsako
leto do 1. marca poročati centru za podpore o količini dobavljenih energentov
v preteklem koledarskem letu.
(4) Podrobnejši način poročanja in
zbiranja sredstev po tem členu določi center za podpore in ga objavi na svoji
spletni strani.
13. člen
(nadzor)
Nadzor nad izvajanjem te uredbe izvaja
inšpektorat, pristojen za energijo.
V. PREHODNE IN KONČNE DOLOČBE
14. člen
(prilagoditev višine prispevkov)
(1) Ne glede na določbe 11. člena te
uredbe se izračunani prispevek na prodajno enoto za motorni bencin in dizel
prvi mesec po uveljavitvi akta Agencije za energijo o višini prispevkov za
zagotavljanje podpor za proizvodno električne energije iz obnovljivih virov
energije in v soproizvodnji z visokim izkoristkom obračunava končnim odjemalcem
v višini 30%. Vsak naslednji mesec se višina obračunanega prispevka zviša za
10% izračunanega prispevka.
(2) Ne glede na določbe 11. člena te
uredbe se do konca leta 2014 izračunani prispevek za zemeljski plin obračuna v
višini 50%, izračunani prispevek za kurilno olje, ELKO, UNP, LNG, letalski
bencin in kerozin pa se obračuna v višini 200%. Prispevka se začneta
obračunavati prvi mesec po uveljavitvi akta Agencije za energijo o višini
prispevkov za zagotavljanje podpor za proizvodno električne energije iz
obnovljivih virov energije in v soproizvodnji z visokim izkoristkom.
15. člen
(začetek obračunavanja prispevkov)
(1) Dobavitelji goriv in daljinske
toplote morajo začeti z obračunavanjem in zbiranjem prispevkov z naslednjim mesecem
po uveljavitvi akta Agencije za energijo o prispevkih za zagotavljanje podpor
za proizvodno električne energije iz obnovljivih virov energije in v
soproizvodnji z visokim izkoristkom.
(2) Ne glede na določbo prejšnjega
odstavka so dobavitelji naftnih derivatov, katerih cene se oblikujejo na
podlagi predpisa o oblikovanju cen naftnih derivatov, dolžni začeti
obračunavati, zbirati prispevke ob prvi spremembi cene naftnih derivatov v
skladu s predpisom o oblikovanju cen naftnih derivatov v naslednjem mesecu po
uveljavitvi akta Agencije za energijo o prispevkih za zagotavljanje podpor za
proizvodno električne energije iz obnovljivih virov energije in v soproizvodnji
z visokim izkoristkom ali po mesečni spremembi višine prispevkov.
16. člen
(prenehanje veljavnosti)
Z dnem uveljavitve te uredbe preneha
veljati Uredba o načinu določanja in obračunavanja prispevka za zagotavljanje
podpor proizvodnji električne energije v soproizvodnji z visokim izkoristkom in
iz obnovljivih virov energije (Uradni list RS, št. 2/09, 49/10, 61/13 in
64/13).
17. člen
(uveljavitev uredbe)
Ta uredba začne veljati naslednji dan po
objavi v Uradnem listu Republike Slovenije.
Št. 00729-15/2014
Ljubljana, dne 22. maja 2014
EVA 2014-2430-0045
Vlada Republike Slovenije
mag. Alenka Bratušek l.r.
Predsednica