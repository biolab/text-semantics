1. člen
Za namene iz prvega odstavka 11. člena zakona o spodbujanju
razvoja demografsko ogroženih območij v Republiki Sloveniji (Uradni list RS,
št. 48/90 in 12/92), to je za naložbe v razvoj kmetij, dopolnilnih dejavnosti,
drobnega gospodarstva ter za naložbe v druge proizvodne in storitvene objekte
in opremo v gospodarstvu, so investitorji upravičeni na dolgoročne kredite iz
proračuna Republike Slovenije za leto 1994 pod naslednjimi pogoji: 
-       
doba vračanja kredita je 10 let ob dveletnem moratoriju; 
-       
obrestna mera znaša 2% s tem, da se nominalna vrednost glavnice veže na
vsakokratni tečaj tolarja na DEM.
2. člen
Ta uredba začne veljati petnajsti dan po objavi v Uradnem
listu Republike Slovenije.
Št. 402-07/93-1/2-8
Ljubljana, dne 19. maja 1994.
Vlada Republike Slovenije
dr. Janez Drnovšek l. r.
Predsednik