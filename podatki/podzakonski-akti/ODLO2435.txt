1. člen
(vsebina)
(1) Ta odlok podrobneje določa ukrep, vlagatelje,
upravičence, pogoje, vstopni prag, način izračuna višine finančnega
nadomestila, najvišjo višino finančnega nadomestila in postopek dodelitve
finančnega nadomestila zaradi izpada dohodka nosilcem dopolnilnih dejavnosti na
kmetiji zaradi posledic epidemije COVID-19 (v nadaljnjem besedilu: finančno
nadomestilo).
(2) Finančno nadomestilo se dodeli v skladu s Sporočilom
Komisije Začasni okvir za ukrepe državne pomoči v podporo gospodarstvu ob
izbruhu COVID-19 (UL C št. 91 I z dne 20. 3. 2020, str. 1), zadnjič
spremenjenim s Sporočilom Komisije Peta sprememba začasnega okvira za ukrepe
državne pomoči v podporo gospodarstvu ob izbruhu COVID-19 in sprememba Priloge
k Sporočilu Komisije državam članicam o uporabi členov 107 in 108 Pogodbe o
delovanju Evropske unije za kratkoročno zavarovanje izvoznih kreditov (UL C št.
34 z dne 1. 2. 2021, str. 6), (v nadaljnjem besedilu: Začasni okvir).
2. člen
(pomen izrazov)
Izrazi, uporabljeni v tem odloku, pomenijo:
1.     
kot dohodek se za namene tega odloka šteje ocena dohodka, ugotovljena
kot razlika med prihodki od prodaje in normiranimi odhodki v višini 70 %. Za
prihodke od prodaje se upošteva vsota izstavljenih računov v posameznem obdobju
brez obračunanega davka na dodano vrednost;
2.     
primarna kmetijska proizvodnja je gospodarska dejavnost, kot je
opredeljena v 5. točki 2. člena Uredbe Komisije (EU) št. 702/2014 z dne 25.
junija 2014 o razglasitvi nekaterih vrst pomoči v kmetijskem in gozdarskem
sektorju ter na podeželju za združljive z notranjim trgom z uporabo členov 107
in 108 Pogodbe o delovanju Evropske unije (UL L št. 193 z dne 1. 7. 2014, str.
1), zadnjič spremenjene z Izvedbeno uredbo Komisije (EU) 2020/2008 z dne 8.
decembra 2020 o spremembi uredb (EU) št. 702/2014, (EU) št. 717/2014 in (EU)
št. 1388/2014 v zvezi z obdobjem njihove uporabe in drugimi ustreznimi
prilagoditvami (UL L št. 414 z dne 9. 12. 2020, str. 15), (v nadaljnjem
besedilu: Uredba 702/2014/EU);
3.     
predelava kmetijskih proizvodov je gospodarska dejavnost, kot je
opredeljena v 6. točki 2. člena Uredbe 702/2014/EU;
4.     
trženje kmetijskih proizvodov je gospodarska dejavnost, kot je
opredeljena v 7. točki 2. člena Uredbe 702/2014/EU;
5.     
sektor ribištva in akvakulture je gospodarski sektor, kot je opredeljen
v točki (d) 5. člena Uredbe (EU) št. 1379/2013 Evropskega parlamenta in Sveta z
dne 11. decembra 2013 o skupni ureditvi trgov za ribiške proizvode in proizvode
iz ribogojstva in o spremembi uredb Sveta (ES) št. 1184/2006 in (ES) št.
1224/2009 ter razveljavitvi Uredbe Sveta (ES) št. 104/2000 (UL L št. 354 z dne
28. 12. 2013, str. 1), zadnjič spremenjene z Uredbo (EU) 2020/560 Evropskega
parlamenta in Sveta z dne 23. aprila 2020 o spremembi uredb (EU) št. 508/2014
in (EU) št. 1379/2013 glede posebnih ukrepov za ublažitev vpliva izbruha
COVID-19 na sektor ribištva in akvakulture (UL L št. 130 z dne 24. 4. 2020,
str. 11).
3. člen
(vlagatelj in upravičenec)
(1) Vlagatelj zahtevka za dodelitev finančnega nadomestila iz
Priloge, ki je sestavni del tega odloka (v nadaljnjem besedilu: zahtevek), je
nosilec dopolnilne dejavnosti na kmetiji, ki je imel najpozneje na dan 1.
septembra 2020 dokončno dovoljenje za opravljanje dopolnilne dejavnosti na
kmetiji v skladu z Uredbo o dopolnilnih dejavnostih na kmetiji (Uradni list RS,
št. 57/15 in 36/18).
(2) Upravičenec do finančnega nadomestila je vlagatelj iz
prejšnjega odstavka, ki izpolnjuje pogoje za dodelitev finančnega nadomestila.
4. člen
(pogoji za pridobitev sredstev)
(1) Vlagatelj mora izkazovati delež izpada dohodka vsaj v
višini 30 % za obdobje od 1. februarja 2021 do 30. aprila 2021 v primerjavi z
obdobjem od 1. februarja 2019 do 30. aprila 2019. Delež izpada dohodka se
izračuna na podlagi dohodka v mesecih iz tega odstavka po naslednji formuli: 1
– (A/B), pri čemer je:
-       
A = dohodek dopolnilnih dejavnosti vlagatelja na kmetiji v obdobju od 1.
februarja 2021 do 30. aprila 2021;
-       
B = dohodek dopolnilnih dejavnosti vlagatelja na kmetiji v obdobju od 1.
februarja 2019 do 30. aprila 2019.
(2) Vlagatelju, čigar dovoljenje za opravljanje dopolnilne
dejavnosti na kmetiji je postalo dokončno med 1. februarjem 2019 in 30. aprilom
2019, se izpad dohodka izračuna v skladu z določbo prejšnjega odstavka, pri
čemer se mu podatek za dohodek v obdobju od 1. februarja 2019 do 30. aprila
2019 izračuna kot trikratnik povprečnega mesečnega dohodka v obdobju od
dokončnosti dovoljenja za opravljanje dopolnilne dejavnosti na kmetiji do 30.
aprila 2019.
(3) Vlagatelju, čigar dovoljenje za opravljanje dopolnilne
dejavnosti na kmetiji je postalo dokončno po 30. aprilu 2019, se izpad dohodka
izračuna v skladu z določbo prvega odstavka tega člena, pri čemer se mu podatek
za dohodek v obdobju od 1. februarja 2019 do 30. aprila 2019 izračuna kot
trikratnik povprečnega mesečnega dohodka v obdobju od dokončnosti dovoljenja za
opravljanje dopolnilne dejavnosti na kmetiji do 1. septembra 2020.
(4) Za pridobitev finančnega nadomestila mora vlagatelj
izpolnjevati še naslednje pogoje:
1.     
na dan oddaje zahtevka ni v postopkih zaradi insolventnosti ali
postopkih prisilnega prenehanja, kot jih določa zakon, ki ureja finančno poslovanje,
postopke zaradi insolventnosti in postopke prisilnega prenehanja;
2.     
če se ukvarja s predelavo in trženjem kmetijskih proizvodov, v zahtevku
izjavi, da finančnega nadomestila delno ali v celoti ne bo prenesel na
subjekte, ki se ukvarjajo s primarno kmetijsko proizvodnjo;
3.     
za nakazilo dodeljenih sredstev ima odprt transakcijski račun v skladu s
35. členom Zakona o kmetijstvu (Uradni list RS, št. 45/08, 57/12, 90/12 –
ZdZPVHVVR, 26/14, 32/15, 27/17 in 22/18);
4.     
na dan oddaje zahtevka ima poravnane zapadle davčne obveznosti in druge
denarne nedavčne obveznosti v skladu z zakonom, ki ureja finančno upravo, v
višini, ki presega 50 eurov.
5. člen
(merila za določitev višine nadomestila)
(1) Finančno nadomestilo se dodeli v obliki pavšala glede na
obseg izpada dohodka, ugotovljenega v skladu s 4. členom tega odloka.
(2) Finančno nadomestilo se dodeli v višini priznanega izpada
dohodka iz prejšnjega člena, vendar ne več kot 6.000 eurov na posameznega
upravičenca.
(3) Upravičencu, ki je izredno pomoč za obdobje od 1.
februarja 2021 do 30. aprila 2021 uveljavljal v obliki mesečnega temeljnega
dohodka na podlagi Zakona o začasnih ukrepih za omilitev in odpravo posledic
COVID-19 (Uradni list RS, št. 152/20 in 175/20 – ZIUOPDVE), se finančno
nadomestilo po tem odloku zniža za prejeti mesečni temeljni dohodek v skladu s
petim odstavkom 116. člena Zakona o interventnih ukrepih za omilitev posledic
drugega vala epidemije COVID-19 (Uradni list RS, št. 175/20, 203/20 –
ZIUPOPDVE, 15/21 – ZDUOP 51/21 – ZZVZZ-O in 57/21 – odl. US), razen, če
upravičencu že ni bilo predhodno znižano finančno nadomestilo po drugem odloku
na podlagi 116. člena Zakona o interventnih ukrepih za omilitev posledic
drugega vala epidemije COVID-19 (Uradni list RS, št. 175/20, 203/20 –
ZIUPOPDVE, 15/21 – ZDUOP 51/21 – ZZVZZ-O in 57/21 – odl. US).
6. člen
(finančne določbe)
(1) Finančno nadomestilo se dodeli, če ugotovljen izpad
dohodka v skladu s prvim, drugim ali tretjim odstavkom 4. člena tega odloka
znaša najmanj 100 eurov.
(2) Skupni znesek državne pomoči, dodeljen v skladu z
oddelkom 3.1 Začasnega okvira, ne presega 1.800.000 eurov bruto na upravičenca.
(3) Ne glede na prejšnji odstavek skupni znesek državne
pomoči, dodeljen v skladu z oddelkom 3.1 Začasnega okvira, ne presega 270.000
eurov bruto na upravičenca, dejavnega v sektorju ribištva in akvakulture.
(4) Če se vlagatelj ukvarja z več gospodarskimi dejavnostmi,
za katere veljajo različne zgornje meje iz drugega in tretjega odstavka tega
člena, v zahtevku izjavi, da bo z ločevanjem računov ali na drug primeren način
zagotovil, da se za vsako od teh gospodarskih dejavnosti spoštuje ustrezna
zgornja meja, pri čemer skupni znesek državne pomoči, ki je takemu upravičencu
dodeljen v skladu z oddelkom 3.1 Začasnega okvira, ne presega zneska iz drugega
odstavka tega člena.
(5) Finančno nadomestilo se ustrezno zniža, če bi bila z
dodeljenimi sredstvi presežena omejitev iz drugega in tretjega odstavka tega
člena.
(6) Finančno nadomestilo se ne dodeli upravičencu, ki je za
isti namen in za isto obdobje, kot navaja v zahtevku, že prejel javna sredstva
Republike Slovenije ali sredstva Evropske unije.
(7) Sredstva za dodelitev finančnega nadomestila se
zagotovijo iz proračuna Republike Slovenije.
7. člen
(postopek za pridobitev finančnega nadomestila)
(1) Vlagatelj iz 3. člena tega odloka vloži zahtevek na
Agencijo Republike Slovenije za kmetijske trge in razvoj podeželja, Dunajska
cesta 160, 1000 Ljubljana (v nadaljnjem besedilu: agencija) s pripisom »Izpad
dohodka – DDK« ali v elektronski obliki po elektronski pošti na elektronski
poštni predal: aktrp@gov.si v obliki
elektronskega dokumenta, podpisanega s kvalificiranim elektronskim podpisom, ki
je enakovreden lastnoročnemu podpisu v fizični obliki.
(2) Zahtevek se lahko vloži do vključno 4. junija 2021.
8. člen
(odločba o pravici do finančnega nadomestila)
(1) V izreku odločbe o pravici do finančnega nadomestila se
navede, da gre za državno pomoč v skladu z oddelkom 3.1 Začasnega okvira.
(2) O izpolnjevanju pogojev agencija odloči najpozneje do 30.
junija 2021.
9. člen
(združevanje pomoči)
Finančna pomoč se lahko združuje z drugo državno pomočjo ali
pomočjo de mininis v skladu z Začasnim okvirom, Uredbo Komisije (EU) št.
651/2014 z dne 17. junija 2014 o razglasitvi nekaterih vrst pomoči za
združljive z notranjim trgom pri uporabi členov 107 in 108 Pogodbe (UL L št.
187 z dne 26. 6. 2014, str. 1), zadnjič spremenjeno z Uredbo Komisije (EU)
2020/972 z dne 2. julija 2020 o spremembi Uredbe (EU) št. 1407/2013 v zvezi s
podaljšanjem njene veljavnosti in o spremembi Uredbe (EU) št. 651/2014 v zvezi
s podaljšanjem njene veljavnosti in ustreznimi prilagoditvami (UL L št. 215 z
dne 7. 7. 2020, str. 3), Uredbo 702/2014/EU, Uredbo Komisije (EU) št. 1388/2014
z dne 16. decembra 2014 o razglasitvi nekaterih vrst pomoči za podjetja, ki se
ukvarjajo s proizvodnjo, predelavo in trženjem ribiških proizvodov in
proizvodov iz ribogojstva, za združljive z notranjim trgom z uporabo členov 107
in 108 Pogodbe o delovanju Evropske unije (UL L št. 369 z dne 24. 12. 2014,
str. 37), zadnjič spremenjeno z Izvedbeno uredbo Komisije 2020/2008/EU z dne 8.
decembra 2020 o spremembi uredb (EU) št. 702/2014, (EU) št. 717/2014 in (EU)
št. 1388/2014 v zvezi z obdobjem njihove uporabe in drugimi ustreznimi
prilagoditvami (UL L št. 414 z dne 9. 12. 2020, str. 15), Uredbo Komisije (EU)
št. 1407/2013 z dne 18. decembra 2013 o uporabi členov 107 in 108 Pogodbe o
delovanju Evropske unije pri pomoči de minimis (UL L št. 352 z dne 24.
12. 2013, str. 1), zadnjič spremenjeno z Uredbo Komisije 2020/972/EU z dne 2.
julija 2020 o spremembi Uredbe (EU) št. 1407/2013 v zvezi s podaljšanjem njene
veljavnosti in o spremembi Uredbe (EU) št. 651/2014 v zvezi s podaljšanjem
njene veljavnosti in ustreznimi prilagoditvami (UL L št. 215 z dne 7. 7. 2020,
str. 3), Uredbo Komisije (EU) št. 717/2014 z dne 27. junija 2014 o uporabi
členov 107 in 108 Pogodbe o delovanju Evropske unije pri pomoči de minimis
v sektorju ribištva in akvakulture (UL L št. 190 z dne 28. 6. 2014, str. 45)
zadnjič spremenjeno z Izvedbeno uredbo Komisije 2020/2008/EU z dne 8. decembra
2020 o spremembi uredb (EU) št. 702/2014, (EU) št. 717/2014 in (EU) št.
1388/2014 v zvezi z obdobjem njihove uporabe in drugimi ustreznimi
prilagoditvami (UL L št. 414 z dne 9. 12. 2020, str. 15), ob upoštevanju določb
in pravil o združevanju pomoči iz teh uredb in Začasnega okvira.
10. člen
(preveritev pred odobritvijo pomoči in poročanje)
(1) Agencija pred odobritvijo finančnega nadomestila v
evidencah državne pomoči, ki jih vodita ministrstvo, pristojno za finance, in
ministrstvo, pristojno za ribištvo, za posameznega vlagatelja preveri višino že
dodeljene državne pomoči v skladu z oddelkom 3.1 Začasnega okvira.
(2) Agencija v 15 dneh po izplačilu finančnega nadomestila
posameznemu upravičencu poroča ministrstvu, pristojnemu za finance, o
dodeljenih pomočeh na način, ki ga ministrstvo, pristojno za finance, objavi na
osrednjem spletnem mestu državne uprave.
(3) Ne glede na prejšnji odstavek agencija v 15 dneh po
izplačilu finančnega nadomestila posameznemu upravičencu, dejavnemu v sektorju
ribištva in akvakulture, poroča ministrstvu, pristojnemu za ribištvo, o
dodeljenem finančnem nadomestilu na način, ki ga ministrstvo, pristojno za
ribištvo, objavi na osrednjem spletnem mestu državne uprave.
11. člen
(objava informacij o shemi pomoči)
Ministrstvo, pristojno za kmetijstvo in ribištvo, objavi
informacije o shemi državne pomoči po tem odloku na osrednjem spletnem mestu
državne uprave (https://www.gov.si/teme/evidence-priglasenih-nacrtov-pomoci/).
Te informacije so na voljo javnosti najmanj deset let od zadnje dodelitve
finančne pomoči.
12. člen
(hramba dokumentacije)
Agencija vodi in hrani podrobne evidence z informacijami in
dokazili o dodeljenih finančnih pomočeh deset let od dneva zadnje dodelitve
finančne pomoči po tem odloku.
KONČNA DOLOČBA
13. člen
(začetek veljavnosti)
Ta odlok začne veljati naslednji dan po objavi v Uradnem
listu Republike Slovenije.
Št. 00715-28/2021
Ljubljana, dne 26. maja 2021
EVA 2021-2330-0064
Vlada Republike Slovenije
Janez Janša
predsednik

Priloga:
Zahtevek za dodelitev finančnega nadomestila zaradi izpada dohodka nosilcem
dopolnilnih dejavnosti na kmetiji zaradi posledic drugega vala epidemije
COVID-19 za obdobje od 1. februarja 2021 do 30. aprila 2021