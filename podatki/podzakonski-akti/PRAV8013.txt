1. člen
Ta pravilnik določa opremo in način uporabe opreme občinskih
redarjev.
2. člen
Za opremo občinskih redarjev po tem pravilniku se šteje: 
1.     
službena vozila, 
2.     
tehnična oprema, 
3.     
osebna oprema.
3. člen
Službena vozila občinskega redarstva po tem pravilniku so:
osebni avtomobili, motorna kolesa, kolesa z motorjem, kolesa ter druga prevozna
sredstva.
4. člen
(1) Občinsko redarstvo uporablja službena vozila bele barve z
napisom »OBČINSKO REDARSTVO« oziroma »MESTNO REDARSTVO« oziroma »MEDOBČINSKO
REDARSTVO« in simbol občinskega oziroma mestnega oziroma medobčinskega
redarstva. 
(2) Izvedbe napisov in simbolov so odvisne od velikosti in
tipov službenih avtomobilov. Isti tipi službenih avtomobilov so enako označeni.
(3) Občinsko redarstvo uporablja motorna kolesa. Napis in
simbol občinskega redarstva na motornih kolesih se določi v skladu s prvim
odstavkom tega člena. 
(4) Občinsko redarstvo uporablja kolesa z motorjem in kolesa,
ki so lahko različne barve, brez nalepk, napisov in simbolov.
5. člen
Tehnična oprema občinskega redarja je: prenosna naprava za
brezžično radijsko zvezo, oprema za komunikacijo z zbirkami osebnih podatkov,
fotoaparat, oprema za izvajanje redarskih pooblastil, oprema za urejanje
cestnega prometa in nadzor nad njim, posebna tehnična sredstva in posebni
tehnični pripomočki, informacijska oprema, telekomunikacijska oprema, oprema
ter pripomočki za usposabljanje.
6. člen
Osebna oprema občinskega redarja je: kovinske lisice,
plastična zatega, plinski razpršilec, delovni pas s torbico za lisice in
torbico za plinski razpršilec, službena torbica, odsevni brezrokavnik, piščalka
z vrvico, STOP loparček in žepna svetilka.
7. člen
Tipizacija oziroma tehnična specifikacija osebne opreme iz
prejšnjega odstavka je določena v prilogi, ki je sestavni del tega pravilnika
in objavljena skupaj z njim.
8. člen
Občinski redarji opremo uporabljajo in nosijo tako, kot je
predpisano v posebnih aktih in navodilih proizvajalca.
9. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-9/2007/24
Ljubljana, dne 21. avgusta 2007
EVA 2007-1711-0016
Dragutin Mate l.r. 
Minister 
za notranje zadeve

Tehnična
specifikacija redarske opreme