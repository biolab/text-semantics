I
(1) Zaradi preprečitve oziroma zmanjšanja možnosti vnosa
afriške prašičje kuge (v nadaljnjem besedilu: APK) z območja Republike Hrvaške,
se določi območje visokega tveganja, ki obsega območje naslednjih 8 lovskih
družin: Banja Loka, Predgrad, Sinji vrh, Vinica, Adlešiči, Gradac, Metlika in
Suhor ter območje revirja Lapinje Lovsko upravljavskega območja Kočevsko.
(2) Grafični prikaz območja visokega tveganja je kot Priloga
sestavni del tega sklepa.
II
Na območju visokega tveganja iz prejšnje točke se izvajajo
naslednji nujni ukrepi:
-       
aktivno iskanje poginulih divjih prašičev;
-       
intenziviran lov divjih prašičev, tudi z uporabo lovk;
-       
vzorčenje in preiskave na APK vseh odstreljenih in z lovkami odlovljenih
divjih prašičev;
-       
prijava, vzorčenje in preiskave na APK vsakega poginulega domačega
prašiča iz domačih rej;
-       
na velikih prašičerejskih obratih (z več kot 500 plemenskimi svinjami)
prijava prvih treh poginulih prašičev v tednu Veterinarsko-higienski službi
Nacionalnega veterinarskega inštituta, ki zagotovi odvoz in vzorčenje;
-       
dosledno upoštevanje in izvajanje biovarnostnih ukrepov za vse osebe, ki
kakorkoli prihajajo v stik z domačimi ali divjimi prašiči;
-       
prepoved krmljenja živalskih stranskih proizvodov na krmiščih za
prostoživeče živali;
-       
prepoved iztrebljanja divjih prašičev v lovišču;
-       
preprečevanje stikov med domačimi in divjimi prašiči.
III
Ta sklep začne veljati naslednji dan po objavi v Uradnem
listu Republike Slovenije.
Št. 007-320/2023
Ljubljana, dne 19. julija 2023
EVA 2023-2330-0104
Dr. Janez Posedi
v.d. generalnega direktorja
Uprave za varno hrano,
veterinarstvo in varstvo rastlin

Priloga:
Območje visokega tveganja