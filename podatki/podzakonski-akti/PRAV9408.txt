1. člen
S tem pravilnikom se sprejme gozdnogospodarski načrt gozdnogospodarske
enote Dol ‑ Moravče (2009–2018), št.
04‑15/09 z dne 3. 9. 2009, ki ga
je za obdobje od 1. januarja 2009 do 31. decembra 2018 izdelal Zavod za gozdove
Slovenije, Območna enota Ljubljana.
2. člen
Gozdnogospodarska enota Dol ‑
Moravče, ki meri 9.762,79 ha, se nahaja v Gozdnogospodarskem območju Ljubljana,
v občinah Dol pri Ljubljani, Domžale in Moravče, oziroma v katastrskih občinah
Beričevo, Dol, Podgora, Petelinje, Vinje, Dolsko, Križevska vas, Senožeti,
Laze, Kleče, Drtija, Krašce, Limbarska gora, Moravče, Negastrn, Peče, Velika
vas, Vrhpolje, Zgornje Koseze in Trojica.
3. člen
V gozdnogospodarski enoti Dol ‑
Moravče je s 1. januarjem 2009 ugotovljeno naslednje stanje gozdov:
A)    
lastništvo: 96,10% zasebnih gozdov v lasti fizičnih ali pravnih oseb,
3,60% državnih gozdov in 0,30% gozdov lokalnih skupnosti;
B)    
površina: 4.925,68 ha, od katere je 4.495,34 ha večnamenskih gozdov in
430,34 ha varovalnih gozdov;
C)   
lesna zaloga: 292,9 m3/ha, od tega 101,2 m3/ha
iglavcev in 191,7 m3/ha listavcev;
D)   
tekoči letni prirastek: 7,78 m3/ha, od tega 2,40 m3/ha
iglavcev in 5,38 m3/ha listavcev.
4. člen
(1) V gozdnogospodarskem načrtu gozdnogospodarske enote Dol ‑ Moravče (2009–2018) je ob upoštevanju
usmeritev iz gozdnogospodarskega načrta Gozdnogospodarskega območja Ljubljana,
izdelanega za obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Dol ‑ Moravče določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 543,5 ha,
-       
ekološke funkcije na površini 845,2 ha ter
-       
socialne funkcije na površini 406,8 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Dol ‑ Moravče (2009–2018) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Dol ‑
Moravče za obdobje od 1. januarja 2009 do 31. decembra 2018 določeni naslednji
ukrepi:
-       
najvišji možni posek v višini 257.393 m3, od tega 88.367 m3
iglavcev in 169.026 m3 listavcev,
-       
gojitvena dela, potrebna za ohranitev in razvoj gozdov, na površini
173,83 ha,
-       
nega drogovnjaka na površini 146,09 ha,
-       
varstvena dela, potrebna za zaščito pred divjadjo, in sicer zaščita s
premazom na površini 0,30 ha, obeleževanje sadik gozdnega drevja v obsegu 22,4
delovnih dni ter zaščita sadik gozdnega drevja s 300 tulci.
(2) V gozdnogospodarskem načrtu gozdnogospodarske enote Dol ‑ Moravče (2009–2018) so določeni ukrepi
in načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Dol ‑
Moravče, v obdobju od uveljavitve tega pravilnika do 31. Decembra 2018, se
morajo upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Dol ‑
Moravče (2009–2018).
7. člen
Po en izvod gozdnogospodarskega načrta gozdnogospodarske enote
Dol ‑ Moravče (2009–2018) je na
vpogled na sedežu Zavoda za gozdove Slovenije, Območne enote Ljubljana, Tržaška
2, Ljubljana, na sedežu Zavoda za gozdove Slovenije, Krajevne enote Domžale,
Ljubljanska 72a, Domžale in na Ministrstvu za kmetijstvo, gozdarstvo in
prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Dol ‑ Moravče (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-30/2001/9
Ljubljana, dne 26. novembra 2009
EVA 2009-2311-0031
prof. dr. Milan Pogačnik l.r.
Minister
za kmetijstvo,
gozdarstvo in prehrano