1. člen
(vsebina)
Ta uredba določa:
-       
višino dodatka za posebne pogoje dela na območjih občin z nižjo
razvitostjo,
-       
način vlaganja zahtevkov, obvezna dokazila in roke za vložitev zahtevkov
za dodatek iz prejšnje alineje za zdravnike, ki opravljajo zdravniško službo na
primarni ravni zdravstvene dejavnosti v mreži javne zdravstvene službe na
območjih občin z nižjo razvitostjo (v nadaljnjem besedilu: zdravnik),
-       
poročanje.
2. člen
(višina dodatka)
Višina dodatka za posebne pogoje dela na območjih občin z
nižjo razvitostjo se določi glede na število opredeljenih pacientov na
posameznega zdravnika, in sicer z upoštevanjem meril, določenih v Prilogi, ki
je sestavni del te uredbe.
3. člen
(odločanje o višini dodatka)
Višino dodatka iz prejšnjega člena ob upoštevanju meril iz
Priloge te uredbe s sklepom določi izvajalec zdravstvene dejavnosti (v
nadaljnjem besedilu: izvajalec).
4. člen
(način in rok vlaganja zahtevkov)
(1) Izvajalec zahtevke za izplačilo za financiranje dodatka
na podlagi četrtega odstavka 16. člena Zakona o nujnih ukrepih za zagotovitev
stabilnosti zdravstvenega sistema (Uradni list RS, št. 100/22; v nadaljnjem
besedilu: zakon) vloži na ministrstvo, pristojno za zdravje (v nadaljnjem
besedilu: ministrstvo), preko UJP-net v elektronski obliki (e-Račun).
(2) Izvajalec na zahtevku za izplačilo dodatka za posebne
pogoje dela na območjih občin z nižjo razvitostjo prikaže obseg sredstev po
posameznih mesecih in skupaj.
(3) Izvajalec zahtevek za izplačilo sredstev iz proračuna Republike
Slovenije vloži pri ministrstvu do 20. v mesecu za pretekli mesec. Sredstva se
izvajalcu izplačajo najpozneje do zadnjega dne meseca, ki sledi mesecu, v
katerem je bil popolni zahtevek posredovan. Če je zahtevek izstavljen po roku
iz prvega stavka tega odstavka, se obravnava in izplača skupaj z zahtevkom
naslednjega obdobja.
5. člen
(hramba dokumentacije)
Za potrebe nadzora iz šestega odstavka 16. člena zakona se
dokumentacija, povezana z izplačili dodatka za posebne pogoje dela na območjih
občin z nižjo razvitostjo, hrani vsaj tri leta.
6. člen
(poročanje)
Izvajalec ob vložitvi zahtevka iz 4. člena te uredbe pošlje
ministrstvu poročilo o stanju glede izplačanega dodatka iz te uredbe po
delovnih mestih, višini izplačila dodatka in doseganju meril iz Priloge te
uredbe.
KONČNA DOLOČBA
7. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00704-368/2022
Ljubljana, dne 13. oktobra 2022
EVA 2022-2711-0106
Vlada Republike Slovenije
dr. Robert Golob
predsednik

Priloga:
Merila za določitev višine dodatka za posebne pogoje dela na območjih občin z
nižjo razvitostjo