I. SPLOŠNE DOLOČBE
1. člen
Ta uredba določa v skladu z Direktivo Sveta
96/29/EURATOM z dne 13. maja 1996 o določitvi temeljnih varnostnih standardov
za varstvo zdravja delavcev in prebivalstva pred nevarnostmi zaradi
ionizirajočega sevanja (UL L št. 159 z dne 29. 6. 1996, str. 1) ter Direktivo
Sveta 2003/122/EURATOM z dne 22. decembra 2003 o nadzoru visokoaktivnih zaprtih
radioaktivnih virov in virov sevanja neznanega izvora (UL L št. 346 z dne 31.
12. 2003, str. 57):
-      
vire ionizirajočega sevanja (v nadaljnjem
besedilu: viri sevanja), za katere namere o njihovi uporabi ni treba
priglasiti, ter s temi viri sevanja povezane majhne količine radioaktivnih
snovi ali nizke koncentracije aktivnosti, za katere niso presežene ravni
izvzetja,
-      
zahteve, ki jih morajo izpolnjevati naprave in
oprema, ki sama ali zaradi sestavnih delov oddaja ionizirajoča sevanja zaradi
obratovanja pri električni napetosti večji od 5 kV,
-      
merila za razvrščanje posameznih del v okviru
izvajanja sevalnih dejavnosti, pri katerih se uporabljajo odprti viri sevanja,
-      
ravni opustitve in merila, na podlagi katerih
se lahko opusti nadzor nad radioaktivnimi snovmi,
-      
sevalne dejavnosti, za katerih izvajanje je
treba pridobiti dovoljenje za izvajanje sevalne dejavnosti,
-      
vrste virov sevanj, za katere je treba pred
uporabo pridobiti potrdilo o vpisu v register virov sevanja,
-       vrste virov sevanja, za katere je treba pred uporabo pridobiti
dovoljenje za uporabo,
-      
merila za razvrščanje objektov med sevalne
objekte in manj pomembne sevalne objekte in
-      
merila za časovno veljavnost dovoljenj za
izvajanje sevalne dejavnosti, za uporabo vira sevanja in za obratovanje
sevalnega objekta, jedrskega objekta in manj pomembnega sevalnega objekta.
2. člen
V tej uredbi uporabljeni pojmi imajo
naslednji pomen:
1.    
hitrost doze je časovni odvod ustrezne doze (absorbirane, ekvivalentne,
efektivne, predvidene ekvivalentne, predvidene efektivne) ali njenih
ekvivalentov (okoliški, smerni, osebni) in pomeni porast prejete doze v kratkem
časovnem razmiku. Enota je Gy/s ali Sv/s;
2.    
pošiljanje je pošiljanje radioaktivnih snovi v skladu s predpisom, ki
ureja uvoz, izvoz in tranzit radioaktivnih snovi, in pošiljanje radioaktivnih
odpadkov v skladu s predpisom, ki ureja uvoz, izvoz in tranzit radioaktivnih
odpadkov in izrabljenega goriva;
3.    
pristojni upravni organ je upravni organ, pristojen za sevalno in
jedrsko varnost, v sestavi ministrstva, pristojnega za okolje, in upravni
organ, pristojen za varstvo ljudi pred ionizirajočimi sevanji, v sestavi
ministrstva, pristojnega za zdravje, če gre za uporabo radioaktivnih snovi ali
naprav ter opreme, ki oddaja ionizirajoča sevanja zaradi obratovanja pri
električni napetosti večji od 5 kV, v zdravstvu ali veterinarstvu ali za
izvajanje sevalne dejavnosti v zdravstvu ali veterinarstvu;
4.    
radiotoksičnost je toksičnost zaradi ionizirajočega sevanja radionuklida
in njegovih potomcev, ki se je vgradil v človekovo telo. Radiotoksičnost je
povezana tako z radioaktivnimi lastnostmi radionuklida, kot tudi s fizikalnimi
in kemičnimi lastnostmi elementa ter njegovim metabolizmom v telesu ali v
organu, v katerega se vgradi;
5.    
skupinska doza je vsota doz, ki so jih ali bi jih prejeli posamezniki
določene populacije ljudi zaradi izpostavljenosti določenemu viru sevanja.
Enota za skupinsko dozo je človek sievert (v nadaljnjem besedilu: čl-Sv);
6.    
specifična aktivnost je aktivnost snovi deljena z maso snovi;
7.    
visokoaktivni vir sevanja je zaprti vir sevanja, ki vsebuje radionuklid,
katerega aktivnost je v času izdelave, ali če ta ni znan, v času, ko je bil
prvič dan v promet, enaka ali večja od ustrezne aktivnosti iz tabele 4 iz
priloge, ki je sestavni del te uredbe. Zaprti vir ionizirajočega sevanja se ne
obravnava več kot visokoaktivni vir sevanja, če njegova aktivnost pade pod
ravni izvzetja iz tabele 1 iz priloge te uredbe;
8.    
nevarni vir sevanja je vir sevanja kategorije 1, 2 ali 3, določen v
tabeli 5 iz priloge te uredbe. Nevarni vir sevanja lahko povzroči trajne
poškodbe ljudem, ki bi ravnali z njim, če ne bi upoštevali pravil varnosti in
varovanja.
II. PRIGLASITEV NAMERE O UPORABI VIRA SEVANJA
3. člen
(1) Proizvodnje, predelave, uporabe,
skladiščenja, pošiljanja, vnašanja iz držav članic EU, uvoza, izvoza, tranzita
in odlaganja radioaktivnih snovi ali drugega izvajanja sevalne dejavnosti ali
uporabe vira sevanja pristojnemu upravnemu organu ni treba priglasiti, če so
izpolnjeni naslednji pogoji:
-      
tveganje za posameznike zaradi izpostavljenosti
ionizirajočim sevanjem mora biti majhno,
-      
skupinski učinek zaradi izpostavljenosti
ionizirajočim sevanjem mora biti pri običajnih razmerah izvajanja sevalne
dejavnosti ali uporabe vira sevanja majhen in
-      
izvajanje sevalne dejavnosti ali uporaba vira
sevanja mora biti sama po sebi nepomembna v zvezi z izpostavljenostjo
ionizirajočim sevanjem in z zanemarljivo verjetnostjo, da pogoja iz prejšnjih
alinej tega odstavka nista izpolnjena.
(2) Sevalna dejavnost ali vir sevanja
izpolnjuje pogoje iz prejšnjega odstavka, če:
1.    
aktivnost posameznega radionuklida v snovi ne presega ravni izvzetja za
aktivnost iz drugega stolpca tabele 1 iz priloge te uredbe;
2.    
specifična aktivnost posameznega radionuklida v snovi ne presega
specifične aktivnosti iz tretjega stolpca tabele 1 iz priloge te uredbe;
3.    
je naprava, ki vsebuje zaprte vire sevanj z aktivnostmi ali specifičnimi
aktivnostmi nad vrednostmi iz 1. in 2. točke tega odstavka, tipsko preverjena
in odobrena v skladu z zakonom, ki ureja tehnične zahteve za proizvode in
ugotavljanje skladnosti, pri pogoju, da hitrost doze ne presega 1 µSv/h na
razdalji 10 cm od katerekoli dostopne površine naprave.
(3) Pogoji iz prvega odstavka tega člena so
izpolnjeni tudi za:
1.    
električno napravo, ki obratuje pri napetosti, ki presega 5 kV, če
hitrost doze, izmerjene 10 cm od katerekoli dostopne površine naprave, ni večja
od 1 µSv/h, za napravo pa je odobrena tipska odobritev skladno s predpisi o
tehničnih zahtevah za proizvode in o ugotavljanju skladnosti;
2.    
katodno cev, namenjeno prikazovanju slik, ali drugo električno napravo,
če napetost ne presega 30 kV in pri normalnem delovanju hitrost doze 10 cm od
katerekoli dostopne površine naprave ne presega 1 µSv/h;
3.    
radioaktivno kontaminirane snovi, za katere je upravni organ, pristojen
za sevalno in jedrsko varnost, odobril izpust v okolje.
(4) Ne glede na pogoje v zvezi z
aktivnostjo ali specifično aktivnostjo posameznih radionuklidov v radioaktivni
snovi iz drugega odstavka tega člena, sevalne dejavnosti ali uporabe vira
sevanja ni treba priglasiti, če iz načrta optimizacije varstva ljudi in okolja
pred ionizirajočimi sevanji sledi, da zaradi izvajanja sevalne dejavnosti ali
uporabe vira sevanja:
-      
efektivna doza za posameznika iz prebivalstva
ne presega 10 µSv na leto in
-      
skupinska efektivna doza ne presega 1 čl-Sv v
enem letu.
(5) Če radioaktivna snov vsebuje več
radionuklidov, sevalne dejavnosti in uporabe vira sevanja ni treba priglasiti,
če za radionuklide v radioaktivni snovi velja vsaj eden od naslednjih pogojev:
ali
kjer je:
-      
Aiaktivnost
posameznega radionuklida,
-      
IVAi raven izvzetja za aktivnost posameznega radionuklida,
-      
KAi
specifična aktivnost radionuklida in
-      
IVKAi raven izvzetja za specifično aktivnost posameznega radionuklida.
(6) Za radionuklide, ki jih tabela 1
priloge te uredbe ne vsebuje, ravni izvzetja za aktivnosti in specifične
aktivnosti določi pristojni upravni organ tako, da za njihove ravni izvzetja
prevzame ravni izvzetja tistih radionuklidov iz tabele 1 priloge te uredbe, ki
so po radiotoksičnosti najbolj podobni tem radionuklidom.
(7) Če se pri izvajanju dejavnosti
uporablja v kateremkoli času več med seboj podobnih radioaktivnih snovi, ki
vsaka zase izpolnjuje pogoje iz drugega odstavka tega člena, je treba njihovo
uporabo priglasiti, če skupna aktivnost teh snovi presega ravni izvzetja iz
tabele 1 v prilogi te uredbe.
4. člen
(1) Za namen priglasitve namere in izdaje
dovoljenja za izvajanje sevalne dejavnosti z uporabo odprtega vira sevanja se
dela v okviru izvajanja teh sevalnih dejavnosti razvrstijo v tri razrede glede
na:
-      
razvrstitev radionuklida v skupino
radiotoksičnosti,
-      
aktivnost radionuklida, ki se ga uporablja, in
-      
način opravljanja dela z odprtim virom sevanja.
(2) Posamezno
delo v okviru izvajanja sevalnih dejavnosti z uporabo odprtega vira sevanja se
razvrsti v posamezni razred iz prejšnjega odstavka na podlagi vrednosti za
aktivnost odprtega vira sevanja iz naslednje tabele:


Skupina radiotoksičnosti radionuklida

Razred dela v okviru izvajanja sevalne dejavnosti z uporabo
   odprtega vira sevanja


 

III

II

I


I. skupina

do 0,37 MBq

0,37 MBq – 370 MBq

več kot 370 MBq


II.skupina

do 3,7 MBq

3,7 MBq – 3,7 GBq

več kot 3,7 GBq


III. skupina

do 37 MBq

37 MBq – 37 GBq

več kot 37 GBq


IV. skupina

do 370 MBq

370 MBq – 370 GBq

več kot 370 GBq


V. skupina

do 3,7 GBq

3,7 GBq – 3,7 TBq

več kot 3,7 TBq


kjer se v skupine radiotoksičnosti
razvrščajo radionuklidi na naslednji način:
-      
prva skupina: raven izvzetja ≤ 104 Bq,
-      
druga skupina: 10(na 4) Bq < raven izvzetja ≤
105 Bq,
-      
tretja skupina: 10(na 5) Bq < raven izvzetja
≤ 106 Bq,
-      
četrta skupina: 10(na 6) Bq < raven izvzetja
≤ 107 Bq in
-      
peta skupina: raven izvzetja >107 Bq.
(3) Če raven izvzetja za posamezmi
radionuklid ni določena, se radionuklid razvrsti v skupino radiotoksičnosti
glede na radiokemijsko podobnost z radionuklidi iz tabele 1 v prilogi te
uredbe.
(4) Vrednosti za aktivnost odprtega vira
sevanja iz tabele za razvrščanje dela v okviru izvajanja sevalnih dejavnosti z
uporabo odprtega vira sevanja iz prejšnjega odstavka je treba glede na način
opravljanja dela z odprtim virom sevanja pomnožiti z naslednjimi faktorji:
-      
krat 100 za skladiščenje,
-      
krat 10 za zelo enostavno delo s tekočinami,
-      
krat 1 za navadno delo s kemikalijami,
-      
krat 0,1 za kompleksno delo s tekočinami in
enostavno delo s suhimi snovmi,
-      
krat 0,01 za delo s prašnimi snovmi.
III. OPUSTITEV NADZORA NAD RADIOAKTIVNIMI SNOVMI
5. člen
Pristojni upravni organ odloči o opustitvi
nadzora nad radioaktivno snovjo, če radioaktivna snov po opustitvi nadzora v
enem letu ne more povzročiti skupinske doze večje od 1 čl-Sv in efektivna doza
na kateregakoli posameznika iz prebivalstva v enem letu zaradi radioaktivne
snovi ne more preseči 10 µSv.
6. člen
(1) Opustitev nadzora nad radioaktivno
snovjo preneha brez odločitve pristojnega upravnega organa, če specifična
aktivnost radioaktivne snovi ne presega vrednosti iz drugega stolpca tabele 3 v
prilogi te uredbe.
(2) Za radioaktivno snov, ki vsebuje več
radionuklidov, preneha nadzor nad radioaktivno snovjo brez odločbe pristojnega
upravnega organa, če je izpolnjen naslednji pogoj:
kjer je KAi specifična
aktivnost in OVKAi vrednost specifične aktivnosti posameznega
radionuklida, ki ga radioaktivna snov vsebuje.
(3) Za radionuklide, ki jih tabela 3
priloge te uredbe ne vsebuje, ravni opustitve na zahtevo imetnika dovoljenja za
izvajanje sevalne dejavnosti določi pristojni upravni organ tako, da za njihove
ravni opustitve prevzame ravni opustitve tistih radionuklidov iz tabele 3
priloge te uredbe, ki so po radiotoksičnosti najbolj podobni tem radionuklidom.
7. člen
(1) Če se že pred začetkom uporabe vira
sevanja predvideva opustitev nadzora nad radioaktivnimi snovmi po njihovi
uporabi, se lahko zahtevo za opustitev vloži skupaj z vlogo za pridobitev
dovoljenja za uporabo vira sevanja.
(2) K zahtevi iz prejšnjega odstavka je
treba priložiti načrt ravnanja z radioaktivnimi snovmi po opustitvi nadzora in
načrt optimizacije varstva ljudi in okolja pred ionizirajočimi sevanji, iz
katerega sledi, da so izpolnjeni pogoji za opustitev nadzora.
(3) Pristojni upravni organ ugotovi
izpolnjevanje pogojev za opustitev nadzora nad radioaktivnimi snovmi v dovoljenju
za uporabo vira sevanja.
(4) O opustitvi nadzora nad radioaktivnimi
snovmi mora uporabnik vira sevanja voditi evidenco, ki vsebuje predvsem podatke
o dnevu opustitve nadzora, količini radioaktivnih snovi in načinu ravnanja po
opustitvi nadzora nad radioaktivnimi snovmi.
(5) Pred opustitvijo nadzora nad
radioaktivnimi snovmi mora uporabnik o nameravani opustitvi nadzora obvestiti
pristojni upravni organ.
IV. VRSTE SEVALNIH DEJAVNOSTI, ZA KATERIH IZVAJANJE JE TREBA
PRIDOBITI DOVOLJENJE
8. člen
(1) Dovoljenje za izvajanje sevalne
dejavnosti je treba pridobiti za vsako dejavnost, pri kateri se uporabljajo
viri sevanj, razen za radioaktivne snovi, zaprte vire sevanj, električne
naprave, katodne cevi ali radioaktivno kontaminirane snovi iz drugega, tretjega
in petega odstavka 3. člena te uredbe.
(2) Ne glede na določbe prejšnjega člena
dovoljenja za izvajanje sevalne dejavnosti ni treba pridobiti za dejavnost z
napravo ali opremo, ki sama ali zaradi sestavnih delov oddaja ionizirajoče
sevanje zaradi obratovanja pri električni napetosti večji od 5 kV, če je
naprava oziroma oprema v stanju, ko ne proizvaja ionizirajočega sevanja.
(3) Izvajalec del v nadzorovanem območju
mora imeti dovoljenje za izvajanje sevalne dejavnosti, če iz ocene varstva
izpostavljenih delavcev izhaja, da bi lahko posamezni delavci, ki so pri delu
le občasno izpostavljeni ionizirajočim sevanjem ali prihajajo v stik z viri
ionizirajočih sevanj le posredno, prejeli efektivno dozo nad mejno dozo za
posameznika iz prebivalstva.
V. VRSTE VIROV SEVANJ, ZA KATERE JE TREBA PRIDOBITI
DOVOLJENJE ZA UPORABO ALI POTRDILO O VPISU V REGISTER VIROV SEVANJA
9. člen
(1) Dovoljenje za uporabo vira sevanja je
treba pridobiti za:
1.    
zaprti vir sevanja, pri katerem aktivnost ali specifična aktivnost več
kot 10 krat presega raven izvzetja za aktivnost oziroma za specifično
aktivnost;
2.    
napravo z zaprtim virom sevanja, pri kateri hitrost doze, izmerjene 10 cm od katerekoli dostopne površine naprave, v kateri je zaprti vir sevanja, presega 1 µSv/h;
3.    
električno napravo, ki deluje pri napetosti nad 30 kV, razen za
elektronske mikroskope;
4.    
odprti vir sevanja, katerega aktivnost presega raven izvzetja iz drugega
stolpca tabele 1 priloge te uredbe.
(2) Potrdilo o vpisu v register virov
sevanja je treba pridobiti za:
1.    
zaprti vir sevanja, pri katerem aktivnost ali specifična aktivnost
presega raven izvzetja za aktivnost oziroma za specifično aktivnost, vendar ne
več kot 10 krat;
2.    
napravo z zaprtim virom sevanja, pri kateri hitrost doze, izmerjene 10 cm od katerekoli dostopne površine naprave, v kateri je zaprti vir sevanja, ni večja od 1 µSv/h,
za napravo pa ni odobrena tipska odobritev skladno s predpisi o tehničnih
zahtevah za proizvode in o ugotavljanju skladnosti;
3.    
električno napravo, ki deluje pri napetosti, ki ni večja od 30 kV, in
pri kateri hitrost doze, izmerjene 10 cm od katerekoli dostopne površine naprave, ni večja od 1 µSv/h, za napravo pa ni odobrena tipska odobritev skladno
s predpisi o tehničnih zahtevah za proizvode in o ugotavljanju skladnosti;
4.    
vir sevanja, ki zamenjuje izrabljeni vir sevanja, za katerega uporabo je
pridobljeno dovoljenje za uporabo vira sevanja, če je bila v dovoljenju
določena občasna zamenjava vira sevanja, in če zamenjava ne vpliva na pogoje
varstva pred ionizirajočimi sevanji iz dovoljenja za uporabo vira sevanja.
(3) Ob spremembah na viru sevanja ali pri
uporabi vira sevanja je treba pred uporabo vira ponovno pridobiti dovoljenje za
uporabo vira sevanja, če: 
1.    
gre za poseg ali spremembo na viru sevanja, ki lahko vpliva na pogoje
varstva pred ionizirajočimi sevanji;
2.    
se vir sevanja, ki se uporablja kot nepremičen vir, premesti v drug
prostor istega objekta ali v drug objekt ali
3.    
je bila na rentgenskem aparatu zamenjana rentgenska cev.
(4) Ne glede na določbe prejšnjih odstavkov
tega člena ni treba pridobiti dovoljenja za uporabo vira sevanja ali potrdila o
vpisu v register virov sevanja za ionizacijske javljalnike požara, ki vsebujejo
radionuklid Am-241 z aktivnostjo, ki ne presega 3 MBq, če hitrost doze 10 cm od
katerekoli dostopne površine ionizacijskega javljalnika požara ni večja od 1
µSv/h.
VI. MERILA ZA RAZVRŠČANJE OBJEKTOV MED SEVALNE OBJEKTE IN
MANJ POMEMBNE SEVALNE OBJEKTE
10. člen
(1) Objekt se razvrsti med sevalne objekte,
če se v njem:
1.    
 proizvaja ali obdeluje radioaktivne snovi, pri
čemer je možno, da bi to povzročilo čezmerno izpostavljenost posameznikov iz
prebivalstva;
2.    
uporablja vire sevanja za obsevanje predmetov ali živil z visokimi
hitrostmi doz, ki bi lahko povzročile deterministične učinke na ljudeh;
3.    
uporablja pospeševalnik, ki pospešuje delce na energijo višjo od 25 MeV.
(2) Objekt se razvrsti med manj pomembne
sevalne objekte, če se v njem:
1.    
uporablja radioterapevtska naprava, kot so: pospeševalnik delcev,
naprava z zaprtimi viri sevanja, rentgenska naprava, če delujejo pri napetostih
večjih od 150 kV;
2.    
uporablja nepremična naprava za industrijsko radiografijo, katere
energija sevanja presega 150 keV;
3.    
uporablja odprti vir sevanja pri delih z odprtimi viri sevanja, ki so
razvrščeni v I. ali II. razred v skladu z določbami 4. člena te uredbe;
4.    
uporablja pospeševalnik, ki pospešuje delce na energijo največ 25 MeV;
5.    
uporablja zaprti viri sevanja, ki na razdalji enega metra brez zaščite
povzročajo hitrost doze večjo od 1 Sv/h.
VII. MERILA ZA ČASOVNO VELJAVNOST DOVOLJENJ ZA IZVAJANJE
SEVALNE DEJAVNOSTI, ZA UPORABO VIRA SEVANJA IN ZA OBRATOVANJE SEVALNEGA IN
JEDRSKEGA OBJEKTA
11. člen
(1) Dovoljenje za izvajanje sevalne
dejavnosti se izda največ za predvideno obdobje trajanja dejavnosti, vendar ne
več kot za 10 let.
(2) Pri odločitvi o trajanju veljavnosti
dovoljenja iz prejšnjega odstavka se upoštevajo predvsem podatki iz ocene
varstva izpostavljenih delavcev in podatki iz programa radioloških posegov, če
gre za izpostavljenost v zdravstvu.
(3) Ob prvi izdaji dovoljenja za izvajanje
sevalne dejavnosti se to dovoljenje izda največ za obdobje treh let.
12. člen
(1) Dovoljenje za uporabo vira sevanja se
izda največ za predvideno obdobje uporabe vira, vendar ne več kot za 10 let.
(2) Pri odločitvi o obdobju uporabe vira
sevanja iz prejšnjega odstavka se upoštevajo predvsem podatki iz ocene varstva
izpostavljenih delavcev, aktivnost vira sevanja, če gre za visokoaktivni vir
sevanja oziroma nevarni vir sevanja, in podatki iz programa radioloških
posegov, če gre za izpostavljenost v zdravstvu.
(3) Za vire sevanj, za katere kot
dovoljenje za njihovo uporabo velja potrdilo o vpisu v register virov sevanja,
dovoljenje velja do takrat, ko uporabnik prijavi, da bo prenehal uporabljati
vir sevanja, vendar ne več kot 10 let.
(4) Uporabnik, ki namerava prenehati z uporabo
vira sevanja, je dolžan o tem obvestiti pristojni upravni organ, ki je izdalo
dovoljenje za uporabo vira.
13. člen
(1) Dovoljenje za obratovanje sevalnega ali
jedrskega objekta se izda največ za predvideno obdobje obratovanja objekta,
vendar ne več kot za 10 let.
(2) Pri odločitvi o obdobju obratovanja
sevalnega ali jedrskega objekta iz prejšnjega odstavka se upoštevajo predvsem
podatki iz varnostnega poročila.
14. člen
Vloga za podaljšanje dovoljenja za sevalno
dejavnost, dovoljenja za uporabo vira sevanja in dovoljenja za obratovanje
sevalnega ali jedrskega objekta se lahko vloži pri pristojnem upravnem organu
ne prej kot dva meseca pred iztekom veljavnosti dovoljenja.

Priloga: Tabela 1 do Tabela 5

Uredba o sevalnih dejavnostih (Uradni list RS,
št. 48/04)
vsebuje naslednje prehodne in končne določbe:
»VIII. PREHODNE IN KONČNE DOLOČBE
15. člen
Z dnem uveljavitve te uredbe se prenehajo
uporabljati:
-      
31., 32. in 33. člen Pravilnika o načinu zbiranja, evidentiranja, obdelave, hrambe, dokončne odložitve in izpuščanja
radioaktivnih odpadnih snovi v človekovo okolje (Uradni list SFRJ, št. 40/86, in
Uradni list RS, št. 67/02 – ZVISJV) in
-      
2., 6., 9., 64. in 65. člen Pravilnika o dajanju v promet in uporabi radioaktivnih snovi, katerih aktivnost
presega določeno mejo, rentgenskih in drugih aparatov, ki proizvajajo
ionizirajoča sevanja, ter o ukrepih za varstvo pred sevanji teh virov (Uradni
list SFRJ, št. 40/86 in 45/89, in Uradni list RS, št. 67/02 – ZVISJV).
16. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o sevalnih
dejavnostih (Uradni list RS, št. 9/06)
vsebuje naslednjo končno določbo:
»12. člen
Ta uredba začne veljati naslednji dan po
objavi v Uradnem listu Republike Slovenije.«.