1. člen
S tem odlokom se zaradi zajezitve in obvladovanja epidemije
SARS-CoV-2 (COVID-19) določijo pogoji vstopa na območje Republike Slovenije iz
Republike Avstrije.
2. člen
(1) Vzpostavi se in po potrebi deluje trinajst
kontrolnih točk na cestnih povezavah na mejnem območju z Republiko Avstrijo, in
sicer:
1.     
Gornja Radgona – Bad Radkersburg,
2.     
Kuzma – Bonisdorf,
3.     
Holmec – Grablach,
4.     
Karavanke – Karawankentunnel,
5.     
Jurij – Langegg,
6.     
Vič – Lavamund,
7.     
Ljubelj – Loibltunnel,
8.     
Trate – Mureck,
9.     
Radlje – Radlpass,
10.  
Gederovci – Sicheldorf,
11.  
Šentilj (avtocesta) – Spielfeld (Autobahn),
12.  
Šentilj (magistrala) – Spielfeld (Bundesstrasse),
13.  
Korensko sedlo – Wurzenpass.
(2) Kontrolne točke iz prejšnjega odstavka so odprte ves
čas, razen kontrolne točke iz:
-       
3. točke prejšnjega odstavka, ki je odprta od 5. in 21. ure,
-       
5. in 12. točke prejšnjega odstavka, ki sta odprti od 6. in 21. ure, in
-       
6. in 13. točke prejšnjega odstavka, ki sta odprti od 5. in 23. ure.
(3) Upravljavci cest zagotovijo vzpostavitev ustrezne
signalizacije kontrolnih točk iz prvega odstavka tega člena in zaporo vseh
drugih cestnih povezav z Republiko Avstrijo.
(4) Vlakovni potniški promet med Republiko Avstrijo in
Republiko Slovenijo se ne izvaja.
3. člen
(1) Vstop v Republiko Slovenijo se dovoli tujcu, če
predloži dokazilo v slovenskem, angleškem ali nemškem jeziku, ki ni starejše od
treh dni, o opravljenem molekularnem laboratorijskem testu na prisotnost
SARS-CoV-2 (COVID-19), s katerim izkaže negativen izvid na SARS-CoV-2
(COVID-19).
(2) Če tujec dokazila iz prejšnjega odstavka ne
predloži, se mu vstop v Republiko Slovenijo kljub temu dovoli, če:
-       
je njegova telesna temperatura nižja od 37,5 °C in
-       
ne kaže jasnih znakov okužbe zgornjih dihal (kašelj, kihanje, oteženo
dihanje).
(3) Vstop v Republiko Slovenijo se dovoli državljanu
Republike Slovenije in osebi s stalnim ali začasnim prebivališčem v Republiki
Sloveniji. Če ima višjo temperaturo od 37,5 °C ali kaže jasne znake okužbe
zgornjih dihal (kašelj, kihanje, oteženo dihanje) se ga seznani z navodili
Nacionalnega inštituta za javno zdravje.
4. člen
(1) Ta odlok se ne uporablja za državljane Republike
Slovenije in državljane Republike Avstrije, dvolastnike, ki imajo svoja
zemljišča na obeh straneh državne meje in opravljajo kmetijsko-poljedelska
dela, čezmejne delovne migrante, tovorni promet, potnike intervencijskih,
ambulantnih in reševalnih vozil, za tranzit, izvajan v obliki organiziranih
humanitarnih konvojev.
(2) Vstop oseb, za katere se predvideva, da zaradi
ukrepov sosednjih držav ne bodo mogle zapustiti ozemlja Republike Slovenije, se
ne dovoli.
5. člen
Ta odlok izvajajo zdravstveni delavci in Civilna zaščita
Republike Slovenije ob asistenci Policije. Izvajanje se prilagaja gostoti
prometa in izraženim tveganjem pri potnikih na posamezni kontrolni točki.
KONČNA DOLOČBA
6. člen
Ta odlok začne veljati 25. marca 2020 ob 00.00 uri.
Št. 00717-6/2020
Ljubljana, dne 24. marca 2020
EVA 2020-1711-0010
Vlada Republike Slovenije
Janez Janša
predsednik