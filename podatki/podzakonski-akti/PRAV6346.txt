1. člen
S tem pravilnikom se sprejme gozdnogospodarski načrt
gozdnogospodarske enote Soteska (2004–2013),
št. 07-10/04 z dne 8. avgusta 2005, ki ga je za obdobje od 1. januarja 2004 do
31. decembra 2013 izdelal Zavod za gozdove Slovenije, Območna enota Novo mesto.
2. člen
Gozdnogospodarska enota Soteska, ki meri 1.927,63 ha, se
nahaja v Gozdnogospodarskem območju Novo mesto, v občinah Žužemberk in
Dolenjske Toplice, oziroma v katastrskih občinah Stavča vas, Podturn in
Podstenice.
3. člen
V gozdnogospodarski enoti Soteska je s 1. januarjem 2004
ugotovljeno naslednje stanje gozdov:
A)    
lastništvo: 100% v državni lasti;
B)    
površina: 1.914 ha, od katere je 1.854,5 ha večnamenskih gozdov in 59,5
ha gozdov s posebnim namenom, v katerih gozdnogospodarski ukrepi niso
dovoljeni;
C)   
lesna zaloga: 381,1 m3/ha, od tega 162,8 m3/ha iglavcev
in 218,3 m3/ha listavcev;
D)   
tekoči letni prirastek: 9,19 m3/ha, od tega 3,84 m3/ha
iglavcev in 5,35 m3/ha listavcev.
4. člen
(1) V gozdnogospodarskem načrtu gozdnogospodarske enote
Soteska (2004–2013) je ob upoštevanju
usmeritev iz gozdnogospodarskega načrta Gozdnogospodarskega območja Novo mesto,
izdelanega za obdobje od 1. Januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Soteska določeno, da so najbolj poudarjene funkcije gozdov, ki določajo način
gospodarjenja z gozdom,
-       
proizvodne funkcije na površini 1.860 ha,
-       
ekološke funkcije na površini 104,61 ha ter
-       
socialne funkcije na površini 63,88 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Soteska (2004–2013) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Soteska za obdobje od 1. januarja 2004 do
31. decembra 2013 določeni naslednji ukrepi:
-       
najvišji možni posek v višini 156.296 m3, od tega 74.101 m3
iglavcev in 82.195 m3 listavcev,
-       
gojitvena dela, potrebna za ohranitev in razvoj gozdov, na površini
568,47 ha,
-       
nega mlajšega drogovnjaka na površini 97,58 ha,
-       
varstvena dela, potrebna za zaščito pred divjadjo, in sicer zaščita z
ograjo v dolžini 800 m ter individualna zaščita z 2.500 tulci,
-       
varstvena dela, potrebna za zaščito pred žuželkami, v obsegu 210
delovnih dni,
-       
nega habitatov prosto živečih živali, in sicer vzdrževanje travinj in
grmišč na površini 10,9 ha, vzdrževanje vodnih površin v obsegu 20 delovnih dni
ter ostala dela nege habitatov prosto živečih živali v obsegu 15 delovnih dni.
(2) V gozdnogospodarskem načrtu gozdnogospodarske enote
Soteska (2004–2013) so določeni ukrepi
in načini njihove izvedbe tudi na ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Soteska v obdobju od uveljavitve tega
pravilnika do 31. Decembra 2013 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Soteska
(2004–2013).
7. člen
Po en izvod gozdnogospodarskega načrta gozdnogospodarske enote
Soteska (2004–2013) je na vpogled na sedežu
Zavoda za gozdove Slovenije, Območne enote Novo mesto, Gubčeva 15, Novo mesto,
na sedežu Zavoda za gozdove Slovenije, Krajevne enote Straža, Ulica talcev 18, Straža,
in na Ministrstvu za kmetijstvo, gozdarstvo in prehrano, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Soteska (2004–2013).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-07-7/2002/11
Ljubljana, dne 25. novembra 2005
EVA 2004-2311-0406
Ministrica
za kmetijstvo,
gozdarstvo in prehrano
Marija Lukačič l.r.