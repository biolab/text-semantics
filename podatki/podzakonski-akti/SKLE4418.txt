I
(1) Prepovedana je uporaba in trgovanje ali kakršnakoli prepustitev
tretjemu govejega somatotropina pri oziroma za krave molznice.
(2) Ta sklep se ne uporablja za proizvodnjo za izvoz ter
izvoz govejega somatotropina v države, ki niso članice Evropske unije.
II
(1) Pravne in fizične osebe, ki nabavljajo ali proizvajajo goveji
somatotropin, ter pravne in fizične osebe, ki imajo dovoljenje za opravljanje
dejavnosti prometa s to snovjo v skladu z drugim odstavkom prejšnjega dela tega
sklepa, morajo voditi natančne evidence, ki v kronološkem zaporedju vsebujejo količine,
ki so proizvedene ali dobavljene, in količine, ki so prodane ali uporabljene,
imena oseb, ki so jim bile te količine prodane oziroma od katerih so bile
dobavljene.
(2) Evidence iz prejšnjega odstavka morajo biti na razpolago
uradnemu veterinarju, v primeru elektronske oblike vodenja evidenc pa tudi v
obliki izpisa računalniškega izpisa.
III
Ta sklep začne veljati naslednji dan po objavi v Uradnem listu
Republike Slovenije.
Št. 323-707/2003
Ljubljana, dne 2. februarja 2004.
EVA 2004-2311-0138
mag. Simona Salamon, dr. vet. med. l. r.
v.d. generalne direktorice VURS