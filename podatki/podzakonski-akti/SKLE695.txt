1
S trezorskim maksimumom se določa najvišji skupni možni
znesek bankovcev, ki se hrani v depojih bankovcev Banke Slovenije in s katerim
je omogočeno nemoteno trezorsko poslovanje v depotnih bankah ter preskrbovanje
bank s potrebnimi količinami in ustrezno strukturo bankovcev.
2
Višino trezorskega maksimuma določi guverner.
3
Trezorski maksimumi se določajo ob koncu vsakega trimesečja
za prihodnje trimesečje.
Depotne banke pošiljajo svoje obrazložene predloge za določanje
trezorskih maksimumov najpozneje 15 dni pred koncem trimesečja za naslednje
trimesečje oddelku Gotovinskega poslovanja Banke Slovenije.
Trezorski maksimum se določi na podlagi največjega odliva
bankovcev v enem letu.
V trezorski maksimum se ne štejejo poškodovani bankovci.
Depotne banke lahko pri pripravi predloga za določanje višine
trezorskega maksimuma upoštevajo tudi rezervo bankovcev za nepredvidene
primere.
4
Že določeni trezorski maksimum se lahko na predlog depotne
banke ali po oceni Banke Slovenije tudi spremeni (t.j. zniža ali zviša) med
posameznimi trimesečji, če to narekuje obseg gotovinskega poslovanja.
5
Banka Slovenije izvaja kontrolo stanja bankovcev v depojih pri
depotnih bankah in ugotavlja, ali se stanje depojev giblje v okviru določenih
maksimumov.
6
Banka Slovenije lahko izda posebna navodila depotnim bankam.
7
Ta sklep začne veljati osmi dan po objavi v Uradnem listu RS.
Št. 25.00-0191/98
Ljubljana, dne 9. februarja 1999.
Predsednik
Sveta Banke Slovenije
Guverner
dr. France Arhar l. r.