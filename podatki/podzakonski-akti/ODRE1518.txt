1. člen
Vrednost točke za ugotovitev vrednosti stanovanja je določena
na podlagi povprečne letne cene dograjenih neprofitnih stanovanj v letu 1999,
ki jo objavlja Statistični urad Republike Slovenije, in je enaka tolarski
protivrednosti 5,14 DEM.
2. člen
Z dnem uveljavitve te odredbe preneha veljati odredba o
določitvi vrednosti točke za ugotovitev vrednosti neprofitnega stanovanja,
danega v najem po uveljavitvi odloka o metodologiji za oblikovanje najemnin v
neprofitnih stanovanjih (Uradni list RS, št. 27/00).
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 361-00-28/00
Ljubljana, dne 9. januarja 2001.
mag. Janez Kopač l. r.
Minister za okolje in prostor