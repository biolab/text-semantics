1. člen
Ta pravilnik določa vsebino in obliko
obrazca izjave o premoženjskem stanju, ki jo mora stranka oziroma drug
udeleženec sodnega postopka v skladu z določbami drugega in tretjega odstavka
12. člena Zakona o sodnih taksah (Uradni list RS, št. 37/08 in 97/10) priložiti
predlogu za oprostitev, odlog ali obročno plačilo sodnih taks.
2. člen
Stranka oziroma drug udeleženec sodnega
postopka mora izjavo o premoženjskem stanju predložiti na obrazcu ZST-1, ki je
kot priloga sestavni del tega pravilnika.

Priloga: Obrazec ZST-1 in navodilo za izpolnjevanje
izjave o premoženjskem stanju

Pravilnik o obrazcu izjave o premoženjskem
stanju (Uradni list RS, št. 93/08)
vsebuje naslednjo končno določbo:
»3. člen
Ta pravilnik začne veljati 1. oktobra
2008.«.

Pravilnik o spremembah in dopolnitvi Pravilnika
o obrazcu izjave o premoženjskem stanju (Uradni list RS, št. 26/11) vsebuje naslednjo končno določbo:
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.