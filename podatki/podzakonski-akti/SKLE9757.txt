I.
Območje občin Hrastnik, Radeče in Trbovlje
se določi za problemsko območje z visoko brezposelnostjo (v nadaljnjem
besedilu: območje), na katerem se v obdobju od leta 2013 do leta 2018 izvedejo dodatni
začasni ukrepi razvojne podpore.
II.
Za območje se sprejmejo naslednji ukrepi
razvojne podpore:
-       
Ukrep 1: Program spodbujanja konkurenčnosti in ukrepov razvojne podpore
za območje občin Hrastnik, Radeče in Trbovlje v obdobju 2013 do 2018, v višini
13.374.000 eurov, ki ga sprejme Vlada Republike Slovenije s posebnim sklepom,
izvede pa ga Ministrstvo za gospodarski razvoj in tehnologijo;
-       
Ukrep 2: Povračilo plačanih prispevkov delodajalca za socialno varnost
na podlagi 27. člena Zakona o spodbujanju skladnega regionalnega razvoja
(Uradni list RS, št. 20/11 in 57/12; v nadaljnjem besedilu: zakon), ki ga
izvede Ministrstvo za delo, družino, socialne zadeve in enake možnosti;
-       
Ukrep 3: Davčne olajšave za zaposlovanje in investiranje na podlagi 28.
člena zakona, izvedba Davčna uprava Republike Slovenije;
-       
Ukrep 4: Spodbude za trajnostni razvoj podeželja iz Programa razvoja
podeželja 2014–2020, izvedba Ministrstvo za kmetijstvo in okolje;
-       
Ukrep 5: Prometna infrastruktura, izvedba Ministrstvo za infrastrukturo
in prostor;
-       
Ukrep 6: Energetska infrastruktura, izvedba Ministrstvo za
infrastrukturo in prostor ter delovna skupina, ki jo imenuje minister,
pristojen za infrastrukturo in prostor;
-       
Ukrep 7: Seznanitev z urejanjem javne infrastrukture in prenosi
državnega premoženja z države na občine, izvedba Občina Radeče, Občina Trbovlje
in Občina Hrastnik.
III.
Ta sklep začne veljati naslednji dan po
objavi v Uradnem listu Republike Slovenije.
Št. 00726-19/2013
Ljubljana, dne 25. julija 2013
EVA 2013-2130-0043
Vlada Republike Slovenije
mag. Alenka Bratušek l.r.
Predsednica