I. SPLOŠNA DOLOČBA
1. člen
(vsebina)
(1) Ta pravilnik določa: 
-       
program in način usposabljanja nadzornikov smučišč, preizkus
usposobljenosti za nadzornika smučišč ter program obdobnega usposabljanja in 
-       
program primernega teoretičnega in praktičnega znanja smučanja
nadzornikov smučišč. 
(2) Ta pravilnik ureja tudi postopek prijave k usposabljanju
in preizkusu usposobljenosti, opravljanje preizkusa usposobljenosti in
preizkusa primernega teoretičnega in praktičnega znanja smučanja, sestavo in
oblikovanje komisij, potek in ocenjevanje preizkusa usposobljenosti.
II. PROGRAM IN NAČIN USPOSABLJANJA
2. člen
(vsebina programa usposabljanja)
(1) Program usposabljanja obsega splošni in posebni del. 
(2) Splošni del programa obsega vsebine: 
-       
osnove prekrškovnega prava, 
-       
organi za odločanje o prekrških, 
-       
predlog za uvedbo postopka o prekršku. 
(3) Posebni del programa obsega vsebine: 
1.     
Zakon o varnosti na smučiščih: 
- 
ukrepi za varnost na smučišču, 
- 
določbe o ravnanju smučarjev in drugih oseb na smučišču, 
- 
dolžnosti nadzornikov, 
- 
posebna pooblastila nadzornika in policista, 
- 
nesreča na smučišču, 
- 
evidence in 
- 
kazenske določbe. 
2.     
Metodika in tehnika dela nadzornika na smučišču: 
- 
osnove metodike in tehnike dela nadzornika na smučišču, 
- 
postopek opravljanja ogleda kraja nesreče na smučišču in izdelava
zapisnika o ogledu nesreče, 
- 
ugotavljanje identitete, 
- 
obveščanje policije, 
- 
varnostni pregled smučišča, 
- 
odvzem smučarske vozovnice, 
- 
zavarovanje nevarnih mest na smučišču, zaščitna sredstva in oznake na
smučišču. 
(4) Program usposabljanja traja skupno 37 ur. Splošni del
programa iz drugega odstavka tega člena in posebni del programa iz 1. točke
prejšnjega odstavka trajata 17 ur. Posebni del programa iz 2. točke prejšnjega
odstavka traja 20 ur in se izvede na smučišču.
III. PRIJAVA NA USPOSABLJANJE IN NA PREIZKUS USPOSOBLJENOSTI
3. člen
(prijava na usposabljanje)
(1) Organizacija, ki jo na podlagi javnega razpisa izbere
minister, pristojen za notranje zadeve (v nadaljnjem besedilu: izvajalec), in
ministrstvo, pristojno za notranje zadeve, objavita termine usposabljanja na
svojih spletnih straneh najmanj 30 dni pred datumom začetka usposabljanja.
Izvajalec ima pravico prestaviti datum usposabljanja glede na vremenske
razmere, vendar mora o tem obvestiti kandidate vsaj en teden pred začetkom
usposabljanja. 
(2) Izvajalec objavi obrazec prijavnice na usposabljanje na
svoji spletni strani, zagotoviti pa mora možnost sprejemanja prijave na
usposabljanje tudi po elektronski pošti. Kandidati se prijavijo na
usposabljanje pri izvajalcu najmanj 14 dni pred začetkom usposabljanja. O kraju
in trajanju usposabljanja izvajalec obvesti kandidate en teden pred začetkom
usposabljanja.
4. člen
(prijava na preizkus usposobljenosti)
Datum opravljanja preizkusa usposobljenosti določi izvajalec.
Termine preizkusov in obrazec prijavnice za preizkus usposobljenosti objavi
izvajalec na svoji spletni strani. Kandidati se za preizkus usposobljenosti
prijavijo pri izvajalcu, ki zagotovi možnost sprejemanja prijave za preizkus
usposobljenosti tudi po elektronski pošti.
IV. PREIZKUS USPOSOBLJENOSTI ZA NADZORNIKA SMUČIŠČ
5. člen
(preizkus usposobljenosti)
(1) Preizkus usposobljenosti obsega pisni in ustni del. Pisni
del traja največ dve, ustni pa največ eno pedagoško uro. 
(2) Pisni del preizkusa obsega reševanje pisne naloge iz
vsebin, določenih v 2. členu tega pravilnika. Obvezni del pisne naloge je
preizkus znanja, ki se nanaša na zapisnik o ogledu kraja nesreče na smučišču in
predlog za uvedbo postopka o prekršku. 
(3) Pisno nalogo, ki jo sestavi predsednik komisije za
preizkus, kandidati rešujejo pod nadzorom odgovorne osebe izvajalca. Predsednik
komisije za preizkus je dolžan izvajalcu dostaviti pisno nalogo najmanj tri dni
pred dnevom izvedbe pisnega dela preizkusa. 
(4) Ustni del opravlja kandidat po opravljenem pisnem delu
preizkusa in obsega odgovarjanje na vprašanja iz vsebin, določenih v 2. členu
tega pravilnika, ki jih postavljajo člani in predsednik komisije. 
(5) O poteku preizkusa se za vsakega kandidata vodi zapisnik,
iz katerega morajo biti razvidne ocene posameznega člana komisije in skupna
ocena. Pisna naloga je priloga zapisnika. Zapisnik podpišejo predsednik, člani
komisije in zapisnikar. 
(6) Kandidat je lahko ocenjen z oceno "uspešno" ali
"neuspešno". Po uspešno opravljenem preizkusu se izda potrdilo o
usposobljenosti za nadzornika smučišč. 
(7) Kandidat, ki ne opravi preizkusa usposobljenosti, lahko
ponavlja preizkus.
V. PROGRAM PRIMERNEGA TEORETIČNEGA IN PRAKTIČNEGA ZNANJA
SMUČANJA
6. člen
(vsebina programa primernega teoretičnega in praktičnega
znanja smučanja)
(1) Program primernega teoretičnega znanja smučanja obsega
vsebine: 
-       
smučarska oprema, 
-       
oblike in tehnike smučanja (alpsko smučanje, deskanje na snegu, telemark
…), 
-       
priprava smučarskih prog, 
-       
analiza gibanja smučarjev na smučišču. 
(2) Program primernega teoretičnega znanja smučanja traja 4
ure. 
(3) Program primernega praktičnega znanja smučanja traja 4
ure in se izvede na smučišču, obsega pa sprotno odpravljanje pomanjkljivosti
smučanja kandidatov po kriteriju terenskega vijuganja, ki je opredeljeno v
veljavnem programu Smučarske zveze Slovenije.
VI. PRIJAVA NA PROGRAM IN PREIZKUS PRIMERNEGA TEORETIČNEGA IN
PRAKTIČNEGA ZNANJA SMUČANJA
7. člen
(prijava na program in preizkus znanja smučanja)
Termine programov in preizkusov primernega teoretičnega in
praktičnega znanja smučanja na svoji spletni strani objavi ministrstvo,
pristojno za notranje zadeve, kjer se navede tudi način prijave in izvedbe
programov in preizkusov.
VII. PREIZKUS TEORETIČNEGA IN PRAKTIČNEGA ZNANJA SMUČANJA
8. člen
(preizkus znanja smučanja)
(1) Preizkus teoretičnega znanja smučanja kandidati opravijo
po opravljenem programu iz prvega odstavka 6. člena tega pravilnika, in sicer
obsega izpolnjevanje pisne naloge. 
(2) Preizkus praktičnega znanja smučanja kandidati opravijo
po opravljenem programu iz tretjega odstavka 6. člena tega pravilnika. 
(3) Po uspešno opravljenem preizkusu iz teoretičnega in
praktičnega znanja smučanja se izda potrdilo o primernem teoretičnem in praktičnem
znanju smučanja. 
(4) Kandidati, ki preizkusa teoretičnega in praktičnega
znanja smučanja ne opravijo uspešno, lahko ponovno opravljajo preizkus.
VIII. KOMISIJE
9. člen
(komisija za preizkus usposobljenosti)
(1) Za preizkus usposobljenosti je pristojna tričlanska
komisija, ki jo sestavljajo predsednik in dva člana. 
(2) Minister, pristojen za notranje zadeve, imenuje listo
predsednikov in članov komisij ter zapisnikarjev. 
(3) Predsedniki, člani komisij in zapisnikarji so imenovani
do preklica. 
(4) Ministrstvo, pristojno za notranje zadeve, za vsak
preizkus usposobljenosti posebej imenuje komisijo. 
(5) Predsedniki in člani komisije morajo imeti najmanj visoko
strokovno izobrazbo in najmanj pet let delovnih izkušenj, biti morajo
strokovnjaki na področjih, določenih v programu iz 2. člena tega pravilnika. 
(6) Zapisnikar mora imeti najmanj srednjo strokovno
izobrazbo.
10. člen
(komisija za preverjanje primernega teoretičnega in
praktičnega znanja smučanja)
(1) Za preizkus primernega teoretičnega in praktičnega znanja
smučanja je pristojna tričlanska komisija. 
(2) Minister, pristojen za notranje zadeve, imenuje na
predlog nacionalne panožne športne zveze predsednika in člana komisije do
preklica. 
(3) Predsednik in člana komisije morajo imeti najmanj visoko
strokovno izobrazbo in morajo biti iz vrst Državne izpitne komisije pri
nacionalni panožni športni zvezi.
IX. OBDOBNO USPOSABLJANJE
11. člen
(obdobno usposabljanje)
(1) Izvajalec izvaja tudi obdobno usposabljanje, ki traja 12
ur in se ga nadzorniki morajo udeležiti. 
(2) Namen obdobnega usposabljanja nadzornikov na smučiščih je
osvežitev znanj in seznanitev z novostmi na delovnem področju nadzornika na
smučiščih. 
(3) Program obdobnega usposabljanja obsega naslednje vsebine:
-       
predlog za uvedbo postopka o prekršku, 
-       
dolžnosti nadzornikov, 
-       
posebna pooblastila nadzornika in policista, 
-       
nesreča na smučišču, 
-       
postopek opravljanja ogleda kraja nesreče na smučišču in izdelava
zapisnika o ogledu nesreče.
X. PREHODNE IN KONČNE DOLOČBE
12. člen
Osebam, ki imajo opravljen preizkus usposobljenosti v skladu
s Pravilnikom o programu in načinu opravljanja preizkusa usposobljenosti
nadzornikov smučišč (Uradni list RS, št. 69/03), se prizna preizkus
usposobljenosti po tem pravilniku.
13. člen
(prenehanje uporabe)
Z dnem, ko začne veljati ta pravilnik, se preneha uporabljati
Pravilnik o programu in načinu opravljanja preizkusa usposobljenosti
nadzornikov smučišč (Uradni list RS, št. 69/03, 114/05), razen določba 8. člena
pravilnika, ki se uporablja do izbora novega izvajalca v skladu s četrtim
odstavkom 23. člena zakona o varnosti na smučiščih.
14. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-106/2008/28 (143-11)
Ljubljana, dne 14. novembra 2008
EVA 2008-1711-0008
Dragutin Mate l.r. 
Minister 
za notranje zadeve