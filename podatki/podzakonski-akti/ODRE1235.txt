1. člen
S to odredbo se uvede agromelioracijski
postopek na kmetijskih zemljiščih na območju Občine Postojna.
2. člen
Agromelioracijski postopek se uvede na
kmetijskih zemljiščih:
k.o. Velika Brda
parc. št. 1236/14, 1236/15, 1236/17, 1236/18,
1236/24, 1236/27, 1236/40, 1236/50, 1223, 1224, 1227, 1229, 1231, 1233.
Meje agromelioracijskega območja so vrisane
v preglednih katastrskih kartah, ki so sestavni del investicijsko tehnične
dokumentacije, ki je na vpogled pri investitorju oziroma Kmetijski svetovalni
službi pri Kmetijsko veterinarskem zavodu Nova Gorica.
Investicijsko tehnična dokumentacija je v
skladu s prostorsko ureditvenimi pogoji, ki veljajo na navedenem melioracijskem
območju.
3. člen
Investitorji agromelioracije po tej odredbi
so:
-       
lastnik kmetijskih zemljišč iz 2. člena te odredbe, za katerega lahko
vlaga zahtevke njegov pooblaščenec, ali
-       
pravne osebe, ki jih ustanovi oziroma pooblasti lastnik kmetijskih
zemljišč iz 2. člena te odredbe.
4. člen
Sredstva za agromelioracije zagotovi
lastnik kmetijskih zemljišč iz 2. člena te odredbe, ki lahko pridobi del
sredstev iz proračuna Republike Slovenije na podlagi javnega razpisa, ki ga
objavi Ministrstvo za kmetijstvo, gozdarstvo in prehrano.
5. člen
Agromelioracija po tej odredbi obsega
ureditev kmetijskih površin za racionalnejšo rabo po investicijskem programu in
zajema:
-       
čiščenje površin pašnika,
-       
zemeljska dela,
-       
postavitev trižične električne ograje v dolžini 3032 m,
-       
izdelavo in postavitev korit za dodatek h krmi,
-       
nabavo cisterne za razvoz vode in napajanje živine.
Lastnik kmetijskih zemljišč na
agromelioracijskem območju iz 2. člena te odredbe mora sam urediti napajanje na
pašniku.
Če lastnik ne opravi del v roku, določenem
v investicijskem programu, odredi Upravna enota Postojna - organizacijska
enota, pristojna za kmetijstvo, v skladu s 109. členom zakona o kmetijskih
zemljiščih izvedbo potrebnih ukrepov na stroške lastnika zemljišča iz 2. člena
te odredbe.
Investitor mora vsa dela opravljati v
skladu s predpisi o urejanju naselij in drugih posegov v prostor ter mora
zagotoviti, da bo pooblaščena strokovna organizacija opravljala nadzor nad
vsemi deli.
6. člen
Raba kmetijskih zemljišč iz 2. člena te
odredbe mora biti po končani agromelioraciji usklajena z novo kakovostjo
zemljišča in mora ustrezati predpisom o dobrem gospodarjenju.
Lastnik kmetijskih zemljišč iz 2. člena te
odredbe mora redno vzdrževati doseženo rodovitnost melioriranih zemljišč.
7. člen
Ta odredba začne veljati tretji dan po
objavi v Uradnem listu Republike Slovenije.
Št. 355-03/0039/96
Ljubljana, dne 22. avgusta 1996.
Minister
za kmetijstvo, gozdarstvo in prehrano
dr. Jože Osterc l. r.