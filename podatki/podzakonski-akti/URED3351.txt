I. SPLOŠNE DOLOČBE
1. člen
(podlaga za državni lokacijski načrt)
(1) S to uredbo se ob upoštevanju prostorskih sestavin
dolgoročnega in srednjeročnega družbenega plana Republike Slovenije sprejme
državni lokacijski načrt za vodnogospodarsko ureditev Drave od Vurberka do Zg.
Dupleka (v nadaljnjem besedilu: državni lokacijski načrt). 
(2) Državni lokacijski načrt je izdelal Razvojni center
Planiranje Celje, d.o.o., pod številko projekta 434/00-03-D februarja 2004, na
podlagi idejnega projekta, ki ga je izdelal VGB Maribor, pod številko projekta
2509/03, januarja 2004 (v nadaljnjem besedilu: idejni projekt). Poročilo o
vplivih na okolje je izdelal VGB Maribor, pod številko projekta 2525/03, junija
2003 (v nadaljnjem besedilu: poročilo o vplivih na okolje).
(3) Grafični del sprememb državnega prostorskega načrta je v
prostorskem informacijskem sistemu objavljen pod identifikacijsko številko
3187.
2. člen
(vsebina državnega lokacijskega načrta)
Državni lokacijski načrt določa območja urejanja, lego,
potek, zmogljivost, velikost in oblikovanje objektov, naprav, omrežij in
ureditev, pogoje za urbanistično, krajinsko in arhitekturno oblikovanje
objektov in naprav, pogoje za prometno in komunalno urejanje območja,
obveznosti investitorja in izvajalca, tolerance, nadzor nad izvajanjem ter
okolje varstvene ukrepe, povezane z izgradnjo visokovodnega nasipa.
3. člen
(splošno)
Oznake, navedene v členih 7, 9 in 10, 13, 15 in 16, 18 ter
29, so oznake objektov in ureditev iz grafičnega dela državnega lokacijskega
načrta.
4. člen
(sestavine državnega lokacijskega načrta)
(1) Državni lokacijski načrt iz 1. člena te uredbe vsebuje
tekstualni in grafični del. 
(2) Tekstualni del državnega lokacijskega načrta vsebuje: 
a)    
uredbo o državnem lokacijskem načrtu; 
b)    
obrazložitev in utemeljitev državnega lokacijskega načrta z naslednjo
vsebino: 
- 
povzetek iz prostorskih sestavin planskih aktov države in občine, 
- 
opis funkcije in položaj območja, 
- 
opis tehničnih rešitev, 
- 
ureditev objektov in naprav komunalne in energetske infrastrukture, 
- 
opis oblikovalskih rešitev visokovodnega nasipa in kontaknega območja
prostora, 
- 
seznam objektov, načrtovanih za rušitev ali odkup, 
- 
opis prostorskih rešitev, 
- 
rešitve v zvezi z zaščito pred naravnimi ter drugimi nesrečami, 
- 
seznam parcel, prizadetih z ureditvami in podatki o lastništvu, 
- 
oceno stroškov za izvedbo državnega lokacijskega načrta, 
- 
etape izvajanja državnega lokacijskega načrta in tolerance in 
- 
pogoje in usmeritve organov in organizacij. 
(3) Grafični del državnega lokacijskega načrta vsebuje: 
-       
pregledno karto v M 1: 10000, 
-       
pregledno situacijo v M 1: 5000, 
-       
izrez iz prostorskih sestavin dolgoročnega in srednjeročnega plana
Republike Slovenije v M 1: 250000, 
-       
prikaz območja iz prostorskih sestavin dolgoročnega in srednjeročnega
plana Občine Duplek, za katerega se šteje da je spremenjeno in dopolnjeno s
sprejemom tega državnega lokacijskega načrta v M 1: 5000, 
-       
obodno parcelacijo in načrt gradbenih parcel v M 1: 1000, 
-       
ureditveno – urbanistično krajinsko situacijo in situacijo komunalne in
energetske infrastrukture v M 1: 1000, 
-       
tehnične elemente za zakoličenje gradbenih parcel v M 1: 1000, 
-       
karakteristične vzdolžne profile v M 1: 1000/100, 
-       
karakteristične prečne profile v M 1: 200.
II. OBSEG UREDITVENEGA OBMOČJA
5. člen
(ureditveno območje po parcelah)
(1) Ureditveno območje državnega lokacijskega načrta obsega
zemljišča oziroma dele zemljišč z naslednjimi parcelnimi številkami po
naslednjih katastrskih občinah. 
(2) Zemljišča v območju visokovodnega nasipa in novega
Mlinskega potoka z vsemi spremljajočimi ureditvami: 
k.o. Vurberk: 
124/3, 125/1, 125/2, 126/1, 126/2, 127,
128/1, 128/2, 131, 133/1, 133/2, 136/1, 136/3, 138, 139, 141/3, 143/3, 145/1,
146, 147, 148, 149, 161, 163/2, 163/3, 164/1, 187/1, 189, 190/1, 190/2, 191,
193, 194, 195, 196, 199/1, 199/2, 202/2, 203, 205/1, 221, 222/1, 222/2, 223/1,
430/2, 431/1, 431/2, 432, 433/2, 434, 435; 
k.o. Dvorjane: 
2/1, 2/2, 3/1, 3/2, 4/1, 4/2, 5/1, 6/1, 7/1,
7/2, 8/1, 9, 12/1, 12/2, 13, 15, 16, 17, 18, 19/1, 19/2, 21, 22/1, 22/2, 22/5,
22/8, 22/9, 24/2, 24/16, 28/1, 28/2, 29/3, 29/4, 35, 36, 38, 41/1, 41/2, 41/3,
41/4, 42/1, 42/2, 44, 45, 46/1, 46/2, 46/3, 46/4, 46/5, 47, 50, 51/1, 53/2,
53/3, 53/4, 54/2, 55/3, 56/1, 60/1, 60/2, 61/1, 61/2, 71/1, 72/1, 86/1, 86/3,
89, 92, 93, 94/2, 95/1, 96, 99, 100/1, 102, 103/1, 103/2, 106/1, 106/2, 107,
112, 113/1, 113/2, 114, 116, 183/2, 207/4, 212/2, 259/1, 283, 286/1, 287/2,
287/3, 316, 318, 320, 321, 322, 352/1, 352/4, 352/6, 359/34, 361/4, 364/2,
364/3, 366/85, 593/1, 593/3, 594/4, 600/1, 600/2, 600/3, 600/4, 600/5, 600/8,
600/9, 600/10, 600/11, 600/14, 608, 609/1, 609/2, 609/3, 612/5, 614; 
k.o. Sp. Duplek: 
360/1, 360/3, 360/5, 362/1, 363/1, 364/1,
364/2, 364/5, 365/1, 365/7, 365/8, 365/9, 365/10, 366/5, 366/6, 366/7, 367/1,
367/4, 368/3, 368/4, 369/1, 369/2, 369/3, 369/4, 369/5, 369/6, 374, 375/1,
375/2, 375/3, 375/5, 376/2, 377/1, 381, 382, 385, 435/2, 443/1, 445/1, 447,
453, 454/1, 455, 504, 505/4, 509/1, 515, 517, 518, 522, 525, 530, 532, 552/2,
553/1, 553/4, 554/1, 555/1, 556/5, 557/1, 557/5, 557/6, 558/1, 558/6, 559/1,
560/1, 560/2, 561/1, 561/2, 562/1, 562/2, 563/1, 563/2, 704/1, 705/1, 962/2,
967/7, 967/8, 968/2, 972/1, 972/2, 972/11, 972/13, 972/16, 972/18, 972/20,
972/22, 972/26, 975, 976; 
k.o. Zg. Duplek: 
129, 130, 131/10, 131/11, 131/13, 131/14,
131/15, 131/16, 131/19, 131/20, 131/21, 131/22, 131/23, 131/24, 131/30, 131/31,
131/32, 131/33, 134, 135/1, 153/3, 153/4, 153/5, 153/6, 153/7, 1124/2, 1134/3,
1134/4, 1134/9, 1137/2, 1137/3, 1137/6, 1137/8. 
(3) Zemljišča, ki so v državnem lokacijskem načrtu
opredeljena zaradi izgradnje, nadomestne gradnje ali rekonstrukcije komunalne,
energetske in teleprenosne infrastrukture: 
k.o. Dvorjane: 
22/2; 
k.o. Zgornji
Duplek: 
1124/2, 1134/3, 1134/9.131/31; 
k.o. Spodnji
Duplek: 
360/1, 360/3, 360/5, 362/1, 363/1, 364/1,
365/1, 381; 
a)     nov
kablovod do TP poslovni center: 
k.o. Sp. Duplek: 
354/13, 354/16, 354/17, 358/2, 359/2,
360/2, 360/4, 360/5, 362/2, 962/2.
III. FUNKCIJE OBMOČJA
6. člen
(funkcija območja)
Ureditveno območje obsega: 
a)    
območje visokovodnega nasipa z vsemi objekti in ureditvami, 
b)    
območje deviacij cest in poti, 
c)    
območje ureditve kontaktnega prostora, vključno z rekultivacijo
zemljišč, 
d)    
območja ureditve obstoječih vodotokov ter melioracijskih sistemov, 
e)    
območja prestavitev in ureditev komunalnih, energetskih in ostalih
infrastrukturnih objektov in naprav, 
f)     
območja okolje varstvenih ukrepov, 
g)    
območje začasnih ureditev.
IV. TEHNIČNI POGOJI UREJANJA OBMOČJA
7. člen
(trasa visokovodnega nasipa)
(1) Trasa visokovodnega nasipa poteka po levem bregu Drave od
Vurberka do Zg. Dupleka na povprečni oddaljenosti ca. 600 m od Drave. Skupna
dolžina obravnavane trase je 5571 m. 
(2) Nasip od km 0+000 do km 2+500 poteka po kmetijskih
površinah z izjemo med km 1+350 in km 1+815, kjer se nahajajo gozdne površine. Od
km 2+500 do km 3+200 poteka trasa nasipa po gozdu, do km 3+442, kjer preide v
zaraščeno muldo na robu gozda. Od tu naprej je trasa nasipa speljana ob
gramoznici. Nad km 4+300 in km 4+560 pa poteka trasa nasipa po kmetijskih
površinah. Med km 4+560 in km 4+750 poteka trasa nasipa po zunanjem robu
funkcionalnih površin obstoječih objektov, od tu naprej pa po gozdu in se
priključi na nasip ceste Maribor – Sp. Duplek, kjer se v km 5+091 zaključi na
nasipu ceste.
8. člen
(elementi visokovodnega nasipa)
(1) Niveleta – na celotnem odseku je niveleta krone nasipa
ca. 1,0 m nad Q100 Drave. Višina nasipa nad terenom je od 1,8 m do 4,2 m v
povprečju ca. 3 m. 
(2) Karakteristični profil visokovodnega nasipa – na odsekih,
kjer poteka trasa nasipa po gozdu je predviden s širino krone nasipa 3,5 m in
naklonom brežin na vodni in zračni strani 1: 3. 
(3) Karakteristični profil visokovodnega nasipa – izven
gozdnih površin se zračna stran nasipa spreminja od naklona brežine 1: 3 do 1:
5. 
(4) Elementi visokovodnega nasipa so zasnovani tako, da je
možna njegova večnamenska raba (pešpot, kolesarska pot itn.). Ureditev
kolesarskih poti po nasipih je možno izvesti ob predhodnem soglasju Ministrstva
za okolje, prostor in energijo, Agencije Republike Slovenije za okolje.
9. člen
(odvodnja)
(1) Za odvodnjo je predvidena ureditev (prestavitev)
Mlinskega potoka v dolžini 1607 m. Novi Mlinski potok se izliva v Dravo v km
56+400. Od izliva v Dravo do priključka na obstoječi Mlinski potok je trasa
načrtovana po kmetijskih površinah. 
(2) Niveleta potoka je projektirana s padcem dna I = 1,0%.
Izliv v Dravo se uredi s hrapavo drčo. V muldi nad km 0+560 in km 0+670 je
predvidena izvedba obojestranskega nasipa ob Mlinskem potoku s širino krone 2.0
m in naklonom brežin 1: 2. Pretočni profil novega Mlinskega potoka je Q100=37 m3/s.
(3) Karakteristični profil – dno Mlinskega potoka je širine
3.0 m. Naklon brežin pa se zaradi popestritve struge spreminja od 1: 2 do 1:
3,5.
10. člen
(deviacije in ostali objekti)
(1) Investitor je v času gradnje in v času obratovanja dolžan
zagotoviti dostop do vseh objektov in zemljišč. V primeru, da se med in po
končani gradnji na terenu pokaže potreba po dostopu do objektov ali zemljišč,
je investitor dolžan ponovno preveriti takšno potrebo in zagotoviti dodaten dostop.
(2) Deviacije cest in poti: Na križanjih cest in poljskih
poti z visokovodnim nasipom je predvidena izvedba prehodnih ramp: 
-       
1 – v km 0+420, širine 4.00 m, dolžine 45.00 m, asfalt, tampon debeline
0.30 m, asfalt BNOS debeline 6 cm; 
-       
2 – v km 0+914, širine 4.00 m, dolžine 78.00 m, asfalt, tampon debeline
0.30 m, asfalt BNOS debeline 6 cm; 
-       
3 – v km 1+340, širine 4.00 m, dolžine 101.00 m, makadam; 
-       
4 – v km 2+548, širine 3.00 m z izvedbo bankin 0.50 m, dolžine 41.00 m,
makadam, debeline 0.30 m; 
-       
5 – v km 2+800, širine 4.00 m z izvedbo bankin 0.50 m, dolžine 67.00 m,
makadam, debeline 0.30 m; 
-       
5a – v km 2+873, širine 4.00 m z izvedbo bankin 0.50 m, dolžine 54.00 m,
makadam, debeline 0.30 m; 
-       
6 – v km 2+968, širine 3.00 m, dolžine 58.00 m, gramozirana, debeline
0.30 m; 
-       
7 – v km 3+416, širine 3.00 m, dolžine 40.00 m, gramozirana, debeline
0.30 m; 
-       
8 – v km 3+973, širine 4.00 m z izvedbo bankin 0.50 m, dolžine 52.00 m,
makadam, debeline 0.30 m; 
-       
9 – v km 4+430, širine 4.00 m z izvedbo bankin 0.50 m, dolžine 44.00 m,
makadam, debeline 0.30 m; 
-       
10 – v km 4+837, širine 4.00 m z izvedbo bankin 0.50 m, dolžine 32.00 m,
asfalt, tampon debeline 0.30 m, asfalt BNOS debeline 6 cm. 
(3) Deviacija poljskih poti: Za dostop na kmetijske površine
je predvidena izgradnja poljskih poti na naslednjih odsekih: 
-       
od km 0+025 do km 0+656 na levem bregu novega Mlinskega potoka v skupni
dolžini ca. 630 m; 
-       
od km 0+000 do km 2+597 na južni (vodni) strani visokovodnega nasipa v
skupni dolžini ca. 2600 m; 
-       
od km 4+839 do km 4+961 na južni (vodni) strani visokovodnega nasipa v
skupni dolžini ca. 140 m. 
Širina predvidenih poljskih poti je 3.00 m, utrjene bodo z
gramoznim nasutjem v debelini 20 cm. 
(4) Mostovi: Na mestih, kjer ceste prečkajo traso novega
Mlinskega potoka, je predvidena izvedba premostitvenih objektov – mostov:
Stacionaža                 dolžina (m)      širina (m)
km 0+038                       6,0                5,0
km 0+865                       6,0                5,0
km 0+415 (nasip)           6,0                5,0.
(5) Prepusta: 
-       
v km 0+657 je v novi Mlinski potok speljan manjši jarek, ki se ga skozi
nasip vodi s prepustom Ø 80, na katerega je nameščena loputa; 
-       
v km 4+811 je skozi nasip speljan prepust Ø 80 z nameščeno loputo, v
katerega je speljan manjši jarek za odvodnjo zalednih vod.
V. POGOJI ZA URBANISTIČNO IN KRAJINSKO OBLIKOVANJE
11. člen
(oblikovanje visokovodnega nasipa in kontaktnega območja)
(1) Projekt za pridobitev gradbenega dovoljenja za
visokovodni nasip mora vsebovati tudi krajinsko ureditveni načrt. Načrt mora
vsebovati predvsem oblikovalske rešitve v zvezi z oblikovanjem reliefa, rešitve
v zvezi z urejanjem in ozelenjevanjem prostih površin v kontaktnem prostoru,
rešitve v zvezi z urejanjem in oblikovanjem vodotokov in jarkov. Projekt za
pridobitev gradbenega dovoljenja za visokovodni nasip mora upoštevati naslednje
pogoje za urbanistično in krajinsko oblikovanje: 
a)    
Oblika zemeljskega nasipa bo trapezni profil s spremenljivi nakloni (med
1: 3 do 1: 5) in variabilna višina krone nasipa (med 1,8 in 4,8 m). Oblikovanje
brežin je izvedeno mehko, z zaokrožitvami spodnjih in zgornjih robov. Pri
oblikovanju nasipa in kontaktnega prostora je potrebno upoštevati značilnosti
tipičnih krajinskih vzorcev: 
- 
obvodna krajina ob Dravi, 
- 
gozd na ravnini in 
- 
členjena njivska krajina na ravnini. 
(2) Poleg oblikovanja samega visokovodnega nasipa so
predvidene še naslednje krajinske ureditve: 
-       
ureditve mehkih prehodov nasipa iz gozda in v gozd, 
-       
posebno oblikovanje nasipa v neposredni bližini poseljenih območij, 
-       
zasaditev zračne strani protipoplavnega nasipa in mestoma tudi zasaditev
na vodni strani nasipa in sicer na prehodih ceste čez nasip. 
(3) Vse odseke deviacij obstoječih lokalnih cest in poti je
potrebno oblikovati skladno z obstoječim stanjem oziroma v skladu s sodobnimi
principi oblikovanja ter v sozvočju z urbano in krajinsko podobo prostora. Vse
odseke obstoječih cest in poti oziroma drugih rab, ki po izgradnji
visokovodnega nasipa in drugih ureditev ostanejo brez funkcije, je treba
rekultivirati v skladu z rabo sosednjih zemljišč. 
(4) Med gradnjo je dovoljeno vegetacijo odstraniti samo tam,
kjer je to nujno potrebno. Zasaditve morajo temeljiti na obstoječem krajinskem
vzorcu, vrstni sestavi in v prostoru značilnih oblikah vegetacije (ostanki
gozdov, živice, posamezne skupine dreves, obvodna vegetacija, kmetijske
površine). Gozdni robovi morajo biti sanirani s primerno višinsko in vrstno
strukturo avtohtone vegetacije s predčasno premeno drevesnih vrst in načrtnim
preoblikovanjem pasu širine 6–8 m.
VI. POGOJI ZA KOMUNALNO UREJANJE
12. člen
(komunalna, energetska in telekomunikacijska infrastruktura)
Zaradi izgradnje visokovodnega nasipa je treba zgraditi,
prestaviti, zamenjati oziroma zaščititi komunalne, energetske in
telekomunikacijske objekte, naprave in napeljave. Projektiranje in gradnja
komunalnih, energetskih in telekomunikacijskih objektov, naprav in napeljav
mora potekati v skladu s pogoji posameznih upravljavcev oziroma v skladu s
pogoji, ki bodo določeni v izvedbenih načrtih.
13. člen
(vodovod)
Na območju visokovodnega nasipa je potrebno zamenjati,
prestaviti ali zaščititi naslednje vodovode: 
-       
v km 2+886 prečka trasa nasipa obstoječi vodovod. V območju nasipa je
predvidena zamenjava obstoječih AC cevi DN 150 z LŽ cevmi DN 150.
14. člen
(kanalizacija in odvodnjavanje)
Odvodnjavanje meteornih vod širšega območja bo v obstoječi in
podaljšani Mlinski potok po pogojih, določenih v 9. členu te uredbe.
15. člen
(elektroenergetsko omrežje)
(1) Pri križanju visokonapetostnih elektro vodov z
visokovodnim nasipom mora investitor, poleg pogojev upravljavca, upoštevati
varnostno višino, ki znaša minimalno 9.00 m, minimalno oddaljenost stebra od
roba glavne ceste, ki znaša 10,00 m ter minimalni kot križanja z visokovodnim
nasipom, ki znaša 30°. Kadar posebni ukrepi niso predvideni, je potrebno
upoštevati splošne varnostne ukrepe, predvsem pa kontrolo varnostne višine pri
maksimalnem povesu vodnikov. 
(2) Visokonapetostno omrežje: 
-       
prečkanje obstoječega daljnovoda 2X400 kV Maribor-Krško, Podlog v km
2+090; 
-       
prečkanje trase predvidenega daljnovoda 2X400 kV Maribor-Podlog, Krško v
km ca. 2+180; 
-       
demontaža 20 kV daljnovod v km 3+056 v skupni dolžini ca. 250 m. 
(3) Nizkonapetostno omrežje: 
-       
prestavitev nizkonapetostnega voda med km 4+640 in km 4+790
nizkonapetostnega voda, predvideno kabliranje; 
-       
prečkanje nizkonapetostnega voda v km 2+903, predvidena zaščita; 
-       
demontaža nizkonapetostnega voda v km 2+890 v dolžini ca. 50 m in
zamenjava s nizkonapetostnim kablom v dolžini ca. 70 m; 
-       
demontaža nizkonapetostnega kabla v km 3+054 in zamenjava s
nizkonapetostnim kablom v dolžini ca. 150 m; 
-       
predvideni nizkonapetostni kabel od TP Poslovni center do odjemalcev iz
obstoječe TP Črpališče v skupni dolžini ca. 470 m. 
(4) Transformatorska postaja: 
-       
obstoječa transformatorska postaja TP Črpališče (tip TJ 250, 20/0.4 kV
100 kVA) na jeklenem jamboru se demontira. Odjemalci se bodo oskrbovali iz TP
Poslovni center, v kateri se zamenja obstoječi 400 kVA transformator z 630 kVA.
16. člen
(omrežje zvez)
(1) Na odseku med km 3+600 in km 3+800 poteka na zračni
strani načrtovanega nasipa optični TK kabel. Na zaključku nasipa v km 5+100
prečka nasip krajevni, medkrajevni in optični TK kabel. 
(2) V fazi izdelave projektne dokumentacije PGD, PZI je treba
detajlno obdelati križanja in približevanja neposredno prizadeti in ogroženih
teleprenosnih kabelskih vodov (medsebojni odmiki, zaščita). Vsa križanja
obdelati v skladu s pogoji upravljavca Telekom Slovenija.
VII. OKOLJEVARSTVENI IN DRUGI POGOJI ZA IZVEDBO POSEGOV V
PROSTOR
17. člen
(ureditve na območjih kmetijskih zemljišč)
(1) Na območju, kjer visokovodni nasip preseka kmetijske
komplekse je treba te rekonstruirati oziroma prilagoditi novim razmeram tako,
da je zagotovljeno njihovo nadaljnje delovanje. Investitor je v času gradnje
dolžan zagotavljati čim manjše poseganje na kmetijske površine ter ravnati z
rodovitno prstjo skladno z določili 25. člena te uredbe. 
(2) Dostop na kmetijska zemljišča je treba zagotoviti v času
gradnje in v času obratovanja. 
(3) Na območju, kjer trasa nasipa poteka ob kmetijskih
pridelovalnih površinah, je potrebno zagotoviti stalno vlažnost odprtih
gradbenih površin tako da bo preprečeno prašenje kmetijskih kultur v okolici. 
(4) Po končani gradnji bo investitor zagotovil izvedbo
kmetijsko prostorskih in ureditvenih operacij na prizadetih kmetijskih
zemljiščih, s katerimi bodo ponovno vzpostavljene možnosti za kmetijsko rabo.
18. člen
(ureditve na območjih gozdnih zemljišč)
(1) Visokovodni nasip posega na gozdna zemljišča na odsekih: 
-       
od km 1+327 do km 1+525, 
-       
od km 1+658 do km 1+886, 
-       
od km 2+597 do km 3+204, 
-       
od km 3+441 do km 4+066 in 
-       
od km 4+839 do km 5+053. 
(2) Na odsekih od km 2+328 do km 2+483 in od km 2+543 do km
2+597 se visokovodni nasip približa gozdnemu robu. 
(3) Drugi posegi zaradi ureditve gradbišča, gradbenih poti in
gradnje niso dovoljeni. Transportne poti za čas gradnje se uredijo po že
zgrajenem delu trase po ter po odsekih obstoječih cest in poti. Obstoječe
gozdne poti je treba ustrezno prestaviti in povezati z obstoječim prometnim
omrežjem. 
(4) Predhodno je potrebno za posege pridobiti soglasje Zavoda
za gozdove Slovenije. Pred posekom drevja na območju posegov mora pooblaščeni
delavec Zavoda za gozdove Slovenije označiti drevje za posek. Sečnjo lesa lahko
izvajajo le izvajalci, ki izpolnjujejo pogoje predpisov s področja o minimalnih
pogojih, ki jih morajo izpolnjevati izvajalci del v gozdovih. 
(5) Med gradnjo mora izvajalec upoštevati določila uredbe, ki
ureja varstvo pred požarom v naravnem okolju. Preprečiti je potrebno vsako
nepotrebno zasipavanje in odstranjevanje podrasti. Zemeljska dela naj se
izvajajo v največji meri v času mirovanja vegetacije. Odstranjen, uničen ali
kako drugače prizadet gozdni rob in na novo ustvarjene preseke je potrebno
pričeti sanirati že v času gradnje.
19. člen
(varstvo voda)
(1) Površinski vodotoki – v času gradnje so predvideni
preventivni in omilitveni ukrepi z namenom omejitve oziroma preprečitve
negativnih vplivov izvajanja gradbenih del na površinske vode (izlitja odpadnih
voda in nevarnih snovi v vodotoke). Neposredni posegi gradnje visokovodnega
nasipa v Dupleško gramoznico niso predvideni, zaradi posrednih vplivov, kot
posledica gradbenih, predvsem zemeljskih del na vplivnem območju gramoznice
(premeščanja izkopanega materiala, transport gradbenega materiala itn.) je
treba izvajati omilitvene ukrepe. Za čas gradnje je predviden monitoring na
merilnem mestu v Dupleški gramoznici. Monitoring med gradnjo vključuje tudi
spremljanje razmer na gradbišču predvsem z vidika ravnanja z nevarnimi snovmi. 
(2) Podtalnica – pred gradnjo in med njo predvideni
preventivni in omilitveni ukrepi: 
-       
pred pričetkom gradnje je potrebno na območju med predvidenim
visokovodnim nasipom in strugo Drave ter na zračni strani visokovodnega nasipa
vzpostaviti mrežo piezometrov, s katerimi bo možno spremljati nivo podtalnice.
Lokacije piezometrov se določi v okviru »Projekta za monitoring«; 
-       
redno servisiranje in vzdrževanje gradbenih strojev; 
-       
gradbišče mora biti tako organizirano, da bo možnost nesreč (izlitja)
minimalna oziroma bo v primeru nesreče možno hitro in učinkovito ukrepanje; 
-       
izvajati potrebne ukrepe za preprečevanje izlitja odpadnih voda in
nevarnih snovi v vodotoke. 
(3) Monitoring – že pred gradnjo je potrebno
vzpostaviti mrežo 6 piezometrov, po 3 na zračni in po 3 na vodni strani nasipa.
Poleg avtomatskega beleženja gladin (elektronski limnigraf), je potrebno v 2
piezometrih analizirati tudi kvaliteto podzemne vode. 
(4) Meritve različnih hidroloških situacij oziroma nivojev
podtalnice je potrebno izvajati pred izgradnjo nasipov, med gradnjo in po njej.
(5) V primeru razlitja ali razsutja nevarnih tekočin ali
drugih snovi je potrebno razmere v podzemni vodi spremljati po določilih
Pravilnika, ki določa monitoring onesnaženosti podzemnih voda z nevarnimi
snovmi. Preiskave izvede ustrezna institucija pooblaščena s strani ministrstva,
pristojnega za prostor.
20. člen
(varovanje objektov in območij naravnih vrednot)
Zaradi vpliva visokovodnega nasipa na naravno dediščino mora
investitor med gradnjo in v času obratovanja zagotoviti ukrepe za zavarovanje
flore in vegetacije, favne in biotopov in sicer: 
-       
izvajanje zemeljskih del znotraj načrtovanih gabaritov visokovodnega
nasipa in ostalih predvidenih posegov in uporaba obstoječih cest in poti za
transportne poti v času gradnje; 
-       
na območju zavarovanega rastišča rakitovca niso dovoljeni gradbeni
posegi; 
-       
v največji močni meri ohraniti sedanjo vegetacijo; 
-       
ponovno vzpostavitev strukturno in vrstno pestrih vegetacijskih sestojev
z zasaditvijo avtohtonih vrst in za rastišče značilne rastline vključno s
travnimi vrstami, tako po rastlinskih vrstah kot po obsegu; 
-       
v času izvajanja zemeljskih del mora Zavod za varstvo narave zagotoviti
geološki naravovarstveni nadzor na celotnem območju gradnje. V primeru najdb
geološke naravne dediščine, je o tem potrebno obvestiti pristojno službo za
varstvo narave, ki določi način in izvedbo naravovarstvenega ukrepa; 
-       
pravilno odstraniti, deponirati ter ponovno uporabiti (za prekrivanje
nasipov) zgornjo humusno plast, začasne deponije materiala so možne izključno
na zračni strani nasipa; 
-       
pred začetkom del zagotoviti izdelavo fotografske in video dokumentacije
območja predvidenih posegov po navodilih naravovarstvene službe in obvestiti
Zavod za varstvo narave o pričetku izvajanja gradbenih del.
21. člen
(varovanje flore in vegetacije, favne in biotopov)
(1) Zaradi zavarovanje flore in vegetacije, favne in biotopov
so poleg pogojev, opisanih v predhodnem poglavju, predvideni tudi naslednji
ukrepi: 
-       
gradbišče in način dela je potrebno organizirati tako, da bo gradnja
končana v najkrajšem možnem času, da bo zasedenost zemljišč čim manjša ter da
bodo lokacije dostopnih poti in ostalih manipulativnih prostorov ter skladišč
materiala in strojev oziroma drugih objektov, ki so povezani z gradnjo nasipa,
smotrno izbrane; 
-       
izvajati ukrepe za preprečitev nesreč izlitja nevarnih snovi in
preprečevanje onesnaženja Drave, Mlinskega potoka in podtalnice; 
-       
Mlinski potok urejati izven drstitvene sezone, to je od septembra do
oktobra; 
-       
urediti brežine na novo urejenih vodotokov (razgibano, nepravilnih
oblik, neenakomerno dno z obveznim plitvejšim delom) na način, ki bo čim bolj
omogočal naraven sistem vodotoka; 
-       
v največji možni meri nadomestiti uničeno in poškodovano lesno zarast z
istovrstno; 
-       
izboljšati vizualno podobo obstoječe regulacije Mlinskega potoka z
zasaditvijo brežin. Za zasaditev naj se uporablja avtohtone vrste; 
-       
vizualen vpliv posega je po končanih delih potrebno omiliti z
razgibanjem nasipnega mikroreliefa ter zasaditvijo avtohtone lesne zarasti; 
-       
v nadaljnjih fazah izdelave projektne dokumentacije (PGD, PZI…) je
potrebno izdelati krajinski in zasaditveni načrt za celoten obravnavani odsek; 
-       
vzdrževanje zarasti ob potokih oziroma na nasipu. 
(2) Med gradnjo nasipa mora potekati monitoring vplivov
gradbenih del na živi svet. Po končani gradnji je potreben vsaj 3-letni
monitoring, ki bo preveril uspešnost ukrepov za omilitev vplivov na živi svet.
22. člen
(varovanje objektov in območij kulturne dediščine)
(1) Predvideno gradbišče, eventualne trajne ali začasne
deponije materiala, gradbiščne in obvozne poti ne smejo posegati v območja
varstva kulturne dediščine. 
(2) Pred začetkom del je potrebno zagotoviti dokumentiranje
stanje kulturne dediščine in prostora na širšem območju posega (foto in video
posnetek) po navodilih ZVKDS OE Maribor. 
(3) Pred začetkom kakršnih koli zemeljskih del je potrebno
zagotoviti izvedbo predhodnih arheoloških raziskav na teh lokacijah. V primeru
arheoloških najdb je potrebno zagotoviti izvedbo zaščitnih izkopavanj, vključno
z vsemi poizkopovalnimi postopki. 
(4) V fazi izvedbe je potrebno zagotoviti arheološki nadzor,
ki v primeru najdb preide v zaščitna arheološka izkopavanja.
23. člen
(varstvo pred hrupom)
(1) Ukrepi za varovanje objektov in območij pred prekomernim
hrupom so določeni skladno z zahtevami uredbe, ki ureja hrupu v naravnem in
življenjskem okolju. Območje, preko katerega poteka trasa visokovodnega nasipa
uvrščamo v III. območje varstva pred hrupom, na predelih, kjer trasa nasipa
meji na območja stanovanjskih objektov, pa v II. območje varstva pred hrupom. 
(2) Osnovni ukrepi zmanjšanja emisije hrupa je: 
-       
v času gradnje v neposredni bližini stanovanjskih objektov se gradbena
mehanizacija ne sme uporabljati sočasno; 
-       
gradnja v bližini stanovanjskih objektov naj bo čim hitreje zaključena; 
-       
hrupnejše delo se v bližini stanovanjskih objektov navzven zastre s
premičnimi protihrupnimi panoji. 
(3) Ker predvidena gradnja predstavljala začasen poseg v
prostor, lahko izvajalec gradbenih del na osnovi zakona o varstvu okolja v
povezavi z določili uredbe, ki ureja hrup v naravnem in življenjskem okolju, za
čas gradnje pridobi dovoljenje za povečanje čezmerne obremenitve območja s
hrupom v dnevnem času. V takšnih primerih je obvezno zadostno in primerno
obveščanje prizadetega prebivalstva o morebitnih povečanih obremenitvah s
hrupom. 
(4) V okviru monitoringa hrupa med gradnjo se določi eno
merilno mesto na dan izvajanja meritev hrupa, pri najbolj izpostavljenih
objektih glede na lokacijo gradbišča. Meritve hrupa med gradnjo morajo biti
časovno usklajene z intenzivnostjo gradbenih del. Monitoring mora vsebovati
preverjanje skladnosti imisijskih ravni hrupa z mejnimi vrednostmi, ki veljajo
za II. stopnjo varstva pred hrupom.
24. člen
(varstvo zraka)
(1) Zaradi zmanjševanja onesnaževanje zraka s prašnimi
emisijami in emisijami plinov gradbenih strojev je med gradnjo je izvajalec
dolžan upoštevati naslednje ukrepe za varstvo zraka: 
-       
zakonsko regulativo v zvezi z emisijskimi normami pri gradbeni
mehanizaciji in transportnih sredstvih; 
-       
servisiranje gradbenih strojev in naprav zaradi preprečitve nepotrebnih
emisij dizelskih izpuhov; 
-       
preprečevanje prašenja odkritih delov trase in gradbišča: vlaženje
sipkih materialov in nezaščitenih površin ter preprečevanje raznosa materiala z
gradbišča, sprotno rekultivirati območja velikih posegov; 
-       
predvideti zadostno močenje transportnih poti in odkritih površin ob
sušnih in vetrovnih dnevih zaradi znižanja prašenja, predvideti zadostno pranje
dostopnih asfaltiranih poti. 
(2) Za spremljanje vplivov gradnje nasipa na zrak se bodo
enkrat mesečno izvajale meritve prašnih usedlin in enkrat tedensko avtomatske
meritve lebdečih delcev na lokacijah kjer se trasa nasipa približa naselju.
25. člen
(varstvo tal)
(1) Posegi v tla se izvajajo tako, da bodo prizadete čim
manjše površine tal. Za začasne prometne in gradbene površine naj se
uporabljajo infrastrukturne površine in površine, na katerih so tla manj
kvalitetna. Pri gradnji naj se uporabljajo transportna sredstva in gradbeni
stroji, ki so tehnično brezhibni ter materiali, za katera obstajajo dokazila o
njihovi neškodljivosti za okolje. S transportnih in gradbenih površin je
potrebno preprečiti emisije prahu in gradbenih materialov ter odtekanje vod na
kmetijske obdelovalne površine ter v podtalnico. Pri ravnanju z odpadnimi
vodami se uporabljajo določila 19. člena te uredbe. Potrebno je predvideti
nujne ukrepe za odstranitev in odlaganje materialov, ki vsebujejo nevarne in
škodljive snovi, zaradi možnih nezgod na tehnoloških površinah. 
(2) V sklopu izdelave projektne dokumentacije je treba
izdelati projekt o uporabi rodovitnega dela prsti. Prst se odstrani in deponira
ter uporabi za humusiranje brežin, poškodovanih in manjvrednih tal, vlažnih
zemljišča, obrežij potokov. S sanacijo je potrebno pričeti že med gradnjo. Prst
je potrebno odstraniti in premeščati na drugo lokacijo tako, da ne pride do
onesnaženja z nevarnimi in škodljivimi snovmi ter do mešanja z manj kvalitetnim
materialom. Začasne deponije rodovitne prsti je potrebno izvesti v kupih
visokih do 1.20 m tako, da se ohrani njena plodnost in količina. Pri tem ne sme
priti do mešanja živice in mrtvice, do onesnaževanja in erozije. Med gradnjo je
obvezno voditi evidenco o mestih in količinah odstranjene prsti, o začasnih
deponijah ter o nadaljnji uporabi. Z viški rodovitne zemlje razpolaga lokalna
skupnost v skladu z veljavnimi občinskimi odloki.
26. člen
(zaščita pred požarom in drugimi nesrečami)
(1) Požarna varnost objektov ob visokovodnem nasipu se ne bo
spremenila. Povsod so zagotovljeni dovozi za interventna vozila. Tangirani
vodovodi se zamenjajo, prestavijo ali zaščitijo, preskrba s požarno vodo ne bo
okrnjena. 
(2) Za primere razlitja večjih količin goriv, olj ali drugih
za vodotoke škodljivih tekočin, suspenzij in drugih materialov, je potrebno
pred začetkom gradbenih del pripraviti načrt za preprečevanje vdora teh snovi v
vodotoke in podtalnico ter za njihovo odstranitev.
27. člen
(odvzemi materiala)
Za izgradnjo je potrebno iz stranskega odvzema zagotoviti ca.
282.000m³ materiala za izgradnjo nasipa. Od tega bo ca. 41.000 m³ pridobljenega
na območju obravnave (viški nenosilnega materiala), ostali material, ca.
241.000 m³, bo pridobljen iz trase avtoceste ali iz drugega stranskega odvzema.
28. člen
(druge ureditve)
(1) Na območju gramoznice Duplek je skladno s prostorskimi
plani Občine Duplek predviden razvoj območja za turizem in rekreacija. Zasnova
visokovodnega nasipa med km 3+963 in km 4+880 omogoča izgradnjo športno
rekreacijskega kompleksa pod pogoji, ki niso v nasprotju namenom
vodnogospodarskih ureditev, ki so predmet te uredbe. 
(2) Za varovanje objektov na vodni strani nasipa (kmetija
Lešnik, parc. št. 22/3, 22/4, 22/7 in del parcele št. 22/6, vse k.o. Dvorjane
ter mlin – kmetija Grozdek, parc. št. 168/5, 168/6 in del parcele št. 168/4,
k.o. Vurberk, in del parc. št. 79/4, k.o. Dvorjane) se zgradi ca 1.00 m visok
protipoplavni zid oziroma nasip, ki bo zagotovil povečanje sedanje poplavne
varnosti.
VIII. ETAPNOST IZVEDBE
29. člen
(etape izvajanja državnega lokacijskega načrta)
(1) Visokovodni nasip in drugi posegi v prostor, povezani z
izvedbo vodnogospodarskih ureditev, bodo zgrajeni v eni ali več etapah. 
(2) Izgradnja je zaradi dobave vgradnega materiala odvisna od
terminskega plana izgradnje avtocest na tem območju. 
(3) V primeru etapne izgradnje bo visokovodni nasip zgrajen z
začetkom izgradnje v km 5+108 (cesta Maribor – Sp. Duplek) v dolvodni smeri.
Posamezne etape gradnje bodo funkcionalno zaključene celote. 
(4) Ostale etape gradnje se bodo določile skladno s
predvideno tehnologijo gradnje ter v skladu z okoljevarstvenimi določili te
uredbe.
IX. OBVEZNOSTI INVESTITORJA IN IZVAJALCEV
30. člen
(monitoring)
(1) Investitor mora zagotoviti celosten načrt monitoringa za
področja, ki jih določa Poročilo o vplivih na okolje. Pri določitvi monitoringa
naj se smiselno upoštevajo točke že izvedenih meritev ničelnega stanja. V
delih, kjer je to mogoče, je treba monitoring prilagoditi in uskladiti z
drugimi obstoječimi državnimi in lokalnimi spremljanji stanj kakovosti okolja.
Pri fizičnih meritvah stanja sestavin okolja (tla, površinske in podzemne vode,
zrak, hrup, živali in rastline) je treba zagotoviti vsaj tolikšno število točk nadzora,
da se pridobi utemeljena informacija o stanju posamezne sestavine okolja. Točke
spremljanja stanja je treba zasnovati tako, da omogočajo kontinuirano
pridobivanje podatkov. Monitoring je treba izvajati v skladu z veljavnimi
predpisi in usmeritvami Poročila o vplivih na okolje. Rezultati monitoringa so
javni, investitor je dolžan poskrbeti za dostopnost podatkov. 
(2) Dodatni ustrezni in zaščitni ukrepi – Investitor mora na
osnovi podatkov, pridobljenih iz monitoringa zagotoviti: 
-       
dodatne tehnične in prostorske rešitve, 
-       
dodatne zasaditve in vegetacijske zgostitve, 
-       
sanacije poškodovanih območij, naprav ali drugih prostorskih sestavin, 
-       
povečanje ali izgradnjo naprav, 
-       
spremembo rabe prostora in druge ustrezne ukrepe.
31. člen
(organizacija gradbišča)
Organizacija gradbišča naj bo omejena na širino trase posega.
Za potrebe gradbišča naj se uporabljajo že obstoječe komunikacije in ureja čim
manj novih dovoznih poti. Poleg obveznosti navedenih v predhodnih členih te
uredbe, so obveznosti investitorja in izvajalca v času gradnje tudi: 
-       
zagotoviti ustrezno odvijanje motornega in peš prometa po obstoječem
omrežju cest in poti; 
-       
vse ceste, ki bi eventualno služile obvozu ali transportu, med gradnjo
pred začetkom del ustrezno urediti, po končani gradnji pa eventualne poškodbe
sanirati; 
-       
infrastrukturne objekte, naprave ter ostale objekte ustrezno zaščititi,
po končani gradnji pa eventualne poškodbe sanirati; 
-       
zagotoviti zavarovanje gradbišča tako, da bosta zagotovljena varnost in
nemotena raba sosednjih objektov in zemljišč, v skladu z veljavnimi prepisi
odpraviti v najkrajšem možnem času morebitne negativne posledice, ki bi nastale
zaradi graditve in obratovanja; 
-       
zagotoviti nemoteno komunalno oskrbo objektov in naprav preko vseh
komunalnih, energetskih, telekomunikacijskih in drugih naprav; 
-       
z upravljavci komunalnih, energetskih, telekomunikacijskih in drugih
naprav uskladiti posege na območje naprav in napeljav, ki so v njihovi
pristojnosti; 
-       
v času gradnje zagotoviti vse potrebne varnostne ukrepe in organizacijo
gradbišča, da bo preprečeno onesnaženje okolja in voda, ki bi nastalo zaradi
transporta, skladiščenja in uporabe tekočih goriv in drugih škodljivih snovi
oziroma v primeru nezgode; 
-       
v primeru nezgode zagotoviti takojšnje ukrepanje za to usposobljenih delavcev.
32. člen
(razmejitve in primopredaja)
Investitor mora poskrbeti za primopredajo vseh odsekov cest,
vodnogospodarskih ureditev, komunalnih vodov in drugih naprav, katerih ne bo
prevzel v upravljanje, in pripraviti ustrezne razmejitve ter predati potrebno
dokumentacijo drugim upravljavcem.
33. člen
(dodatne obveznosti)
Poleg obveznosti navedenih v predhodnih členih so obveznosti
investitorja tudi: 
-       
zgraditi dostope, ki v lokacijskem načrtu niso opredeljeni, bodo pa
utemeljeni in zahtevani v postopku zaslišanja prizadetih strank; 
-       
v skladu s predpisi vzdrževati vse vodnogospodarske in druge ureditve,
zgrajene za potrebe visokovodnega nasipa; 
-       
reševati odkupe zemljišč v sodelovanju z vsemi prizadetimi.
X. TOLERANCE
34. člen
(1) Vse stacionaže in dimenzije visokovodnega nasipa, ostalih
ureditev in objektov ter njihova oblika, navedene v tem državnem lokacijskem
načrtu in tej uredbi, se morajo natančneje določiti v projektni dokumentaciji
za pridobitev dovoljenja za gradnjo. 
(2) Pri realizaciji državnega lokacijskega načrta so dopustna
odstopanja od tehničnih rešitev, določenih s tem lokacijskim načrtom, če se pri
nadaljnjem podrobnejšem proučevanju prometnih, geoloških, hidroloških,
geomehanskih in drugih razmer ali zaradi spremembe programskih rešitev poiščejo
tehnične rešitve, ki so primernejše z oblikovalskega, vodnogospodarskega,
prometno-tehničnega, okoljevarstvenega ali ekonomskega vidika, s katerim pa se
ne smejo poslabšati prostorske in okoljske razmere. 
(3) Odstopanja od tehničnih rešitev določenih s tem državnem
lokacijskim načrtom ne smejo biti v nasprotju z javnimi interesi in z njimi
morajo soglašati organi in organizacije, ki jih ta odstopanja zadevajo.
XI. NADZOR
35. člen
Nadzor nad izvajanjem te uredbe opravlja Inšpektorat
Republike Slovenije za okolje in prostor.

Uredba o državnem lokacijskem načrtu za
vodnogospodarsko ureditev Drave od Vurberka do Zgornjega Dupleka (Uradni list
RS, št. 72/04) vsebuje naslednje prehodne in
končne določbe:
»XII. PREHODNE IN KONČNE DOLOČBE
36. člen
Do izvedbe navedenih posegov se v območju urejanja ohranja
sedanja raba prostora.
37. člen
S sprejemom te uredbe se za ureditveno območje državnega
lokacijskega načrta iz 5. člena te uredbe šteje, da so spremenjeni in
dopolnjeni naslednji občinski prostorski akti: 
-       
Prostorske sestavine dolgoročnega plana Občine Maribor za obdobje od
leta 1986 do leta 2000 in prostorske sestavine srednjeročnega plana Občine
Maribor za obdobje od leta 1986 do leta 1990, za območje Občine Duplek,
dopolnjene leta 2000 (Medobčinski uradni vestnik, št. 13/00); 
-       
Prostorski ureditveni pogoji v Občini Maribor (Medobčinski uradni
vestnik, št. 11/93).
38. člen
Državni lokacijski načrt je na vpogled na Ministrstvu za okolje,
prostor in energijo – Uradu za prostorski razvoj in na Občini Duplek.
39. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembah in dopolnitvi Uredbe o
državnem lokacijskem načrtu za vodnogospodarsko ureditev Drave od Vurberka do
Zgornjega Dupleka (Uradni list RS, št. 132/22) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
Ne glede na novi tretji odstavek 1. člena uredbe se do
začetka uporabe storitev za elektronsko poslovanje na področju prostorskega
načrtovanja v skladu z zakonom, ki ureja prostor, grafični del sprememb in
dopolnitev državnega prostorskega načrta objavi na osrednjem spletnem mestu
državne uprave.
5. člen
Ta uredba začne veljati naslednji dan po objavi v Uradnem
listu Republike Slovenije.«.