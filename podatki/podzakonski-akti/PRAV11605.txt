1. člen
S tem pravilnikom se sprejme letni
gozdnogospodarski načrt gozdnogospodarske enote Poljanska dolina (2013), št.
06-12/13 z dne 31. 1. 2013, ki ga je za obdobje od 1. januarja 2013 do
31. decembra 2013 izdelal Zavod za gozdove Slovenije, Območna enota
Kočevje.
2. člen
Letni gozdnogospodarski načrt
gozdnogospodarske enote Poljanska dolina (2013) iz prejšnjega člena je izdelan
za 3.452,70 hektarjev gozdov Gozdnogospodarskega območja Kočevje, v občinah Kočevje
in Črnomelj in v katastrskih občinah Knežja Lipa, Čeplje, Dolenja Podgora,
Spodnji Log, Predgrad in Dol.
3. člen
Na podlagi gozdnogospodarskega načrta
gozdnogospodarske enote Poljanska dolina, z obdobjem veljavnosti od 1. 1.
2003 do 31. 12. 2012, sprejetega s Pravilnikom o sprejemu
gozdnogospodarskega načrta gozdnogospodarske enote Poljanska dolina (2003–2012)
(Uradni list RS, št. 131/04), so z letnim gozdnogospodarskim načrtom iz
1. člena tega pravilnika določeni naslednji ukrepi:
-       
najvišji možni posek v višini 30.708 m3, od tega 6.828 m3 iglavcev
in 23.880 m3 listavcev,
-       
gojitvena dela, potrebna za ohranitev in razvoj gozdov, na površini
57,39 ha,
-       
nega drogovnjaka na površini 5,29 ha,
-       
varstvena dela, potrebna za zaščito pred divjadjo, in sicer zaščita s
premazom na površini 5,97 ha ter vzdrževanje 300 m ograje,
-       
varstvena dela, potrebna za zaščito pred boleznimi in žuželkami v obsegu
50 delovnih dni, in
-       
nega habitatov prosto živečih živali, in sicer vzdrževanje travinj na
površini 3,05 ha.
4. člen
V letnem gozdnogospodarskem načrtu
gozdnogospodarske enote Poljanska dolina (2013) iz 1. člena tega pravilnika so
določeni ukrepi in načini njihove izvedbe tudi na ravneh rastiščnogojitvenih
razredov in odsekov.
5. člen
Po en izvod letnega gozdnogospodarskega
načrta gozdnogospodarske enote Poljanska dolina (2013) je na vpogled na sedežu
Zavoda za gozdove Slovenije, Območne enote Kočevje, Rožna ulica 39, Kočevje, na
sedežu Zavoda za gozdove Slovenije, Krajevne enote Rog, Rožna ulica 39, Kočevje
in na Ministrstvu za kmetijstvo in okolje, Dunajska 22, Ljubljana, kjer se
hrani tudi dokumentacija v zvezi s postopkom sprejemanja letnega
gozdnogospodarskega načrta gozdnogospodarske enote Poljanska dolina (2013).
6. člen
Ta pravilnik začne veljati naslednji dan po
objavi v Urad­nem listu Republike Slovenije.
Št. 007-105/2013
Ljubljana, dne 17. maja 2013
EVA 2013-2330-0028
mag. Dejan Židan l.r.
Minister
za kmetijstvo in
okolje