1. člen
S tem pravilnikom se sprejme gozdnogospodarski načrt gozdnogospodarske
enote Ravne (2009–2018), št. 11‑06/09
z dne 20. 11. 2009, ki ga je za obdobje od 1. januarja 2009 do 31. decembra
2018 izdelal Zavod za gozdove Slovenije, Območna enota Slovenj Gradec.
2. člen
Gozdnogospodarska enota Ravne, ki meri 12.152,62 ha, se
nahaja v Gozdnogospodarskem območju Slovenj Gradec, v občinah Ravne na Koroškem
in Prevalje, oziroma v katastrskih občinah Strojna, Zelen Breg, Stražišče,
Tolsti Vrh, Koroški Selovec, Brdinje, Ravne, Dobja vas, Zagrad, Navrški Vrh,
Preški Vrh, Kotlje, Podgora, Uršlja Gora I, Belšak, Jamnica, Suhi Vrh, Šentanel,
Dolga Brda, Breznica, Stražišče, Farna vas, Poljana, Lokovica, Prevalje in
Leše.
3. člen
V gozdnogospodarski enoti Ravne je s 1. januarjem 2009 ugotovljeno
naslednje stanje gozdov:
A)    
lastništvo: 78,0% zasebnih gozdov v lasti fizičnih ali pravnih oseb in
22,0% državnih gozdov;
B)    
površina: 7.198,16 ha, od katere je 6.371,08 ha večnamenskih gozdov,
680,77 ha gozdov s posebnim namenom, v katerih so gozdnogospodarski ukrepi
dovoljeni, in 146,31 ha varovalnih gozdov;
C)   
lesna zaloga: 374,5 m3/ha, od tega 306,9 m3/ha
iglavcev in 67,6 m3/ha listavcev;
D)   
tekoči letni prirastek: 7,82 m3/ha, od tega 6,06 m3/ha
iglavcev in 1,76 m3/ha listavcev.
4. člen
(1) V gozdnogospodarskem načrtu gozdnogospodarske enote Ravne
(2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Slovenj Gradec, izdelanega za obdobje od 1.
januarja 2001 do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Ravne določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 3.794,41 ha,
-       
ekološke funkcije na površini 2.393,78 ha ter
-       
socialne funkcije na površini 746,50 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Ravne (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Ravne za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 391.153 m3, od tega 330.314 m3
iglavcev in 60.839 m3 listavcev,
-       
gojitvena dela, potrebna za ohranitev in razvoj gozdov, na površini
744,31 ha,
-       
nega drogovnjaka na površini 100,17 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 118.355 tulci ter zaščita z 18,44 km ograje,
-       
varstvena dela, potrebna za zaščito pred požari, v obsegu 32,67 delovnih
dni,
-       
nega habitatov prosto živečih živali, in sicer vzdrževanje travinj na
površini 24,55 ha, vzdrževanje grmišč na površini 5,20 ha, vzdrževanje vodnih
površin v obsegu 22,5 delovnih dni, postavitev in vzdrževanje valilnic v obsegu
40,17 delovnih dni, sadnja 300 sadik plodonosnega gozdnega drevja ter puščanje stoječe
biomase v gozdu v obsegu 15,52 delovnih dni.
(2) V gozdnogospodarskem načrtu gozdnogospodarske enote Ravne
(2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ravne, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Ravne (2009–2018).
7. člen
Po en izvod gozdnogospodarskega načrta gozdnogospodarske enote
Ravne (2009–2018) je na vpogled na sedežu Zavoda za gozdove Slovenije, Območne
enote Slovenj Gradec, Vorančev trg 1, Slovenj Gradec, na sedežu Zavoda za
gozdove Slovenije, Krajevne enote Prevalje, Trg 67, Prevalje in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Ravne (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-11-10/2001/10
Ljubljana, dne 26. novembra 2009
EVA 2009-2311-0043
prof. dr. Milan Pogačnik l.r.
Minister
za kmetijstvo,
gozdarstvo in prehrano