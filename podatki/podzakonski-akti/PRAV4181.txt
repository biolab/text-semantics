I. SPLOŠNE DOLOČBE
1. člen
Ta pravilnik določa meroslovne in z njimi
povezane tehnične zahteve, ki jih morajo izpolnjevati statični elektronski
števci delovne električne energije izmeničnega toka razredov točnosti 0,2 S in
0,5 S (v nadaljnjem besedilu: števci), postopke ugotavljanja skladnosti in
overitev, način označevanja ter rok redne overitve.
Ta pravilnik se označi s skrajšano oznako
MP-54.
2. člen
Določbe tega pravilnika ne veljajo za
kazalnike maksimuma in etalonske števce.
3. člen
Števci po tem pravilniku so števci:
-      
ki se priključijo prek tokovnih merilnih
transformatorjev;
-      
ki se priključijo prek tokovnih in napetostnih
merilnih transformatorjev;
-      
ki so namenjeni za merjenje energije v eni
smeri;
-      
ki so namenjeni za merjenje energije v obeh
smereh;
-      
katerih napetost na priključnici je manjša od
600 V (pri trifaznih števcih se ta napetost nanaša na napetost med faznimi
vodniki).
4. člen
Števci lahko dajejo podatke o energiji
prek:
-      
številčnika,
-      
dajalnika impulzov,
-      
dajalnika impulzov za daljinsko merjenje.
Dajalnik impulzov, ki ga ni mogoče
uravnavati, mora biti priključen za integratorjem.
II. MEROSLOVNE ZAHTEVE TER UGOTAVLJANJE SKLADNOSTI
5. člen
Nazivni tok števca In se določi glede na nazivni sekundarni tok tokovnega merilnega
transformatorja.
Nazivni tok števca In je lahko:
-      
enak nazivnemu sekundarnemu toku tokovnega
merilnega transformatorja;
-      
večji od nazivnega sekundarnega toka tokovnega
merilnega transformatorja za odstotno povečanje merilnega območja
transformatorja.
Če je nazivni tok števca enak nazivnemu
sekundarnemu toku tokovnega merilnega transformatorja, se smejo števci
obremeniti do 120% In.
Če je nazivni tok števca večji od nazivnega
sekundarnega toka tokovnega merilnega transformatorja, se smejo števci
obremeniti do 100% In.
6. člen
Števci imajo normalno vrednost referenčne
napetosti:
Ne glede na prejšnji odstavek imajo lahko
števci tudi druge vrednosti referenčne napetosti do 600 V.
7. člen
Pri pregledu števcev morata biti izpolnjeni
naslednji zahtevi:
-      
referenčna frekvenca 50 Hz,
-      
referenčna temperatura 23 °C.
8. člen
Pri nazivnem toku, referenčni napetosti,
referenčni frekvenci in referenčni temperaturi lastna poraba posameznih delov
števca ne sme presegati naslednjih vrednosti:
-      
za tokovni krog 1 VA,
-      
za napetostni krog 0,5 VA,
-      
za pomožni krog 10 VA (samo, če je povezan z
napetostnim krogom števca).
9. člen
Izolirni material mora pri normalnem
delovanju števca obdržati svoje dielektrične lastnosti v tolikšni meri, da ne vpliva
bistveno na meroslovne lastnosti števca.
10. člen
Izolirni material števca mora zdržati
enominutni dielektrični preskus s sinusno napetostjo efektivne vrednosti 2.000
V in frekvence 50 Hz:
-      
med vsemi krogi, v katerih se med normalnim
delovanjem števca pojavlja potencialna razlika;
-      
med vsemi deli števca, ki so pod napetostjo, in
kovinskimi deli, ki so pri zaprtem okrovu števca dostopni od zunaj.
11. člen
Pri preskušanju dielektrične trdnosti
števca z okrovom iz izolirnega materiala morajo biti izpolnjene naslednje
zahteve:
-      
števec mora biti ovit s kovinsko folijo ali
postavljen na ravno kovinsko ploščo, s katero so zvezani vsi kovinski deli
okrova, dostopni na zaprtem števcu;
-      
tokovni in napetostni krogi ter nosilec
merilnih sistemov morajo biti med seboj povezani;
-      
preskusna – sinusna napetost mora biti
priključena med sponkami in kovinsko folijo oziroma kovinsko ploščo, razmik med
sponkami in kovinsko folijo oziroma kovinsko ploščo pa mora biti najmanj 2 cm.
12. člen
Dielektrična trdnost med vijaki priključnice
in njenim pokrovom se preskusi glede na zahtevo iz 10. člena tega pravilnika,
pri čemer morajo biti vijaki toliko odviti, da je odprtina sponk prosta, pokrov
priključnice pa pritrjen na priključnico.
Če se preskus dielektrične trdnosti števca
ponavlja, mora števec zdržati sinusno napetost, ki je za 20% manjša od
napetosti iz 10. člena tega pravilnika.
13. člen
Pri preskusu dielektrične trdnosti števca
morajo biti izpolnjene naslednje zahteve za delovanje števca:
-      
temperatura okolja mora znašati 15 °C do 25 °C;
-      
relativna vlažnost zraka mora biti od 45% do
75%;
-      
atmosferski tlak mora biti od 86 kPa do 106 kPa
(860 mbar do 1.000 mbar).
14. člen
Pri preskusu tipa števca se mora njegova
dielektrična trdnost preskusiti z udarno napetostjo oblike 1,2/50 ms in temenske
vrednosti 7 kV.
15. člen
Ugotavljanje skladnosti števca pri prvih
overitvah in preskus tipa števca se opravi pri naslednjih pogojih:
1.    
okrov števca mora biti zaprt;
2.    
zaporedje faz mora biti enako navedenemu v
vezalni shemi;
3.    
napetosti in tokovi morajo biti uravnovešeni:
- 
nobena fazna ali zvezna napetost ne sme
presegati vrednosti ustrezne srednje napetosti za ±1%;
- 
noben tok ne sme presegati vrednosti ustreznega
srednjega toka za ±1%;
- 
fazna razlika med tokom in ustrezno fazno
napetostjo pri katerem koli faktorju moči ne sme presegati 2°;
4.    
napetostni in pomožni krogi števca razreda
točnosti 0,2 S morajo biti priključeni na referenčno napetost števca najmanj
dve uri pred začetkom pregleda;
5.    
napetostni in pomožni krogi števca razreda
točnosti 0,5 S morajo biti priključeni na referenčno napetost števca najmanj
eno uro pred začetkom pregleda;
6.     vplivne veličine morajo imeti referenčno vrednost z odstopki, ki so
določeni v naslednji tabeli:
16. člen
Števci morajo biti konstruirani tako, da ne
dajejo izhodnih impulzov oziroma da ne registrirajo energije pri odprtih
tokovnih krogih in pri napetostnih krogih, priključenih na referenčno napetost.
17. člen
Števci morajo začeti dajati izhodne impulze
in nenehno registrirati energijo pri toku, ki ne sme presegati vrednosti 0,1 In in faktorja moči 1.
Dajalnik impulzov mora imeti tolikšno
frekvenco, da je mogoče opraviti preskus začetka registriranja energije
(zagona) v 10 minutah.
18. člen
Ob pregledu števcev v pogojih iz 6. točke
15. člena tega pravilnika morajo imeti števci v času, ki ustreza najmanj 1.000
periodam merjene moči, v odstotkih izražene meje dopustnih pogreškov:
-       za enofazne in trifazne števce pri uravnovešeni obremenitvi
vrednosti, kot so določeni v tabeli I:
Tabela I
-      
za trifazne števce, obremenjene enofazno, pri
simetričnih trifaznih napetostih vrednosti, kot so določeni v tabeli II:
Tabela II
19. člen
Pri pregledu števca je treba konstanto
števca preveriti tako, da se ugotovi razmerje med kazanjem številčnika in
impulzi, ki jih daje dajalnik impulzov.
20. člen
Če se pri preskusu tipa števca ugotovi, da so posamezni ali
vsi merilni rezultati zunaj meja dopustnih pogreškov iz tabel I in II iz 18.
člena tega pravilnika, je treba abscisno os števcev razredov točnosti 0,2 S
premakniti vzporedno za vrednost ±0,1%, abcisno os števcev razredov točnosti
0,5 S pa za ±0,2%. Če ostanejo pri tem vsi merilni rezultati v mejah dopustnih
pogreškov iz tabel I in II iz 18. člena tega pravilnika, se šteje, da je števec
brezhiben.
21. člen
Pri določanju variacije pogreška, povzročene
s spremembo ene izmed vplivnih veličin, morajo vrednosti vseh drugih vplivnih
veličin izpolnjevati pogoje iz 15. člena tega pravilnika.
Vplivne veličine, ki se upoštevajo za
določanje referenčnih pogojev, na katere se pregleduje števec, in za določanje
variacij, povzročenih z njihovo spremembo, so temperatura okolja, napetost
pomožnih krogov, napetost merilnih krogov, frekvenca, oblika vala, magnetna
indukcija tujega izvora in zaporedje faz.
Variacije pogreškov, povzročene s spremembo
vplivnih veličin iz prejšnjega odstavka, se določajo samo pri preskusu tipa
števca.
22. člen
Povprečni temperaturni koeficient je treba
določiti za temperaturno območje 20 °C, pri čemer se pogreški števca določijo
za temperature 10 °C nad temperaturo, s katero se določi povprečni temperaturni
koeficient, in 10 °C pod njo.
Temperaturno območje 20 °C mora biti v
mejah od 0 °C do 40 °C.
Vrednosti
povprečnega temperaturnega koeficienta so določene v naslednji tabeli:
23. člen
Variacije
pogreška, povzročene s spremembo drugih vplivnih veličin, so določene v
naslednji tabeli:
24. člen
Tok, ki povzroča magnetno indukcijo tujega
izvora, mora imeti enako frekvenco kot napetost, priključena na števec.
Variacija pogreška, povzročena z magnetno
indukcijo tujega izvora, mora biti določena pri najneugodnejšem faznem položaju
in najneugodnejši smeri magnetne indukcije.
25. člen
Variacija pogreška, povzročena z vplivom
oblike vala, mora biti določena pri najneugodnejšem faznem položaju tretje
harmonske frekvence glede na osnovni val toka.
Pri večfaznih števcih morajo biti
napetostni krogi povezani vzporedno, tokovni krogi pa zaporedno.
Faktor popačenja napetosti mora biti manjši
od 1%.
26. člen
Pri preskusu tipa števca se preskušajo:
-      
vpliv kratkotrajnih tokovnih preobremenitev,
-      
vpliv lastnega segrevanja,
-      
vpliv motenj.
27. člen
Vpliv kratkotrajnih tokovnih preobremenitev
se preskusi na naslednji način:
-      
preskusni krog za preskušanje kratkotrajnih
tokovnih preobremenitev mora biti brez induktivnosti;
-      
števci morajo 0,5 s zdržati tok, katerega
vrednost je 12-krat večja od vrednosti nazivnega toka In;
-      
po opravljenem preskusu iz prejšnje alinee se
morajo števci vrniti na začetno temperaturo z napetostnimi krogi, ki so bili
eno uro napajani z referenčno napetostjo;
-      
po končanem preskusu variacija pogreška pri
nazivnem toku in faktorju moči, ki je enak ena, ne sme biti večja kot 0,5%.
28. člen
Vpliv lastnega segrevanja se preskusi na
naslednji način:
-      
pri odprtih tokovnih krogih morajo biti
napetostni krogi priključeni na referenčno napetost najmanj eno uro pred
začetkom preskusa;
-      
števci se obremenijo z največjim tokom, ki
ustreza vrednosti nazivnega trajnega termičnega toka transformatorja pri
faktorju moči, ki je enak ena, pri čemer se neposredno po obremenitvi določi
pogrešek števca. Preskus mora trajati eno uro;
-      
variacija pogreška v 20 minutah ne sme biti
večja od 0,5%.
Variacije
pogreška, povzročene z lastnim segrevanjem, morajo imeti vrednosti, ki niso
večje od vrednosti, določenih v naslednji tabeli:
29. člen
Vpliv motenj se preskusi pri merilnih in
pomožnih krogih, priključenih na referenčno napetost, in pri odprtih tokovnih
krogih.
Vse kroge se 2
sekundi preskuša z valom dušene frekvence velikosti 1 MHz, moduliranim s 400
Hz, po naslednji tabeli:
30. člen
Za števce je obvezna odobritev tipa merila,
ki ji sledi bodisi prva overitev bodisi izjava o skladnosti z odobrenim tipom.
K zahtevi za odobritev tipa mora vložnik
zahteve priložiti poleg dokumentacije iz 5. člena pravilnika o načinih
ugotavljanja skladnosti za posamezne vrste instrumentov ter o vrstah in načinih
njihove označitve z oznakami skladnosti (Uradni list RS, št. 72/01) še
naslednjo dokumentacijo:
-      
navodilo za uporabo in vzdrževanje v slovenskem
jeziku,
-      
opis, delovanje in način zaščite programske
opreme,
-      
navodilo za preskus pri ugotavljanju skladnosti
(prva overitev) z zahtevami tega pravilnika.
31. člen
Preskus števca vključuje tudi preverjanje
proizvajalčeve dokumentacije iz 30. člena tega pravilnika, da se ugotovi, ali
so podatki in postopki navedeni jasno in razumljivo.
32. člen
(delno
prenehal veljati)
Prva overitev vključuje tudi vizualni
pregled vsakega števca, da se preveri skladnost z odobrenim tipom.
Prva overitev se izvede tako, kakor je
opisano v dokumentaciji proizvajalca, in sicer v takem obsegu, da se preveri
skladnost z zahtevami iz tega pravilnika.
III. NAPISI IN OZNAKE
33. člen
Števci morajo imeti na vidnem mestu napisno
ploščico s podatki in simboli. Podatki morajo biti v slovenskem jeziku in
napisani tako, da so v normalnih razmerah delovanja števca trajni in zlahka
čitljivi.
34. člen
Na napisni ploščici morajo biti navedeni
naslednji podatki:
1.    
oznaka merske enote – na ploščici številčnika
ali med glavnimi podatki števca,
2.    
oznaka vrste števca,
3.    
uradna oznaka odobritve tipa števca,
4.    
tovarniška oznaka tipa števca,
5.    
tovarniška številka števca,
6.    
referenčna napetost v V,
7.    
nazivni sekundarni tok tokovnega merilnega
transformatorja, ki se napiše pred oklepajem, in podatek o nazivnem toku števca,
ki se napiše v oklepaju,
8.    
razred točnosti,
9.    
referenčni frekvenci v Hz,
10. 
konstanta števca v imp/kWh oziroma imp/MWh,
11. 
vezalna shema ali številka vezalne sheme,
12. 
leto izdelave,
13. 
firma oziroma ime ali znak proizvajalca,
14. 
konstanta dajalnika impulzov za daljinsko
merjenje v Wh/imp oziroma kWh/imp,
15. 
podatki o impulzih dajalnika impulzov za
daljinsko merjenje:
- 
trajanje impulza ali pavza impulza,
- 
napetost impulza,
- 
moč kroga, ki ga dajalnik impulzov krmili
direktno,
16. 
podatki o napetosti pomožnih krogov, če ti
krogi niso povezani z napetostnimi krogi števca,
17. 
napis “protiregistriranje preprečeno” ali
ustrezni simbol za števce z napravo za preprečitev protiregistriranja,
18. 
oznaka za števce za merjenje energije v obeh
smereh.
Sponke v priključnici števca se označijo s
številkami na priključnici po standardiziranih vezalnih shemah.
35. člen
Transformatorski števec s sekundarnim
številčnikom mora imeti posebno napisno ploščico, na katero je mogoče pozneje
vpisati podatke o merilnih transformatorjih in o konstanti transformacije, s
katero se pomnoži kazanje števnika, da bi se dobila energija na primarni strani
merilnih transformatorjev.
36. člen
Podatki o impulzih dajalnika impulzov za
daljinsko merjenje se lahko napišejo na posebno napisno ploščico, ki se lahko
namesti na pokrov okrova števca.
37. člen
Morebitno povečanje zmogljivosti števca
mora biti označeno na ploščici številčnika z dekadnim množiteljem (npr. x ×
100, x 1000 itd.).
38. člen
Z namestitvijo overitvenih in zaščitnih
oznak na števec se potrdi, da števec izpolnjuje zahteve tega pravilnika.
Mesta za namestitev zaščitnih oznak morajo
biti izbrana tako, da ni mogoče priti do notranjih aktivnih delov števca, ne da
bi se oznake pri tem poškodovale.
IV. REDNE IN IZREDNE OVERITVE
39. člen
(delno
prenehal veljati)
Za števce so obvezne redne in izredne overitve. Rok za redne
overitve števcev razredov točnosti 0,2 S je tri leta. Rok za redne overitve
števcev razredov točnosti 0,5 S je šest let. Redne in izredne overitve
vključujejo:
-      
ugotavljanje skladnosti merila z odobrenim
tipom,
-      
meroslovni pregled, s katerim se ugotavlja, ali
merilo izpolnjuje zahteve tega pravilnika.
Meroslovni pregled pri redni in izredni
overitvi je enak meroslovnemu pregledu pri ugotavljanju skladnosti (prva
overitev).
40. člen
(delno
prenehal veljati)
Največji dopustni pogrešek pri rednih
oziroma izrednih overitvah ne sme biti večji od največjega dopustnega pogreška
pri prvi overitvi.
41. člen
(delno
prenehal veljati)
Merilni postopek, s katerim se preverjajo
meroslovne lastnosti merila, mora imeti merilno negotovost, ki mora biti
najmanj za 2/3 boljša od zahtevane točnosti merila (merilna negotovost preskusnega sistema ne sme preseči 1/3
največjega dopustnega pogreška števca).

Pravilnik o meroslovnih zahtevah za statične
števce delovne električne energije razredov točnosti 0,2 S in 0,5 S (Uradni
list RS, št. 33/02)
vsebuje naslednjo prehodno in končno določbo:
»V. PREHODNA IN KONČNA DOLOČBA
42. člen
Z dnem, ko začne veljati ta pravilnik, se
preneha uporabljati pravilnik o metroloških pogojih za statične števce delovne
električne energije točnostnih razredov 0,2 S in 0,5 S (Uradni
list SFRJ, št. 28/89).
43. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o merilnih instrumentih (Uradni list
RS, št. 42/06) v zvezi s prenehanjem veljavnosti
tega pravilnika določa:
»41. člen
(prenehanje
veljavnosti)
Z dnem uveljavitve tega pravilnika
prenehajo veljati naslednji predpisi: 
[…]
-      
Pravilnik o meroslovnih zahtevah za statične
števce delovne električne energije razredov točnosti 0,2 S in 0,5 S (Uradni
list RS, št. 33/02) razen v delu, ki se nanaša na števce delovne električne energije
razredov točnosti 0,2 S,
[…]
Predpisi iz prejšnjega odstavka se
uporabljajo še naprej za: 
-      
prve overitve in EGS-prve overitve meril iz 39.
člena tega pravilnika, do izteka veljavnosti odobritve tipa ali EGS-odobritve
tipa ali do 30. oktobra 2016, če odobritev tipa oziroma EGS-odobritev tipa nima
omejene veljavnosti,
-      
redne in izredne overitve meril iz 40. člena
tega pravilnika.
ter vsebuje naslednjo končno določbo:
»42. člen
(začetek
veljavnosti)
Ta pravilnik začne veljati 30. oktobra
2006.«.

Pravilnik o spremembah in dopolnitvah
Pravilnika o meroslovnih zahtevah za statične števce delovne električne
energije razredov točnosti 0,2 S in 0,5 S (Uradni list RS, št. 106/06) vsebuje naslednjo končno določbo:
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o merilnih instrumentih (Uradni list RS, št. 16/13) v zvezi s prenehanjem uporabe tega
pravilnika določa:
»17. člen
Z dnem uveljavitve tega pravilnika se v
delu, ki se nanaša na prve, redne in izredne overitve, prenehajo uporabljati
naslednji predpisi: 
[…]
-      
Pravilnik o meroslovnih zahtevah za statične
števce delovne električne energije razredov točnosti 0,2 S in 0,5 S (Uradni
list RS, št. 33/02 in 42/06) v delu, ki se nanaša na števce delovne električne
energije razredov točnosti 0,5 S.«;
ter vsebuje naslednjo končno določbo:
»20. člen
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne tri mesece
po njegovi uveljavitvi.«.

Pravilnik o overitvah števcev električne
energije (Uradni list RS, št. 18/13) določa:
»40. člen
Z dnem uveljavitve tega pravilnika
prenehajo veljati 32., 39., 40. in 41. člen Pravilnika o meroslovnih zahtevah
za statične števce delovne električne energije razredov točnosti 0,2 S in 0,5 S
(Uradni list RS, št. 33/02, 42/06 in 106/06) v delu, ki se nanaša na razred
točnosti 0,2 S.«;
ter vsebuje naslednjo končno določbo:
»41. člen
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne tri mesece
po njegovi uveljavitvi.«.