1. člen
(vsebina)
(1) S tem pravilnikom se določa postopek zagotavljanja
sledljivosti porekla svežega, ohlajenega in zamrznjenega govejega, prašičjega,
ovčjega, kozjega in perutninskega mesa (v nadaljnjem besedilu: meso), ki se
daje na trg kot nepredpakirano, da se zagotovi možnost sledenja mesa po poreklu
v vseh fazah proizvodnje in distribucije.
(2) Zagotavljanje sledljivosti porekla mesa je obvezno za
sveže, ohlajeno in zamrznjeno goveje, prašičje, ovčje, kozje ali perutninsko
meso, ki se uvršča pod oznake kombinirane nomenklature iz Priloge XI Uredbe
(EU) št. 1169/2011 Evropskega parlamenta in Sveta z dne 25. oktobra 2011 o
zagotavljanju informacij o živilih potrošnikom, spremembah uredb (ES) št.
1924/2006 in (ES) št. 1925/2006 Evropskega parlamenta in Sveta ter
razveljavitvi Direktive Komisije 87/250/EGS, Direktive Sveta 90/496/EGS,
Direktive Komisije 1999/10/ES, Direktive 2000/13/ES Evropskega parlamenta in
Sveta, direktiv Komisije 2002/67/ES in 2008/5/ES in Uredbe Komisije (ES) št.
608/2004 (UL L št. 304 z dne 22. 11. 2011, str. 18), zadnjič spremenjene z
Uredbo (EU) 2015/2283 Evropskega parlamenta in Sveta z dne 25. novembra 2015 o
novih živilih, spremembi Uredbe (EU) št. 1169/2011 Evropskega parlamenta in
Sveta in razveljavitvi Uredbe (ES) št. 258/97 Evropskega parlamenta in Sveta
ter Uredbe Komisije (ES) št. 1852/2001 (UL L št. 327 z dne 11. 12. 2015, str.
1), in se daje na trg kot nepredpakirano meso.
(3) Ne glede na prvi in drugi odstavek tega člena
zagotavljanje sledljivosti porekla mesa v skladu s tem pravilnikom ni obvezno
za meso, ki se trži v okviru sheme »Izbrana kakovost Slovenija«.
2. člen
(postopek informiranja)
(1) Ta pravilnik se izda ob upoštevanju postopka informiranja
v skladu z Direktivo (EU) 2015/1535 Evropskega parlamenta in Sveta z dne 9.
septembra 2015 o določitvi postopka za zbiranje informacij na področju
tehničnih predpisov in pravil za storitve informacijske družbe (UL L št. 241 z
dne 17. 9. 2015, str. 1).
(2) Določbe tega pravilnika se ne uporabljajo za proizvode,
ki se v skladu z nacionalno zakonodajo, ki zagotavlja enakovredno raven
varovanja javnega interesa, kot je določena v zakonodaji Republike Slovenije,
zakonito
-       
proizvajajo oziroma tržijo v drugih državah članicah Evropske unije in
Turčiji ali
-       
proizvajajo v državah Evropskega združenja za prosto trgovino (EFTA), ki
so hkrati podpisnice Sporazuma o Evropskem gospodarskem prostoru.
(3) Ta pravilnik se izvaja v skladu z Uredbo (EU) 2019/515
Evropskega parlamenta in Sveta z dne 19. marca 2019 o vzajemnem priznavanju
blaga, ki se zakonito trži v drugi državi članici, in o razveljavitvi Uredbe (ES)
št. 764/2008 (UL L št. 91 z dne 29. 3. 2019, str. 1).
3. člen
(pomen izrazov)
Izrazi, uporabljeni v tem pravilniku, pomenijo:
1.     
izvajalec dejavnosti je izvajalec, kot je opredeljen z Uredbo (EU)
2017/625 Evropskega parlamenta in Sveta z dne 15. marca 2017 o izvajanju
uradnega nadzora in drugih uradnih dejavnosti, da se zagotovi uporaba
zakonodaje o živilih in krmi, pravil o zdravju in dobrobiti živali ter zdravju
rastlin in fitofarmacevtskih sredstvih, ter o spremembi uredb (ES)
št. 999/2001, (ES) št. 396/2005, (ES) št. 1069/2009, (ES)
št. 1107/2009, (EU) št. 1151/2012, (EU) št. 652/2014, (EU)
2016/429 in (EU) 2016/2031 Evropskega parlamenta in Sveta, uredb Sveta (ES)
št. 1/2005 in (ES) št. 1099/2009 ter direktiv Sveta 98/58/ES,
1999/74/ES, 2007/43/ES, 2008/119/ES in 2008/120/ES ter razveljavitvi uredb (ES)
št. 854/2004 in (ES) št. 882/2004 Evropskega parlamenta in Sveta,
direktiv Sveta 89/608/EGS, 89/662/EGS, 90/425/EGS, 91/496/EGS, 96/23/ES,
96/93/ES in 97/78/ES ter sklepa Sveta 92/438/EGS (Uredba o uradnem nadzoru) (UL
L št. 95 z dne 7. 4. 2017, str. 1), zadnjič spremenjeno z Delegirano
uredbo Komisije (EU) 2023/842 z dne 17. februarja 2023 o dopolnitvi Uredbe
(EU) 2017/625 Evropskega parlamenta in Sveta v zvezi s pravili za izvajanje uradnega
nadzora za preverjanje skladnosti z zahtevami glede dobrobiti živali za prevoz
živali s plovili za prevoz rejnih živali (UL L št. 109 z dne 24. 4.
2023, str. 1), in ki daje v promet meso;
2.     
spremni dokument je dokument, ki ga izvajalec dejavnosti ob prodaji
oziroma izdaji mesa izda drugemu izvajalcu dejavnosti ali končnemu potrošniku v
fizični ali drugi obliki (npr. račun (tudi maloprodajni račun), dobavnica,
izdajnica, prevzemnica);
3.     
nepredpakirano meso je meso, ki je brez embalaže oziroma embalaža meso
samo delno zapira, tako da je vsebino mogoče spremeniti, in je namenjeno
drugemu izvajalcu dejavnosti ali končnemu potrošniku. Kot nepredpakirano meso
se šteje tudi meso, pakirano na maloprodajnem mestu, bodisi na zahtevo končnega
potrošnika ali kot meso, predpakirano za neposredno prodajo. Hkrati se kot
nepredpakirano meso šteje tudi meso, ki je bilo predpakirano, vendar ga
izvajalec dejavnosti odpakira in trži v nepredpakirani obliki;
4.     
sledljivost porekla mesa pomeni zagotavljanje sledenja mesa v vseh fazah
proizvodnje in distribucije glede na njegovo poreklo.
4. člen
(zagotavljanje sledljivosti porekla mesa)
(1) Izvajalec dejavnosti zagotavlja sledljivost porekla mesa
tako, da na spremnem dokumentu navede informacijo o državi porekla ali kraju
izvora:
-       
za sveže, ohlajeno in zamrznjeno prašičje, ovčje, kozje in perutninsko
meso: v skladu z Izvedbeno Uredbo Komisije (EU) št. 1337/2013 z dne 13.
decembra 2013 o določitvi pravil za uporabo Uredbe (EU) št. 1169/2011
Evropskega parlamenta in Sveta v zvezi z navedbo države izvora ali kraja
porekla za sveže, ohlajeno in zamrznjeno prašičje, ovčje, kozje in perutninsko
meso (UL L št. 335 z dne 14. 12. 2013, str. 19; v nadaljnjem besedilu:
Izvedbena uredba 1337/2013/EU);
-       
za sveže, ohlajeno in zamrznjeno goveje meso: v skladu z Uredbo (ES) št.
1760/2000 Evropskega Parlamenta in Sveta z dne 17. julija 2000 o uvedbi sistema
za identifikacijo in registracijo govedi ter o označevanju govejega mesa in
proizvodov iz govejega mesa in razveljavitvi Uredbe Sveta (ES) št. 820/97 (UL L
št. 204 z dne 11. 8. 2000, str. 1), zadnjič spremenjene z Delegirano uredbo
Komisije (EU) 2019/2035 z dne 28. junija 2019 o dopolnitvi Uredbe (EU) 2016/429
Evropskega parlamenta in Sveta glede pravil za obrate, ki gojijo kopenske
živali, in valilnice ter za sledljivost nekaterih gojenih kopenskih živali in
valilnih jajc (UL L št. 314 z dne 5. 12. 2019, str. 115), (v nadaljnjem besedilu: Uredba 1760/2000/ES), in
Uredbo Komisije (ES) št. 1825/2000 z dne 25. avgusta 2000 o podrobnih pravilih
za uporabo Uredbe (ES) št. 1760/2000 Evropskega parlamenta in Sveta glede
označevanja govejega mesa in izdelkov iz govejega mesa (UL L št. 216 z dne 26.
8. 2000, str. 8), zadnjič spremenjene z Uredbo Komisije (ES) št. 275/2007 z dne
15. marca 2007 o spremembi Uredbe (ES) št. 1825/2000 o podrobnih pravilih za
uporabo Uredbe (ES) št. 1760/2000 Evropskega parlamenta in Sveta glede
označevanja govejega mesa in izdelkov iz govejega mesa (UL L št. 76 z dne 16.
3. 2007, str. 12).
(2) Ne glede na prejšnji odstavek lahko izvajalec dejavnosti
na spremnem dokumentu navede drug podatek (npr. identifikacijske številke,
kode), s katerim zagotavlja jasno in nedvoumno povezavo z informacijo o državi
porekla ali kraju izvora mesa iz prejšnjega odstavka.

Pravilnik o zagotavljanju sledljivosti porekla
za nepredpakirano sveže, ohlajeno in zamrznjeno goveje, prašičje, ovčje, kozje
in perutninsko meso (Uradni list RS, št. 54/22) vsebuje naslednje prehodno in
končno določbo:
»PREHODNA IN KONČNA DOLOČBA
5. člen
(prehodno obdobje)
Izvajalci dejavnosti se morajo uskladiti z zahtevami iz tega
pravilnika do 30. oktobra 2023.
6. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik
o spremembah in dopolnitvah Pravilnika o zagotavljanju sledljivosti porekla za
nepredpakirano sveže, ohlajeno in zamrznjeno goveje, prašičje, ovčje, kozje in
perutninsko meso
(Uradni list RS, št. 106/23)
spreminja 5. člen pravilnika tako, da se glasi:
»5. člen
Izvajalci dejavnosti se morajo uskladiti z zahtevami glede
zagotavljanja sledljivosti porekla:
-       
do 31. oktobra 2023 za sveže, ohlajeno in zamrznjeno prašičje,
ovčje, kozje in perutninsko meso, ki izpolnjuje pogoje za uporabo navedbe
porekla Slovenija v skladu z Izvedbeno uredbo 1337/2013/EU, v vseh ostalih
primerih pa do 31. oktobra 2025;
-       
do 31. oktobra 2023 za sveže, ohlajeno in zamrznjeno goveje meso,
ki izpolnjuje pogoje za uporabo navedbe porekla Slovenija v skladu z Uredbo
1760/2000/ES, v vseh ostalih primerih pa do 31. oktobra 2025.«;
ter vsebuje naslednjo končno določbo:
»KONČNA DOLOČBA
4. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.