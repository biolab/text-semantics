1. člen
Letališki tranzitni vizum za tranzit preko letališč v
Republiki Sloveniji potrebujejo državljani naslednjih držav: Afganistan,
Bangladeš, Eritreja, Etiopija, Gana, Irak, Iran, Kongo (demokratična
republika), Nigerija, Pakistan, Somalija in Sri Lanka.
2. člen
Obveznost letališkega tranzitnega vizuma velja tudi za tiste
osebe, ki so jim potne dokumente izdale države, naštete v prejšnjem členu.
3. člen
Letališki tranzitni vizum izdajajo samo diplomatska in
konzularna predstavništva Republike Slovenije v tujini.
4. člen
Osebe iz 1. in 2. člena ne potrebujejo letališkega
tranzitnega vizuma: 
-    
če imajo dovoljenje za bivanje ali delo v eni od držav EU ali v Andori,
Islandiji, Japonski, Kanadi, Liechtensteinu, Monaku, Norveški, San Marinu,
Švici ali ZDA, ki zagotavlja neovirano vrnitev v eno od teh držav, 
-    
če imajo veljavni vizum za države, naštete v prejšnji alinei.
5. člen
Imetniki diplomatskih, službenih ali uradnih potnih listov
držav, naštetih v 1. členu, ne potrebujejo letališkega tranzitnega vizuma.
6. člen
Letališkega tranzitnega vizuma ne potrebujejo člani letalskih
posadk držav, pogodbenic Konvencije o mednarodnem civilnem letalstvu.
7. člen
Ta uredba začne veljati petnajsti dan po objavi v Uradnem
listu Republike Slovenije.
Št. 273-12/2001-1
Ljubljana, dne 5. julija 2001.
Vlada Republike Slovenije
mag. Anton Rop l. r. 
Minister