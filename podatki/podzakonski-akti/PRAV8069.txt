1. člen
S tem pravilnikom se določajo oblika in podatki iz obvestila
za uveljavljanje olajšave za vzdrževane družinske člane pri izračunu akontacije
dohodnine od dohodka iz delovnega razmerja, pokojnine in drugega dohodka, ki se
prejema redno za mesečno obdobje, ter način predlaganja obvestila glavnemu
delodajalcu, izplačevalcu pokojnine in izplačevalcu drugega dohodka.
2. člen
Davčni zavezanec – rezident, ki v skladu s 114. členom Zakona
o dohodnini (Uradni list RS, št. 117/06) uveljavlja olajšavo za vzdrževane
družinske člane pri izračunu akontacije dohodnine od dohodka iz delovnega
razmerja in pokojnine, ki se izplačuje za mesečno obdobje, mora s predložitvijo
obvestila na obrazcu, ki je Priloga 1 tega pravilnika in njegov sestavni del,
pisno obvestiti glavnega delodajalca in izplačevalca pokojnine. Na način,
določen v prejšnjem stavku, uveljavlja olajšavo za vzdrževane družinske člane
tudi davčni zavezanec – rezident od drugega dohodka, ki ga prejema redno za
mesečno obdobje.
3. člen
Ta pravilnik začne veljati 1. januarja 2007.
Št. 421-350/2006/6
Ljubljana, dne 19. decembra 2006
EVA 2006-1611-0178
dr. Andrej Bajuk l.r. 
Minister 
za finance

Priloga:
Obvestilo o uveljavljanju olajšave za vzdrževane družinske člane pri izračunu
akontacije dohodnine