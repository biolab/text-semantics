1. člen
(1) Z namenom, da se omeji gibanje prebivalstva in
zaradi zajezitve in obvladovanja nalezljive bolezni COVID-19, se s tem odlokom
začasno omejuje ponujanje kulturnih storitev neposredno končnim uporabnikom v
Republiki Sloveniji.
(2) Za ponujanje storitev javnih kulturnih prireditev in
za ponujanje drugih kulturnih storitev neposredno končnim uporabnikom iz
prejšnjega odstavka, se ne uporabljajo določbe odloka, ki ureja začasno
omejitev zbiranja ljudi zaradi preprečevanja okužb z virusom SARS-CoV-2.
2. člen
(1) Ponujanje storitev knjižnic, arhivov, muzejev in
galerij je dovoljeno le pod pogojem, da se zagotovi:
-       
minimalni možni stik s končnimi uporabniki v skladu s sprejetimi
navodili Nacionalnega inštituta za javno zdravje (v nadaljnjem besedilu: NIJZ),
-       
redno prezračevanje ali ustrezna ventilacija zaprtih javnih prostorov, v
katerih se izvaja dejavnost ponujanja storitev končnim uporabnikom,
-       
uporaba zaščitnih mask v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2, in
-       
razkuževanje rok v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva, pristojnega za
zdravje (v nadaljnjem besedilu: ministrstvo), in NIJZ za preprečevanje okužbe z
virusom SARS-CoV-2, ki so objavljena na spletni strani ministrstva in NIJZ.
(3) Medosebna razdalja med končnimi uporabniki mora biti
najmanj 1 meter, razen med osebami iz skupnega gospodinjstva.
(4) Odgovornost delodajalcev je, da zaposlenim
zagotovijo zaščitno opremo.
(5) Knjižnica, arhiv, muzej oziroma galerija zagotovi
spoštovanje pogojev iz prvega odstavka in omejitev iz tretjega odstavka tega
člena.
3. člen
(1) Ponujanje storitev javnih kulturnih prireditev
(kinematografske, gledališke, glasbene, plesne in druge) je dovoljeno le pod
naslednjimi pogoji:
-       
redno prezračevanje ali ustrezna ventilacija zaprtih javnih prostorov, v
katerih se izvaja dejavnost ponujanja storitev končnim uporabnikom,
-       
uporaba zaščitnih mask v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2, razen za
nastopajoče, in
-       
razkuževanje rok v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva in NIJZ za
preprečevanje okužbe z virusom SARS-CoV-2, ki so objavljena na spletni strani
ministrstva in NIJZ.
(3) Izvajanje javnih kulturnih prireditev za končne
uporabnike je dovoljeno pod pogojem, da osebe, ki sodelujejo pri izvedbi javne
kulturne prireditve ter pri tem prihajajo v neposreden stik s končnimi
uporabniki in nastopajoči izpolnjujejo pogoj prebolevnosti, cepljenosti ali
testiranja, kar dokazujejo z dokazili, določenimi v odloku, ki ureja začasne
ukrepe za zmanjšanje tveganja okužbe in širjenja okužbe z virusom SARS-CoV-2.
Pogoj prebolevnosti, cepljenosti ali testiranja ne velja za osebe iz prejšnjega
stavka, ki še niso dopolnile 15 let.
(4) Končni uporabniki se lahko udeležijo javne kulturne
prireditve pod pogojem, da izpolnjujejo pogoj prebolevnosti, cepljenosti ali
testiranja, kar organizatorju oziroma nosilcu izvajanja javnih kulturnih
prireditev dokazujejo z dokazili, določenimi v odloku, ki ureja začasne ukrepe
za zmanjšanje tveganja okužbe in širjenja okužbe z virusom SARS-CoV-2. Pogoj
prebolevnosti, cepljenosti ali testiranja ne velja za končne uporabnike, ki še
niso dopolnili 15 let.
(5) Organizatorji oziroma nosilci izvajanja javnih
kulturnih prireditev zagotovijo spoštovanje pogojev iz prvega, tretjega in
četrtega odstavka tega člena, pri čemer se pogoj iz četrtega odstavka tega
člena preveri že pred vstopom v prostor oziroma na površino, kjer se izvaja
javna kulturna prireditev.
(6) Organizatorji oziroma nosilci izvajanja javnih
kulturnih prireditev morajo na vidnem mestu s pisnim obvestilom obvestiti
končnega uporabnika, da je izpolnjevanje pogoja iz četrtega odstavka tega člena
obvezno za udeležbo na javni kulturni prireditvi.
4. člen
(1) Ponujanje storitev dostopa in ogleda kulturne
dediščine na ograjenih odprtih javnih površinah z nepremično kulturno dediščino
je dovoljeno le pod pogojem, da se zagotovi:
-       
minimalen možen stik s končnimi uporabniki v skladu s sprejetimi
navodili NIJZ, in
-       
uporaba zaščitnih mask v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva in NIJZ za
preprečevanje okužbe z virusom SARS-CoV-2, ki so objavljena na spletni strani
ministrstva in NIJZ.
(3) Medosebna razdalja med končnimi uporabniki mora biti
najmanj 1 meter, razen med osebami iz skupnega gospodinjstva.
(4) Upravljavec ograjene odprte javne površine z
nepremično kulturno dediščino zagotovi spoštovanje pogojev iz prvega odstavka
tega člena in omejitve iz prejšnjega odstavka.
5. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
KONČNA DOLOČBA
6. člen
Ta odlok začne veljati 16. avgusta 2021 in velja do
vključno 22. avgusta 2021.
Št. 00725-72/2021
Ljubljana, dne 13. avgusta 2021
EVA 2021-3340-0052
Vlada Republike Slovenije
Janez Janša
predsednik