I. STATUS INŠTITUTA
1. člen
Inštitut za geodezijo in fotogrametrijo
Fakultete za gradbeništvo in geodezijo, ki je bil ustanovljen z odločbo
Izvršnega sveta Ljudske skupščine LR Slovenije, št. 1116/3‑53 dne 14. 12. 1953 in je na podlagi zakona o zavodih postal javni zavod, se preoblikuje v Geodetski inštitut
Slovenije (v nadaljevanju: inštitut).
Inštitut je pravni naslednik Inštituta za
geodezijo in fotogrametrijo Fakultete za gradbeništvo in geodezijo, ki je
vpisan v sodni register pri Okrožnem sodišču v Ljubljani, št. reg. vložka
10059800.
Ustanovitelj inštituta je Republika
Slovenija, ustanoviteljske pravice in dolžnosti pa izvršuje Vlada Republike
Slovenije.
Inštitut je pravna oseba javnega prava s
pravicami, obveznostmi in odgovornostmi, ki jih določa zakon in ta sklep.
II. IME, SEDEŽ IN DEJAVNOST INŠTITUTA
2. člen
Ime inštituta je: Geodetski inštitut
Slovenije.
Skrajšano ime inštituta je: GI.
Sedež inštituta je v Ljubljani, Jamova
cesta 2.
3. člen
Glavne dejavnosti inštituta v skladu z
uredbo, ki ureja standardno klasifikacijo dejavnosti, so: 
-      
C18.110        iskanje časopisov 
-      
C18.120        Drugo tiskanje 
-      
C18.130        Priprava za tisk in objavo 
-      
C18.140        Knjigoveštvo in sorodne
dejavnosti 
-      
C18.200        Razmnoževanje posnetih nosilcev
zapisa 
-      
J 58.110        Izdajanje knjig 
-      
J 58.140        Izdajanje revij in druge
periodike 
-      
J 58.190        Drugo založništvo 
-      
J 58.290        Drugo izdajanje programja 
-      
J 62.010        Računalniško programiranje 
-      
J 62.020        Svetovanje o računalniških
napravah in programih 
-      
J 62.030        Upravljanje računalniških
naprav in sistemov 
-      
J 62.090        Druge z informacijsko
tehnologijo in računalniškimi storitvami povezane
dejavnosti
-      
J 63.110        Obdelava podatkov in s tem
povezane dejavnosti 
-      
J 63.120        Obratovanje spletnih portalov 
-      
M 71.112       Krajinsko arhitekturno, urbanistično
in drugo projektiranje 
-      
M 71.121       Geofizikalne meritve, kartiranje
-      
M 71.200       Tehnično preizkušanje in
analiziranje 
-      
M 72.190       Raziskovalna in razvojna
dejavnost na drugih področjih naravoslovja in
tehnologije
-      
M 72.200        Raziskovalna in razvojna dejavnost
na področju družboslovja in
humanistike
-      
M 74.200       Fotografska dejavnost 
-      
M 74.900       Drugje nerazvrščene strokovne in
tehnične dejavnosti 
-      
P 85.590       Drugje nerazvrščeno
izobraževanje, izpopolnjevanje in usposabljanje 
-      
R 91.011       Dejavnost knjižnic 
-      
R 91.012       Dejavnost arhivov.
4. člen
Inštitut izvaja kot javno službo razvojne
in strokovno‑tehnične naloge državne geodetske službe na področju osnovnega
geodetskega sistema, državnih topografskih in kartografskih baz podatkov ter
baz podatkov o nepremičninah, izvedbenih projektov s področja osnovnega
geodetskega sistema, kartografije in evidentiranja nepremičnin ter na področju
razvojno‑raziskovalne dejavnosti, v skladu s programom dela inštituta, ki je
sestavni del letnega programa dela državne geodetske službe.
Inštitut opravlja dejavnost za trg proti
plačilu za občine in druge naročnike v obsegu, ki ga določa Vlada Republike
Slovenije ob sprejemu letnega programa dela državne geodetske službe.
III. ORGANI INŠTITUTA
5. člen
Organi inštituta so:
-      
svet,
-      
direktor,
-      
strokovni svet.
1. Svet
6. člen
Organ upravljanja inštituta je svet, ki ga sestavljajo
predstavniki ustanovitelja in predstavnik delavcev inštituta.
Svet ima sedem članov, od katerih:
-      
šest članov imenuje Vlada Republike Slovenije
na predlog ministrstva, pristojnega za prostor, od tega enega predstavnika
univerze za področje geodezije,
-      
enega člana izvolijo izmed sebe delavci
inštituta na način, po postopku in pod pogoji, določenimi z zakonom in statutom
inštituta.
Predsednika sveta in njegovega namestnika izvolijo člani
sveta izmed predstavnikov ustanovitelja.
7. člen
Naloge sveta so zlasti:
-      
obravnava in sprejem statuta inštituta v
soglasju z ustanoviteljem;
-      
obravnava in sprejem drugih aktov inštituta, če
ni s statutom inštituta določeno, da jih sprejme direktor;
-      
obravnava in sprejem letnih programov dela in
razvoja inštituta v soglasju z ustanoviteljem ter spremljanje njihovega
izvrševanja;
-      
sprejem finančnega načrta in zaključnega računa
inštituta;
-      
predlog ustanovitelju za spremembo ali
razširitev dejavnosti;
-      
dati ustanovitelju in direktorju inštituta
predloge in mnenja o posameznih vprašanjih;
-      
obravnava in sprejem meril za nagrajevanje članov
sveta v soglasju z ustanoviteljem;
-      
opravljanje drugih nalog, določenih s tem
sklepom, statutom inštituta in drugimi akti.
Naloge sveta se podrobneje določijo v
statutu inštituta.
8. člen
Svet odloča o vprašanjih iz svojega
delovnega področja na sejah.
Svet odloča veljavno, če je na seji navzoča
večina vseh članov sveta.
Svet sprejema odločitve z večino glasov
navzočih članov sveta, razen statuta, ki se sprejema z večino glasov vseh članov
sveta.
Delovanje sveta se podrobneje določi s
statutom inštituta in poslovnikom o delu sveta.
9. člen
Mandat članov sveta začne teči z dnem ustanovitvene seje
sveta in traja štiri leta. Člani sveta so po poteku mandata lahko ponovno
imenovani oziroma izvoljeni.
2. Direktor
10. člen
Direktor, ki opravlja hkrati poslovodno
funkcijo in funkcijo vodenja strokovnega dela inštituta, organizira in vodi
delo ter poslovanje inštituta, zastopa in predstavlja inštitut ter je odgovoren
za zakonitost dela inštituta.
Direktorja imenuje in razrešuje svet s
soglasjem Vlade Republike Slovenije.
11. člen
Direktor se imenuje na podlagi javnega
razpisa.
Za direktorja je lahko imenovan kandidat,
ki izpolnjuje naslednje pogoje: 
-      
da ima najmanj izobrazbo, pridobljeno po
študijskih programih druge stopnje, oziroma izobrazbo, ki v skladu z zakonom,
ki ureja visoko šolstvo, ustreza ravni izobrazbe, pridobljene po študijskih
programih druge stopnje; 
-      
da ima najmanj pet let delovnih izkušenj s
področja dejavnosti inštituta; 
-      
da ima najmanj pet let vodstvenih izkušenj; 
-      
da ima osnovno raven znanja angleškega,
nemškega ali francoskega jezika.
Mandat direktorja traja štiri leta in je po
poteku te dobe lahko ponovno imenovan.
12. člen
Direktor v skladu s statutom sprejema
splošne akte in opravlja druge naloge, določene z zakonom in statutom.
Direktor lahko samostojno sklepa posle v
okviru finančnega načrta, za posle, ki niso določene s finančnim načrtom, pa
lahko brez soglasja ustanovitelja sklepa posle do zneska, ki je določen v finančnem
načrtu.
V odsotnosti direktorja zastopa inštitut
oseba, ki jo pooblasti direktor, v okviru pravic in dolžnosti, za katere jo
pooblasti direktor.
Naloge in pristojnosti direktorja se
podrobneje določijo v statutu inštituta.
3. Strokovni svet
13. člen
Za obravnavanje in odločanje o vprašanjih s
področja strokovnega dela inštituta se oblikuje strokovni svet.
Strokovni svet je kolegijski strokovni
organ zavoda, ki:
-      
obravnava vprašanja s področja strokovnega dela
inštituta;
-      
odloča o strokovnih vprašanjih v okviru
pooblastil, določenih v statutu inštituta;
-      
določa strokovne podlage za program dela in
razvoja inštituta;
-      
daje svetu in direktorju mnenja in predloge
glede organizacije dela in pogojev za razvoj dejavnosti;
-      
opravlja druge naloge, določene s statutom
inštituta.
Sestavo in način izvolitve oziroma
imenovanja članov, pristojnosti in način delovanja strokovnega sveta se določi
s statutom inštituta.
IV. VIRI, NAČIN IN POGOJI PRIDOBIVANJA SREDSTEV ZA DELO
INŠTITUTA
14. člen
Sredstva, potrebna za izvajanje dejavnosti,
pridobiva inštitut:
-      
iz sredstev proračuna Republike Slovenije;
-      
s plačili drugih uporabnikov z opravljanjem
dejavnosti za trg;
-      
iz drugih virov na način in pod pogoji, določenimi
s predpisi.
Inštitut pridobiva sredstva iz proračuna
Republike Slovenije na podlagi programa dela inštituta in finančnega načrta v
soglasju z ustanoviteljem. V proračunu Republike Slovenije se določi višina
sredstev za izvajanje razvojnih in strokovno‑tehničnih nalog državne geodetske
službe, ki jih inštitut izvaja kot javno službo.
15. člen
Sredstva, potrebna za opravljanje svoje
dejavnosti, lahko inštitut pridobi tudi preko državnih razpisov in pogodb za
pridobljene in sprejete projekte ter iz skladov in donacij domačih in
mednarodnih virov.
V. RAZPOLAGANJE S PRESEŽKOM PRIHODKOV IN KRITJE PRIMANJKLJAJA
SREDSTEV ZA DELO INŠTITUTA
16. člen
O načinu razpolaganja s presežkom prihodkov
oziroma kritju primanjkljaja odloča ustanovitelj na predlog sveta v skladu s predpisi.
VI. PRAVICE, OBVEZNOSTI IN ODGOVORNOSTI INŠTITUTA V PRAVNEM
PROMETU
17. člen
Inštitut je pravna oseba, ki nastopa v
pravnem prometu v svojem imenu in za svoj račun v okviru registriranih
dejavnosti samostojno z vsemi pravicami in obveznostmi brez omejitev.
Za svoje obveznosti odgovarja inštitut z
vsemi sredstvi, ki jih ima v upravljanju oziroma s katerimi razpolaga.
Ustanovitelj ne odgovarja za obveznosti
inštituta, ki nastanejo iz naslova opravljanja dejavnosti, določenem z letnim
programom dela inštituta, in ne za obveznosti zavoda iz naslova drugih
dejavnosti, ki jih zavod opravlja na trgu za druge naročnike.
18. člen
Nepremično in premično premoženje se dodeli
inštitutu v upravljanje s posebnim sklepom Vlade Republike Slovenije, v skladu
s pogodbo, sklenjeno na podlagi 38. člena zakona o spremembah in dopolnitvah
zakona o visokem šolstvu (Uradni list RS, št. 99/99) med Vlado Republike
Slovenije in Univerzo v Ljubljani.
Do sprejema sklepa iz prejšnjega odstavka
oziroma do zagotovitve novih prostorov uporablja inštitut 1045,62 m2 prostorov v stavbi na Jamovi cesti 2 v Ljubljani, ki jih
je uporabljal doslej. Skupni obratovalni stroški stavbe na Jamovi cesti 2 v
Ljubljani se določajo in poravnavajo po dosedanji metodologiji. S skupnimi
prostori, deli in napravami stavbe upravljata Fakulteta za gradbeništvo in
geodezijo Univerze v Ljubljani in inštitut sporazumno.
Osnovna in druga materialna sredstva, s
katerimi upravlja inštitut, so last Republike Slovenije.
Inštitut odgovarja za upravljanje s
premoženjem ustanovitelju. Inštitut mora uporabljati in upravljati premoženje
ustanovitelja s skrbnostjo dobrega gospodarja.
VII. MEDSEBOJNE PRAVICE IN OBVEZNOSTI USTANOVITELJA IN
INŠTITUTA
19. člen
Zaradi zagotovitve smotrne izrabe proračunskih
sredstev in zakonitosti dela izvaja ustanovitelj nadzor nad delom inštituta v
skladu s predpisi o zavodih, predpisi o organizaciji uprave in predpisi o
javnih financah.
20. člen
Ustanovitelj ima naslednje pravice:
-      
ugotavlja skladnost programov razvoja in dela
inštituta s potrebami Republike Slovenije,
-      
spremlja skladnost porabe sredstev z letnimi
programi dela in finančnimi načrti,
-      
odloča o statusnih spremembah,
-      
daje soglasje k spremembam in razširitvam
dejavnosti,
-      
daje soglasje k statutu inštituta,
-      
daje soglasje k imenovanju direktorja,
-      
(črtana),
-      
daje soglasje k merilom za nagrajevanje članov
sveta.
Predstavnik ustanovitelja lahko zahteva
pridobitev soglasja ustanovitelja tudi k odločitvam sveta, ki vplivajo na finančne
in druge obveznosti ustanovitelja.
21. člen
Inštitut je dolžan ustanovitelju:
-      
najmanj enkrat letno poročati o izvrševanju
letnega programa dela in razvoja,
-      
najmanj enkrat letno predložiti letni program
dela in finančni načrt,
-      
na njegov poziv posredovati podatke, potrebne
za spremljanje in financiranje dejavnosti.

Sklep o statusnem preoblikovanju Inštituta za
geodezijo in fotogrametrijo Fakultete za gradbeništvo in geodezijo v Geodetski
inštitut Slovenije (Uradni list RS, št. 84/00)
vsebuje naslednje prehodne in končne določbe:
»VIII. PREHODNE IN KONČNE DOLOČBE
22. člen
Do imenovanja sveta opravlja njegove naloge
dosedanji svet Inštituta za geodezijo in fotogrametrijo Fakultete za
gradbeništvo in geodezijo.
Konstituiranje sveta se izvede v roku 60
dni od uveljavitve tega sklepa. Konstitutivno sejo sveta skliče dosedanji
direktor inštituta najkasneje v roku iz prejšnjega stavka.
Drugi organi inštituta, ki so bili
izvoljeni oziroma imenovani pred sprejemom tega sklepa, nadaljujejo z delom do
ustanovitve in imenovanja novih organov inštituta, določenih s tem sklepom in
statutom inštituta.
23. člen
Dosedanji direktor Inštituta za geodezijo
in fotogrametrijo Fakultete za gradbeništvo in geodezijo nadaljuje z delom kot
vršilec dolžnosti do imenovanja novega direktorja.
Svet inštituta je dolžan najkasneje v
devetdesetih dneh od uveljavitve tega sklepa izvesti javni razpis za imenovanje
direktorja in najkasneje v šestdesetih dneh od dneva objave razpisa
najustreznejšega kandidata za direktorja predložiti v soglasje Vladi Republike
Slovenije.
Vodilni delavci ter delavci s posebnimi
pooblastili in odgovornostmi nadaljujejo z delom na funkcijah, na katere so
bili imenovani, do izvolitve oziroma imenovanja po postopku in način, ki ga
določa statut inštituta.
24. člen
Statut inštituta mora biti sprejet v roku
devetdeset dni od konstituiranja sveta.
25. člen
Z dnem uveljavitve tega sklepa preneha
veljati odločba Izvršnega sveta Ljudske skupščine LR Slovenije, št. 1116/3‑53 z
dne 14. decembra 1953 kot ustanovitveni akt Inštituta za geodezijo in
fotogrametrijo Fakultete za gradbeništvo in geodezijo.
26. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah in dopolnitvah sklepa o
statusnem preoblikovanju Inštituta za geodezijo in fotogrametrijo Fakultete za
gradbeništvo in geodezijo v Geodetski inštitut Slovenije (Uradni list RS, št. 26/03) vsebuje naslednji prehodni in
končno določbo:
»3. člen
Do imenovanja sveta po tem sklepu opravlja
njegove naloge dosedanji svet. 
Konstituiranje sveta po tem sklepu se
izvede najkasneje v roku v 60 dni od uveljavitve tega sklepa. Konstitutivno
sejo sveta skliče direktor inštituta najkasneje v roku iz prejšnjega stavka.
4. člen
Statut inštituta mora biti sprejet
najkasneje v roku 60 dni od konstituiranja sveta.
5. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah Sklepa o statusnem
preoblikovanju Inštituta za geodezijo in fotogrametrijo Fakultete za
gradbeništvo in geodezijo v Geodetski inštitut Slovenije (Uradni list RS, št. 38/11) vsebuje naslednjo prehodno in
končno določbo:
»5. člen
Inštitut mora statut uskladiti najpozneje v
60 dneh od uveljavitve tega sklepa.
6. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah Sklepa o statusnem
preoblikovanju Inštituta za geodezijo in fotogrametrijo Fakultete za
gradbeništvo in geodezijo v Geodetski inštitut Slovenije (Uradni list RS, št. 6/18)
vsebuje naslednje prehodne in končno določbo:
»PREHODNE IN KONČNA DOLOČBA
3. člen
Vlada imenuje dva nova predstavnika v
skladu s spremenjenim 6. členom sklepa v 90 dneh od začetka veljavnosti tega
sklepa.
4. člen
Svet inštituta uskladi statut s
spremenjenimi določbami sklepa v 90 dneh od začetka veljavnosti tega sklepa.
5. člen
Direktor poskrbi za vpis sprememb sklepa v
sodni in poslovni register v 120 dneh od začetka veljavnosti tega sklepa.
6. člen
Ta sklep začne veljati naslednji dan po
objavi v Uradnem listu Republike Slovenije.«.