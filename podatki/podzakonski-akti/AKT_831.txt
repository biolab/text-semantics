I. SPLOŠNE DOLOČBE
1. člen
(vsebina splošnega akta)
Ta splošni akt določa pogoje za medsebojno
delovanje digitalne televizijske opreme, ki jo uporabljajo potrošniki.
2. člen
(uporabljeni izrazi)
(1) Izrazi, uporabljeni v tem splošnem
aktu, imajo naslednji pomen:
1.     
Digitalna televizijska storitev je elektronska komunikacijska storitev
namenjena izmenjavi in prenosu informacij, ki ponuja potrošnikom dodatne
storitve pri uporabi digitalne televizijske opreme (prenos slike, zvoka ter
podatkov z možnostjo uporabe interaktivne komunikacije), ki jo uporabljajo
potrošniki.
2.     
Domača multimedijska platforma je okvir, ki določa aplikacijski
programski vmesnik (API) med interaktivnimi uporabniškimi funkcijami in opremo,
na kateri se te uporabniške funkcije izvajajo.
3.     
Enotni evropski premešalni algoritem (scrambling algorithm) je postopek,
ki omogoča mešanje digitalnih radijskih, televizijskih, in podatkovnih
signalov, kot ga specificira priznana evropska organizacija za standardizacijo,
zdaj je to Evropski institut za telekomunikacijske standarde (ETSI).
4.     
Odprti vmesnik je vmesnik, ki omogoča prenos digitalnih video in avdio
vsebin, hkrati pa omogoča preprosto priključitev perifernih naprav in lahko
prenaša vse informacije in podatke digitalnega radijskega in televizijskega
signala, še posebej informacije o interaktivnih in pogojno dostopnih digitalnih
televizijskih storitvah, ki jih omogočajo domače multimedijske platforme.
5.     
Operater aplikacijskih programskih vmesnikov (API) je operater, ki nudi
storitev, do katere je mogoče dostopati prek aplikacijskega programskega
vmesnika.
6.     
Ponudnik digitalnih televizijskih storitev je operater, ki na digitalni
način prenaša televizijske programe do končnih uporabnikov.
(2) Drugi izrazi, uporabljeni v tem
splošnem aktu, imajo enak pomen, kot je določeno z zakonom, ki ureja
elektronske komunikacije.
3. člen
(uporaba standardov pri medobratovalnosti
digitalnih televizijskih sprejemnikov)
(1) Celotna zmogljivejša digitalna
televizijska oprema, ki jo uporabljajo potrošniki mora zagotavljati delovanje v
skladu z enotnim evropskim premešalnim algoritmom (scrambling algorithm) kot ga
administrira Evropski institut za telekomunikacijske standarde in nekodirani
sprejem.
(2) Vsak televizijski sprejemnik z
vgrajenim zaslonom, katerega vidnostna diagonala slike meri več kot 30 cm, ki
je na trgu Skupnosti namenjen za prodajo ali najem, mora imeti vsaj en
priključek za odprte vmesnike (bodisi ga je standardiziral Evropski institut za
telekomunikacijske standarde ali izpolnjuje standard, ki ga je ta organizacija
sprejela, ali pa je v skladu z branžno specifikacijo), na primer enotni
konektor vmesnika DVB, ki omogoča preprosto priključitev perifernih naprav in
lahko prenaša vse elemente digitalnega televizijskega signala, vključno z
informacijami o interaktivnih in pogojno dostopnih digitalnih televizijskih
storitvah, ki jih omogočajo domače multimedijske platforme.
4. člen
(obveznost ponudnikov celotne zmogljivejše
digitalne televizijske opreme)
Celotna zmogljivejša digitalna televizijska
oprema, ki jo uporabljajo potrošniki in, ki jo nudijo ponudniki in je namenjena
sprejemanju digitalnih televizijskih signalov, za prodajo ali najem ali je kako
drugače na voljo v Skupnosti in se z njo lahko razmešajo (descrambling)
digitalni televizijski signali, mora imeti naslednje značilnosti:
-       
omogočiti mora razmešanje (descrambling) digitalnih televizijskih
signalov, ki ustrezajo enotnemu evropskemu premešalnemu algoritmu (scrambling
algorithm), kot ga administrira Evropski institut za telekomunikacijske standarde;
-       
prikazati mora digitalne televizijske signale, ki so se prenašali kot
prostodostopni signali, pod pogojem, da najemnik pri najemu take opreme ravna v
skladu z ustrezno najemno pogodbo.
5. člen
(obveznost operaterjev)
Operaterji aplikacijskih programskih
vmesnikov (API), so dolžni pod pravičnimi, primernimi in nediskriminacijskimi
pogoji ter za ustrezno plačilo, dati na voljo vse informacije o delovanju
aplikacijskih programskih vmesnikov, ki jih potrebujejo ponudniki digitalnih
televizijskih storitev.
II. KONČNA DOLOČBA
6. člen
(začetek veljavnosti)
Ta splošni akt začne veljati naslednji dan
po objavi v Uradnem listu Republike Slovenije. Z dnem uveljavitve tega akta
preneha veljati Splošni akt o pogojih za medobratovalnost digitalne
televizijske opreme, ki jo uporabljajo potrošniki (Uradni list RS, št. 136/06).
Ljubljana,
dne 8. maja 2013
EVA 2013-3330-0034
Direktor
Franc Dolenc l.r.