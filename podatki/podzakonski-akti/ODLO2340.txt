1. člen
S tem odlokom se zaradi zajezitve in obvladovanja epidemije
COVID-19 začasno omeji in določi način izvajanja preizkusov znanja o strokovni
usposobljenosti za upravljanje energetskih naprav v Republiki Sloveniji.
2. člen
(1) Opravljanje preizkusov znanja iz prejšnjega člena je
dovoljeno le ob upoštevanju sprejetih priporočil Nacionalnega inštituta za
javno zdravje (v nadaljnjem besedilu: NIJZ) za preprečevanje okužbe z virusom
SARS-CoV-2, ki so objavljena na spletni strani NIJZ
https://www.nijz.si/sl/sproscanje-ukrepov-covid-19, in pod pogojem, da člani
komisije, ki izvajajo preizkuse znanja o strokovni usposobljenosti za
upravljanje energetskih naprav, predhodno opravijo testiranje na virus
SARS-CoV-2 z metodo verižne reakcije s polimerazo (v nadaljnjem besedilu: test
PCR) ali s hitrimi antigenskimi testi (v nadaljnjem besedilu: test HAG) in
imajo negativni rezultat testa, ki ni starejši od sedem dni.
(2) Članom komisije iz prejšnjega odstavka testiranja ni
treba opraviti, če:
-       
imajo dokazilo o cepljenju zoper COVID-19, s katerim dokazujejo, da je
od prejema drugega odmerka cepiva proizvajalca BioNTech/Pfizer preteklo najmanj
sedem dni ali proizvajalca Moderna najmanj 14 dni oziroma od prejema prvega
odmerka cepiva proizvajalca AstraZeneca najmanj 21 dni,
-       
imajo potrdilo o pozitivnem rezultatu testa PCR ali testa HAG, ki je
starejši od 21 dni, vendar ne starejši od šest mesecev, ali
-       
imajo potrdilo zdravnika, da so preboleli COVID-19 in od začetka
simptomov ni minilo več kot šest mesecev.
(3) Potrdila o testiranju iz prejšnjega odstavka se
upoštevajo, če so bila izdana v državi članici Evropske unije ali državi
članici schengenskega območja ali pri organizacijah oziroma pri posameznikih v
tretjih državah, ki jih Inštitut za mikrobiologijo in imunologijo in Nacionalni
laboratorij za zdravje, okolje in hrano (v nadaljnjem besedilu: NLZOH)
prepoznata kot ustrezne in so objavljeni na spletni strani NLZOH.
3. člen
Preizkus znanja sme istočasno opravljati največ 10
kandidatov, upoštevajoč priporočila NIJZ za preprečevanje okužbe z virusom
SARS-CoV-2, ki so objavljena na spletni strani NIJZ
https://www.nijz.si/sl/sproscanje-ukrepov-covid-19.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o omejitvi in načinu izvajanja
preizkusov znanja o strokovni usposobljenosti za upravljanje energetskih naprav
(Uradni list RS, št. 27/21) vsebuje naslednji končni določbi:
»KONČNI DOLOČBI
5. člen
Z dnem uveljavitve tega odloka preneha veljati Odlok o
začasni prepovedi izvajanja preizkusov znanja in podaljšanju veljavnosti
potrdil o strokovni usposobljenosti za upravljanje energetskih naprav v
Republiki Sloveniji (Uradni list RS, št. 12/21).
6. člen
Ta odlok začne veljati 27. februarja 2021 in velja do 5.
marca 2021.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 30/21)
spreminja 6. člen odloka tako, da se glasi:
»6. člen
Ta odlok začne veljati 27. februarja 2021 in velja do 12.
marca 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 35/21) spreminja 6. člen odloka tako, da
se glasi:
»6. člen
Ta odlok začne veljati 27. februarja 2021 in velja do
19. marca 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 40/21) spreminja 6. člen odloka tako, da
se glasi:
»6. člen
Ta odlok začne veljati 27. februarja 2021 in velja do
26. marca 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 43/21) spreminja 6. člen odloka tako, da
se glasi:
»6. člen
Ta odlok začne veljati 27. februarja 2021 in velja do
2. aprila 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.