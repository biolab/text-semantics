1. člen
(namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES (UL L št. 331 z dne 15. 12. 2010, str. 12), zadnjič spremenjena z
Uredbo (EU) 2019/2175 Evropskega parlamenta in Sveta z dne 18. decembra 2019 o
spremembi Uredbe (EU) št. 1093/2010 o ustanovitvi Evropskega nadzornega organa
(Evropski bančni organ), Uredbe (EU) št. 1094/2010 o ustanovitvi Evropskega
nadzornega organa (Evropski organ za zavarovanja in poklicne pokojnine), Uredbe
(EU) št. 1095/2010 o ustanovitvi Evropskega nadzornega organa (Evropski organ
za vrednostne papirje in trge), Uredbe (EU) št. 600/2014 o trgih finančnih
instrumentov, Uredbe (EU) 2016/1011 o indeksih, ki se uporabljajo kot
referenčne vrednosti v finančnih instrumentih in finančnih pogodbah ali za
merjenje uspešnosti investicijskih skladov, in Uredbe (EU) 2015/847 o
informacijah, ki spremljajo prenose sredstev (UL L št. 334 z dne 27. 12. 2019,
str. 1) 18. aprila 2023 objavil Smernice o skupnih postopkih in metodologijah
za proces nadzorniškega pregledovanja in ovrednotenja (SREP) v okviru Direktive
(EU) 2019/2034 (v nadaljnjem besedilu: Smernice SREP), ki so objavljene na
njegovi spletni strani.
(2) Smernice SREP določajo skupne postopke in metodologije za
delovanje procesa nadzorniškega pregledovanja in ovrednotenja iz 36. do 45.
člena Direktive (EU) 2019/2034 Evropskega Parlamenta in Sveta z dne 27.
novembra 2019 o bonitetnem nadzoru investicijskih podjetij ter o spremembi
direktiv 2002/87/ES, 2009/65/ES, 2011/61/EU, 2013/36/EU, 2014/59/EU in
2014/65/EU (UL L št. 314 z dne 5. 12. 2019, str. 64), popravljena s popravkom
Direktive (EU) 2019/2034 Evropskega parlamenta in Sveta z dne 27. novembra 2019
o bonitetnem nadzoru investicijskih podjetij ter o spremembi direktiv
2002/87/ES, 2009/65/ES, 2011/61/EU, 2013/36/EU, 2014/59/EU in 2014/65/EU (UL L
št. 405 z dne 2. 12. 2020, str. 84; v nadaljnjem besedilu: Direktiva (EU)
2019/2034) ter postopke in ukrepe, sprejete v zvezi z 39. do 42. členom
Direktive (EU) 2019/2034.
(3) Smernice SREP se uporabljajo na najvišji ravni
konsolidacije v skladu z ravnjo uporabe zahtev iz dela 1 naslova II Uredbe (EU)
2019/2033 Evropskega Parlamenta in Sveta z dne 27. novembra 2019 o bonitetnih
zahtevah za investicijska podjetja ter o spremembi uredb (EU) št. 1093/2010,
(EU) št. 575/2013, (EU) št. 600/2014 in (EU) št. 806/2014 (UL L št. 314 z dne
5. 12. 2019, str. 1), zadnjič popravljena s popravkom Uredbe (EU) 2019/2033
Evropskega parlamenta in Sveta z dne 27. novembra 2019 o bonitetnih zahtevah za
investicijska podjetja ter o spremembi uredb (EU) št. 1093/2010, (EU) št.
575/2013, (EU) št. 600/2014 in (EU) št. 806/2014 (UL L št. 405 z dne 2. 12.
2020, str. 79).
(4) Smernice SREP so naslovljene na pristojne organe, kakor
so opredeljeni v 5. točki prvega odstavka 3. člena Direktive (EU) 2019/2034.
2. člen
(obseg uporabe smernic)
(1) S tem sklepom Agencija za trg vrednostnih papirjev (v
nadaljnjem besedilu: Agencija) določa uporabo Smernic SREP za borznoposredniške
družbe, ki so v skladu z Zakonom o trgu finančnih instrumentov (Uradni list RS,
št. 77/18, 17/19 – popr., 66/19 in 123/21) pridobile dovoljenje Agencije za
opravljanje investicijskih in pomožnih investicijskih storitev in poslov.
(2) Agencija bo v zvezi s postopki in metodologijami za
delovanje procesa nadzorniškega pregledovanja in ovrednotenja v celoti
upoštevala določbe Smernic SREP, upoštevaje velikost, profil tveganja in
poslovni model borznoposredniške družbe.
PREHODNA IN KONČNA DOLOČBA
3. člen
(prehodna določba)
Smernice SREP se uporabljajo od 19. junija 2023 dalje, in
sicer za izvajanje procesov nadzorniškega pregledovanja in ovrednotenja,
začetih v letu 2023.
4. člen
(uveljavitev sklepa)
Ta sklep začne veljati osmi dan po objavi v Uradnem listu
Republike Slovenije.
Št. 00700-5/2023-6
Ljubljana, dne 8. junija 2023
EVA 2023-1611-0053
Predsednica sveta
Agencije za trg vrednostnih
papirjev
Anka Čadež