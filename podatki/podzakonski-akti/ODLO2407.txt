1. člen
(1) Z namenom, da se omeji gibanje prebivalstva in zaradi
zajezitve in obvladovanja epidemije COVID-19 se s tem odlokom začasno
prepoveduje kolektivno uresničevanje verske svobode v Republiki Sloveniji.
(2) Za kolektivno uresničevanje verske svobode iz prejšnjega
odstavka gre v primerih izražanja vere več članov posamezne cerkve oziroma
druge verske skupnosti, ki so hkrati fizično prisotni v verskem objektu, v
obliki bogoslužij, verskih obredov, molitev oziroma drugih verskih praks.
(3) Ne glede na odlok, ki ureja začasno delno omejitev
gibanja ljudi in prepoved zbiranja ljudi, je dovoljeno gibanje in združevanje
verskega uslužbenca in člana cerkve oziroma druge verske skupnosti, ko gre za
individualno versko duhovno oskrbo.
2. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
KONČNI DOLOČBI
3. člen
Z dnem uveljavitve tega odloka preneha veljati Odlok o
začasni omejitvi kolektivnega uresničevanja verske svobode v Republiki
Sloveniji (Uradni list RS, 40/21 in 43/21).
4. člen
Ta odlok začne veljati 1. aprila 2021 in velja do vključno
11. aprila 2021.
Št. 00716-14/2021
Ljubljana, dne 28. marca 2021
EVA 2021-3340-0017
Vlada Republike Slovenije
Janez Janša
predsednik