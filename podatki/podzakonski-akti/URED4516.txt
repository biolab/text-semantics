1. člen
S to uredbo se določi ureditveno območje meddržavnega mejnega
prehoda Zg. Leskovec (v nadaljnjem besedilu: mejni prehod) na podlagi Elaborata
za ugotavljanje javne koristi za meddržavni mejni prehod Zg. Leskovec, ki ga je
izdelal Proplus, d.o.o., Maribor pod št. 33/E/2006 januarja 2007, in je na
vpogled na Ministrstvu za javno upravo, Direktoratu za investicije,
nepremičnine in skupne službe državne uprave, Tržaška 21, Ljubljana.
2. člen
(1) Ureditveno območje mejnega prehoda obsega: 
a)    
nepremičnine, potrebne za opravljanje varnostnega, carinskega in
inšpekcijskega nadzora, ter neposredno okolico z objekti, ki so potrebni za
smotrno in varno odvijanje prometa, in sicer zemljišča oziroma dele zemljišč
parc. št. 301/1, 301/3, 302, 355/4, 356/1, 365/6 in 365/7, vse k.o. Gradišče,
in parc. št. 1039/4, k.o. Velika Varnica; 
b)    
trase za izgradnjo infrastrukturnih objektov in naprav, potrebnih za
nemoteno delovanje mejnega prehoda, ki so električni vod, vodovod, kanalizacija
ter telefonski kabel, ki sicer potekajo znotraj ureditvenega območja. V času
gradnje bo začasni promet potekal po zemljišču parc. št. 1039/2, k.o. Velika
Varnica. 
(2) Meja ureditvenega območja je prikazana v elaboratu iz
prejšnjega člena in je razvidna iz pregledne situacije v merilu 1:1000, ki je
kot priloga sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt Občine Videm. Ureditveno področje
mejnega prehoda urejajo: 
-       
Prostorske sestavine Družbenega plana občine Ptuj za obdobje 1986–1990
(Uradni vestnik občine Ormož in Ptuj, št. 25/86, 28/86, 12/87, 28/90, 32/90,
25/91, 12/93 in 16/94), Odlok o spremembah in dopolnitvah prostorskih sestavin
srednjeročnega družbenega plana občine Ptuj za obdobje 1986–1990 za območje
Občine Videm, dopolnjenega v letu 1996 (Uradni list RS, št. 57/97), Odlok o
spremembah in dopolnitvah prostorskih sestavin dolgoročnega in srednjeročnega
družbenega plana za območje občine Videm (Uradni list RS, št. 87/03) ter Uredba
o državnem lokacijskem načrtu za avtocesto na odseku Slivnica–Draženci (Uradni
list RS, št. 73/05), 
-       
Prostorski ureditveni pogoji: Prostorski ureditveni pogoji za območje
občine Videm (Uradni vestnik občin Ormož in Ptuj, št. 20/92, 22/92 – popravek,
27/93, 26/94 in Uradni list RS, št. 58/98).
4. člen
Območje mejnega prehoda zajema zemljišča, namenjena: 
-       
za novogradnjo, postavitev objekta carine, policije in nadstrešnice, 
-       
za odstranitev obstoječih objektov, 
-       
za rušitev vseh utrjenih površin in izvedbo novih voznih površin, 
-       
za ureditev parkirišč in potrebne infrastrukture, 
-       
za zunanjo ureditev.
5. člen
Šteje se, da je za namene gradnje iz prejšnjega člena na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
prične s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 00714-18/2007/8
Ljubljana, dne 5. aprila 2007
EVA 2007-3111-0032
Vlada Republike Slovenije
Janez Janša l.r. 
Predsednik

Območje
meddržavnega mejnega prehoda Zg. Leskovec