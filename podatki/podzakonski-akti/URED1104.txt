1. člen
Ta uredba določa metodologijo za izračun
pristojbine za vzdrževanje gozdnih cest (v nadaljnjem besedilu: pristojbina),
višino pristojbine in razporeditev sredstev, zbranih s pristojbino, po
posameznih občinah.
2. člen
Višina pristojbine se izračuna na podlagi
Metodologije za izračunavanje višine pristojbine za vzdrževanje gozdnih cest,
ki je sestavni del te uredbe in je objavljena skupaj z njo kot priloga 1.
3. člen
Pristojbino plačujejo lastniki gozdov (v
nadaljnjem besedilu: zavezanci): fizične in pravne osebe, ki so kot lastniki
gozdnega zemljišča vpisani v katastrskem operatu po stanju na dan 30. junija
leta, za katero se pristojbina odmerja.
Pristojbina se ne plačuje od varovalnih
gozdov in gozdov s posebnim namenom, ki so razglašeni s predpisom vlade, in od
gozdov v območjih, ki s cestami niso odprta.
Šteje se, da območje ni odprto s cestami,
če je večje od 100 ha in je povprečna spravilna razdalja več kot 1200 m in več kot 800 m za spravilo z žičnico.
Območja gozdov iz drugega odstavka tega
člena ugotovi Zavod za gozdove Slovenije (v nadaljnjem besedilu: zavod).
Parcelne številke gozdov v teh območjih Zavod sporoči pristojnemu davčnemu
uradu.
3.a člen
(črtan)
4. člen
Sredstva odmerjene pristojbine za
vzdrževanje gozdnih cest se zbirajo na posebnem podračunu.
Zbrana sredstva za vzdrževanje gozdnih cest
se na podlagi ugotovljene dolžine gozdnih cest, povprečnih vzdrževalnih
stroškov in deleža, ki ga k vzdrževanju prispevajo lastniki gozdov v posamezni
občini, tekoče razporejajo občinam.
Razporejanje opravi Uprava Republike
Slovenije za javna plačila na podlagi razdelilnika, ki je sestavni del te
uredbe in je objavljen skupaj z njo kot priloga 2. (se
preneha uporabljati)
5. člen
Sredstva, zbrana na podlagi pristojbine, so
namenska sredstva za vzdrževanje gozdnih cest. Vzdrževanje se izvaja na podlagi
letnega programa, ki ga pripravi Zavod za gozdove Slovenije.
Na podlagi podatkov Uprave Republike
Slovenije za javna plačila in Ministrstva za finance o zbranih in razporejenih
sredstvih za vzdrževanje gozdnih cest Ministrstvo za kmetijstvo in gozdarstvo
enkrat letno pripravi poročilo za javnost.
6. člen
Pristojbina se obračunava po stopnji 14,7%
od katastrskega dohodka gozdnih zemljišč.
Ne glede na določbe prejšnjega odstavka se
Skladu kmetijskih zemljišč in gozdov Republike Slovenije pristojbina odmeri po
povprečni stopnji 20,0% od katastrskega dohodka gozdnih zemljišč v lasti
Republike Slovenije, s katerimi ta sklad gospodari.

Priloga 1: Metodologija za izračunavanje višine
pristojbine za vzdrževanje gozdnih cest
Priloga 2: Razdelilnik sredstev pristojbin za
vzdrževanje gozdnih cest (se
preneha uporabljati)

Uredba o pristojbini za vzdrževanje gozdnih
cest (Uradni list RS, št. 38/94)
vsebuje naslednjo prehodno in končno določbo:
»7. člen
V letu 1994 se pristojbino iz 6. člena te
uredbe odmeri in pobira od polovične vrednosti letnega katastrskega dohodka
gozdnih zemljišč za leto 1994.
8. člen
Ta uredba začne veljati 1. julija
1994.«.

Uredba o spremembi uredbe o pristojbini za
vzdrževanje gozdnih cest (Uradni list RS, št. 20/95) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
pristojbini za vzdrževanje gozdnih cest (Uradni list RS, št. 42/98) vsebuje naslednjo prehodno in
končni določbi:
»5. člen
Zavezancem – pravnim osebam se v letu 1998
pristojbino odmeri in pobira od polovične vrednosti letnega katastrskega
dohodka gozdnih zemljišč za leto 1998.
6. člen
Besedilo priloge 2 se nadomesti z novim
besedilom, ki je kot priloga sestavni del te uredbe in je objavljena skupaj z
njo.
7. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi uredbe o pristojbini za
vzdrževanje gozdnih cest (Uradni list RS, št. 12/99) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu RS.«.

Uredba o spremembi uredbe o pristojbini za
vzdrževanje gozdnih cest (Uradni list RS, št. 25/02) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah uredbe o pristojbini za
vzdrževanje gozdnih cest (Uradni list RS, št. 35/03) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o pristojbini za
vzdrževanje gozdnih cest (Uradni list RS, št. 31/05) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o pristojbini za
vzdrževanje gozdnih cest (Uradni list RS, št. 9/06) vsebuje naslednjo končno določbo:
»5. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o pristojbini za
vzdrževanje gozdnih cest (Uradni list RS, št. 32/07) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o pristojbini za
vzdrževanje gozdnih cest (Uradni list RS, št. 36/09) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o pristojbini za
vzdrževanje gozdnih cest (Uradni list RS, št. 103/10) vsebuje naslednjo prehodno in končno
določbo:
»PREHODNA IN KONČNA DOLOČBA
3. člen
Pristojbina za vzdrževanje gozdnih cest za
leto 2010 se odmeri in pobira po spremenjenih stopnjah iz 6. člena uredbe.
4. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o pristojbini za
vzdrževanje gozdnih cest (Uradni list RS, št. 35/12) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Zakon o davku na nepremičnine – ZDavNepr (Uradni
list RS, št. 101/13)
vsebuje naslednjo končno določbo:
»34. člen
(začetek
veljavnosti)
Ta zakon začne veljati 1. januarja 2014.«.

Odločba o razveljavitvi Zakona o davku na
nepremičnine in o ugotovitvi, da je Zakon o množičnem vrednotenju, kolikor se
nanaša na množično vrednotenje nepremičnin zaradi obdavčevanja nepremičnin, v
neskladju z Ustavo (Uradni list RS, št. 22/14)
določa:
»1. Zakon o davku na nepremičnine (Uradni
list RS, št. 101/13) se razveljavi.
2. Zakon o množičnem vrednotenju
nepremičnin (Uradni list RS, št. 50/06 in 87/11) je v neskladju z Ustavo,
kolikor se nanaša na množično vrednotenje nepremičnin zaradi obdavčenja
nepremičnin.
3. Do drugačne zakonske ureditve obdavčitve
nepremičnin se uporabljajo predpisi iz prve do pete alineje 33. člena Zakona o
davku na nepremičnine.
4. Na podlagi predpisov iz prejšnje točke
pristojni organi za leto 2014 odmerijo nadomestilo za uporabo stavbnih zemljišč
in pristojbino za vzdrževanje gozdnih cest od 1. 4. 2014 dalje v celoletni
višini. Obveznost plačevanja davka na premoženje na podlagi predpisov iz
prejšnje točke izreka nastopi s 1. 4. 2014.
5. Roki, ki so za zavezance določeni v
predpisih iz prve do pete alineje 33. člena Zakona o davku na nepremičnine in
so do objave te odločbe v Uradnem listu Republike Slovenije že potekli,
potečejo 30. 4. 2014.
6. Roki, ki so za pristojne organe določeni
v predpisih iz prve do pete alineje 33. člena Zakona o davku na nepremičnine in
so za leto 2014 že potekli, potečejo 30. 6. 2014.
7. Mestna občina Koper nosi svoje stroške
postopka.
8. Ta odločba učinkuje z dnem javne
razglasitve.«.

Uredba o razporejanju pristojbine za
vzdrževanje gozdnih cest (Uradni list RS, št. 42/15)
določa:
»3. člen
Z dnem uveljavitve te uredbe se prenehata
uporabljati tretji odstavek 4. člena in priloga 2 Uredbe o pristojbini za
vzdrževanje gozdnih cest (Uradni list RS, št. 38/94, 20/95, 42/98, 12/99,
25/02, 35/03, 31/05, 9/06, 32/07, 36/09, 103/10, 35/12, 101/13 – ZDavNepr in
22/14 – odl. US).«;
ter vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.