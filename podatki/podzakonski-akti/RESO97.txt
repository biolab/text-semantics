I. UVOD
Spoznanje, da izobraževanje, ki se konča v
mladosti, preprosto ne zadošča več niti posamezniku niti sodobni družbi, je
razlog za vedno večji pomen vseživljenjskega izobraževanja. Enako pomembno kot
poklicno je tudi splošno izobraževanje, ki prispeva k razvoju osebnih
potencialov, splošni kulturni razgledanosti (razvoj kulturnega in socialnega
kapitala) in opolnomoča ljudi za upravljanje pogojev lastnega življenja ter za
prevzemanje odgovornosti za ustvarjanje in spreminjanje le-teh, torej tudi za
aktivno družbeno in politično participacijo. (Bela knjiga, str. 35)
Slovenija se je v zadnjem desetletju
srečevala s podobnimi izzivi kot večina drugih držav članic Evropske unije (v
nadaljnjem besedilu: EU): prilagajala se je demografskim spremembam
(prebivalstvo se je v Sloveniji v zadnjih devetih letih postaralo za 2,6 leta),
srečuje se s strukturnimi spremembami v gospodarstvu, globalizacija pa je
pustila močan pečat v vseh segmentih družbe. Tudi zaradi tega je Slovenija
sprejela nekatere pomembne zgodovinske odločitve, s katerimi si je omogočila
nadaljnji razvoj in vpetost v širše integracije: leta 2004 je postala
polnopravna članica EU, leta 2010 pa tudi članica Organizacije za gospodarsko
sodelovanje in razvoj (v nadaljnjem besedilu: OECD).
Gospodarska kriza vpliva na spreminjanje
načinov reševanja svetovnih problemov: okoljska problematika ni več samo
dejavnik omejevanja rasti, ampak je kot iskanje zelenih rešitev tudi razvojna
priložnost. Uveljavlja se nova razvojna paradigma, ki išče sinergije med cilji
na gospodarskem, družbenem in okoljskem področju: koncepti zelene rasti (OECD),
zelenega gospodarstva (UNEP), snovno učinkovite ter nizkoogljične družbe pa
temeljijo na povečevanju energetske, okoljske in družbene učinkovitosti namesto
na vse večji porabi prostora, surovin in energije.
Z omejenimi viri in spremenjenimi
okoliščinami se soočamo tudi na nacionalni ravni. Zaradi negativnih vplivov
demografskih gibanj (staranje prebivalstva, poznejše osamosvajanje mladih, beg
možganov v tujino), omejenosti človeških virov, omejenih naravnih virov in
finančnih omejitev in podobno, Slovenija še ni uresničila strateških razvojnih
ciljev na gospodarskem, okoljskem in družbenem področju ter vključenosti v
mednarodno okolje, ki si jih je zastavila za obdobje 2005–2013. V zadnjih
letih, tj. od začetka gospodarske in finančne krize, se od teh ciljev celo oddaljuje.
Procesi razvojnega načrtovanja za obdobje 2014–20201 ponujajo priložnosti, da tudi s spremembo razvojne paradigme na
novo preusmerimo trend razvoja k približevanju zastavljenim ciljem.
Hitro spreminjajoče se razmere, zahtevnost
in mnogovrstnost domačih in svetovnih izzivov zahtevajo tudi ustrezno odzivnost
izobraževalnega sistema na ravni izobraževanja mladih ter stalnega
izobraževanja in usposabljanja odraslih za osebni in socialni razvoj ter
potrebe razvoja trga dela.
Resolucija o nacionalnem programu
izobraževanja odraslih v Republiki Sloveniji za obdobje 2013–2020 (v nadaljnjem
besedilu: ReNPIO 2013–2020) zajema izobraževanje, izpopolnjevanje,
usposabljanje in učenje oseb, ki so izpolnile osnovnošolsko obveznost. Pri
pridobivanju javnoveljavne izobrazbe se omejuje na douniverzitetno
izobraževanje, tj. izobraževanje odraslih po programih osnovnošolskega,
poklicnega, srednjega strokovnega, gimnazijskega in višjega strokovnega
izobraževanja2.
Izobraževanje odraslih na terciarni ravni
je področje, ki je v ReNPIO 2005–2010 kljub velikemu obsegu in pomenu
obravnavano obrobno. Vzroki so trije: (1) terciarno izobraževanje odraslih je
le v manjšem obsegu financirano iz javnih sredstev, (2) visokošolsko
izobraževanje je predmet posebnega nacionalnega programa in (3) velik delež
vpisanih v visokošolske programe kot izrednih študentov ne spada v kategorijo
odraslih, saj niso prekinili šolanja, ampak študirajo izredno neposredno po
zaključku srednje šole zaradi omejitve vpisa na nekaterih visokošolskih
ustanovah.
ReNPIO 2013–2020 je strateški razvojni
dokument, s katerim Državni zbor Republike Slovenije (v nadaljnjem besedilu:
Državni zbor RS) določi javni interes na področju izobraževanja odraslih.
ReNPIO 2013–2020 opredeljuje nacionalno izobraževalno politiko izobraževanja
odraslih, hkrati pa je podlaga za konkretno načrtovanje na ravni države v
obliki letnih programov izobraževanja odraslih (v nadaljnjem besedilu: LPIO),
ki jih za vsako posamezno leto sprejema Vlada Republike Slovenije (v nadaljnjem besedilu: Vlada RS).
Predstavlja instrument sistemskega urejanja v izobraževanju odraslih in na
strateški ravni pomembno dopolnjuje Zakon o izobraževanju odraslih (v
nadaljnjem besedilu: ZIO, Uradni
list RS, št. 12/1996).
Uresničevanje ReNPIO 2013–2020 je v
pristojnosti resornih ministrstev, ki so odgovorna za izobraževanje odraslih in
so jim za ta namen dodeljena nacionalna sredstva, dopolnjena s sredstvi iz
Evropskega socialnega sklada. Nosilni ministrstvi v ReNPIO 2013–2020 za
usmerjanje politike izobraževanja odraslih, oblikovanje inštrumentov in
zagotovitev javnih sredstev sta ministrstvo, pristojno za izobraževanje, in
ministrstvo, pristojno za delo. Tudi programi Ministrstva za zdravje (v
nadaljnjem besedilu: MZ), Ministrstva za kmetijstvo in okolje (v nadaljnjem besedilu:
MKO), Ministrstva za kulturo (v nadaljnjem besedilu: MK) in Ministrstva za
notranje zadeve (v nadaljnjem besedilu: MNZ) vključujejo izobraževanje,
usposabljanje, informiranje in ozaveščanje odraslih, zato so sestavni del
ReNPIO 2013–2020.
ReNPIO 2013–2020
usmerja politiko izobraževanja odraslih na nacionalni ravni in prispeva k
sistemskemu urejanju področja, vključno s stabilnim financiranjem, določanjem
prednostnih področij in vsebinskih nalog za razvoj
izobraževanja odraslih.


Vizija nacionalnega programa izobraževanja
  odraslih v Republiki Sloveniji:
Vsakemu odraslemu prebivalcu Slovenije bomo
  omogočili enake možnosti za kakovostno izobraževanje v vseh življenjskih
  obdobjih.


II. ZAKONSKE
PODLAGE
Sprejetje nacionalnega programa za
izobraževanje odraslih določa ZIO v 22. in 23. členu. Skladno z ZIO nacionalni
program za izobraževanje odraslih:
1.     
opredeli cilje izobraževanja odraslih,
2.     
določi prednostna področja izobraževanja odraslih,
3.     
opredeli dejavnosti, potrebne za izvajanje izobraževanja odraslih, in
4.     
določi celotni obseg javnih sredstev.
III. OCENA
STANJA IN RAZLOGI ZA SPREJETJE NACIONALNEGA PROGRAMA
1.  Uresničevanje Resolucije o nacionalnem
programu izobraževanja odraslih v Republiki Sloveniji do leta 2010 ter razvoj
področja v letih 2011 in 2012 in mednarodna primerjava
Analiza
uresničevanja Resolucije o nacionalnem programu izobraževanja odraslih v
Republiki Sloveniji do leta 2010 (v nadaljnjem besedilu: ReNPIO 2005–20103) je pokazala, da je uresničevanje ciljev in dejavnosti prispevalo
k razvoju področja ter dvigu izobraženosti in usposobljenosti odraslih za
njihovo družbeno delovanje, osebni razvoj in večjo zaposljivost. Izboljšali so
se tudi materialni pogoji za izobraževanje odraslih, kar je prispevalo tudi k
večji vključenosti v različne programe izobraževanja in usposabljanja.
1.1     Dosežki
1.     
Povečal se je vpis odraslih v vse programe splošnega izobraževanja
odraslih. Velik napredek je zabeležen pri razvoju in vključevanju v programe
usposabljanja za potrebe dela, vključno s sistemom potrjevanja nacionalnih
poklicnih kvalifikacij (v nadaljnjem besedilu: NPK).
2.     
Razvoj in izvajanje javnoveljavnih programov za manj izobražene,
ranljive skupine in osipnike, kot so usposabljanje za življenjsko uspešnost (v
nadaljnjem besedilu: UŽU), računalniška pismenost za odrasle (v nadaljnjem
besedilu: RPO) in projektno učenje za mlajše odrasle (v nadaljnjem besedilu:
PUM), se je izkazalo kot pomemben prispevek k razvoju pismenosti, ponovni
vključitvi v izobraževanje oziroma k nadaljevanju opuščenega šolanja in večji zaposljivosti.
V sedem javnoveljavnih programov za dvig ravni pismenosti in štiri programe, ki
niso javnoveljavni, je bilo letno vključenih okvirno 8000 odraslih, v program
PUM pa 240 mlajših odraslih.
3.     
Na področju neformalnega izobraževanja so bili uspešni študijski krožki,
v katere je bilo letno vključenih okvirno 3000 udeležencev, in programi za dvig
temeljnih zmožnosti za ranljive skupine, kjer beležimo povečanje zanimanja
(leta 2012 vključenih 5200 udeležencev), ter programi za dvig splošne
izobraženosti na točkah vseživljenjskega učenja, kjer se je letno učilo okrog
23.500 odraslih.
4.     
Večina navedenih programov se je izvajala v sredinah, kjer odrasli
živijo in delajo.
5.     
Z ukrepom povračila stroškov za uspešno dokončanje srednješolske
izobrazbe se je spodbujalo vključevanje odraslih v te programe. V obdobju
izvajanja ReNPIO 2005–2010 je okvirno 9500 odraslih dobilo povrnjene stroške
šolanja.
Povečal se je vpis v višje strokovne šole.
6.     
V 33 središčih za samostojno učenje se je letno učilo okrog 7500 oseb,
ponudbo izobraževanja odraslih na sedmih borzah znanja pa je letno izkoristilo
okrog 1500 odraslih.
7.     
Usposobljenost strokovnih delavcev se je izboljšala, letno se je
usposobilo najmanj 1000 oseb.
8.     
Pri zagotavljanju kakovosti so bile dosežene pomembne izboljšave kakovosti
izvajanja programov. V model Ponudimo odraslim kakovostno izobraževanje je
vključenih 44% vseh izvajalcev izobraževanja odraslih (ljudske univerze,
srednje šole in zasebne organizacije). Usposabljalo se je 29 svetovalcev za
kakovost. Podeljenih je bilo 11 priznanj za razvijanje kakovosti v
izobraževanju odraslih. Vpeljan je bil zeleni znak kakovosti za izobraževalne
organizacije, ki vsake dve leti dokazujejo, da sistematično skrbijo za kakovost
izobraževanja odraslih. Uresničen je projekt uvajanja programov poklicnega in
strokovnega izobraževanja v izobraževanje odraslih, v okviru katerega so
razviti podporni instrumenti za večjo kakovost in učinkovitost.
9.     
Svetovalno-informativna dejavnost za odrasle deluje v lokalnem
svetovalnem omrežju v vseh statističnih regijah v okviru 14 ljudskih univerz in
na 60 krajih zunaj njihovega sedeža. Storitve svetovalnih središč uporablja
letno najmanj 19.000 odraslih. V lokalnih svetovalnih omrežjih sodelujejo
strateški (občine, območne zbornice, službe za zaposlovanje, sindikalne
organizacije, enote zavoda ter regionalne razvojne agencije) in strokovni
partnerji (šole, knjižnice, društva, centri za socialno delo, zdravstvene
ustanove in drugi). V manjšem obsegu ljudske univerze ponujajo tudi druge
oblike svetovanja in informiranja, kot so svetovanje za starejše odrasle, Rome
in priseljence, poklicno informiranje in svetovanje v sodelovanju z območnimi
enotami zavoda za zaposlovanje, podjetniško svetovanje, svetovanje za
učinkovito rabo energije idr.
10.  
Pri promociji vseživljenjskega učenja se je na nacionalni ravni
uveljavila vsakoletna prireditev teden vseživljenjskega učenja, pomembno
promocijsko vlogo imajo glasila s področja izobraževanja, kot so e-novičke ACS
in drugih nacionalnih javnih zavodov ter vsakoletni pregled izobraževalne
ponudbe. Močna promocijska dejavnost je potekala tudi v okviru projekta za
razvoj pismenosti odraslih, razvoja kakovosti v izobraževanju odraslih,
študijskih krožkov in informativno-svetovalne dejavnosti za odrasle.
Na regionalni ravni so potekali številni
lokalno obarvani dogodki. Organizacije za izobraževanje odraslih so razvile
spletne strani, ki informirajo, promovirajo in ponujajo možnosti za samostojno
IKT-učenje.
11.  
Na regionalni ravni so razviti in uresničeni različni modeli ali
projekti (centri vseživljenjskega učenja, modeli svetovanja za ranljive skupine
prebivalstva, projekti, ki oživljajo kulturno in naravno dediščino …), ki
povezujejo šole, knjižnice, društva, razvojne agencije in gospodarske subjekte
ter prispevajo k ozaveščanju, povezovanju šol z gospodarstvom in večjemu
vključevanju prebivalstva v različne oblike izobraževanja in usposabljanja.
Organizacije za izobraževanje odraslih so razvile vrsto e-učnih gradiv za
samostojno učenje.
12.  
Vloga Andragoškega centra Slovenije se je izkazala kot potrebna podpora
strokovnemu razvoju in sistemskemu urejanju področja izobraževanja odraslih v
državi, in sicer z razvojnimi nalogami/izhodišči/strokovnimi podlagami,
ovrednotenjem, razvojem in prenovo posebnih programov za odrasle, razvojem e-učnih
gradiv za odrasle, razvojem svetovane dejavnosti, razvojem modela ugotavljanja
in vrednotenja neformalno pridobljenega znanja, usposabljanjem strokovnih
delavcev, svetovanjem izvajalcem in posameznikom, razvojem kakovosti,
usklajevanjem in izvajanjem promocijskih dejavnosti, mednarodno dejavnostjo,
publicistično dejavnostjo (strokovna gradiva za učitelje, organizatorje
izobraževanja, razvojne delavce v izobraževanju odraslih in na drugih
področjih, povezanih z izobraževanjem odraslih).
13.  
Vpeljane so bile spletne aplikacije za spremljanje uresničevanja ciljev
in analiziranje učinkov ReNPIO 2005–2010 ter strokovno podporo dejavnostim
(kakovost, izobraževanje strokovnih delavcev in druge).
14.  
Uveljavljen je bil model izobraževanja odraslih za razvoj pismenosti, ki
obsega dva dela – programskega, ki ima skupno jedro (pisne, bralne, matematične
zmožnosti), in druge temeljne zmožnosti, ki so odvisne od potreb in značilnosti
posameznih ranljivih ciljnih skupin, – ter sistemski del, ki ga sestavljajo
verificirane izvajalske organizacije (50) in usposobljeni učitelji (več kot
400). Model je inovativen v evropskem prostoru, z njim na področju pismenosti
odraslih že uresničujemo smernice, zapisane v osnutku sklepov svèta o
pismenosti.
15.  
Ovrednotenje javnoveljavnih programov UŽU, RPO, PUM in programov za
usposabljanje strokovnih delavcev v teh programih je pokazalo, da gre za dobro
zasnovo programov in zadovoljivo raven njihove izpeljave. Na podlagi izsledkov
ovrednotenj so bili ti programi tudi prenovljeni.
16.  
Ljudske univerze in srednje šole so s sofinanciranjem posodobile
IKT-opremo.
17.  
Uresničevanje ReNPIO 2005–2010 so v znatnem obsegu omogočila sredstva iz
Evropskega socialnega sklada (v nadaljnjem besedilu: ESS), ki so predstavljala
okoli 50% vseh sredstev.
1.2     Pomanjkljivosti
1.     
V programe splošnega izobraževanja se manj izobraženi še vedno vključujejo
manj kakor bolj izobraženi4.
2.     
Uspešnost odraslih v programu osnovne šole za odrasle ni zadovoljiva.
3.     
Programi za ranljive skupine so v veliki meri odvisni od sredstev iz ESS,
kar ne omogoča tekočega zadovoljevanja potreb odraslih in stabilnega
financiranja izvajalskih organizacij, hkrati pa vpliva na negotov delovni
status strokovnih delavcev.
4.     
V procesih ugotavljanja in potrjevanja pridobljenih znanj imajo kljub
primernim zakonskim podlagam in razvitim instrumentom še vedno prednost
javnoveljavna dokazila o izobrazbi pred dokazili o znanju, pridobljenem na
neformalen način ali s poklicnim delom. Sodelovanje socialnih partnerjev je v
teh procesih šibko, značilen je tudi strah, da bo uveljavljanje sistema
priznavanja neformalno pridobljene izobrazbe razvrednotilo pomen formalnega
izobraževanja.
5.     
Zapleteni postopki črpanja sredstev iz ESS so v preteklem obdobju
velikokrat povzročali neenakomerno financiranje in s tem nestabilne pogoje za
delovanje izvajalskih organizacij. Vplivali so tudi na uresničevanje porabe
načrtovanih sredstev (izkoriščenih je bilo 74,2% načrtovanih sredstev ali 75
mio. evrov manj od načrtovanega, od tega 46 mio. manj sredstev ESS)5.
6.     
Delež sredstev za splošno izobraževanje odraslih je bil manjši od
predvidenega, presežen pa je bil delež za izobraževanje in usposabljanje ter za
potrebe dela, kar pa je bilo zaradi zaostrovanja pogojev zaposlovanja v zadnjih
letih razumljivo.
7.     
Premajhno je sodelovanje med izvajalci izobraževanja odraslih.
8.     
Izobraževalna ponudba se razvija tam, kjer je povpraševanje po
izobraževanju – to pa se povečuje z višjo izobrazbo.
9.     
Med posameznimi regijami v Sloveniji so velike razlike: največ ponudbe
je v Jugovzhodni, Osrednjeslovenski, Goriški in Pomurski regiji, najslabše sta
pokriti Zasavska in Notranjsko-kraška regija.
10.  
Stroški za izobraževanje in usposabljanje zaposlenih za potrebe trga
dela so načeloma domena delodajalcev. Iz javnih sredstev je bilo predvideno le
financiranje usposabljanja na ogroženih delovnih mestih ali posebej
opredeljenih ciljnih skupin zaposlenih. Projekti ESS pa so bili namenjeni tudi
drugim ciljnim skupinam zaposlenih, tako da je bil del javnih sredstev namenjen
sofinanciranju izobraževanja, ki bi ga morali kriti delodajalci.
11.  
LPIO sta sestavljali dve ministrstvi, kar ni skladno z zamišljeno
ureditvijo. Če naj bo program izobraževanja odraslih LPIO financiran iz javnih
sredstev, potem bi moral obsegati tudi sredstva, ki jih temu področju namenjajo
druga ministrstva (ozaveščanje, preventiva, informiranje, usposabljanje) in
lokalne skupnosti. Ker dejavnosti vseh akterjev niso dovolj pregledne, je slika
pomanjkljiva6.
1.3     Doseganje krovnih kazalnikov in mednarodna primerjava
ReNPIO 2005–2010 postavlja ciljni vrednosti
za dva krovna kazalnika, ki omogočata primerjavo s preostalimi državami
članicami EU:
Prvi kazalnik: delež vključenih prebivalcev
v starosti od 25 do 64 let v vse oblike izobraževanja odraslih. Za leto 2010 je
bila ciljna vrednost 15% (zaželena vrednost na ravni EU je bila 12,5%).
Rezultati kažejo, da se je na ravni držav
EU-27 delež udeležbe odraslih, starih od 25 do 64 let, v izobraževanju in
usposabljanju v zadnjih letih celo nekoliko zmanjšal v primerjavi z letom 2005,
ko je dosegel najvišji delež (9,6%). To pomeni, da ciljna vrednost 12,5%
udeležbe te populacije v izobraževanju in usposabljanju, ki je bila predvidena
v delovnem programu do leta 2010, ni bila dosežena. V letu 2010 je samo sedem
držav doseglo vsaj predvideno ciljno vrednost, med njimi je bila tudi Slovenija.
Iz preglednice 1 je poleg Slovenije razvidno povprečje držav članic EU ter
najvišje in najnižje uvrščene države. Udeležba odraslih v formalnem in
neformalnem izobraževanju v vseh državah članicah EU je prikazana v prilogi 1:
Delež populacije v starosti od 25 do 64 let v formalnem in neformalnem
izobraževanju, 2001–2012.
V Sloveniji se je po nekoliko slabših
rezultatih v obdobju 2006–2008 stopnja udeležbe odraslih v vse oblike
izobraževanja v letu 2010 povzpela na 16,2%, v letu 2011 je padla na 15,9%, kar
je bilo še vedno nad ciljno vrednostjo (15%), v letu 2012 pa se je spustila na
14,5%.
Preglednica 1: Delež populacije, stare od
25 do 64 let, v formalnem in neformalnem izobraževanju, 2001–2012


Država

2001

2002

2003

2004

2005

2006

2007

2008

2009

2010

2011

2012*


EU-27

7,1

7,2

8,5

9,2

9,6

9,5

9,3

9,4

9,3

9,1

8,9

9,1


Bolgarija

1,4

1,2

1,3

1,3

1,3

1,3

1,3

1,4

1,4

1,2

1,2

1,4


Romunija

1

1

1,1

1,5

1,6

1,3

1,3

1,5

1,5

1,3

1,6

1,4


Slovenija

7,3

8,4

13,3

16,2

15,3

15

14,8

13,9

14,6

16,2

15,9

14,5


Švedska

17,5

18,4

:

:

17,4

18,4

18,6

22,2

22,2

24,5

25

25,9


Vir: Eurostat, * ocena Eurostat.
Ob teh še vedno razmeroma ugodnih
kazalnikih je pomembno razumeti in upoštevati opozorila Evropske komisije, da
referenčni EU-kazalnik ne more postati nacionalni cilj. Tega mora določiti
vsaka država sama in se pri tem zgledovati po primerih najboljših dosežkov
(npr. Danska, Švedska, Finska), saj le tako lahko preseže povprečne referenčne
ravni.
Primerljivi podatki o vključenosti v
izobraževanje kažejo tudi na prevelik razkorak med najbolj (ISCED 5–6)7 in najmanj (ISCED 1–2)8
izobraženimi. V Sloveniji je bilo leta 2007 trikrat več vključitev oseb z
visoko izobrazbo od tistih z najnižjo (Švedska in Finska 1,5-krat, Nemčija
2-krat). Pri vključitvah v neformalno izobraževanje je ta razkorak še večji
(Slovenija 5-krat, Finska, Švedska in Nemčija 2-krat).
Zgledovanje po razvitejših družbah in
izobraževalnih sistemih za odrasle je za nadaljnji razvoj izobraževanja
odraslih v Sloveniji upravičeno in smiselno. Primerjava s Švedsko, Finsko in
Nemčijo kaže, da pri nas najmanj uresničujemo cilj vključevanja odraslih v
izobraževanje: po podatkih ankete o izobraževanju odraslih (2009) je bilo v
letu 2007 pri nas 40,6% odraslih (25–64 let) vključenih v formalno ali
neformalno izobraževanje (podatek za leto 2011 je padel na 36%), na Švedskem
čez 70%, na Finskem 55% in v Nemčiji 45,4%. Za temi državami zaostajamo tudi po
vključenosti v neformalno izobraževanje (po podatkih za leto 2007 Slovenija
36,2%; 34,8% v letu 2011), Švedska 69,4%, Finska 51,2%, Nemčija 43,1%).
Drugi kazalnik: Delež prebivalcev v
starosti od 25 do 64 let z doseženo najmanj srednješolsko izobrazbo. Za leto
2010 je bila ciljna vrednost 85% (zaželena vrednost na ravni EU je bila 82,5%)9.
V povprečju držav članic EU-27 je imelo v
letu 2011 73,4% prebivalcev, starih od 25 do 64 let, dokončano najmanj
srednješolsko izobrazbo. Najvišji delež dosegajo Litva (92,9%), Češka (92,3%)
in Slovaška (91,3%). Od leta 2002 se je v večini članic EU-27 vrednost tega
kazalnika izboljšala za dobrih 7 odstotnih točk. Iz preglednice 2 je poleg
Slovenije razvidno povprečje držav EU ter najvišje in najnižje uvrščene države.
Delež prebivalcev, starih od 25 do 64 let, z doseženo najmanj srednješolsko
izobrazbo v vseh državah EU je prikazan v prilogi 2: Delež prebivalstva v
starosti od 25 do 64 let z doseženo najmanj srednješolsko izobrazbo v nekaterih
državah EU, 2002 in 2011.
V Sloveniji je ta vrednost 84,5%, kar jo
uvršča na zgornjo polovico držav članic EU. Vrednost kazalnika se je v desetih
letih znatno izboljšala in je skoraj dosegla ciljno vrednost. Kazalnik
vključuje tudi srednjo poklicno izobrazbo.
Preglednica 2: Delež prebivalstva v
starosti od 25 do 64 let z doseženo najmanj srednješolsko izobrazbo


Država

2002

2011


EU-27

65,8

73,4


Litva

84,9

92,9


Malta

18,4

31,5


Slovenija

77

84,5


Vir: Eurostat.
Kazalnik o deležu odraslega prebivalstva z
doseženo najmanj srednješolsko izobrazbo uvršča Slovenijo nad povprečje držav
EU. Kazalnik kakovosti znanja te populacije, merjen z dosežki v mednarodni
raziskavi o pismenosti10 iz leta 1998, pa
nas uvršča na sam rep držav, ki so sodelovale v raziskavi. V preglednici 3 je
prikazan dosežek Slovenije v primerjavi z najboljše in najslabše uvrščeno
državo. Iz priloge 3, Dosežki odraslih v Sloveniji v besedilni pismenosti v
primerjavi z drugimi državami, 1998, pa so razvidni dosežki odraslih v
Sloveniji v besedilni pismenosti v primerjavi z drugimi državami.
Preglednica 3: Povprečni pisni dosežki
odraslih (25–64 let) s končano srednješolsko izobrazbo (1998), število
doseženih točk od 500 možnih


najboljše uvrščena: Švedska 

302


najslabše uvrščena: Čile

243,5


najslabše uvrščena evropska država (brez Slovenije): Madžarska
  

249,6


Slovenija

243,2


Vir: Literacy in the Information Age: preglednica
2.4 138, OECD 2000.
Čeprav gre za stare podatke, nas ti vseeno
opozarjajo na problem kakovosti izobrazbe in vplive življenjskega in delovnega
okolja pri ohranjanju in razvijanju znanja, pridobljenega v šoli. Nova
mednarodna raziskava o dosežkih v pismenosti (PIAAC), v katero je od leta 2012
vključena tudi Slovenija, bo pokazala novejše stanje.
1.4     Uresničevanje operativnih ciljev po prednostnih
področjih
Operativni cilji vseh treh prednostnih
področij so se deloma uresničevali skladno s predvidenimi načrti.
Na prvem prednostnem področju – splošno
izobraževanje in učenje odraslih, se je udeležba po več letih upadanja v
zadnjem letu trajanja ReNPIO 2005–2010 povečala in se približala ciljni
vrednosti (6%), v letu 2011 pa je spet zdrsnila na 4,9% (preglednica 4).
Preglednica 4: Vključenost odraslih
(25–64 let) v splošno neformalno izobraževanje


Leto

Programi splošnega izobraževanja

Programi jezikovnega izobraževanja

Skupaj

Prebivalci 25–64 let

Delež


2005/2006

38.109

27.438

38.109

1.154.386

5,7


2006/2007

35.110

25.805

35.110

1.167.732

5,2


2007/2008

33.259

24.653

33.259

1.171.300

4,9


2008/2009

32.240

22.342

32.240

1.183.582

4,6


2009/2010

41.469

22.962

41.469

1.187.557

5,4


2010/2011

37.723

20.078

37.723

1.190.562

4,9


Vir: SURS.
Delež udeležencev v splošnoizobraževalnih
programih je sicer še vedno skromen, vendar lahko pozitivno ovrednotimo
postopno povečevanje števila udeležencev v javnoveljavnih programih splošnega
neformalnega izobraževanja odraslih11.
Treba pa je poudariti, da je tudi v tem primeru opazen velik razkorak med
deleži vključenih glede na njihovo izobrazbo.
Na drugem prednostnem področju –
izobraževanje za dvig izobrazbene ravni je uresničevanje operativnih ciljev
nekoliko slabše. Operativni cilji so bili postavljeni precej ambiciozno12 in tudi težko merljivi. Pod pričakovanji je delež odraslih z
dokončano štiriletno srednjo šolo, čeprav se je v zadnjih treh letih povečal in
je v letu 2011 znašal 57%. Število odraslih, ki so zaključili srednjo šolo, je
po posameznih šolskih letih razvidno iz preglednice 5.
Preglednica 5: Odrasli, ki so zaključili
srednjo šolo


Šolsko leto

2004/
2005

2005/
2006

2006/
2007

2007/
2008

2008/
2009

2009/
2010

2010/
2011


Končali skupaj

5852

5988

5173

4341

4396

4021

4592


nižja poklicna

21

29

22

6

15

4

10


srednja poklicna

2035

2056

1763

1286

1333

1131

1160


srednja strokovna

3693

3811

3269

2941

2944

2762

3268


srednja splošna

103

92

119

108

104

124

154


Vir: SURS.
Glede na dinamiko vpisa lahko ocenimo, da
je dosežen cilj pri pridobivanju višje strokovne izobrazbe13, kar je razvidno iz preglednice 6.
Preglednica 6: Izredni študenti v višjem
strokovnem izobraževanju


Šolsko leto

Višja šola


 

skupno število vpisanih

vpisani v I. letnik


2004/2005

9145

4340


2005/2006

10.646

5311


2006/2007

10.996

4603


2007/2008

10.885

4867


2008/2009

10.067

4642


2009/2010

9295

4208


2010/2011

7788

3376


2011/2012

6913

3027


2012/2013

5804

2740


Iz preglednice 7 je razvidno, da je
najslabša realizacija pri osnovni šoli14.
Del vzrokov za neuspešnost lahko pojasnimo tudi z dejstvom, da gre pri velikem
deležu vpisanih za odrasle s posebnimi potrebami ali ranljive skupine
(priseljenci, Romi), za katere je program lahko tudi prezahteven.
Preglednica 7: Udeleženci v programih
osnovne šole za odrasle


Šolsko leto

Skupno št. vpisanih

Končali


2005/2006

1562

290


2006/2007

1495

259


2007/2008

1480

244


2008/2009

1527

241


2009/2010

1517

246


2010/2011

1369

256


2011/2012

1091

197


Vir: SURS.
Poleg sredstev, namenjenih brezplačni
osnovni šoli za odrasle, so se javna sredstva v obravnavanem obdobju usmerjala
skladno z aktivno politiko zaposlovanja (v nadaljnjem besedilu: APZ) za
brezposelne in tudi za zaposlene za pridobitev prvega poklica, za naravoslovne
in tehnične poklice ter zviševanje izobrazbene ravni. Poleg tega se je z ukrepi,
namenjenimi zmanjševanju izobrazbenega primanjkljaja, nekaterim ciljnim
skupinam zagotavljala povrnitev stroškov šolanja za nazaj.
Tretje prednostno področje – izobraževanje
in usposabljanje za potrebe dela je bilo z vidika sredstev in števila udeležencev
najobsežnejše zaradi drastičnega povečanja števila brezposelnih v zadnjih
letih. Zmanjševanje števila brezposelnih je zahtevalo dodatna usposabljanja,
prekvalifikacije ali formalno izobraževanje. Podatki o pridobivanju poklicnih
kvalifikacij v okviru certifikatnega sistema NPK kažejo, da se je delež
zaposlenih, ki so si pridobili kvalifikacijo po tem sistemu, približal želeni
vrednosti 10%. Zanimanje za pridobivanje NPK je v veliki meri odvisno od
povpraševanja in pogojev na trgu dela ter zaupanja delodajalcev v enakovrednost
znanj in veščin, kar so pokazali tudi rezultati ovrednotenja certifikatnega
sistema.
1.5     Organizacijska infrastruktura
Ocenjujemo, da so največji prispevek k
uresničevanju ciljev ReNPIO 2005–2010 prispevale javne izobraževalne organizacije
(ljudske univerze, srednje in druge šole), ki so izvedle največji delež
javnoveljavnih programov, namenjenih opredeljenim ciljnim skupinam, in
programov za zviševanje izobrazbene ravni.
Mreža izvajalcev izobraževanja odraslih ter
ponudba izobraževalnih programov sta bogati in raznoliki.
Preglednica 8: Izvajalci nadaljnjega
izobraževanja


Izvajalci nadaljnjega izobraževanja

2005/
2006

2006/
2007

2007/
2008

2008/
2009

2009/
2010

2010/
2011


ljudske univerze

34

34

32

32

31

31


druge specializirane organizacije

130

122

110

95

101

104


enote pri šolah

49

44

36

33

32

30


enote pri podjetjih itd.

36

35

42

40

38

35


izobraževalni centri pri gospodarski ali obrtni zbornici

2

2

2

3

2

2


poklicna ali strokovna združenja

11

11

15

13

23

18


vozniška šola

75

70

67

142

107

108


drugi izvajalci

20

30

22

22

32

36


SKUPAJ

357

348

326

380

366

364


Vir: SURS.
V preglednici 8 so prikazani vsi izvajalci
programov nadaljnjega izobraževanja, ki ne vodijo v pridobitev formalne
izobrazbe. Čeprav je med temi programi večina takih, ki ne spadajo neposredno v
okvir nacionalnega programa izobraževanja odraslih, saj niso (so)financirani iz
javnih sredstev, so udeleženci vseh teh programov, skupaj z vsemi, ki se kot
odrasli formalno izobražujejo, vključeni v kazalnik udeležbe v vse oblike
vseživljenjskega izobraževanja, ki je s ciljno vrednostjo opredeljen na ravni
EU in je tudi v tem programu opredeljen kot krovni kazalnik.
Leta 2010 je bilo 31 ljudskih univerz,
njihov delež programov izstopa pri splošnih programih za ranljive ciljne skupine.
Zelo močna je skupina organizacij, ki jih
statistični urad uvršča pod »druge specializirane organizacije«. Delež pri
številu udeležencev je tudi pri tej skupini nekoliko nižji, kot je njihov delež
v številu vseh organizacij, vendar pa visoko odstopajo pri deležu udeležencev
javnoveljavnih programov in jezikovnih tečajih. Pri obeh omenjenih programih se
je njihov delež zadnja leta povečal. Največji delež pri tem povečanju gre na
račun zakonsko določenih javnoveljavnih programov, ki jih morajo obiskovati vsi
zaposleni (npr. varstvo pri delu) ali zaposleni v določenih panogah (higienski
minimum ipd.).
Največje število udeležencev beležijo
»enote pri podjetjih«, katerih programi so namenjeni usposabljanju za potrebe
dela, niso pa javnoveljavni.
V preglednici 9 so
med izvajalci izobraževalnih programov po regijah prikazani tisti, ki izvajajo
javnoveljavne programe. Večina teh programov je sestavni del tega nacionalnega
programa.
Preglednica 9: Izvajalci javnoveljavnih
programov za odrasle po regijah v šolskem letu 2012/2013


 

Srednje šole,
  ljudske univerze, drugi izvajalci

Višje strokovne
  šole


Regija

šole

ljudske univerze in
  enote LU pri javnih zavodih

drugi izvajalci

skupaj

javne in koncesionirane

zasebne

skupaj


št.

%

št.

%


Pomurska

5

4

2

11

7

1

0

1

2


Podravska

13

4

4

21

13

6

2

8

16


Koroška

5

2

1

8

5

2

0

2

4


Savinjska

10

5

5

20

12

5

2

7

14


Zasavska

1

1

0

2

1

0

0

0

0


Spodnjeposavska

2

1

0

3

2

1

0

1

2


Jugovzhodna

4

3

1

9

6

3

0

3

6


Osrednjeslovenska

22

3

18

42

26

2

13

15

31


Gorenjska

9

5

5

19

12

5

2

7

14


Notranjsko-kraška

2

2

0

4

2

1

0

1

2


Goriška

5

2

5

12

7

1

1

2

4


Obalno-kraška

5

2

4

11

7

1

1

2

4


Skupaj

83

34

45

162

100

28

21

49

100


Delež

51

21

28

100

 

57

43

100

 


Vir: Informacija o izobraževanju odraslih v
šolskem letu 2012/13 in razpis za vpis v višje strokovno izobraževanje v
študijskem letu 2012/12.
Med splošno neformalno izobraževanje lahko
uvrstimo tudi delovanje nevladnih organizacij, saj prispevajo k razvoju ter
širitvi znanj, védenj in veščin. Pomembna je tudi njihova socializacijska vloga
ter razvijanje in vzdrževanje različnih oblik družbenosti. Ministrstvo za
pravosodje sofinancira projekt mreženja nevladnih organizacij pri izobraževanju
in usposabljanju odraslih. Izkušnje kažejo, da je mreža nevladnih organizacij
pri izobraževanju odraslih uspešen dejavnik v tistem delu, ki ga drugi
izvajalci v programih, ki so financirani iz javnih sredstev, ne zajamejo. Med
društva, ki izvajajo izobraževanje odraslih, prištevamo tudi univerze za tretje
življenjsko obdobje.
Pomemben del k vseživljenjskemu
izobraževanju so prispevala tudi naslednja ministrstva:
-       
MZ organizira in opravlja dejavnosti v okviru zdravstvene vzgoje in
drugih preventivnih ukrepov za spodbujanje posameznikov ali skupin prebivalcev,
da bi začeli dejavno skrbeti za svoje zdravje. Zdravstvenovzgojni programi
pomagajo posamezniku oblikovati znanja, stališča in vedenjske vzorce za zdrav
način življenja in jim pomagajo spreminjati življenjski slog. Za posebej
opredeljene ciljne skupine se izvaja zdravstvena vzgoja za zmanjševanje
tveganja nezdravega življenjskega sloga.
Zavod za zdravstveno zavarovanje Slovenije
financira preventivne programe, ki so vsako leto dogovorjeni v okviru
partnerskega dogovarjanja in sprejeti v splošnem dogovoru. Preventivni programi
se izvajajo v okviru zdravstvenovzgojnega dela v zdravstvenih domovih po
Sloveniji.
-       
MKO v okviru proračunske postavke Podpora interesnemu povezovanju v
okviru informiranja in usposabljanja spodbuja združevanje in povezovanje
zainteresiranih ljudi na podeželju, s čimer prispeva k ohranjanju
organiziranosti civilne pobude in nevladnih organizacij na podeželju.
V okviru nacionalnega strateškega okvira
razvoja kmetijstva, ki ga določa Resolucija o strateških usmeritvah razvoja
slovenskega kmetijstva in živilstva do leta 2020, »Zagotovimo.si hrano za
jutri«, in v okviru Programa razvoja podeželja je spodbujanje prenosa znanja in
inovacij v kmetijstvu, gozdarstvu, živilsko-predelovalni industriji in na
podeželju tudi ena od prednostnih nalog razvoja podeželja v obdobju 2014–2020.
Evropski sklad za pomorstvo in ribištvo v
okviru finančne perspektive 2014–2020 predvideva ukrepe usposabljanja, mreženja
in prenos dobrih praks ter pridobivanje novih znanj s sodelovanjem med ribiškim
sektorjem (morski gospodarski ribolov) in znanstveniki oziroma raziskovalci.
Nova znanja o okolju (morje, vode, prostor), učinkoviti rabi naravnih virov in
okolju prijaznih metodologijah, stanju morja (okoljski in biološki kazalniki)
so zelo pomembni tudi v okviru prihodnje celostne pomorske politike. Poleg doseganja
novih znanj so pomembni tudi ukrepi za svetovalne storitve v sektorju morskega
gospodarskega ribolova in akvakulture.
Pomembno vlogo pri prenosu znanja in
izobraževanju odraslih v kmetijstvu ima svetovanje, ki ga v okviru javne
kmetijskosvetovalne službe izvaja Kmetijsko-gozdarska zbornica Slovenije.
Kmetijski svetovalci izobražujejo in usposabljajo ljudi na podeželju, omogočajo
pretok informacij ter prenos znanja in znanstvenih dognanj iz stroke v prakso.
Pomembno vlogo ima tudi javna gozdarska služba Zavoda za gozdove, ki svetuje
zlasti pri izbiri drevja za posek, pripravi letnega načrta del v gozdovih,
izdaji odločb za gozdnogojitvena in gozdnovarstvena dela in podobno. Prav tako
prispeva k uresničevanju ciljev vseživljenjskega izobraževanja odraslih. Izvaja
svetovanje, neformalno izobraževanje in usposabljanje lastnikov gozdov s ciljno
oblikovanimi programi v gozdarstvu in primarni predelavi lesa. Ti programi med
drugim prispevajo k pridobivanju NPK za odraslo populacijo na podeželju,
pomembni pa so tudi zaradi splošnega izobraževanja o pomenu gozdov in
gozdarstva ter graditve odgovornega odnosa do naravnih ekosistemov ter
prepoznavanja t. i. zelene rasti kot razvojne priložnosti za sonaravni razvoj
naše družbe. Posebej organizirana je še javna svetovalna služba v čebelarstvu,
ki izobražuje odrasle in zajema specialistično svetovanje, brezplačna
predavanja z raznih področij (specifično usposabljanje), osnovno terensko
svetovanje ter ozaveščanje širše javnosti o pomenu čebelarstva.
-       
MK izvaja pomemben del neformalnega izobraževanja odraslih, saj se v
Sloveniji z organiziranim kulturno-umetniškim delom ukvarja več kot sto tisoč
ljudi, ki se v okviru dejavnosti izobražujejo in povezujejo z drugimi področji.
Projekti in programi, od usposabljanja za pridobivanje poklicnih kompetenc do
dodatnega strokovnega usposabljanje mentorjev, so namenjeni različnim ciljnim
skupinam odraslih. Kulturne ustanove ponujajo različne oblike
kulturno-umetnostne vzgoje, ki vključujejo vse vidike: izobraževanje o kulturi
in s kulturo, s katerimi razvijajo različne temeljne vseživljenjske zmožnosti:
kulturno zavest in izražanje, sporazumevanje v maternem jeziku, digitalno
pismenost, socialne in državljanske kompetence ter samoiniciativnost in
podjetnost.
Kulturne ustanove s programi bralne kulture
pomembno prispevajo k dvigu ravni pismenosti vsega prebivalstva. Slovenske
splošne knjižnice vključno z Narodno in univerzitetno knjižnico predstavljajo
temeljno infrastrukturo za podporo formalnemu in neformalnemu izobraževanju
vseh prebivalcev. Zagotavljajo dostopnost do tradicionalnega in digitalnega
knjižničnega gradiva in z različnimi dejavnostmi razvijajo bralno kulturo in
informacijsko pismenost pri vseh ciljnih skupinah uporabnikov. Javna agencija
za knjigo RS (JAK) sofinancira izdajanje kakovostne literature in številne
projekte bralne kulture, MK pa sofinancira tudi dostopnost gradiv ter projekte
bralne kulture za ranljive skupine prebivalstva. Resolucija o nacionalnem
programu za jezikovno politiko 2014–2018 (sprejeta bo predvidoma septembra
2013) posveča osrednjo pozornost slovenskemu jeziku, nadalje pa tudi
manjšinskim in tujim jezikom, usposabljanju izobraževalcev ter neformalnemu
izobraževanju in usposabljanju na vseh področjih kulture.
Med organizacijami, ki izvajajo izobraževanje
odraslih na področju kulturne ustvarjalnosti in socialnega vključevanja, je
Javni sklad Republike Slovenije za kulturne dejavnosti (v nadaljnjem besedilu:
JSKD). Vsi izobraževalni programi za odrasle, ki jih pripravlja JSKD, so
namenjeni doseganju štirih ključnih ciljev strategije Strateškega okvira za
evropsko sodelovanje v izobraževanju in usposabljanju – ET 2020, ki ga je leta
2009 sprejel Svet EU. Veliko pozornost JSD namenja konceptu vseživljenjskega
učenja, zato njihovi izobraževalni programi zajemajo vse generacije in so
enakomerno dostopni po vsej Sloveniji.
-       
MNZ sofinancira projekt mreženja nevladnih organizacij na področju
izobraževanja in usposabljanja odraslih. Izkušnje kažejo, da je mreža nevladnih
organizacij na področju izobraževanja odraslih uspešen akter v tistem delu, ki
ga ustanove ne zajemajo v svojih rednih programih, financiranih iz javnih
sredstev.
ReNPIO 2005–2010 je bil po vsebini in
obsegu javnih sredstev, ki jih je zagotavljal, ambiciozen, zahteven in usmerjen
k dolgoročnim razvojnim ciljem. Večina v njem zapisanih utemeljitev in
opredelitev je aktualna še danes. Zato lahko ReNPIO 2013–2020 sledi njegovi
strukturi na posodobljenih izhodiščih in z večjimi poudarki na področjih, na
katerih razvoj ni potekal po pričakovanjih, ali pa je položaj izobraževanja
odraslih nezadovoljiv in neustrezen. Analiza uresničevanja ReNPIO 2005–2010 je
pokazala, da so opredelitve in določbe pomembno in pozitivno vplivale na razvoj
ter uveljavljanje izobraževanja odraslih. To tudi utemeljuje upravičenost
nadaljevanja in potrditve ReNPIO 2013–2020, kar zaokroža uveljavljanje koncepta
vseživljenjskega učenja.
2.  Izobrazbena sestava prebivalstva v
Sloveniji
Izobrazbena sestava prebivalstva kaže,
kakšen potencial ima neka družba v znanju in veščinah. Raven dosežene izobrazbe
prebivalstva se pogosto uporablja kot ocena zmožnosti človeškega kapitala in
kaže, kakšno znanje in veščine so na trgu delovne sile. Višja raven izobrazbe
omogoča tudi višjo kakovost življenja in aktivnejše vključevanje ter sooblikovanje
družbenega in kulturnega okolja.
2.1     Izobrazbena sestava prebivalstva
Izobrazbena sestava prebivalstva, starega
15 let in več (priloga 4: Prebivalstvo, staro 15 let in več, po izobrazbi in
spolu, popis prebivalstva v letih 2002 in 2011), se je v Sloveniji v zadnjem
desetletju izboljšala tako pri tistih, ki niso imeli izobrazbe ali niso
dokončali osnovne šole, še bolj pa pri tistih z doseženo visokošolsko izobrazbo
in več, saj je bilo takšnih leta 2002 7,9%, leta 2011 pa že 12,6%.
Srednješolsko izobraževanje je postalo že skoraj samoumevno, saj se domala
celotna generacija osnovnošolcev vpiše v srednješolske programe. Leta 2002 je
imelo najmanj srednjo poklicno izobrazbo 62,8% prebivalcev, leta 2011 pa že
69,3%. Ženske so v letu 2011 v primerjavi z moškimi dosegle višji delež skoraj
v vseh kategorijah izobrazbe, razen na poklicni ter pri najvišjih ravneh
izobrazbe.
Izobrazbena sestava prebivalstva po
starostnih skupinah (preglednica 10) kaže, da je pretežni del manj izobraženega
prebivalstva, brez dokončane osnovne šole ali samo z dokončano osnovno šolo,
starejši od 65 let.
Višješolsko oziroma visokošolsko izobrazbo
pa so v največjem deležu dosegli prebivalci v starosti od 25 do 34 let.
Posledično ima ta starostna skupina tudi najmanjši delež manj izobraženih.
Najvišji delež tistih z nižjo ali srednjo poklicno izobrazbo pa dosegajo
prebivalci v starosti od 45 do 54 let.
Preglednica 10: Prebivalstvo Slovenije,
staro 15 let in več, po stopnjah dosežene izobrazbe in deležih po starostnih
razredih, 2011


 

SKUPAJ

Starostne skupine v letih


15–24

25–34

35–44

45–54

55–64

65+


SKUPAJ

1.759.336

229.830

303.655

301.558

310.638

274.711

338.944


brez izobrazbe, nepopolna osnovna šola

77.971

2661

1770

3494

9502

13.969

46.575


4,4

1,2

0,6

1,2

3,1

5,1

13,7


osnovnošolska izobrazba

435.108

97.307

30.083

47.218

62.881

78.552

119.067


24,7

42,3

9,9

15,7

20,2

28,6

35,1


nižja ali srednja poklicna izobrazba

406.837

21.596

61.225

75.458

90.962

76.705

80.891


23,1

9,4

20,2

25,0

29,3

27,9

23,9


srednja strokovna, srednja splošna izobrazba

531.751

101.757

121.978

97.609

88.476

64.203

57.728


30,2

44,3

40,2

32,4

28,5

23,4

17,0


višješolska, visokošolska izobrazba

307.669

6.509

88.599

77.779

58.817

41.282

34.683


17,5

2,8

29,2

25,8

18,9

15,0

10,2


Vir: SURS.
Podrobna razčlenitev izobrazbe pri odraslem
prebivalstvu od 25 do 64 let (preglednica 11) kaže, da ima mlajša generacija do
39 let v vsaj 84% od vseh te starosti dokončano najmanj srednješolsko
izobrazbo, pri čemer jih v povprečju petina dokonča srednjo poklicno
izobraževanje. Med temi jih ima v starostni skupini od 25 do 29 let celo 89,2%
doseženo najmanj srednješolsko izobrazbo. Generacija med 40. in 54. letom
starosti ima dokončano najmanj srednjo šolo v 72%, pri čemer je nekoliko večji
delež tistih z dokončano poklicno srednjo šolo, in sicer dobra četrtina.
Populacija, starejša od 55 let, pa ima v 64% vseh te starosti dokončano najmanj
srednješolsko izobrazbo, ob tem jih je dobra tretjina dokončala srednjo
poklicno šolo.
Kljub razmeroma ugodni izobrazbeni sestavi
mlajših odraslih je med vsemi odraslimi, starimi od 25 do 64 let, še vedno le
57% takih, ki imajo dokončano štiriletno srednjo šolo ali več.
Preglednica 11: Prebivalstvo Slovenije,
staro od 25 do 64 let, po izobrazbi, 2011
 


Starost

Število skupaj

Brez izobrazbe

Nepopolna osnovno
šolska

Osnovno
šolska

Nižja poklicna

Srednja poklicna

Srednja strokovna, srednja splošna

Višješolska (prejšnja), višja strokovna

Visokošolska 1. stopnje, visokošolska strokovna ipd.

Visokošolska 2. stopnje, visokošolska univerzitetna ipd.

Magisterij znanosti ipd.

Doktorat znanosti


25–29 let

145.535

335

407

13.957

1077

24.872

66.451

4570

12.676

20.724

364

102


delež

0,2

0,3

9,6

0,7

17,1

45,7

3,1

8,7

14,2

0,2

0,1


30–34 let

158.120

379

648

16.128

1455

33.822

55.532

5123

16.618

25.268

2056

1091


delež

0,2

0,4

10,2

0,9

21,4

35,1

3,2

10,5

16,0

1,3

0,7


35–39 let

150.888

317

1222

20.491

1811

35.232

48.948

8676

8.782

21.366

2.852

1177


delež

0,2

0,8

13,6

1,2

23,4

32,4

5,8

5,8

14,2

1,9

0,8


40–44 let

150.670

362

1582

26.729

2335

36.070

48.666

9884

6283

15.685

2140

919


delež

0,2

1,1

17,7

1,5

23,9

32,3

6,6

4,2

10,4

1,4

0,6


45–49 let

157.049

298

2607

28.253

1178

44.665

48.355

10.836

4837

13.082

1995

958


delež

0,2

1,7

18,0

0,7

28,4

30,8

6,9

3,1

8,3

1,3

0,6


50–54 let

153.589

338

6266

34.619

1336

43.788

40.117

10.014

2949

11.796

1643

722


delež

0,2

4,1

22,5

0,9

28,5

26,1

6,5

1,9

7,7

1,1

0,5


55–59 let

151.186

363

7106

42.574

1708

41.712

35.166

9132

1330

10.326

1134

605


delež

0,2

4,7

28,2

1,1

27,6

23,3

6,0

0,9

6,8

0,8

0,4


60–64 let

123.525

395

6090

35.970

1742

31.536

29.028

8573

383

8153

939

704


delež

0,3

4,9

29,1

1,4

25,5

23,5

6,9

0,3

6,6

0,8

0,6


Vir: SURS.

2.2.    Izobrazbena sestava brezposelnih oseb
Podatki (preglednici 12 in 13) kažejo dve
značilnosti brezposelnih, ki sta zelo pomembni pri načrtovanju usposabljanja in
izobraževanja: zelo visok delež iskalcev zaposlitve brez poklicne ali strokovne
izobrazbe in zelo velik delež brezposelnih, starejših od 50 let. Nizka
izobraženost in hkrati visoka starost predstavljata torej eno glavnih tveganj
za izgubo zaposlitve.
Preglednica 12: Brezposelni brez poklicne
ali strokovne izobrazbe, brezposelni, mlajši od 25 let in starejši od 50 let v
Sloveniji


Leto

Povprečno število
registrirano
  brezposelnih

Delež brezposelnih
  brez poklicne ali strokovne izobrazbe

Delež brezposelnih
  mladih do 26 let

Delež brezposelnih,
  starejših od 50 let


2007

71.336

39,3

16,7

31,1


2008

36.216

40,1

14,4

34,7


2009

86.354

39,4

15,4

30,3


2010

100.504

37,3

13,8

31,2


2011

110.692

35,2

11,7

35,2


2012

109.266

34,8

9,6

35,1


Vir: ZRSZ, Letno poročilo 2011.
Preglednica 13: Delež brezposelnih po
stopnjah izobrazbe v primerjavi z izobrazbenimi deleži vseh odraslih
prebivalcev


 

Brez poklicne ali
  strokovne izobrazbe

Nižja in srednja
  poklicna izobrazba

Srednja
tehniška ali strokovna
  izobrazba

Višja in visoka
  strokovna izobrazba


Brezposelni

35,6

24,9

26,4

12,5


Prebivalci 15+

24,8

23,6

32,7

18,7


Vir: ZRSZ, mesečne informacije, september
2012, SURS, Letopis 2011.
IV. IZHODIŠČA
NACIONALNEGA PROGRAMA (ReNPIO 2013–2020)
1.  Položaj v Sloveniji in vplivi na razvoj
izobraževanja odraslih
Gospodarsko in družbeno okolje je zaradi
posledic gospodarske in finančne krize po letu 2010 občutno vplivalo tudi na
področje človeških virov. Zoženi finančni okviri omejujejo možnosti javnega
financiranja izobraževanja odraslih, zmanjšana kupna moč pa onemogoča ali vsaj
omejuje možnosti odraslih, da bi lastna sredstva vlagali v svoje izobraževanje.
Po drugi strani se je povečalo število brezposelnih, s tem pa so se povečale
potrebe po dodatnem usposabljanju in prekvalifikacijah, ki jih delodajalci
finančno ne zmorejo pokriti.
Zanesljivost predvidevanj o razvoju okolja,
ki bo v prihodnosti odločilno krojilo pogoje, v katerih bo delovalo
izobraževanje odraslih, se s časovno oddaljenostjo manjša. Zlasti to velja za
tiste okoliščine, na katere ne moremo vplivati z razvojnim usmerjanjem ter
načrtnim oblikovanjem pogojev dogajanj in procesov. Ključni svetovni in
nacionalni izzivi, ki jih morajo nasloviti dokumenti razvojnega načrtovanja za
obdobje 2013–2020, so že predstavljeni v uvodnem poglavju. Pri vseživljenjskem
izobraževanju lahko med take izzive štejemo:
a)     demografski razvoj,
b)     družbeno-gospodarski razvoj,
c)     tehnološki razvoj,
d)     potrebe in zahteve trga dela.
K a) Demografska struktura prebivalstva v
Sloveniji (preglednica 14) se je v primerjavi z letom 1990 precej spremenila,
saj se je prebivalstvo v dobrih dveh desetletjih postaralo v povprečju za šest
let, pri čemer je za moške ta skok še nekoliko večji, in sicer znaša 6,2 leta.
Indeks staranja je za leto 2000 znašal 87,8, leta 2011 pa že 116,8.
Preglednica 14: Prebivalstvo Slovenije po
povprečni starosti in spolu, 1990–2011


Leto

1990

2000

2005

2006

2007

2008

2009

2010

2011


skupaj

35,8

38,8

40,4

40,7

41,0

41,3

41,40

41,6

41,8


moški

34,0

37,1

38,7

39,0

39,3

39,6

39,7

39,9

40,2


ženske

37,4

40,5

42,0

42,3

42,6

42,9

43,00

43,2

43,4


Vir: SURS.
Učinki demografskih sprememb so
dolgoročnejši, zato so za osemletno obdobje, kolikor znaša časovni okvir
nacionalnega programa, manj odločujoči, čeprav ne zanemarljivi. Podaljševanje
življenjske dobe in gibanje rodnosti sta spremenljivki, ki v krajšem časovnem
obdobju nimata znatnejših učinkov. Projekcija prebivalstvene slike brez večjih
vplivov prirasta na račun priselitev nedvoumno pokaže, da se bo številčnost
šolajoče se generacije v teh desetih letih zmanjšala15, delež starejših prebivalcev pa povečal. Večje spremembe pa so
mogoče zaradi večjega ali manjšega učinka priseljevanja. Dolgoročnejše
projekcije Eurostata16 za posamezne države
članice EU za Slovenijo napovedujejo nekoliko manjši neto selitveni prirast, ki
naj bi se do leta 2020 s sedanjih 6000 zmanjšal na 4500 oseb. Vendar pa lahko
učinki gospodarske krize, ki je te projekcije še niso mogle upoštevati, tako
sliko tudi spremenijo. Možnih je več scenarijev17, ki lahko različno vplivajo tudi na obseg potreb po izobraževanju
in usposabljanju. Seveda pa se na tem področju srečamo s številnimi neznankami,
saj težko predvidimo, kdaj in kako se bo krizna krivulja obrnila. Od tega bodo
odvisne potrebe na trgu delovne sile, ki bodo krojile tudi potrebe po
usposabljanju.
K b) Pri družbeno-gospodarskem razvoju
lahko predvidimo več možnih scenarijev, v veliki meri odvisnih od gospodarskega
razvoja in izhoda iz sedanje krize ter ustreznosti odzivov na naraščajoče
okoljske probleme. Po optimističnem scenariju se bo gospodarstvo preusmerilo na
storitvene dejavnosti, vrhunsko znanje in okolju prijaznejšo tehnologijo, z
bistveno večjim deležem zaposlenega višje usposobljenega kadra. Nove vire za
razvoj in napredek gospodarstva bomo našli v izboljševanju učinkovitosti
(energetske, materialne, okoljske in družbene). Uresničitev pesimističnega
scenarija pa bi pomenila ohranjanje obstoječe strukture gospodarjenja,
povečevanje okoljskih obremenitev, vse večjo porabo prostora, surovin in
energije, torej z veliko zastarele in energijsko potratne tehnologije in glede
izobrazbe nezahtevnih delovnih mest. V vsakem primeru pa se bodo povečale
potrebe po splošnem izobraževanju in pridobivanju sodobnih temeljnih zmožnosti,
kot so aktivno državljanstvo, ohranjanje okolja in sonaraven razvoj, učenje
tujih jezikov, kulturna »pismenost« ipd. Udejanjanje bolj ali manj
optimističnega scenarija je v veliki meri odvisno tudi od razvojne usmeritve in
politike.
K c) Tehnološki razvoj, ki ga lahko samo
približno ocenimo, bo zelo vplival na pogoje, v katerih bo delovalo
izobraževanje odraslih. Razvoj tehnologije ima na področju izobraževanja dvojen
vpliv: na eni strani gre za potrebe po dodatnem usposabljanju in stalnem
posodabljanju znanj, ki jih poraja tehnološki razvoj na vseh področjih in
dejavnostih (sem spadajo tudi pojavi izginjanja nekaterih poklicev in njihovo
nadomeščanje z novimi, ki zahtevajo drugačno usposobljenost; z novimi
tehnologijami in novo paradigmo razvoja so povezane tudi nove storitve), na
drugi pa gre za tehnološke novosti, predvsem na področju informatike, ki
omogočajo drugačne metode učenja, ki so bolj dostopne in s primerno uporabo
lahko tudi učinkovitejše od običajnih, vplivajo pa tudi na spreminjanje
dostopnosti do znanja – izobraževalne organizacije in učitelji niso več edini
vir znanja; znanje, pridobljeno na drugačne načine, pa zahteva opredeljena
merila in postopke za njegovo formalno priznavanje.
Nedvomno se bodo izjemno povečale možnosti
sodobnih oblik učenja s pomočjo informacijsko-komunikacijske tehnologije (IKT).
To bo občutno prevrednotilo vlogo učiteljev, ki pa bodo svoj pomen v okviru
delno spremenjenih vlog še okrepili. Usmerjanje, svetovanje, mentorstvo,
preverjanje znanj in sorodne dejavnosti bodo pridobile na pomenu na račun
klasičnega poučevanja. Seveda pa bo še toliko bolj pomembno kakovostno
načrtovanje ter oblikovanje učnih vsebin in metod, ki bodo lahko z uporabo
tehnologije dostopne vsem.
K d) Na trgu dela lahko predvidimo
dogajanja, ki bodo vplivala na potrebe po usposabljanju na eni strani in
priznavanju pridobljenih znanj na drugi. Znaten vpliv bo imelo podaljševanje aktivne
dobe, kar bo povečevalo povpraševanje po usposabljanju, pridobivanju dodatnih
kompetenc ter prilagajanje delovnih mest starejšim delavcem. Po projekcijah
dveh mednarodnih študij, ki obravnavata potrebe po izobraženosti delovne sile v
Evropi do leta 202018, lahko v naslednjih desetih
letih na trgu delovne sile pričakujemo zelo veliko povečanje povpraševanja po
visoko izobraženem kadru, nekoliko manjše povečanje pri srednje izobraženih
delavcih in znatno zmanjšanje zanimanja za manj izobražene delavce.
2.  Mednarodno sistemsko okolje
Z ReNPIO 2013–2020 Slovenija prispeva tudi
k uresničevanju priporočil in ciljev, ki jih vsebujejo Strateški okvir za
evropsko sodelovanje v izobraževanju in usposabljanju (ET 2020) in iz njega
izpeljana dva najnovejša dokumenta, namenjena vrednotenju znanja in razvoju
pismenosti. Najširši okvir predstavlja Evropa 2020, Strategija evropske
gospodarske rasti do leta 2020 (za pametno, trajnostno in vključujočo
gospodarsko rast). Povzetki dokumentov so razvidni iz priloge 8: Mednarodno
sistemsko okolje.
3.  Ključni problemi
Na podlagi ocene stanja lahko glavne
probleme na področju izobraževanja odraslih v Sloveniji razvrstimo v tri
sklope:
Izobrazba in njena kakovost
Problemi se kažejo predvsem v naslednjem:
(1) Delež odraslih z dokončano srednjo poklicno izobrazbo in več s starostjo
pada. Med starejšimi od 45 let je visok delež manj izobraženih, kar bo zaradi
podaljšanja delovne dobe vedno večji problem. Ta ciljna skupina se težje
prilagaja novim zahtevam delovnega mesta, zlasti če nimajo pridobljenih ključnih
oziroma poklicnih zmožnosti. (2) Delež prebivalstva s terciarno izobrazbo v
starosti od 25 do 64 let je pod povprečjem držav OECD19. (3) Sedem odstotkov prebivalstva, starega 15 let in več, nima
dokončane osnovne šole. (4) Med brezposelnimi je visok delež starejših od 50
let, ki nimajo poklicne oziroma strokovne izobrazbe. (5) Kljub statističnim
podatkom o majhnem osipu je še vedno preveč mladih, ki na različnih stopnjah
opustijo šolanje.
Slovenija se sooča s problemom kakovosti
znanja, kar so pokazali rezultati mednarodne raziskave pismenosti, v kateri se
je Slovenija uvrstila na rep držav v besedilni pismenosti (priloga 3: Dosežki
odraslih v Sloveniji v besedilni pismenosti v primerjavi z drugimi državami,
1998). To predvsem velja za manj izobražene odrasle. V vseh evropskih državah
je delež manj izobraženih, ki so uvrščeni na višje ravni pismenosti, bistveno
višji kot v Sloveniji (priloga 5: Mednarodna primerjava – pismenost in
izobrazba).
Poudarki/prednostne naloge ReNPIO
2013–2020:
-       
povečanje deleža prebivalstva z dokončano štiriletno srednjo šolo, ki se
je izkazala kot tista stopnja izobrazbe, ki zagotavlja večjo zaposljivost,
-       
spodbujanje odraslih brez končane osnovne šole za vključitev v
osnovnošolsko izobraževanje ali v programe nižjega poklicnega izobraževanja ali
v programe za pridobivanje ključnih oziroma poklicnih zmožnosti,
-       
povečanje vpisa odraslih v naravoslovne programe višjega strokovnega
izobraževanja in programe na področju zelenega gospodarstva,
-       
ugotavljaje in priznavanje znanj, pridobljenih po neformalni poti,
-       
pridobivanje splošnih znanj za dvig splošne izobraženosti,
-       
ozaveščanje o pomenu in usposabljanje za udejanjanje načel trajnostnega
razvoja,
-       
pridobivanje ključnih in poklicnih zmožnosti za nova delovna mesta in
potrebe trga dela ter za povečanje usklajenosti ponudbe delovne sile s
povpraševanjem na trgu znanja,
-       
povečanje izkoriščenosti medpodjetniških izobraževalnih centrov (MIC) za
usposabljanje in pridobivanje poklicnih zmožnosti zaposlenih in brezposelnih,
-       
sofinanciranje možnosti za ponovno vključitev in dokončanje
izobraževanja,
-       
izvajanje motivacijskih programov, informativne in svetovalne
dejavnosti, skupaj s poklicno orientacijo,
-       
nadaljevanje in nadgradnja dobrih praks v izobraževanju odraslih.
Udeležba in pravičnost v izobraževanju
odraslih
Pravičnost v izobraževalnem sistemu merimo
tudi s kazalnikoma o udeležbi odraslih v izobraževanju in kakovostjo znanja
udeležencev (OECD)20. Prebivalci, ki so
nižje izobraženi in spadajo med ranljive skupine, se v izobraževanje premalo
vključujejo. Poleg tega pa je za doseganje kakovosti znanja, ki bi bilo
primerljivo z bolj izobraženimi vrstniki, treba več vlagati v podporne
dejavnosti na njihovi izobraževalni poti.
ReNPIO 2013–2020 se zavzema za:
-       
izvajanje motivacijskih programov, novih pristopov, informativne in
svetovalne dejavnosti za ranljive skupine za pridobivanje temeljnih zmožnosti
in vključevanje v izobraževanje in usposabljanje,
-       
približevanje izobraževalne ponudbe domu.
Sistemsko okolje
Pomanjkljivosti sistemske ureditve se
kažejo predvsem na naslednjih področjih: (1) nestabilno financiranje
javnoveljavnih programov splošnega izobraževanja ter podpornih dejavnosti, (2)
neuresničevanje sistema ugotavljanja, vrednotenja in priznavanja na različne
načine pridobljenih znanj in veščin, (3) nestabilno sofinanciranje
srednješolskega in višješolskega izobraževanja odraslih, (4) pomanjkanje
medresorskega povezovanja, ki ovira vsebinsko sodelovanje in racionalnejšo
izkoriščenost sredstev, (5) neustrezno zakonsko urejanje izobraževanja odraslih
(pomanjkanje sodelovanja nacionalne in lokalne ravni pri zagotavljanju
materialnih pogojev za delovanje organizacij za izobraževanje odraslih).
ReNPIO 2013–2020 se zavzema za:
-       
vzpostavitev stabilnega (so)financiranja javne mreže programov in
dejavnosti s poudarkom na manj izobraženih in drugih ranljivih skupinah ter ob
sodelovanju lokalnih skupnosti,
-       
spodbujanje partnerstev na vseh ravneh in različnih organizacij ali
skupnosti,
-       
spodbujanje dokončanja in vpeljevanje procesov za ugotavljanje,
vrednotenje in priznavanje na različne načine pridobljenih znanj in veščin.
4.  Ciljne skupine ReNPIO 2013–2020
ReNPIO 2013–2020 opredeljuje naslednje
ciljne skupine:
-       
brezposelni: prednostna skupina so starejši od 50 let, ki nimajo
poklicne ali strokovne izobrazbe ali imajo manj ključnih ali poklicnih
zmožnosti;
-       
zaposleni:
-       
prednostna skupina so starejši od 45 let z dokončano manj kot štiriletno
srednjo šolo ali pomanjkanjem ključnih ali poklicnih zmožnosti,
-       
zaposleni, ki zaradi specifičnih psihofizičnih zahtev nekega poklica tega
ne morejo več opravljati, ko dosežejo določeno starost;
-       
mladi, ki na različnih stopnjah opustijo šolanje;
-       
manj izobraženi in druge ranljive skupine, kot so osipniki in mladi, ki
zgodaj zapustijo šolanje, socialno ogroženi, priseljenci, Romi, starejši odrasli,
migranti, invalidi in obsojenci;
-       
druge skupine odraslih, ki imajo omejene možnosti dostopa do socialnih,
kulturnih in ekonomskih dobrin, kot so na primer kmetje in prebivalstvo iz manj
razvitih regij.
5.  Dolgoročni cilji ReNPIO 2013–2020
Vseživljenjskost izobraževanja odraslih
bomo uveljavljali tako, da bomo dolgoročno:
1.     
Zagotavljali kakovost in učinkovitost izobraževanja in usposabljanja
odraslih, vključno z razvojem odličnosti in privlačnosti na vseh stopnjah.
2.     
Zagotavljali razvoj in ustaljeno delovanje podpornih dejavnosti za
nemoteno delovanje vseh deležnikov v vseh procesih izobraževanja odraslih.
3.     
Zagotavljali izobraževanje in usposabljanje vsem odraslim ne glede na
njihove osebne, socialne ali ekonomske razmere.
4.     
Omogočali vsem odraslim polno uresničitev njihovega človeškega
potenciala, povezovanje osebnih izkušenj s širšimi družbenimi, ekonomskimi,
kulturnimi in okoljskimi dejavniki.
5.     
Spodbujali ljudi k delovanju, premisleku in ustreznemu odzivanju na
socialne, politične, gospodarske, kulturne in tehnološke izzive ter h graditvi
skupnosti po načelih trajnostnega razvoja.
6.     
Spodbujali pridobivanje temeljnih in poklicnih zmožnosti za nova delovna
mesta.
7.     
Krepili ukrepe za vrnitev mlajših odraslih, ki zgodaj opustijo šolanje,
v izobraževanje.
8.     
Zagotovili pogoje za doseganje in priznavanje standardov znanja.
9.     
Na nacionalni ravni spodbujali ugotavljanje in priznavanje znanja,
pridobljenega po formalni in neformalni poti.
10.  
Zagotavljali strokovni razvoj strokovnih delavcev v izobraževanju
odraslih.
11.  
Zagotavljali podporno okolje za izobraževanje in učenje odraslih v vseh
življenjskih obdobjih ter razvijali strategije načrtovanja in razvoja kariere v
povezavi s potrebami trga dela in osebnega razvoja.
12.  
Večali možnosti za učno mobilnost v Evropi in po svetu.
13.  
Zagotovili boljšo usklajenost deležnikov v sistemu izobraževanja
odraslih ter večjo učinkovitost pri izkoriščanju kadrovskih in denarnih virov.
14.  
Sistemsko uredili stabilno javno financiranje izobraževanja odraslih, ki
vključuje vzpostavitev javne mreže programov in dejavnosti, z upoštevanjem
potreb ranljivih in izobrazbeno prikrajšanih skupin.
15.  
Spodbujali delovanje in izkoriščanje potencialov nevladnih organizacij.
Za skladnost s temi cilji so v ReNPIO 2013–2020 podrobneje opredeljena
prednostna področja z usmeritvami in operativnimi cilji, razčlenjene
dejavnosti, potrebne za izvajanje izobraževanja, ter predviden celotni obseg
javnih sredstev, ki jih bomo do leta 2020 namenili za delovanje in razvoj
izobraževanja odraslih iz javnih sredstev.
ReNPIO 2005–2010 je opredeljevala tri
prednostna področja in področje dejavnosti v podporo razvoju izobraževanja
odraslih v Sloveniji. Zaradi primerljivosti podatkov in doseganja kazalnikov
ter uresničevanja nadaljnjih razvojnih ciljev ostaja tudi v ReNPIO 2013–2020
opredelitev prednostnih področij in področij dejavnosti enaka.
6.  Spremembe v sistemskem okolju, ki jih
predvideva ReNPIO 2013–2020
Sprejeta bo zasnova javne mreže izvajalcev
in programov splošnega izobraževanja ter podpornih dejavnosti, določenih s to
resolucijo, ki bodo namenjene in enakomerno razporejene po celotnem ozemlju
države ter stabilno financirane iz javnih sredstev. »Temeljno merilo
razmeščanja predstavlja dogovorjeno število prebivalcev v občini/regiji. Pri
razmeščanju v manj razvitih okoljih se dogovorjeno število prebivalcev dopolni
še z dodatnimi merili, ki upoštevajo obseg težje dostopnih ciljnih skupin
(starejši, slabše izobraženi, migranti, etnične skupine, osebe zunaj trga dela,
brezposelni) in kulturne ter druge posebnosti okolja, ki pomembno določajo dejanske
izobraževalne potrebe in dostop do njihovega zadovoljevanja za vse odrasle
prebivalce.« (Bela knjiga, str. 400) Oblikovane bodo strokovne podlage za
spremembo zakonske ureditve izobraževanja odraslih na državni in lokalni ravni.
(Bela knjiga, str. 404)
Cilj je enakomerno razmestiti in stabilno
financirati javno mrežo izvajalcev in programov izobraževanja odraslih, pri
čemer bodo upoštevane tudi nevladne organizacije. Ponudba programov in
podpornih dejavnosti, ki bo na voljo vsem prebivalcem, s posebnimi spodbudami
za manj izobražene in ranljive skupine, bo pokrivala najmanj:
-       
program za pridobitev osnovnošolske izobrazbe,
-       
programe za pridobitev temeljnih zmožnosti,
-       
programe splošnega neformalnega izobraževanja, ki razvijajo
pripravljenost in zmožnosti za sodelovanje v procesih usmerjanja trajnostnega
razvoja21,
-       
informiranje in svetovanje ter pomoč pri kariernem načrtovanju,
-       
organiziranje postopkov ugotavljanja in potrjevanja predhodno
pridobljenega znanja,
-       
promocijo vseživljenjskega učenja in trajnostnega razvoja.
V. NACIONALNI
PROGRAM IZOBRAŽEVANJA ODRASLIH (ReNPIO 2013–2020)
1.  Cilji
izobraževanja odraslih
1.     
Dvigniti izobrazbeno raven prebivalstva in raven temeljnih zmožnosti.
2.     
Povečati zaposljivost aktivnega prebivalstva.
3.     
Izboljšati možnosti za učenje in vključevanje v izobraževanje.
4.     
Izboljšati splošno izobraženost.
Za operacionalizacijo zapisanega postavlja ReNPIO 2013–2020 več operativnih in
merljivih ciljev ter kazalnikov. Med slednjimi je krovni kazalnik, umerjen po
evropskih kazalnikih, ki hkrati omogoča mednarodno primerljivost z državami EU.
Krovna kazalnika
Za merjenje udeležbe v vseživljenjskem
učenju (v nadaljnjem besedilu: VŽU) se na ravni EU uporabljata dva kazalnika:
1.     
prvi z uporabo ankete o delovni sili (ADS) vsako leto meri vključenost v
katero koli obliko VŽU v štirih tednih pred snemanjem:


Stopnja
  udeležbe prebivalstva v starosti od 25 do 64 let v VŽU se bo s 14,5% v letu
  2012 povečala na 19% v letu 202022.


2.     
drugi pa na tri leta z uporabo ankete o izobraževanju odraslih (AES)
meri vključenost v dvanajstih mesecih pred snemanjem:


Stopnja udeležbe prebivalstva v starosti od
  25 do 64 let v VŽU se bo s 36% v letu 2011 povečala na 45% v letu 202023.


Za
uresničevanje ciljev ReNPIO 2013-2020 so odgovorna pristojna ministrstva,
strokovni organi in izvajalci, ki bodo razvijali in izvajali programe in
dejavnosti, ki podpirajo izobraževanje odraslih. To so: organizacije za
izobraževanje odraslih, organizacije, ki opravljajo dejavnosti v okviru
zdravstvene vzgoje in drugih preventivnih ukrepov, organizacije, ki izvajajo
izobraževanje s področja kmetijske dejavnosti, organizacije s področja kulture
ter razvojno-raziskovalne organizacije, javni skladi, javne agencije, zbornice,
zveze in nevladne organizacije.
2.  Prednostna področja izobraževanja
odraslih
Cilji ReNPIO
2013–2020 se bodo udejanjali na treh prednostnih področjih, ki zagotavljajo
uravnoteženo izobraževanje odraslih za razvoj socialnega (družbena povezanost,
aktivno državljanstvo, medkulturni dialog), kulturnega (osebnostni razvoj,
razvoj vrednot) in človeškega (potrebe trga dela) kapitala.
2.1     Prvo prednostno področje: splošno izobraževanje odraslih
Na področju splošnega izobraževanja bo
poudarek na:
-       
pridobivanju temeljnih zmožnosti, predvsem dvigovanju ravni pismenosti
(bralne, matematične in dokumentacijske),
-       
razširitvi ponudbe kakovostnih oblik splošnega izobraževanja,
-       
programih za osipnike in tiste, ki zgodaj opustijo šolanje,
-       
programih za trajnostni razvoj, zaščito okolja, blažitev podnebnih
sprememb in prilagajanje nanje,
-       
širitvi preventivnih programov s področja zdravstva,
-       
programih s področja kulture, kulturno-umetnostne vzgoje, kulturnih in
kreativnih industrij,
-       
programih aktivnega državljanstva,
-       
povečanju digitalne pismenosti in vključenosti v informacijsko družbo,
-       
motivacijskih in animacijskih programih,
-       
povečevanju socialne vključenosti,
-       
sodelovanju lokalnih skupnosti za oblikovanje primerne ponudbe glede na
specifičnosti okolja ter povečanje energetske in snovne učinkovitosti,
-       
spodbujanje medgeneracijskega učenja in sožitja.
Ministrstva, strokovni organi in izvajalci
to dosegajo z:
-       
novimi ali ponovljenimi programi splošnega izobraževanja na novih in
aktualnih vsebinskih področjih,
-       
medgeneracijskim sodelovanjem,
-       
partnerskim in medresorskim povezovanjem,
-       
vključevanjem nevladnih organizacij,
-       
novimi oblikami sodelovanja v izobraževalnem procesu, npr. skupnostno
učenje.
Operativni cilj
Kazalnik se
razlikuje od krovnega kazalnika vključenosti odraslih v vseživljenjsko
izobraževanje. Meri vključenost odraslih samo v splošno izobraževanje24.


Delež odraslih v
  starosti od 25 do 64 let, vključenih v splošno izobraževanje, se bo s 5% v
  letu 2011 povečal na 8% v letu 2020.


2.1.1 Dinamika približevanja operativnim
ciljem
Načrtna vlaganja v področje splošnega
izobraževanja lahko posredno in z ustrezno razvitimi podpornimi dejavnostmi
največ prispevajo k premoščanju družbenih, medgeneracijskih in prostorskih
razlik, socialni vključenosti, aktivnemu državljanstvu, kulturni pismenosti in
strpnosti do drugačnosti, dolgoročno pa prispevajo tudi k dvigovanju izobrazbene
ravni prebivalstva, trajnostni potrošnji in proizvodnji ter večji pravičnosti v
izobraževalnem sistemu.
Izračun za število vključenih v splošno
izobraževanje odraslih je prikazan v preglednici 15.
Preglednica 15: Vključenost v splošno
izobraževanje do 202025


Leto

2013

2014

2015

2016

2017

2018

2019

2020


število vključenih odraslih, starih od 25 do 64 let

65.000

70.000

75.000

80.000

85.000

90.000

95.000

100.000


delež v%

5,4

5,8

6,2

6,5

6,8

7,2

7,6

8


Vir: Lastni
izračun.
2.2     Drugo prednostno področje: izobraževanje za dvig
izobrazbene ravni odraslih
Pri izobraževanju za dvig izobrazbene ravni
bo poudarek na:
-       
povečanju vključevanja odraslih z nedokončano osnovno šolo v program za
dokončanje osnovnošolske izobrazbe, v programe nižjega poklicnega izobraževanja
ali v programe za pridobitev poklicnih kvalifikacij,
-       
spodbujanju nadgrajevanja poklicne izobrazbe,
-       
povečanju deleža odraslih z dokončano štiriletno srednjo šolo,
-       
povečanju deleža odraslih z dokončano višjo strokovno izobrazbo,
-       
prekvalifikacijah zaradi razvojnih, organizacijskih ali zdravstvenih
razlogov,
-       
ugotavljanju in priznavanju na različne načine pridobljenih znanj.
Prednostne ciljne skupine bodo manj
izobraženi zaposleni in brezposelni, starejši od 45 let, ter mladi, ki zgodaj
zapustijo šolanje.
Ministrstva, strokovni organi in izvajalci
to dosegajo z:
-       
vpeljavo ukrepov za dokončanje osnovne šole za odrasle in nižjega
poklicnega izobraževanja,
-       
s spodbujanjem ugotavljanja in priznavanja znanja, pridobljenega po
formalni in neformalni poti,
-       
odpiranjem možnosti sofinanciranja izobraževanja za pridobitev
štiriletne srednješolske26 in višješolske izobrazbe s poudarkom na
deficitarnih področjih,
-       
razvijanjem e-izobraževanja,
-       
razvijanjem različnih oblik mobilnega učenja.
Operativni cilji


Delež prebivalstva, starejšega od 15 let, z
  nedokončano osnovno šolo, se bo s 4,4% v letu 2011 zmanjšal na 2,2% v letu
  2020 oziroma prepolovil.
Delež odraslih, starih od 25 do 64 let,
  z dokončano srednjo strokovno izobrazbo, se bo s 57% v letu 2011 povečal na
  63% v letu 2020.
Spodbujanje in sofinanciranje vpisa na
  višješolske programe strokovnega izobraževanja bo prispevalo k doseganju
  cilja o zviševanju deleža odraslih med 30. in 34. letom z dokončano terciarno
  izobrazbo27.


2.2.1 Dinamika približevanja operativnim
ciljem
Osnovna šola
Ustava Republike Slovenije zagotavlja
pravico do osnovne šole28 ne glede na
starost. Zaradi objektivnih omejitev je nerealno pričakovati, da bodo to
pravico izkoristili vsi odrasli. Zato ReNPIO 2013–2020 opredeljuje dve
starostni skupini udeležencev, in sicer:
-       
prva skupina: mlajši odrasli od 15 do 24 let: za uresničitev
operativnega cilja smo opredelili kazalnik uspešnega zaključka osnovnošolskega
izobraževanja za odrasle,
-       
druga skupina: odrasli od 25 do 64 let: za uresničitev operativnega cilja
smo poleg uspešnega zaključka osnovnošolskega izobraževanja za odrasle
opredelili število oseb, ki so dosegle standard znanja na ravni osnovne šole v
nižjem poklicnem izobraževanju, lahko pa tudi v postopkih pridobivanja
poklicnih kvalifikacij, ki pomenijo pridobitev osnovnošolske izobrazbe29.
Način uresničevanja cilja je prilagojen
potrebam in objektivnim okoliščinam. Udeležencem se za doseganje standarda
znanja na ravni osnovne šole omogočijo različne poti (samoizobraževanje,
izpitni sistem, e-izobraževanje, ugotavljanje in potrjevanje znanja,
pridobivanje in priznavanje znanja po delih v različnih javnoveljavnih
programih), s čemer se bo povečala uspešnost udeležencev. Pri tem bo poostren
tudi nadzor nad izkoriščanjem statusa odraslega udeleženca. Finančni,
prostorski in kadrovski pogoji bodo omogočali doseganje operativnih ciljev. Pri
nadaljnjem razvoju programa je treba upoštevati specifike, ki izhajajo iz
različne starosti udeležencev.
Srednja šola
ReNPIO 2013–2020 odpira možnosti
sofinanciranja srednješolskega izobraževanje za vse odrasle, mlajše od 55 let,
iz javnih sredstev:
1.     
za zaposlene osebe, ki to pravico izkoriščajo prvič kot odrasli
udeleženci, in
2.     
za brezposelne ob vsaki obliki brezposelnosti, ko gre za reševanje
poklicnega/izobrazbenega strukturnega neskladja.
V načrtovanje kazalnikov za obdobje do leta
2020 smo vključili možnost različnih načinov doseganja standardov znanja na
ravni srednje strokovne izobrazbe, ki bodo sofinancirani iz javnih sredstev.
Posledično bi to pomenilo, da se bo zaradi nove ponujene možnosti v programe za
pridobivanje srednje strokovne izobrazbe vključilo več odraslih.
Izračun za število vključenih v programe za
pridobitev srednje strokovne izobrazbe:
Delež prebivalstva od 25 do 64 let, ki nima
dokončane najmanj štiriletne srednje šole, je bil leta 2011 43% ali okrog 502
tisoč30 odraslih31. Če upoštevamo razliko v izobrazbeni sestavi med prebivalci v
starostni kategoriji 55–64 in 20–2432, bi
to pomenilo vključitev in uspešno dokončanje okrog 12.000 odraslih na leto, bodisi
v programih srednje strokovne izobrazbe bodisi v postopkih potrjevanja
standardov znanj na tej ravni33. Glede na
gibanja v letu 2010 bi bilo treba za doseganje cilja bistveno izboljšati
uspešnost šolanja in uspešnost pridobivanja ustreznega standarda.
Predlagani kazalnik pomeni 20-odstotno
povečanje vključitev, predvsem pa znatno povečanje učinkovitosti.
Za doseganje standardov znanja se bodo
pospešeno razvijale različne poti (samoizobraževanje, izpitni sistem,
e-izobraževanje, ugotavljanje in priznavanje znanj, kombinacija z drugimi
javnoveljavnimi programi). Prav tako se bodo proučili in uvedli primerni ukrepi
za zmanjšanje opuščanja izobraževanja v srednješolskem izobraževanju odraslih.
Med temi bodo na voljo tudi motivacijski programi za ponovno vključitev v
izobraževanje, namenjeni mlajšim odraslim.
Višja strokovna šola
Zaradi povečanih potreb po usposobljenosti
na tej stopnji izobrazbe – po kratkih visokošolskih programih in s tem
povečanih možnosti za sofinanciranje izobraževanja iz javnih sredstev – ReNPIO
2013–2020 vključuje tudi višješolsko izobraževanje odraslih.
Operativni cilji bodo neposredno prispevali
tudi k uresničevanju ciljev Nacionalnega programa visokega šolstva 2011–202034, povezanih s kakovostjo in zviševanjem deleža prebivalstva z
dokončano terciarno izobrazbo. Ciljne vrednosti odraslih, ki bodo do leta 2020
pridobili višješolsko izobrazbo, sledijo tudi usmeritvam in ciljni vrednosti na
ravni EU, to je 40% odraslih v starosti od 30 do 34 let bo doseglo terciarno
izobrazbo. V prilogi 6: Prebivalstvo v starosti od 30 do 34 let z doseženo
terciarno ravnijo izobrazbe, podatki za države članice EU. V prilogi 7:
Populacija, ki ima končano terciarno raven izobrazbe, 2010, starost 25–34 in
55-64 let, podatki za države OECD.
Število udeležencev v programih za
pridobitev izobrazbe do leta 2020 je razvidno iz preglednice 16.
Preglednica 16: Udeleženci, vključeni v
programe izobraževanja


Leto

2012

2013

2014

2015

2016

2017

2018

2019

2020

SKUPAJ 2013–2020


osnovna šola: (20–44)
število vključenih 

1200

1300

1500

1600

1700

1800

1800

1800

1800

14.500


pridobili izobrazbo

300

400

500

600

700

800

800

800

800

5700


osnovna šola: (45–64)
število vključenih 

300

400

400

500

500

500

500

500

500

4100


pridobili izobrazbo

100

200

200

300

300

300

300

300

300

2300


srednja šola: število vključenih

15.000

16.000

17.000

17.000

18.000

18.000

18.000

19.000

19.000

157.000


pridobili izobrazbo

5000

5500

6000

6000

6000

6000

6500

7000

7500

55.500


višja strokovna šola: vključeni

5804

6500

7000

7000

7000

7500

7500

8000

8000

64.304


Vir: Lastni izračun.
2.3     Tretje prednostno področje: usposabljanje in
izobraževanje za potrebe dela
Na področju usposabljanja in izobraževanja
za potrebe dela bo poudarek na:
-       
razvoju in izvajanju izobraževalnih programov in dejavnosti, ki bodo
prilagojene razvojnim potrebam trga dela, ter povezovanju teh programov s
programi za razvoj temeljnih zmožnosti,
-       
ukrepih aktivne politike zaposlovanja (v nadaljnjem besedilu: APZ), ki
bodo probleme brezposelnosti reševali s spodbujanjem praktičnega in neformalnega
usposabljanja, usposabljanjem s pomočjo registriranih izvajalcev, izvajanjem
vseživljenjske karierne orientacije in pridobivanjem temeljnih oziroma
poklicnih zmožnosti,
-       
podpornih dejavnostih s poudarkom na svetovanju, informiranju in
kakovosti.
Prednostne ciljne skupine bodo: manj
izobraženi zaposleni in brezposelni, mladi in starejši od 50 let ter zaposleni
in brezposelni z izobrazbo, ki zaradi prestrukturiranja gospodarstva ter
dolgoročnih razvojnih projekcij ni več ustrezna.
Ministrstva, strokovni organi in izvajalci
to dosegajo z:
-       
spodbujanjem neformalnega in formalnega izobraževanja zaradi povečanja
zaposlitvenih možnosti, s pridobitvijo ključnih in poklicnih zmožnosti za vstop
na trg dela ter uspešen razvoj kariere ter pridobitvijo višje ravni izobrazbe
(skladno z opredelitvijo APZ), ob upoštevanju razvojnih usmeritev in projekcij,
kot je pričakovano povečanje potreb po zelenih delovnih mestih;
-       
usposabljanjem odraslih s pomočjo registriranih izvajalcev usposabljanja
skladno z Zakonom o urejanju trga dela,
-       
izvajanjem splošnih in posebnih oblik izpopolnjevanja, s katerim se
širijo in poglabljajo že obstoječe znanje, spretnosti in zmožnosti posameznika,
-       
izvajanjem vseživljenjske karierne orientacije za brezposelne in
neaktivne, zaposlene in delodajalce,
-       
povezovanjem šol z gospodarstvom,
-       
krepitvijo vloge medpodjetniških izobraževalnih centrov (MIC) pri
izvajanju programov usposabljanja za zaposlene in brezposelne.
Operativni
cilj:


Polovica
  brezposelnih se bo v obdobju veljavnosti ReNPIO 2013–2020 skladno z APZ
  vključila v programe za povečevanje zaposlitvenih zmožnosti.


2.3.1 Dinamika približevanja operativnim
ciljem
ReNPIO 2005–2010 je opredeljeval ciljne
vrednosti in kazalnike tudi za tiste programe in ciljne skupine, ki niso bili
predvideni ali upravičeni, da se financirajo iz javnih sredstev. V izhodiščih
za nadaljevanje nacionalnega programa se bomo osredotočili na programe, ki se
sofinancirajo iz javnih sredstev, in sicer za brezposelne, zaposlene in
delodajalce.
Ministrstvo, pristojno za delo, v povezavi
Zavodom Republike Slovenije za zaposlovanje (v nadaljnjem besedilu: ZRSZ)
spodbuja, financira in izvaja programe za povečevanje zaposljivosti
brezposelnih in skrbi za ohranitev ogroženih delovnih mest.
Programi za brezposelne so že dobro utečeni
in imajo zadovoljiv odziv (institucionalno usposabljanje, delovni preizkus
idr.), zato se bodo izvajali tudi v obdobju ReNPIO 2013–2020.
V programe za povečevanje zaposlitvenih
zmožnosti se vključujejo tisti zaposleni, katerih delovno mesto je zaradi nizke
stopnje izobraženosti, starosti ali prestrukturiranja gospodarstva ogroženo
(program ESS za usposabljanje zaposlenih v industrijskih panogah v
prestrukturiranju in perspektivnih panogah, ki je veljal v prejšnji finančni
perspektivi). Izvajanje tovrstnih programov se bo nadaljevalo tudi v obdobju
ReNPIO 2013–2020. Za večje vključevanje teh ciljnih skupin bomo okrepili
strokovno pomoč manjšim delodajalcem (usposabljanje za pripravo ustreznih
programov usposabljanja na delovnem mestu ipd.) in vpeljali ustrezne spodbude
za delodajalce (sofinanciranje programov usposabljanja, razvijanja kompetenc
ipd.) in zaposlene (možnosti vključevanja v ukrepe usposabljanja in
izobraževanja35, vseživljenjske karierne
orientacije ipd.).
Kot novost se v ReNPIO 2012–2020 vzpostavlja
vseživljenjska karierna orientacija36 (v
nadaljnjem besedilu: VKO):
-       
za brezposelne in neaktivne: ZRSZ kot najpomembnejši izvajalec ukrepov
na trgu dela se spopada s pomembnimi izzivi in zahtevami, ki izhajajo iz
številnih sprememb na trgu dela in znatnega povečanja brezposelnosti kot
posledic gospodarske in finančne krize. Iz strokovnih podlag, ugotovitev
svetovalnega kadra pri delu z uporabniki, podatkov upravičenca o uspešnosti
storitve posredovanja, Integriranih smernic strategije Evropa 2020 ipd., je
prepoznana potreba po širitvi in prilagajanju obstoječih storitev VKO,
-       
za zaposlene in delodajalce: cilj je omogočiti karierno orientacijo
zaposlenim s pomočjo mreže zunanjih izvajalcev, zlasti v malih in srednjih
podjetjih, ter s tem zagotoviti zaposlenim večjo dostopnost in kakovosten
razvoj njihove kariere,
-       
delovanje nacionalne koordinacijske točke za vseživljenjsko karierno
orientacijo (v nadaljnjem besedilu: NKT VKO): ZRSZ je vzpostavil NKT VKO zaradi
celostnega in integriranega pristopa k ureditvi karierne orientacije v
Sloveniji (naloge so usklajevanje politik, izdelava analiz, ovrednotenj,
oblikovanje strokovnih predlogov, izhodišč in sistemskih rešitev za enotno
izvajanje vseživljenjske karierne orientacije).
Krepile se bodo razvojne dejavnosti na
področju ugotavljanja in priznavanja znanja, pridobljenega po neformalni poti,
predvsem razvoj orodij, pripomočkov, metod, postopkov in organizacijskih
modelov. V umeščanju ugotavljanja in priznavanja neformalnega in priložnostno
pridobljenega znanja v sistem izobraževanja in usposabljanja bo sistemsko
zagotovljeno usklajevanje dejavnosti in projektov različnih akterjev.
V Sloveniji se v okviru projekta ESS, ki ga
sofinancira ministrstvo, pristojno za delo, pripravlja slovensko ogrodje
kvalifikacij (SOK), v katerega bodo poleg formalne izobrazbe vključene tudi
nacionalne poklicne kvalifikacije, verjetno pa tudi dodatne kvalifikacije.
Ogrodje bo imelo deset stopenj. Narejen bo tudi pretvornik za evropsko ogrodje
kvalifikacij (The European Qualifications Framework – EQF). Vključitev
zlasti nacionalnih poklicnih kvalifikacij v ogrodje pomeni, da bo izpolnjeno
priporočilo Sveta, da naj bo »zagotovljeno, da nacionalni sistemi potrjevanja
neformalnega in priložnostnega učenja upoštevajo nacionalne, regionalne in/ali
lokalne ter sektorske potrebe.«
3.  Dejavnosti, potrebne za izvajanje
izobraževanja odraslih
Dejavnosti, ki podpirajo izobraževanje
odraslih, zagotavljajo uresničevanje javnega interesa na tem področju in s tem
omogočajo uresničevanje sprejetega nacionalnega programa izobraževanja
odraslih. Pomembno je, da so možnosti, ki jih imajo izvajalci teh dejavnosti za
opravljanje svojih nalog, stabilne in predvidljive tako glede sistemske
urejenosti kakor tudi glede javnega financiranja. Le tako se lahko programi
razvijajo in dejavnosti načrtujejo.
Pri dejavnostih bo poudarek na:
-       
ureditvi javne mreže izvajalcev in programov izobraževanja odraslih,
-       
raziskovalni in razvojni dejavnosti,
-       
ugotavljanju razvojnih potreb trga dela,
-       
usposabljanju strokovnih delavcev,
-       
spodbujanju ugotavljanja in potrjevanja predhodno pridobljenih znanj,
-       
ovrednotenju programov,
-       
zagotavljanju kakovosti,
-       
svetovanju in informiranju,
-       
promocijski in publicistični dejavnosti.
Ministrstva, strokovni organi in izvajalci
to dosegajo z:
-       
sistemsko ureditvijo javne mreže izvajalcev in programov izobraževanja
odraslih, ki izvajajo javno službo, javnoveljavne programe (za pridobitev
izobrazbe in posebne programe izobraževanja odraslih); s splošnimi neformalnimi
programi za odrasle, s poudarkom na programih za starejše, aktivnem
državljanstvu, trajnostnem razvoju in programih za različne ranljive skupine
prebivalstva; z izvajalci podpornih dejavnosti izobraževanja odraslih (za
informiranje, svetovanje, promocijo, samostojno učenje, motivacijo za izobraževanje
in učenje), vključenih v strokovna omrežja v Sloveniji,
-       
podporo raziskavam in razvojnim dejavnostim izobraževanja odraslih,
povezovanjem raziskav in razvoja na področju izobraževanja odraslih z
dejavnostmi razvojnega načrtovanja in preučevanjem svetovnih, nacionalnih in
lokalnih izzivov, izboljšanjem zbirke znanja o izobraževanju odraslih
(raziskovanje povezanosti izobraževanja odraslih z družbenim okoljem;
teoretičnim raziskovanjem na področju izobraževanja odraslih); aktivnim
sodelovanjem pri izvajanju in izvajanjem ključnih sporočil, ki izhajajo iz
pomembnih mednarodnih raziskav (AES, CVTS, PIAAC)37,
-       
razvojem sistema usposabljanja strokovnih delavcev v izobraževanju
odraslih,
-       
ovrednotenjem programov in dejavnosti v podporo izobraževanju odraslih,
-       
razvojem nacionalnega sistema ugotavljanja vrednotenja in potrjevanje
znanja,
-       
nadaljnjim razvojem metod in instrumentov zagotavljanja kakovosti – tudi
z vpeljavo nacionalnega standarda in znaka kakovosti za področje izobraževanje
odraslih,
-       
razvojem svetovalne dejavnosti,
-       
podporo razvoju promocijske, informacijske in publicistične dejavnosti
za področje izobraževanja odraslih.
3.1     Raziskovalne in razvojne dejavnosti
Temeljna usmeritev je, da se izobraževanje
odraslih kot področje raziskovanja enakopravno in enakovredno upošteva pri
dolgoročnem in kratkoročnem načrtovanju nacionalnih in mednarodnih raziskav ter
ovrednotenj v vzgoji in izobraževanju, ki se sofinancirajo iz javnih sredstev.
Kljub zavedanju, da sta zasnova
vseživljenjskosti učenja in tudi posebno mesto, ki ga znotraj nje zavzema
izobraževanje odraslih pomembni, pa do zdaj v Sloveniji ni bilo narejenih
dovolj raziskav, ki bi to zavedanje dokazale s strokovno utemeljenimi izsledki.
Zato bomo v obdobju tega ReNPIO 2013–2020 zagotovili boljše pogoje za raziskovanje.
Osrednje teme, ki se jim bo stroka posvetila, bodo s področja ugotavljanja
potreb po izobraževanju in učenja med odraslimi ter merjenja učnega izida
izvedenih programov. Na podlagi teh merjenj bodo opravljene ocene obstoječih
javnoveljavnih programov in njihov vpliv na družbeno in gospodarsko okolje, kar
bo skupaj utemeljevalo razvoj novih pristopov. Ponudba znanja mora biti
usklajena z razvojnimi potrebami trga delovne sile, zato je napovedovanje
potreb, posodabljanje učnih programov in praktičnega usposabljanja prednostna
naloga, pri kateri morajo sodelovati vsi akterji razvoja (izobraževalci,
delodajalci, delojemalci, vlada).
V okviru temeljnega in aplikativnega
raziskovanja bodo opravljene raziskave na naslednjih področjih:
-       
izobraževalne potrebe različnih skupin odraslih in razvojne potrebe trga
delovne sile,
-       
izobraževalne potrebe strokovnih delavcev,
-       
širši učinki vlaganj v izobraževanje odraslih,
-       
prispevek različnih oblik samostojnega in priložnostnega učenja h
kakovosti in izobraženosti odraslega prebivalstva,
-       
temeljne zmožnosti odraslih38 in zeleno gospodarstvo,
-       
financiranje izobraževanja odraslih,
-       
pravičnost v sistemu vzgoje in izobraževanja z vidika izobraževanja
odraslih,
-       
motivacija za izobraževanje pripadnikov ranljivih skupin.
V okviru razvojne dejavnosti se bo
spodbujal razvoj na naslednjih področjih:
-       
nacionalni kvantitativni in kvalitativni kazalniki učinkovitosti in
kakovosti sistema izobraževanja odraslih, ki izhajajo iz širših ciljev
družbenega razvoja (tudi kazalnikov za merjenje kompetenc odraslih),
-       
mednarodno primerljivi standardi temeljnih zmožnosti,
-       
prenova kazalnikov kakovosti za formalno izobraževanje in razvoj
kazalnikov za neformalno izobraževanje odraslih,
-       
novi in kakovostnejši programi za razvoj pismenosti ter pridobivanje
temeljnih in poklicnih zmožnosti,
-       
programi splošnega neformalne izobraževanja na novih vsebinskih
področjih, ki so okolje, trajnostni razvoj, kultura ipd.,
-       
sistem ugotavljanja in priznavanja ustreznih znanj za pridobitev javnih
listin,
-       
novi postopki in instrumenti za ugotavljanje in vrednotenje neformalno
pridobljenih znanj,
-       
podlage za vpeljavo zunanjih ovrednotenj izobraževalnih organizacij in
infrastrukturnih dejavnosti,
-       
podporni ukrepi za izvajanje kakovosti v izobraževalnih organizacijah za
odrasle (orodja IKT),
-       
inovacije na področju metod in oblik izvedbe programov ter modelov
skupnostnega učenja,
-       
razvijanje novih programov e-izobraževanja in e-gradiv,
-       
ovrednotenje javnoveljavnih programov in drugih programov za odrasle, ki
se financirajo iz javnih sredstev,
-       
ovrednotenje učinkov državnih ukrepov za spodbujanje delodajalcev in
zaposlenih za izobraževanje in usposabljanje,
-       
ovrednotenje začetnega izobraževanja in usposabljanja izobraževalcev
odraslih ter programov strokovnega izpopolnjevanja.
3.2     Razvoj strokovnih delavcev v izobraževanju odraslih
Razvoj strokovnih delavcev v izobraževanju
odraslih zajema:
-       
usposobiti bi treba dovolj strokovnih delavcev za različne ciljne
skupine in potrebe, tudi za prepoznavanje in spodbujanje ustvarjalnosti in
inovativnosti,
-       
vzdrževana bo baza izobraževalcev odraslih za potrebe opravljanja javne
službe v izobraževanju odraslih,
-       
pedagoško andragoško izpopolnjevanje se bo prilagajalo različnim ciljnim
skupinam, po potrebi tudi različnim ravnem izobraževanja (kompetenčno in modularno
zasnovan sistem usposabljanja),
-       
zagotovljeno bo andragoško izpopolnjevanje ter usposabljanje strokovnih
delavcev za nacionalno pomembne dejavnosti in programe v javni službi
(izvajanje nacionalnih razvojnih projektov, novosti),
-       
zagotovljena bodo kakovostna učna gradiva in učni viri ter IKT-podpora
andragoškemu izobraževanju, usposabljanju in izpopolnjevanju.
3.3     Presojanje in razvijanje kakovosti v izobraževanju
odraslih
Presojanje in razvijanje kakovosti v
izobraževanju odraslih zajema:
-       
pripravljene bodo normativne podlage za sistematično presojanje in
razvijanje kakovosti v vseh izobraževalnih organizacijah, ki izvajajo
izobraževanje odraslih, financirano iz javnih sredstev,
-       
zagotovljeno bo razvojno delo v izvajalskih organizacijah za izvedbo
projektov, namenjenih razvoju kakovosti različnih dejavnikov izobraževanja
odraslih,
-       
zagotovljena bosta nadaljnji razvoj in izvedba podpornih ukrepov za
izvajanje samoocenjevanja v izobraževalnih organizacijah za odrasle,
-       
zagotovljeno bo delovanje omrežja svetovalcev za kakovost v
izobraževanju odraslih,
-       
zagotovljeno bo delovanje in nadaljnji razvoj spletnih zbirk vprašanj za
presojanje kakovosti v izobraževanju odraslih,
-       
spodbujalo se bo vlaganje v kakovost.
3.4     Informacijska dejavnost
Informacijska dejavnost zajema:
-       
nadgrajena bo spletna aplikacije za informacijsko podporo spremljanju
uresničevanja ReNPIO 2013–2020 in LPIO,
-       
posodobljena bodo spletna orodja za spremljanje posameznih programov
splošnega izobraževanja odraslih (aplikacije bodo prenesene v brezplačna
odprtokodna okolja in neposredno povezavo z informacijsko podporo za
spremljanje uresničevanja ReNPIO 2013–2020).
3.5     Programi izobraževanja in usposabljanja
Programi izobraževanja in usposabljanja
zajemajo:
-       
izboljšana bo ponudba, kakovost in dostopnost programov splošnega
izobraževanja za dvig splošne izobraženosti in razvijanje potencialov na vseh
področjih življenja, kot so kultura, okolje, zdravje, sožitje, sodelovanje,
strpnost, aktivno državljanstvo, snovna in energetska učinkovitost ipd.,
-       
izboljšana bo kakovost in dostopnost javnoveljavnih programov splošnega
izobraževanja za dvigovanje ravni pismenosti ter temeljnih zmožnosti,
-       
dostopni bodo motivacijski in drugi programi za pomoč odraslim pri
ponovnem vključevanju v izobraževanje,
-       
vpeljane bodo nove možnosti za pridobivanje splošne in poklicne
izobrazbe po različnih poteh,
-       
dostopnejši bodo programi in gradiva, ki temeljijo na sodobnih
tehnologijah (e-izobraževanje).
3.6     Svetovalna dejavnost
Svetovalna dejavnost zajema:
-       
svetovalna dejavnost bo zagotovljena najmanj v doslej zagotovljenem
obsegu,
-       
odraslim bo zagotovljena pravica do brezplačnega informiranja in
svetovanja pred, med in po končanem izobraževanju,
-       
zagotavljalo se bo uvajanje novih modelov svetovanja za ranljive skupine
odraslih (Romi, priseljenci, starejši odrasli, osipniki), v ta namen bodo
razviti različni strokovni pristopi in strokovna gradiva,
-       
zagotavljal se bo razvoj kariernega svetovanja, ki bo vključevalo tudi
seznanjanje z možnostmi ugotavljanja in priznavanja predhodnega znanja in
učenja,
-       
razviti bodo novi pristopi svetovanja (pripomočki, metode, dejavnosti),
dejavnosti za večjo informiranost in promocijo o možnostih izobraževanja,
razvijanje motivacije za izobraževanje in učenje, razvijanje temeljne zmožnosti
učenje učenja pri odraslih idr.,
-       
različne organizacije in različna svetovalna omrežja se bodo med seboj
povezovala,
-       
strokovni delavci se bodo pri izvajanju svetovalnih nalog povezovali
tudi z drugimi organizacijami s področja izobraževanja, sociale, zdravstva,
trga dela, gospodarstva, socialnega partnerstva (država, sindikati), nevladnimi
organizacijami idr.
3.7     Ugotavljanje in priznavanje znanja
Ugotavljanje in priznavanje znanja zajema:
-       
vzpostavljena bo nacionalna koordinacija za usklajevanje in usmerjanje
razvoja, raziskovanja, ovrednotenja, nacionalne promocije idr. na področju
ugotavljanja in priznavanja neformalno pridobljenega znanja,
-       
ustanove šolskega sistema na srednji in višji ravni ter druge
organizacije za izobraževanje odraslih bodo zagotavljale pogoje za izvajanje
postopkov priznavanja,
-       
razvito in vpeljano bo nacionalno kvalifikacijsko ogrodje, ki bo
vključevalo kvalifikacije, pridobljene v formalnem sistemu izobraževanja in
tudi zunaj njega (nacionalne poklicne kvalifikacije).
3.8     Promocija vseživljenjskega učenja in informiranje
Promocija vseživljenjskega učenja in
informiranje zajema:
-       
nadaljevala se bo promocijska in informacijska dejavnost na področju
izobraževanja odraslih in vseživljenjskega učenja, usmerjena predvsem v manj
izobražene in ranljive skupine,
-       
izpeljava festivala učenja in drugih promocij vseživljenjskega učenja,
-       
podelitev priznanj za promocijo učenja in znanja,
-       
spletno podprto informiranje o aktualnih dogajanjih in dosežkih na
področju izobraževanja odraslih,
-       
stalno spremljanje in objavljanje ključnih podatkov s
področja izobraževanja odraslih na državni in evropski ravni,
-       
okrepljena bo informativno-promocijsko dejavnost na področju
priznavanja, vzpostavljene bodo javno dostopne interaktivne storitve (možnost
e-učenja, večja privlačnost središč za samostojno učenje, ipd.).
4.  Celotni obseg
javnih sredstev
Cilje ReNPIO 2013–2020 bodo uresničevala
najmanj ministrstva, ki so razvidna iz preglednice 17, in sicer iz sredstev
državnega proračuna ter sredstev ESS. Izračun celotnega obsega sredstev temelji
na potrjenih proračunih Republike Slovenije za leti 2013 in 2014. Podlaga za
načrtovaje za obdobje 2015–2020 je sprejeti proračun za leto 2014.
Preglednica 17: Celotni obseg39


Leto

2013

2014

2015

2016

2017

2018

2019

2020

SKUPAJ 2013-2020


MIZŠ

17.875.875

8.755.120

8.755.120

8.755.120

8.755.120

8.755.120

8.755.120

8.755.120

79.161.715


MDDDSZ

17.590.880

15.856.220

15.856.220

15.856.220

15.856.220

15.856.220

15.856.220

15.856.220

128.584.420


MKO

11.023.465

11.023.465

11.023.465

11.023.465

11.023.465

11.023.465

11.023.465

11.023.465

88.187.720


MZ*

10.919.706

10.919.706

10.919.706

10.919.706

10.919.706

10.919.706

10.919.706

10.919.706

87.357.648


MK

1.922.000

1.922.000

1.922.000

1.922.000

1.922.000

1.922.000

1.922.000

1.922.000

15.376.000


MNZ

69.000

51.000

 

 

 

 

 

 

120.000


Skupaj

59.400.926

48.527.511

48.476.511

48.476.511

48.476.511

48.476.511

48.476.511

48.476.511

398.787.503


Vir: Resorna ministrstva na podlagi proračuna
RS za leta 2013 in 2014.
*vključena sredstva javne zdravstvene
blagajne, Zavoda za zdravstveno zavarovanje Slovenije – ZZZS v višini 83.057.648
evrov.
V preglednici 17 so navedena sredstva na
podlagi sprejetega proračuna za leto 2014, brez upoštevanja rasti do leta 2020.
Uresničitev ciljev tega nacionalnega programa ne bo mogoča samo s temi sredstvi,
zato se bo morala izvedba opredeljenih programov delno financirati tudi iz
drugih virov, kot so proračuni lokalnih skupnosti, sredstva delodajalcev in
posameznikov ter sredstva za projekte iz mednarodnih virov. V veliki meri bo
uresničevanje ciljev Re NPIO 2013–2020 odvisno od sporazuma z Evropsko komisijo
o črpanju sredstev ESS po letu 2014.
Okvirno razmerje med posameznimi
prednostnimi področji
Ministrstvo za izobraževanje, znanost in
šport ter Ministrstvo za delo, družino in socialne zadeve bosta za posamezna
prednostna področja in dejavnosti ReNPIO 2013–2020 namenila okvirne deleže
javnih sredstev, kot je razvidno iz preglednice 18.
Preglednica 18: MIZŠ in MDDSZ


Prvo prednostno področje

20


Drugo prednostno področje

20


Tretje prednostno področje

46


Podporne dejavnosti

14


Vir: Resorna ministrstva na podlagi okvirnega
deleža med področji za leto 2013.
MKO, MZ, MP in MK bodo za posamezna
prednostna področja in dejavnosti ReNPIO 2013–2020 namenili okvirne deleže
javnih sredstev, kot je razvidno iz preglednice 19.
Preglednica 19: MKO, MZ, MP in MK


Prvo prednostno področje

37


Tretje prednostno področje

38


Podporne dejavnosti

25


Vir: Resorna ministrstva na podlagi ocene
deleža med področji za leto 2013.
4.1     Merila za sofinanciranje
Kadar so za izvedbo programov iz ReNPIO
2013–2020 delno zagotovljena sredstva lokalne skupnosti, delodajalca ali
posameznika, je treba obvezno zagotoviti tudi sofinanciranje iz javnih virov.
Pri ranljivih skupinah40 je treba
financiranje v celoti zagotoviti iz javnih virov.
5.  Spremljanje in
vrednotenje
Izvajanje ReNPIO 2013–2020 se določi z
LPIO, ki ga sprejme Vlada RS. LPIO določa izobraževalne programe, ki se
financirajo iz javnih sredstev, obseg in vrsto dejavnosti, potrebnih za njegovo
uresničevanje, obseg sredstev, ki se zagotavljajo v državnem proračunu, in
ministrstva, pristojna za izvedbo programa. Z LPIO se določijo kakovostni in
količinski kazalniki za spremljanje uresničevanja ReNPIO 2013–2020 po
prednostnih področjih in dejavnostih ter predvideni učinki. Pred sprejetjem
LPIO si mora Vlada Republike Slovenije pridobiti mnenje Strokovnega sveta
Republike Slovenije za izobraževanje odraslih (v nadaljnjem besedilu: SSIO).
Izvajanje LPIO omogočajo pristojna
ministrstva in skladi. V ta namen odločajo o razmestitvi programov, objavljajo
javne razpise, spremljajo izvajanje LPIO, dodeljujejo sredstva za financiranje
izobraževalnih programov in drugih dejavnosti ter opravljajo druge naloge,
določene z LPIO. Uresničevanje ciljev ReNPIO 2013–2020 in LPIO se bo spremljalo
z uporabo spletnih aplikacij ob zagotovljeni analitično-strokovni podpori
pristojnih ustanov.
Spremljanje uresničevanja ReNPIO 2013–2020
in LPIO je predvideno v skupini oziroma mandatni komisiji za spremljanje
uresničevanja ReNPIO pri SSIO, ki jo sestavljajo tudi predstavniki ministrstev,
odgovornih za uresničevanje ciljev ReNPIO 2013–2020. Poročila o uresničevanju
LPIO bo Vlada RS sprejemala hkrati z LPIO za tekoče leto.
Poročilo o uresničevanju ReNPIO 2013–2020
in učinkih resolucije bo Vlada RS vsake dve leti predložila Državnemu zboru RS.
6.  Zaključek
Sprejetje Resolucije
o nacionalnem programu izobraževanja odraslih v Republiki Sloveniji za obdobje
2013–2020 (ReNPIO 2013–2020) določa Zakon o
izobraževanju odraslih (ZIO – UPB1, Uradni list RS,
št. 110/2006). Z nacionalnim programom izobraževanja
odraslih Državni zbor Republike Slovenije določi javni interes v izobraževanju
odraslih.
ReNPIO 2013–2020 usmerja politiko
izobraževanja odraslih na nacionalni ravni in prispeva k sistemskemu urejanju
področja, vključno s stabilnim financiranjem, določanjem prednostnih področij
in vsebinskih nalog za razvoj izobraževanja odraslih.
ReNPIO 2013–2020 postavlja okvire za
ureditev javne službe v izobraževanju odraslih v Sloveniji. Z njenim
uresničevanjem se želi v obdobju do leta 2020 odpraviti največje razvojne
zaostanke, zlasti na področju ravni temeljnih in poklicnih zmožnosti odraslega
prebivalstva, njegove izobraženosti in vključenosti v vseživljenjsko
izobraževanje. ReNPIO 2013–2020 bo usmerjala politiko izobraževanja odraslih na
nacionalni ravni in prispevala k sistemskemu urejanju področja skupaj s
stabilnim financiranjem, določanjem prednostnih področij in vsebinskih nalog za
razvoj izobraževanja odraslih.
Uresničevanje ReNPIO 2013–2020 je v
pristojnosti resornih ministrstev, ki so odgovorna za izobraževanje odraslih in
so jim za ta namen dodeljena nacionalna sredstva, dopolnjena s sredstvi iz
Evropskega socialnega sklada. Nosilni ministrstvi v ReNPIO 2013–2020 za
usmerjanje politike izobraževanja odraslih, oblikovanje inštrumentov in
zagotovitev javnih sredstev sta ministrstvo, pristojno za izobraževanje, in
ministrstvo, pristojno za delo. Tudi programi Ministrstva za zdravje,
Ministrstva za kmetijstvo in okolje, Ministrstva za kulturo in Ministrstva za
notranje zadeve vključujejo izobraževanje, usposabljanje, informiranje in
ozaveščanje odraslih, zato so sestavni del ReNPIO 2013–2020.
VI. TEMELJNI
POJMI
Formalno izobraževanje označuje procese
učenja, ki vodijo k pridobitvi formalne izobrazbe, javnoveljavne izobrazbe – to
pomeni, da se spremeni posameznikov izobrazbeni ali kvalifikacijski status.
Formalno izobraževanje daje javnoveljavno diplomo, spričevalo ali certifikat.
Izobraževanje odraslih obsega
izobraževanje, izpopolnjevanje, usposabljanje in učenje oseb, ki so izpolnile
osnovnošolsko obveznost in si želijo pridobiti, posodobiti, razširiti in
poglobiti znanje, pa pri tem izobraževanju nimajo statusa učenca, dijaka in
študenta (1. člen ZIO).
Izobraževanje pomeni šolanje oziroma
izobraževanje ljudi, ki najpogosteje poteka v izobraževalnih ustanovah; proces,
ki ljudem omogoča pridobivanje znanja, razvijanje spretnosti, pridobivanje
navad in usposobljenosti za delovanje; stopenjski proces, v katerem posameznik
z učenjem pridobiva znanje in spretnosti ter širi svoje razumevanje in
kompetence.
Izpopolnjevanje je kratkotrajno
usposabljanje z natančno določenim ciljem, ki praviloma sledi začetnemu
izobraževanju ali usposabljanju in je namenjeno dopolnjevanju, izboljšanju ali
posodabljanju znanja, spretnosti in/ali kompetenc, pridobljenih v prejšnjem
izobraževanju.
Neformalno izobraževanje označuje
izobraževanje, ki je z vidika učenca načrtno. Rezultati neformalnega
izobraževanja se lahko ovrednotijo in vodijo v potrjevanje (certifikacijo).
Neformalno izobraževanje včasih označujemo tudi kot polstrukturirano učenje. Za
razliko od formalnega izobraževanja ne daje javnoveljavne formalne izobrazbe.
Ovrednotenje je vrednotenje situacije,
sistema ali dejavnosti zato, da bi spremenili posamezno situacijo ali sistem,
razsojali o delovanju sistema ali poteku dejavnosti ter o učinkih in ukrepih za
spremembo sistema.
Poklicne zmožnosti je sopomenka za pojem
poklicne kompetence, ki so zmožnosti, ki jih posameznik potrebuje za uspešno
delovanje na nekem poklicnem področju.
Strokovni delavec – v javni poklicni ali
strokovni šoli so to učitelji in izvajalci splošnoizobraževalnih predmetov in
strokovnoteoretičnih predmetov oziroma strokovnih modulov, predavatelji višjih
strokovnih šol, učitelji praktičnega pouka in spretnosti, svetovalni delavci,
knjižničarji, mojstri, organizatorji izobraževanja odraslih, laboranti,
inštruktorji, organizatorji praktičnega izobraževanja in drugi.
Temeljne zmožnosti je sopomenka za pojem
ključne kompetence, ki so sinteza temeljnih spretnosti in pogoj za to, da posameznik
deluje v sodobni družbi znanja. Pismenost je v ReNPIO 2012–20120 samo ena od
temeljnih zmožnosti, razen v primerih, kjer je izrecno navedena.
Udeleženec izobraževanja odraslih je oseba,
ki se vključi v izobraževalni program za odrasle in pridobi status udeleženca
izobraževanja odraslih (3. člen ZIO).
Učenje je proces, v katerem posameznik
postopno usvaja podatke, ideje in vrednote in s tem pridobiva znanje, veščine,
spretnosti in/ali kompetence.
Usposabljanje je oblika praktičnega
izobraževanja, kjer je v ospredju pridobivanje praktičnih spretnosti, ki so
potrebne za opravljanje določenega dela, in praviloma ni povezano z
zahtevnejšimi intelektualnimi operacijami ali strokovno teorijo. Poteka kot
praktični pouk ali kot praktično usposabljanje z delom in tudi kot delovna
praksa ali kot neposredno usposabljanje v procesu dela ali uvajanje v delo.
Vseživljenjsko učenje je vse učenje v
celotnem posameznikovem življenju, katerega cilj je izboljšanje ravni znanja,
spretnosti, veščin, kompetenc in/ali kvalifikacij zaradi osebnih, družbenih
in/ali poklicnih razlogov.
Vseživljenjsko izobraževanje je pojem, s
katerim v slovenščini poimenujemo organizirani del vseživljenjskega učenja.
(Muršak, 2012).
VII. SEZNAM
KRATIC

ACS

Andragoški center Slovenije


ADS

Andragoško društvo Slovenije


AES

mednarodna raziskava o izobraževanju odraslih (adult education
  survey)


APZ 

aktivna politika zaposlovanja


CEDEFOP

Evropski center za razvoj poklicnega usposabljanja


CVTS

stalno poklicno usposabljanje (continuing vocational training
  survey)


ESS

Evropski socialni sklad


EU

Evropska unija


EU-27

27 držav članic Evropske unije


EUROSTAT

Evropski statistični urad


EQF

evropsko ogrodje klasifikacij (European qualifications
  framework)


IALS

mednarodna raziskava o pismenosti odraslih (international
  adult literacy survey)


IKT

informacijska in komunikacijska tehnologija


ISCED

mednarodna standardna klasifikacija izobraževanja
  (international standard classification of education)


JAK

Javna agencija Republike Slovenije za knjigo


JSKD

Javni sklad Republike Slovenije za kulturne dejavnosti 


LPIO

letni programi izobraževanja 


MDDSZEM

Ministrstvo za delo, družino, socialne zadeve in enake možnosti


MIC

medpodjetniški izobraževalni center


MIZŠ

Ministrstvo za izobraževanje, znanost in šport


MK

Ministrstvo za kulturo


MKO

Ministrstvo za kmetijstvo in okolje


MNZ

Ministrstvo za notranje zadeve


MZ

Ministrstvo za zdravje


NKT VKO

nacionalne koordinacijske točke za vseživljenjsko karierno
  orientacijo 


NPK

nacionalne poklicne kvalifikacije


NQF

nacionalno ogrodje klasifikacij (national qualifications
  framework)


OECD

Organizacija za gospodarsko sodelovanje in razvoj


PIAAC

Programme for the International Assessment of Adult
  Competencies


ReNPIO 2013–2020

Resolucija o nacionalnem programu izobraževanja odraslih v
  Republiki Sloveniji za obdobje 2013–2020


ReNPIO 2005–2010

Resolucija o nacionalnem programu izobraževanja odraslih v
  Republiki Sloveniji do leta 2010


SOK

slovensko ogrodje kvalifikacij


SURS

Statistični urad Republike Slovenije


UNEP

Program Združenih narodov za okolje


UŽU

usposabljanje za življenjsko uspešnost


VKO

vseživljenjska karierna orientacija


ZNPK

Zakon o nacionalnih poklicnih kvalifikacijah


ZRSZ 

Zavod Republike Slovenije za zaposlovanje


ZZZS

Zavod za zdravstveno zavarovanje Slovenije

VIII. UPORABLJENI
VIRI IN LITERATURA
1.     
Analiza uresničevanja ReNPIO 2005–2010, ACS
http://arhiv.acs.si/porocila/Analiza_ReNPIO_2005-2010.pdf
2.     
Analiza uresničevanja ReNPIO 2009–2010, pridobljeno 25. aprila 2013
na: http://arhiv.acs.si/porocila/Analiza_ReNPIO_2009-2010.pdf 
3.     
Analiza uresničevanje RENPOIO 2005–2008, pridobljeno 25. aprila
2013 na: http://arhiv.acs.si/porocila/Analiza_ReNPIO.pdf
4.     
Education at a Glance 2012.
5.     
EUROSTAT.
6.     
Eurostatove projekcije prebivalstva za Slovenijo, 2008–2060, EUROPOP 2008,
konvergenčni scenarij; http://www.stat.si/novica_prikazi.aspx?id=1683
7.     
Evalvacija osnovne šole za odrasle. ACS, 2012.
http://arhiv.acs.si/porocila/Evalvacija_Osnovne_sole_za_odrasle.pdf
8.     
Evropska komisija (DG izobraževanje in kultura). Zapisnik 34. srečanja
Odbora za indikatorje in ciljne vrednosti (Standing Group on Indicators and
Benchmarks).
9.     
Equity in Education Final Comparative report, 2007.
http://www.oecd.org/document/5/0,3343,en_2649_39263231_38692357_1_1_1_1,00
10.  
Future skill needs in Europe in Future skill supply in Europe. (CEDEFOP,
povzetek Tanja Možina, ACS)
11.  
Janko Muršak. Temeljni pojmi poklicnega in strokovnega izobraževanja.
Ljubljana, 2012.
12.  
Letni programi izobraževanja odraslih Republike Slovenije (LPIO). 
13.  
Literacy in the Information Age. Final Report of the International Adult
Literacy Survey. (2000) OECD. Pariz, Francija.
14.  
Resolucija o nacionalnem programu izobraževanja odraslih v Republiki
Sloveniji do leta 2010 (ReNPIO). Uradni list RS, št. 70/2004.
15.  
Resolucije Sveta o prenovljenem evropskem programu za izobraževanje
odraslih
http://eur-lex.europa.eu/LexUriServ/LexUriServ.do?uri=OJ:C:2011:372:0001:0006:SL:PDF
16.  
Resolucija o nacionalnem programu visokega šolstva 2011–2020. Uradni
list RS, št. 41/2011.
17.  
Statistične objave SURS.
18.  
Statistični letopis, SURS 2011, 2012.
19.  
Strategija vseživljenjskosti učenja v Sloveniji. MŠŠ Republike
Slovenije, julij 2007.
20.  
http://eur-ex.europa.eu/LexUriServ/LexUriServ.do?uri=OJ:C:2009:119:0002:0010:SL:PDF)
21.  
Strateški okvir za evropsko sodelovanje v izobraževanju in usposabljanju
(ET 2020)
http://eur-lex.europa.eu/LexUriServ/LexUriServ.do?uri=OJ:C:2009:119:0002:0010:SL:PDF
22.  
Ustava Republike Slovenije. Uradni list RS, št. 33/1991.
23.  
Zakon o izobraževanju odraslih (ZIO – UPB1, Uradni list RS, št.
110/2006).
24.  
Zakon o organizaciji in financiranju vzgoje in izobraževanja (ZOFVI).
Uradni list RS, št. 23/1996.
25.  
Zakon o urejanju trga dela. Uradni list RS, št. 80/2010.
26.  
ZRSZ, mesečne informacije, september 2012.
27.  
ZRSZ, letno poročilo 2011.
Št. 602-10/13-6/10
Ljubljana, dne 24. oktobra 2013
EPA 1341-VI
Državni zbor Republike Slovenije
Janko Veber l.r.
Predsednik
__________________________
1 Izhodišča za SRS 2014–2020.
2 Izredno visokošolsko izobraževanje je predmet
posebnega nacionalnega programa.
3 Uradni list RS, št. 70/2004.
4 Analiza uresničevanja ReNPIO 2005–2008: Delež
udeležencev z manj kot 4-letno srednješolsko izobrazbo, preglednica 16:28, in
Analiza uresničevanja ReNPIO 2009–2010: Udeleženci po doseženi izobrazbi (slika
9 in 10:23). 
5 V zadnjih letih se je delež izkoriščenih sredstev ESS
bistveno izboljšal. Realizacija na osnovi integralnega proračuna je bila v
zadnjih treh letih zadovoljiva.
6 To pomanjkljivost ReNPIO 2013–2020 v znatni meri
odpravlja.
7 ISCED 5: Prva raven terciarnega izobraževanja.
ISCED 6:
Druga raven terciarnega izobraževanja.
8 ISCED 1: Primarno izobraževanje ali prvo obdobje
osnovnega izobraževanja.
ISCED 2:
Nižje sekundarno ali drugo obdobje osnovnega izobraževanja.
9 Preglednica točka 2.3, preglednica 12, vključene vse
države članice EU.
10 IALS – The International Adult Literacy Survey.
11 Javnoveljavni programi neformalnega izobraževanja so:
usposabljanje za življenjsko uspešnost, projektno učenje za mlajše odrasle,
jezikovni programi za odrasle in računalniško opismenjevanje odraslih. 
12 »Vsaj polovica brez osnovnošolske izobrazbe bo
zaključila osnovno šolo za odrasle; vsaj četrtina z nedokončano srednjo šolo bo
pridobila nižjo ali srednjo poklicno, strokovno oziroma splošno izobrazbo in
vsaj desetina s končano srednjo šolo bo pridobila najmanj višjo strokovno
izobrazbo.« (ReNPIO 2005–2010)
13 Delež prebivalcev z najmanj višjo izobrazbo se je
povečal, vendar zaradi nepreglednosti kategorije »izredni študij« težko
ovrednotimo delež, ki so ga k temu prispevali odrasli. 
14 V letu 2011 je bil ovrednoten javnoveljavni program
osnovna šola za odrasle; ocena oziroma rezultat ovrednotenja je odgovoril na
vprašanja o vzrokih za premajhno uspešnost programa. 
15 Predvsem na terciarni in deloma sekundarni ravni, saj
smo zadnja leta priča trendu povečevanja števila rojstev in bodo zato
generacije osnovnošolcev številčnejše.
16 http://www.stat.si/novica_prikazi.aspx?id=1683
17 Različni scenariji so predstavljeni v diplomski nalogi
Variante demografskih projekcij za Slovenijo:
http://www.cek.ef.uni-lj.si/u_diplome/popovic4021.pdf
18 Future skill needs in Europe in Future skill supply in
Europe (CEDEFOP, povzetek T. Možina, ACS)
19 Education
at a Glance 2012, Tabela A3.1
20 Equity in education Final Comperative report 2007.
http://www.oecd.org/document/5/0,3343,en_2649_39263231_38692357_1_1_1_1,00
21 Trajnostni razvoj tu ne pomeni zgolj sožitja z naravo
(ekologija), marveč tudi družbeno sožitje izobraževanja odraslih
(interkulturnost, medgeneracijsko sožitje, preseganje novih neenakosti in
preprečevanje njihovega nastajanja) (Bela knjiga, str. 417).
22 Ciljna vrednost EU za leto 2010 je 12,5 %, za 2020 pa
15 %. Čeprav Slovenija dosega visoko vrednost tega kazalnika, je treba
poudariti, da vpogled v strukturo udeležencev pokaže zelo nizko stopnjo
vključevanja manj izobraženih in starejših prebivalcev. Zgolj povečevanje tako
merjenega kazalnika ne odpravlja tega razkoraka, po katerem se Slovenija v
primerjavi z razvitimi državami zelo slabo odreže.
23 Pristojni odbor (Standing Group on Indicators and
Benchmarks pri Evropski komisiji) je sprejel sklep, da se bo udeležba odraslih
v starosti od 25 do 64 let v vseživljenjskem izobraževanju od leta 2013 naprej
vsaka tri leta spremljala z uporabo AIO, ki meri udeležbo v zadnjih 12 mesecih,
vendar za zdaj ostaja v uporabi tudi dosedanji instrument ADS. 
24 Med javnoveljavne programe splošnega izobraževanja
nismo uvrstili programov, ki so sicer vključeni v podatek, ki ga objavlja SURS
in so namenjeni bodisi usposabljanju za delo ali pa so zakonsko določeni in s
tem obvezni (varstvo pri delu, higienski minimum). Izločili smo tudi
usposabljanje za vozniški izpit.
25 Aplikacija za spremljanje uresničevanja ReNPIO omogoča
podrobno analiziranje vključenih v splošno izobraževanje, in sicer po vrstah
programov in ciljnih skupinah. To bo omogočalo tudi ločeno merjenje
vključenosti manj izobraženih in drugih ciljnih skupin.
26 Gre za V. stopnjo izobrazbe, ki omogoča nadaljevanje
šolanja na terciarni ravni.
27 Nacionalni program visokega šolstva 2011–2020. Drzna
Slovenija. Slovenija, družba znanja. Pridobljeno dne 25. aprila 2013 na
http://www.arhiv.mvzt.gov.si/si/teme_in_projekti/drzna_slovenija_druzba_znanja/
28 »Osnovnošolsko izobraževanje je obvezno in se
financira iz javnih sredstev.« (Ustava RS, 57. člen) 
29 Za odrasle, ki so dalj časa zunaj izobraževanja, se
razvijejo izobraževalne oblike in načini, ki bodo omogočali postopno
pridobivanje osnovnošolske izobrazbe. Pri tem se uporabijo izkušnje dosedanjih
dobrih praks pri delu z ranljivimi ciljnimi skupinami. Izobraževalni programi
in njihova izvedba se načrtujejo tako, da se učne vsebine, ki vodijo k
standardu osnovne šole, čim bolj integrirajo v programe poklicnega
usposabljanja in usposabljanja za potrebe trga dela ali v programe za razvoj
spretnosti, potrebnih za vsakdanje življenje, saj ugotovitve proučevanj iz
drugih držav kažejo, da so taki prijemi najbolj učinkoviti. 
30 Statistični letopis 2011.
31 Po podatkih Popisa 2002 je bil ta delež 55 %.
32 Zaradi te razlike se bo delež manj izobraženih v treh
samodejno zmanjšal za 2 odstotni točki. 
33 Zdaj se v programe 4-letnih srednjih šol vključi okrog
10.000 odraslih, uspešno pa jih konča okrog 3000.
34 Višje šolstvo je vključeno v predlog Nacionalnega
programa visokega šolstva 2011–2020: »V predlogu nacionalnega programa se
smiselno navezujemo na celotno področje terciarnega izobraževanja, v katerega
so poleg visokošolskih institucij vključene tudi višje strokovne šole.« (str.
6)
35 Zagotovljene bodo možnost za vključevanje manj
izobraženih zaposlenih v javnoveljavne programe za razvoj temeljnih zmožnosti
in ključnih kompetenc (npr. javnoveljavni program UŽU – Moje delovno mesto).
36 Pojem je opredeljen v Zakonu o urejanju trga dela
(Uradni list RS, št. 80/2010).
37 Iz Resolucije Sveta o prenovljenem evropskem programu
za izobraževanje odraslih (EU, 2011).
38 Mišljena je vključitev Slovenije v mednarodno
raziskavo PIAAC, ki poteka pod okriljem OECD.
39 Sredstva državnega proračuna, sredstva ESS in
mednarodna sredstva za projekte na nacionalni ravni.
40 Osipniki in mladi, ki zgodaj zapustijo šolanje,
socialno ogroženi, priseljenci, Romi, migranti, invalidi in obsojenci.
