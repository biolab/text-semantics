1. člen
(1) Za kulturni spomenik državnega pomena se razglasi
enota dediščine Ljubljana – Zaporniške celice na Beethovnovi 3 (EŠD 26780). 
(2) Enota iz prejšnjega odstavka ima zaradi zgodovinskih
lastnosti poseben pomen za Republiko Slovenijo, zato se razglasi za kulturni
spomenik državnega pomena z lastnostmi zgodovinskega spomenika.
2. člen
Lastnosti, ki utemeljujejo razglasitev za spomenik državnega
pomena, so: 
-       
zaporniške celice na Beethovnovi 3 so eno izmed redkih materialnih
pričevanj o sistemu zaporov tajne politične policije v Sloveniji, 
-       
sprva naj bi celice za zasliševanje uporabljal Oddelek za zaščito
naroda, po letu 1946 Uprava državne varnosti, od leta 1966 pa Služba državne
varnosti, 
-       
gre za redko ohranjeno dokazilo določenega obdobja iz novejše slovenske
zgodovine.
3. člen
(1) Spomenik je del stavbe Beethovnova 3, ki stoji na
parceli št. 2889, k.o. Ajdovščina. 
(2) Meja spomenika je določena na digitalnem katastrskem
načrtu (uveljavljen 20. decembra 2002, Uradni list RS, št. 5/03, datoteka
z dne 1. februarja 2007, izvorno merilo 1: 1000) in vrisana na temeljnem
topografskem načrtu v merilu 1:5000. 
(3) Izvirnika načrtov iz prejšnjega odstavka hranita
Ministrstvo za kulturo, Direktorat za kulturno dediščino, in Zavod za varstvo
kulturne dediščine Slovenije.
4. člen
Za spomenik velja varstveni režim, ki določa: 
-       
ohranjanje in redno strokovno vzdrževanje kulturnih in zgodovinskih
vrednot spomenika v celoti, v njegovi izvirnosti in neokrnjenosti, v
notranjščini z vso originalno opremo (tudi podpisi in datumi na zidovih
posameznih celic); v primeru okrnitve spomenika ali notranje opreme je treba
zagotoviti povrnitev v prvotno stanje, 
-       
podreditev vsake rabe in vseh posegov v spomenik ohranjanju, obnovi in
prenovi ter vzdrževanju, skladno z varovanimi lastnostmi prostorov v obliki,
legi, materialu, strukturi in barvni podobi, 
-       
strokovno prenovo okrnjenih izvirnih prvin po izhodiščih muzejske
prezentacije zgodovinske namembnosti spomenika, 
-       
omogočanje predstavitve celote spomenika in njegovih posameznih
zaščitenih elementov in dostopnost javnosti na način in v obsegu, ki ne ogroža
varovanja spomenika in posameznih spomeniških lastnosti.
5. člen
Minister za kulturo v treh mesecih po uveljavitvi tega odloka
izda lastniku spomenika odločbo o varstvu na podlagi 13. člena Zakona o varstvu
kulturne dediščine (Uradni list RS, št. 7/99, 110/02 – ZGO-1 in 126/03 –
ZVPOPKD).
6. člen
Nadzor nad izvajanjem tega odloka opravlja Inšpektorat
Republike Slovenije za kulturo in medije.
7. člen
Ta odlok začne veljati naslednji dan po objavi v Uradnem
listu Republike Slovenije. 
Št. 62000-2/2007/7
Ljubljana, dne 23. avgusta 2007
EVA 2007-3511-0012
Vlada Republike Slovenije
Janez Janša l.r. 
Predsednik