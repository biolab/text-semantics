ki glasi: 
“Stalna komisija za varnost zračne plovbe, razširjena s
predstavniki držav nečlanic organizacije, ki sodelujejo v sistemu pristojbin na
zračnih poteh; 
glede na Mednarodno konvencijo EUROCONTROL, o sodelovanju za
varnost zračne plovbe, kot je bila dopolnjena 12. februarja 1981 v Bruslju,
zlasti njen člen 5.2.; 
glede na Večstranski sporazum o pristojbinah na zračnih poteh
z dne 12. februarja 1981, zlasti njegova člena 3.2. (e) in 6.1. (a); 
ob upoštevanju pogojev uporabe sistema pristojbin na zračnih
poteh in njihovega Dodatka št. 3 (Plačilni pogoji); 
na predlog razširjenega Odbora, 
sprejme na podlagi soglasne potrditve vseh pogodbenic
naslednji sklep
1. člen
Drugi odstavek 7. člena pogojev uporabe sistema pristojbin na
zračnih poteh se nadomesti z:
“2. Uporabljal se bo menjalni tečaj, ki je
povprečni mesečni tečaj “zaključnega navzkrižnega tečaja” kot ga izračuna
REUTERS na osnovi dnevnega ponudbenega tečaja.”
2. člen
Tretji odstavek 1. člena plačilnih pogojev se nadomesti z:
“3. Znesek pristojbine zapade v plačilo z
dnem, ko je opravljen polet. Skrajni datum, do katerega mora EUROCONTROL
prejeti plačilo, je naveden na računu in je 30 dni po datumu izdaje računa.”
3. člen
Prvi odstavek 3. člena plačilnih pogojev se nadomesti z:
“Šteje se, da je plačilo prejeto na datum
valutacije, ko je bil dolgovani znesek vplačan v dobro določenega EUROCONTROL
bančnega računa. Datum valutacije je datum, na katerega EUROCONTROL lahko
uporabi namenska sredstva.”
4. člen
Drugi odstavek 3. člena plačilnih pogojev se razveljavi.
5. člen
Ta sklep začne veljati s 1. januarjem 1997. 
Sestavljeno v Bruslju 10. decembra 1996.
Za predsednika razširjene komisije: 
Dimitrios Georgarakis 
Podpredsednik razširjene komisije
Št. 921-21/97-647
Ljubljana, dne 20. junija 1997.
Minister 
za promet in zveze 
mag. Anton Bergauer l.r.
 