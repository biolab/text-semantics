1. člen
Ta pravilnik določa obrazec vloge za začasno zaščito, obrazec
zahtevka za denarno pomoč in obrazec izkaznice osebe z začasno zaščito.
2. člen
(1) Prosilec za začasno zaščito vloži vlogo za začasno
zaščito na obrazcu, ki je kot priloga 1 sestavni del tega pravilnika. 
(2) Obrazec iz prejšnjega odstavka vsebuje naslednje podatke:
-       
osebno ime; 
-       
dekliški priimek; 
-       
datum, kraj in državo rojstva; 
-       
državljanstvo; 
-       
spol; 
-       
osebno ime, datum in kraj rojstva ter državljanstvo zakonitega
zastopnika; 
-       
osebno ime, datum in kraj rojstva ter državljanstvo skrbnika; 
-       
zakonski stan; 
-       
naslov zadnjega stalnega oziroma začasnega prebivališča; 
-       
narodnost; 
-       
veroizpoved; 
-       
datum odhoda iz matične države; 
-       
datum in kraj prihoda v Republiko Slovenijo; 
-       
vrsto, številko, izdajatelja in veljavnost dokumentov za ugotavljanje
identitete; 
-       
vrsto, smer in leto pridobitve izobrazbe; 
-       
vrsto poklica; 
-       
osebno ime in datum rojstva družinskih članov, ki spremljajo prosilca za
začasno zaščito, z navedbo sorodstvenega razmerja; 
-       
osebno ime in naslov stalnega oziroma začasnega prebivališča družinskih
članov prosilca za začasno zaščito, ki že prebivajo v Republiki Sloveniji, z
navedbo sorodstvenega razmerja; 
-       
zdravstveno stanje. 
(3) Sestavni del vloge za začasno zaščito sta tudi
fotografija obraza in prstni odtis prosilca za začasno zaščito, ki ju pristojni
organ iz četrtega odstavka 16. člena Zakona o začasni zaščiti razseljenih oseb
(Uradni list RS, št. 65/05) pridobi za potrebe odločanja o priznanju začasne
zaščite.
3. člen
(1) Oseba z začasno zaščito vloži zahtevek za denarno pomoč
na obrazcu, ki je kot priloga 2 sestavni del tega pravilnika. 
(2) Obrazec iz prejšnjega odstavka vsebuje naslednje podatke:
-       
osebno ime; 
-       
datum, kraj in državo rojstva; 
-       
državljanstvo; 
-       
osebno ime in datum rojstva zakonitega zastopnika oziroma skrbnika; 
-       
naslov začasnega prebivališča; 
-       
številko in datum izdaje odločbe o priznanju začasne zaščite; 
-       
številko in datum izdaje izkaznice osebe z začasno zaščito; 
-       
naziv banke in številko transakcijskega računa; 
-       
osebno ime, datum rojstva in številko izkaznice osebe z začasno zaščito
ali drugega osebnega dokumenta družinskih članov osebe z začasno zaščito, ki
uveljavlja denarno pomoč, z navedbo sorodstvenega razmerja; 
-       
vrsto in višino dohodkov ter drugih prejemkov, ki jih je oseba z začasno
zaščito in njeni družinski člani prejela v mesecu pred vložitvijo vloge.
4. člen
(1) Osebi z začasno zaščito se izda izkaznica na obrazcu, ki
je kot priloga 3 sestavni del tega pravilnika. 
(2) Obrazec izkaznice osebe z začasno zaščito meri 12 cm krat
7 cm. 
(3) Obrazec izkaznice osebe z začasno zaščito na prednji
strani vsebuje: 
-       
v desnem zgornjem kotu prostor za fotografijo v velikosti 3 cm krat 2,5
cm, 
-       
pod fotografijo prostor za številko izkaznice in lastnoročni podpis
osebe z začasno zaščito, 
-       
levo od prostora za fotografijo grb Republike Slovenije, pod grbom napis
»Republika Slovenija« in »IZKAZNICA OSEBE Z ZAČASNO ZAŠČITO«, osebno ime, datum
rojstva in spol osebe z začasno zaščito. 
(4) Obrazec izkaznice osebe z začasno zaščito na hrbtni
strani vsebuje podatke o državljanstvu, naslovu začasnega prebivanja in
zakonitem zastopniku osebe z začasno zaščito, naziv upravne enote, ki je
izkaznico izdala, datum izdaje in podpis uradne osebe. 
(5) Obrazec izkaznice osebe z začasno zaščito je bele barve.
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 021-92/2005 (136-02)
Ljubljana, dne 2. marca 2006
EVA 2005-1711-0058
Dragutin Mate l.r. 
Minister 
za notranje zadeve

Priloga
1: Vloga za začasno zaščito
Priloga
2: Zahtevek za dodelitev denarne pomoči
Priloga
3: Obrazec osebne izkaznice osebe z začasno zaščito