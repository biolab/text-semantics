1. člen
S tem pravilnikom se določajo obrazci za napovedi za odmero
akontacije dohodnine od dohodka iz zaposlitve, od dohodka iz prenosa
premoženjske pravice in od drugih dohodkov. S tem pravilnikom se določajo tudi
obrazci za napovedi za odmero dohodnine od dohodka iz kapitala in dohodka iz
oddajanja premoženja v najem.
2. člen
Davčni zavezanec predloži davčnemu organu napoved za odmero
akontacije dohodnine na obrazcu, izpolnjenem v skladu z navodilom za
izpolnjevanje, ki je njegov sestavni del, in sicer:
1.     
od dohodka iz zaposlitve na obrazcih:
- 
Napoved za odmero akontacije dohodnine od dohodka iz delovnega razmerja
in pokojnine za rezidente, ki je Priloga 1 tega pravilnika in njegov sestavni
del,
- 
Napoved za odmero akontacije dohodnine od dohodka iz delovnega razmerja
in dohodka iz drugega pogodbenega razmerja za nerezidente, ki je Priloga 2 tega
pravilnika in njegov sestavni del,
- 
Napoved za odmero akontacije dohodnine od dohodka iz drugega pogodbenega
razmerja za rezidente, ki je Priloga 3 tega pravilnika in njegov sestavni del.
2.     
od dohodka iz prenosa premoženjske pravice na obrazcu:
- 
Napoved za odmero akontacije dohodnine od dohodka iz prenosa
premoženjske pravice, ki je Priloga 4 tega pravilnika in njegov sestavni del,
3.     
od drugih dohodkov na obrazcu:
- 
Napoved za odmero akontacije dohodnine od drugih dohodkov, ki je Priloga
5 tega pravilnika in njegov sestavni del.
3. člen
Davčni zavezanec predloži davčnemu organu napoved za odmero
dohodnine od dohodka iz kapitala in iz oddajanja premoženja v najem na obrazcu,
izpolnjenem v skladu z navodilom za izpolnjevanje, ki je njegov sestavni del,
in sicer:
1.     
od obresti (razen od obresti na denarne depozite pri bankah in
hranilnicah, ustanovljenih v Republiki Sloveniji ter v drugih državah članicah
EU) na obrazcu:
- 
Napoved za odmero dohodnine od obresti za leto ____ (razen od obresti na
denarne depozite pri bankah in hranilnicah, ustanovljenih v Republiki Sloveniji
ter v drugih državah članicah EU), ki je Priloga 6 tega pravilnika in njegov
sestavni del,
2.     
od obresti na denarne depozite pri bankah in hranilnicah, ustanovljenih
v Republiki Sloveniji ter v drugih državah članicah EU, na obrazcu:
- 
Napoved za odmero dohodnine od obresti na denarne depozite pri bankah in
hranilnicah, ustanovljenih v Republiki Sloveniji ter v drugih državah članicah
EU, doseženih v letu ____, ki je Priloga 7 tega pravilnika in njegov sestavni
del,
3.     
od dividend na obrazcu:
- 
Napoved za odmero dohodnine od dividend za leto ____, ki je Priloga 8
tega pravilnika in njegov sestavni del,
4.     
od dobička od odsvojitve vrednostnih papirjev in drugih deležev ter
investicijskih kuponov oziroma v primeru uveljavljanja zmanjšanja dobička od
odsvojitve nepremičnin za izgubo, doseženo z odsvojitvijo nepremičnine, na
obrazcu:
- 
Napoved za odmero dohodnine od dobička od odsvojitve vrednostnih
papirjev in drugih deležev ter investicijskih kuponov oziroma uveljavljanje
zmanjšanja dobička od odsvojitve nepremičnin za izgubo, doseženo z odsvojitvijo
nepremičnine za leto____, ki je Priloga 9 tega pravilnika in njegov sestavni
del,
5.     
od dobička iz kapitala pri odsvojitvi nepremičnine na obrazcu:
- 
Napoved za odmero dohodnine od dobička iz kapitala pri odsvojitvi
nepremičnine, ki je Priloga 10 tega pravilnika in njegov sestavni del,
6.     
od dohodka iz oddajanja premoženja v najem na obrazcu:
- 
Napoved za odmero dohodnine od dohodka iz oddajanja premoženja v najem,
ki je Priloga 11 tega pravilnika in njegov sestavni del.

Priloga
1: Napoved za odmero akontacije dohodnine od dohodka iz delovnega razmerja in
pokojnine za rezidente
Priloga
2: Napoved za odmero akontacije dohodnine od dohodka iz delovnega razmerja in
dohodka iz drugega pogodbenega razmerja za nerezidente
Priloga
3: Napoved za odmero akontacije dohodnine od dohodka iz drugega pogodbenega
razmerja za rezidente
Priloga
4: Napoved za odmero akontacije dohodnine od dohodka iz prenosa premoženjske
pravice
Priloga
5: Napoved za odmero akontacije dohodnine od drugih dohodkov
Priloga
6: Napoved za odmero dohodnine od obresti za leto ______
Priloga
7: Napoved za odmero dohodnine od obresti na denarne depozite pri bankah in
hranilnicah, ustanovljenih v Republiki Sloveniji ter v drugih državah članicah
EU, doseženih v letu ______
Priloga
8: Napoved za odmero dohodnine od dividend za leto ______
Priloga
9: Napoved za odmero dohodnine od dobička od odsvojitve vrednostnih papirjev in
drugih deležev ter investicijskih kuponov
Priloga
10: Napoved za odmero dohodnine od dobička iz kapitala pri odsvojitvi
nepremičnine
Priloga
11: Napoved za odmero dohodnine od dohodka iz oddajanja premoženja v najem za
leto _____

Pravilnik o obrazcih za napovedi za odmero
akontacije dohodnine ter obrazcih za napovedi za odmero dohodnine od dohodka iz
kapitala in dohodka iz oddajanja premoženja v najem (Uradni list RS, št. 102/15) vsebuje naslednje končne določbe:
»4. člen
Z dnem, ko začne veljati ta pravilnik, preneha veljati
Pravilnik o obrazcih za napovedi za odmero akontacije dohodnine, o obrazcih za
napovedi za odmero dohodnine od dohodka iz kapitala in dohodka iz oddajanja
premoženja v najem (Uradni list RS, št. 101/11, 107/12, 114/13 in 95/14).
5. člen
Ne glede na 4. člen tega pravilnika davčni zavezanec:
-       
za obresti, dosežene v zadnjem trimesečju v letu 2015, predloži davčnemu
organu Napoved za odmero dohodnine od obresti za obdobje od_____ do ______
(razen od obresti na denarne depozite pri bankah in hranilnicah, ustanovljenih
v Republiki Sloveniji ter v drugih državah članicah EU) na obrazcu, ki je
Priloga 7,
-       
za dividende, dosežene v zadnjem trimesečju v letu 2015, predloži
davčnemu organu Napoved za odmero dohodnine od dividend za obdobje od_____ do
______ (razen od obresti na denarne depozite pri bankah in hranilnicah,
ustanovljenih v Republiki Sloveniji ter v drugih državah članicah EU) na
obrazcu, ki je Priloga 9,
-       
za dohodek iz oddajanja premoženja v najem, dosežen v letu 2015,
predloži davčnemu organu Napoved za odmero dohodnine od dohodka iz oddajanja
premoženja v najem na obrazcu, ki je Priloga 4 Pravilnika o obrazcih za
napovedi za odmero akontacije dohodnine, o obrazcih za napovedi za odmero
dohodnine od dohodka iz kapitala in dohodka iz oddajanja premoženja v najem (Uradni
list RS, št. 101/11, 107/12, 114/13 in 95/14).
6. člen
Ta pravilnik začne veljati 1. januarja 2016.«.

Pravilnik o spremembi Pravilnika o obrazcih za
napovedi za odmero akontacije dohodnine ter obrazcih za napovedi za odmero
dohodnine od dohodka iz kapitala in dohodka iz oddajanja premoženja v najem
(Uradni list RS, št. 79/16) vsebuje naslednjo končno določbo:
»2. člen
Ta pravilnik začne veljati 1. januarja 2017, spremenjena
Priloga 1 pa se uporablja za dohodke, prejete po uveljavitvi tega pravilnika.«.

Pravilnik o spremembah Pravilnika o obrazcih
za napovedi za odmero akontacije dohodnine ter obrazcih za napovedi za odmero
dohodnine od dohodka iz kapitala in dohodka iz oddajanja premoženja v najem
(Uradni list RS, št. 79/17) vsebuje naslednjo končno določbo:
»4. člen
Ta pravilnik začne veljati naslednji dan po objavi v Uradnem
listu Republike Slovenije, novi Priloga 1 in Priloga 2 ter spremenjena Priloga
9 pravilnika pa se uporabljata za dohodke, prejete po 31. decembru 2017.«.

Pravilnik o spremembi Pravilnika o obrazcih za
napovedi za odmero akontacije dohodnine ter obrazcih za napovedi za odmero
dohodnine od dohodka iz kapitala in dohodka iz oddajanja premoženja v najem
(Uradni list RS, št. 79/18) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
Pravilnika o obrazcih za napovedi za odmero akontacije dohodnine ter obrazcih
za napovedi za odmero dohodnine od dohodka iz kapitala in dohodka iz oddajanja
premoženja v najem (Uradni list RS, št. 29/19) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.