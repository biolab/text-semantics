1.     
Predsednik Vrhovnega sodišča Republike Slovenije glede na Odlok o
preklicu epidemije nalezljive bolezni SARS-CoV-2 (COVID-19) z dne 14. 5. 2020
(Uradni list RS, št. 68/20) ugotavljam, da so z dnem 31. 5. 2020
prenehali razlogi iz prvega odstavka 83.a člena Zakona o sodiščih, ki so zaradi
nastanka izrednega dogodka, t.j. epidemije nalezljive bolezni SARS-CoV-2
(COVID-19) – koronavirus, v večjem obsegu ovirali nemoteno oziroma redno
izvajanje sodne oblasti.
2.     
V zvezi s sklepom Vlade Republike Slovenije z dne 21. 5. 2020
(Uradni lis RS, št. 74/20), s katerim je ta na podlagi Zakona o začasnih
ukrepih v zvezi s sodnimi, upravnimi in drugimi javnopravnimi zadevami za
obvladovanje širjenja nalezljive bolezni sars-cov-2 (Covid-19) (Uradni list RS,
št. 36/20 in 61/20, v nadaljevanju ZZUSUDJZ) ugotovila, da so prenehali
razlogi za začasne ukrepe v zvezi s sodnimi zadevami, z dnem 31. 5. 2020
odrejam preklic Odredbe o posebnih ukrepih zaradi nastanka pogojev iz prvega
odstavka 83.a člena Zakona o sodiščih in razlogov iz 1. člena ZZUSUDJZ z
dne 4. 5. 2020 (Uradni list RS, št. 62/20) ter na njeni podlagi
določene druge ukrepe.
Št. Su 407/2020
Ljubljana, dne 27. maja 2020
Predsednik 
Vrhovnega sodišča Republike Slovenije
mag. Damijan Florjančič