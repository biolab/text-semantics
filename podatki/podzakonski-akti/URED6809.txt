1. člen
(vsebina)
Ta uredba določa višino dodatnega plačila
policistom, ki jim je odrejeno opravljanje dela preko polnega delovnega časa v
skladu s prvim odstavkom 73. člena Zakona o organiziranosti in delu v policiji
(Uradni list RS, št. 15/13 in 11/14; v nadaljnjem besedilu: zakon).
2. člen
(upravičenost do plačila)
(1) Ko je policistu v skladu s prvim
odstavkom 73. člena zakona odrejeno, da dokonča začeto nalogo, mu pripada
dodatno plačilo za delo, opravljeno v času, ki presega z zakonom, ki ureja
delovna razmerja, določeno najvišjo število ur dela preko polnega delovnega
časa, in sicer za:
-       
opravljeno 14. uro in nadaljnje ure dela v posameznem delovniku,
-       
opravljeno deveto uro in nadaljnje ure dela preko polnega delovnega časa
v tednu,
-       
opravljeno 57. uro in nadaljnje ure dela v posameznem tednu in
-       
opravljeno 21. uro in nadaljnje ure dela preko polnega delovnega časa v
mesecu.
(2) Ista ura opravljenega dela preko
polnega delovnega časa v skladu s prejšnjim odstavkom se pri določanju višine
dodatnega plačila upošteva samo enkrat.
3. člen
(višina plačila)
Policistu kot dodatno plačilo za opravljeno
odrejeno delo v skladu s prejšnjim členom pripada delovna uspešnost iz naslova
povečanega obsega dela v višini 0,172 odstotka osnovne plače za vsako dejansko
opravljeno uro dela pod pogoji iz prejšnjega člena.
4. člen
(veljavnost)
Ta uredba začne veljati naslednji dan po
objavi v Uradnem listu Republike Slovenije, uporabljati pa se začne 1. junija
2014.
Št. 00717-18/2014
Ljubljana, dne 27. maja 2014
EVA 2014-1711-0056
Vlada Republike Slovenije
mag. Alenka Bratušek l.r.
Predsednica