I. SPLOŠNO
1. člen
Z namenom, da se omeji gibanje prebivalstva, in zaradi
zajezitve in obvladovanja epidemije COVID-19 se s tem odlokom začasno
prepoveduje ponujanje in prodajanje blaga in storitev neposredno potrošnikom na
območju Republike Slovenije.
II. IZJEME BREZ POGOJA TESTA
2. člen
(1) Ne glede na prejšnji člen prepoved ponujanja in
prodajanja blaga in storitev potrošnikom ne velja za:
1.     
lekarne,
2.     
bencinske servise,
3.     
finančne storitve,
4.     
geodetske storitve,
5.     
pošto,
6.     
dostavne službe,
7.     
dimnikarske storitve, pod pogojem, da je v prostoru, kjer se izvajajo
dimnikarske storitve, prisoten samo en izvajalec, če pa to ni mogoče, je lahko
v prostoru prisoten izvajalec storitve in ena oseba, ki je uporabnik male
kurilne naprave; opravljanje dimnikarskih storitev ni dovoljeno v prostorih, v
katerih je nameščena mala kurilna naprava, ki jih po opravljeni storitvi ni
mogoče prezračiti,
8.     
gradbena dela v oziroma na nenaseljenih gradbiščih, hišah oziroma
stanovanjih, pri izvajanju katerih je zagotovljeno, da ni stika s potrošniki,
9.     
individualne nezdravstvene svetovalne in terapevtske storitve,
10.  
osebni prevzem blaga ali hrane, razen alkohola in alkoholnih pijač, na
prevzemnih mestih, kjer je zagotovljen minimalni stik s potrošniki, med 6. in
21. uro, pri čemer konzumiranje prevzete hrane in pijače na javnih površinah ni
dovoljeno,
11.  
trafike in kioske za prodajo časopisov in revij,
12.  
storitve frizerskih salonov ter medicinske pedikure in medicinske
manikure,
13.  
čistilne servise in čistilnice,
14.  
premične stojnice za prodajo kmetijskih pridelkov in proizvodov
kmetovalcev,
15.  
servisne delavnice, v katerih se opravljajo storitve popravil in
vzdrževanja motornih vozil in koles (vulkanizerske, avtomehanične, avtoličarske
ali avtokleparske delavnice, delavnice za popravilo koles),
16.  
druge nujne storitve za zagotavljanje varnosti in zdravja.
(2) Ne glede na prejšnji člen je izvzeto ponujanje in
prodajanje blaga in storitev potrošnikom na daljavo, kot ju ureja zakon, ki
ureja varstvo potrošnikov.
(3) Ne glede na ukrepe, navedene v drugih odlokih, ki jih
Vlada Republike Slovenije sprejme zaradi zajezitve in obvladovanja epidemije
COVID-19, je brez časovne omejitve dovoljeno:
-       
opravljanje dejavnosti priprave jedi in pijač v primeru dostave,
-       
opravljanje dejavnosti priprave in strežbe jedi ter pijač v
organizacijah, ki izvajajo gostinsko dejavnost za svoje zaposlene oziroma
varovance.
(4) Ne glede na prejšnji člen so izvzete tudi vse oblike
ponujanja in prodajanja blaga in storitev potrošnikom, ki so kot izjema
navedene v drugih odlokih, ki jih Vlada Republike Slovenije sprejme zaradi
zajezitve in obvladovanja epidemije COVID-19.
(5) Število oseb v zaprtih javnih prostorih, v katerih se
izvaja dejavnost ponujanja in prodajanja blaga in storitev potrošnikom, se
omeji na 30 kvadratnih metrov na posamezno stranko ali na eno stranko, če je
poslovni prostor manjši od 30 kvadratnih metrov. Če gre za odprto tržnico, se
dejavnost ponujanja in prodajanja blaga in storitev potrošnikom omeji na 10
kvadratnih metrov na posamezno stranko.
III. IZJEME S POGOJEM TESTA
3. člen
(1) Ne glede na 1. člen tega odloka prepoved ponujanja in
prodajanja blaga in storitev potrošnikom ne velja tudi za:
1.     
prodajalne, ki v pretežni meri prodajajo živila, blago za osebno nego in
čiščenje, vključno s prodajo kmetijskih pridelkov na kmetiji,
2.     
prodajalne z medicinskimi pripomočki in ortopedskimi pripomočki, 
3.     
kmetijske prodajalne, 
4.     
specializirane prodajalne z otroškim programom, 
5.     
prodajalne s površino do 400 m2, ne glede na vrsto blaga,
6.     
tržnice, 
7.     
druge servisne delavnice s površino do 400 m2 ter storitve
izdelave, vzdrževanja in montaže, 
8.     
storitve nepremičninskega posredovanja, 
9.     
storitve higienske nege, ki niso storitve frizerskih salonov, medicinske
pedikure in medicinske manikure (kot na primer kozmetične dejavnosti, pedikura,
dejavnosti salonov za nego telesa), 
10.  
individualne storitve strokovnega oziroma poslovnega izobraževanja in
usposabljanja (kot na primer inštrukcije, jezikovne šole, strokovne delavnice),
11.  
storitve salonov za nego živali. 
(2) Ponujanje in prodajanje blaga in storitev iz prejšnjega
odstavka potrošnikom je dovoljeno le pod pogojem, da zaposleni, ki izvajajo
ponujanje in prodajanje blaga in storitev iz prejšnjega odstavka, enkrat
tedensko opravijo testiranje na prisotnost SARS-CoV-2 (COVID-19) po HAGT (hitri
test) ali PCR metodi. Ponujanje in prodajanje blaga in storitev iz prejšnjega
odstavka lahko opravljajo le zaposleni, ki imajo negativni izvid testa, opravljenega
v Republiki Sloveniji. 
(3) Ponujanje in prodajanje blaga in storitev iz 8. do 11.
točke prvega odstavka tega člena potrošnikom je dovoljeno le pod pogojem, da
potrošniki predhodno opravijo testiranje na prisotnost SARS-CoV-2 (COVID-19) po
HAGT (hitri test) ali PCR metodi in da osebi, ki izvaja ponujanje in prodajanje
blaga in storitev iz 8. do 11. točke prvega odstavka tega člena, predložijo
negativni izvid testa, opravljenega v Republiki Sloveniji, ki ni starejši od 24
ur. 
IV. POGOJI
4. člen
(1) Poleg pogojev iz prvega odstavka 5. člena tega odloka
morajo trgovski centri: 
-       
zagotavljati 30 kvadratnih metrov na posamezno stranko v celotnem
trgovskem centru ob hkratnem upoštevanju petega odstavka 2. člena tega odloka
za posamezno prodajalno v sklopu trgovskega centra, 
-       
imeti ločen vhod in izhod za stranke. 
(2) Upravljavec trgovskega centra oziroma odgovorna oseba
posamezne prodajalne v sklopu trgovskega centra zagotovi upoštevanje pogojev iz
prejšnjega odstavka. 
5. člen
(1) Ponujanje in prodajanje blaga in storitev potrošnikom je
dovoljeno le pod pogojem, da se zagotovi: 
-       
minimalni možni stik s potrošniki v skladu s sprejetimi navodili
Nacionalnega inštituta za javno zdravje (v nadaljnjem besedilu: NIJZ), 
-       
redno prezračevanje ali ustrezna ventilacija prostorov, v katerih se
izvaja dejavnost ponujanja in prodajanja blaga in storitev potrošnikom, in 
-       
razkuževanje rok za stranko pred vstopom in ob izstopu iz prostorov, v
katerih se izvaja dejavnost ponujanja in prodajanja blaga in storitev
potrošnikom. 
(2) Pri opravljanju dejavnosti iz 2. in 3. člena tega odloka
ter prejšnjega člena se smiselno upoštevajo vsa higienska priporočila
ministrstva, pristojnega za zdravje, in NIJZ za preprečevanje okužbe z virusom
SARS-CoV-2, ki so objavljena na spletni strani ministrstva in NIJZ. 
(3) Odgovornost delodajalcev je, da zaposlenim zagotovijo
zaščitno opremo in zagotovijo spoštovanje pogojev iz prvega odstavka tega člena
in navodil iz prejšnjega odstavka. 
(4) Ponudnik blaga in storitev zagotovi upoštevanje navodil
iz petega odstavka 2. člena tega odloka. 
(5) Pri izvajanju nadzora ima pristojni inšpektor pravico in
dolžnost omejiti ali prepovedati promet posameznih vrst blaga in izdelkov ter
prepovedati opravljanje dejavnosti. 
6. člen
Vlada Republike Slovenije preverja strokovno utemeljenost
ukrepov iz tega odloka na podlagi strokovnih mnenj. 
V. PREHODNI IN KONČNA DOLOČBA
7. člen
(1) Za izjeme od prepovedi ponujanja in prodajanja blaga in
storitev potrošnikom, določene v 1. do 4. in 6. točki prvega odstavka 3. člena
tega odloka, začne pogoj iz drugega odstavka 3. člena tega odloka veljati 12.
februarja 2021. 
(2) Izjeme od prepovedi ponujanja in prodajanja blaga in
storitev potrošnikom, določene v 5. in 7. do 11. točki prvega odstavka 3. člena
tega odloka, začnejo veljati ob negativnem izvidu testa zaposlenih, ki izvajajo
ponujanje in prodajanje tega blaga in storitev, oziroma od 9. februarja 2021
dalje, ob predhodni izpolnitvi pogoja iz drugega odstavka 3. člena tega odloka.
8. člen
Ta odlok začne veljati 6. februarja 2021 in velja do 12. februarja
2021.
Št. 00726-6/2021
Ljubljana, dne 5. februarja 2021
EVA 2021-2130-0008
Vlada Republike Slovenije 
Janez Janša 
predsednik