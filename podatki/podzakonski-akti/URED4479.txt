I. SPLOŠNI DOLOČBI
1. člen
(podlaga za državni lokacijski načrt)
(1) S to uredbo se ob upoštevanju Odloka o strategiji
prostorskega razvoja Slovenije (Uradni list RS, št. 76/04) sprejme državni
lokacijski načrt za izvennivojsko križanje Zijavnica regionalne ceste I. reda
R1-215/1162 Trebnje-Mokronog z železniško progo Sevnica-Trebnje (v nadaljnjem
besedilu: državni lokacijski načrt). 
(2) Državni lokacijski načrt je izdelal URBIS, d.o.o.,
Maribor, pod številko projekta 051-DLN/2004, februar 2007.
2. člen
(vsebina uredbe)
(1) Ta uredba določa ureditveno območje, zasnovo projektnih
rešitev prometne infrastrukture, zasnovo projektnih rešitev za urbanistično, krajinsko
in arhitekturno oblikovanje, zasnovo projektnih rešitev energetske, vodovodne
in druge komunalne infrastrukture, rešitve in ukrepe za varovanje okolja,
ohranjanja narave in kulturne dediščine ter trajnostne rabe naravnih dobrin,
etapnost izvedbe, obveznosti investitorjev in izvajalcev, tolerance ter nadzor
nad izvajanjem te uredbe. 
(2) Sestavine iz prejšnjega odstavka so obrazložene in
grafično prikazane v državnem lokacijskem načrtu, ki je skupaj z obveznimi
prilogami na vpogled na Ministrstvu za okolje in prostor, Direktorat za
prostor, ter na občini Trebnje.
II. UREDITVENO OBMOČJE
3. člen
(obseg ureditvenega območja)
(1) Ureditveno območje državnega lokacijskega načrta obsega
parcele oziroma dele parcel, na katerih se izvedejo trajni objekti, deviacije,
vodnogospodarske ureditve, spremljajoči objekti itd., parcele oziroma dele
parcel, na katerih so načrtovani objekti, potrebni za izvedbo državnega
lokacijskega načrta, po njegovi izvedbi pa se na njih vzpostavi prejšnje stanje
(območje prestavitve, novogradnje, rekonstrukcije komunalne, energetske in
telekomunikacijske infrastrukture, ki jih zahteva gradnja trase ceste). 
(2) Območje trase obsega naslednje parcele oziroma dele
parcel v k. o. Medvedje selo: 
365/9, 365/10, 365/13, 548/1, 548/2, 550/1,
550/2, 552/2, 553/2, 555/3, 559/1, 559/2, 559/3, 559/4, 560/1, 566/6, 566/7,
566/8, 568, 569/4, 569/5, 569/6, 570/2, 571, 573/2, 574/1, 575/1, 575/2 580,
581/1, 585/1, 585/3, 587, 1111/1, 1111/2, 1133, 1144/1, 1144/3, 1145, 1173/1,
1173/17, 1173/20, 1173/56, 1173/72, 1173/73, 1173/74, 1173/75, 1173/76,
1173/77, 1173/78, 1173/79, 1173/80, 1173/81, 1173/82, 1173/83, 1173/84, 1174/2,
1174/3. 
(3) Območje prestavitev, novogradenj, rekonstrukcij
komunalne, energetske in telekomunikacijske infrastrukture, ki jih zahteva
gradnja trase ceste, obsega naslednje parcele oziroma dele parcel v k. o.
Medvedje selo: 
a)    
nizka napetost oziroma javna razsvetljava: 
1173/72, 1173/84, 1173/70, 1173/67, 603/33,
603/32, 602/1, 602/3; 
b)    
telekomunikacijski vodi: 
1174/3, 559/1; 
c)    
meteorna kanalizacija, lovilec olj, zadrževalni bazen: 
394/4, 394/7, 537/2, 537/3, 1173/55. 
(4) Območje rekultivacije regionalne ceste in ukinitve
nivojskega križanja obsega naslednje parcele oziroma dele parcel v k. o.
Medvedje selo: 
1173/1, 1173/77, 1173/78, 1173/79, 1173/80,
1173/81, 1173/82, 1174/2. 
(5) Po zaključeni gradnji in rekultivaciji opuščene trase ter
ukinitvi nivojskega prehoda se izdela nova parcelacija.
4. člen
(funkcije ureditvenega območja)
(1) Ureditveno območje iz prejšnjega člena obsega: 
a)    
a) območje regionalne ceste z naslednjimi spremljajočimi objekti in
ureditvami: deviacije cest in poti, nadvoz, objekti za odvodnjavanje in
čiščenje, priključki in križišča, avtobusna postaja, 
b)    
b) območje ureditve obcestnega prostora, 
c)    
c) območje rekultivacije opuščene trase regionalne ceste in 
č)    območja prestavitve in ureditve komunalnih, energetskih in
telekomunikacijskih infrastrukturnih objektov, vodov in naprav. 
(2) Po zaključeni gradnji se na vseh zemljiščih izven območja
izključne rabe prometnih ureditev vzpostavi prvotna raba oziroma nova raba
skladno z ureditvami, določenimi v tej uredbi.
III. ZASNOVA PROJEKTNIH REŠITEV PROMETNE INFRASTRUKTURE
5. člen
(tehnični elementi)
(1) Cesta je načrtovana kot dvopasovna cesta. 
(2) Horizontalni potek: Rekonstrukcija ceste se začne pred
desnim odcepom lokalne ceste za Primštal, v km 1+188, kjer se nova trasa v
blagi levi krivini oddalji od obstoječe in se skozi gozdnato območje nadaljuje
zahodno od trase železniške proge Sevnica-Trebnje, ki na obravnavanem odseku
poteka v globokem useku, ki se začne pri obstoječem nivojskem prehodu.
Deviacija regionalne ceste se v sredini odseka približa osi železniške proge,
se usmeri proti severovzhodu in z nadvozom prečka železniško progo
Sevnica-Trebnje. V nadaljevanju se trasa priključi na obstoječi, že
rekonstruirani del ceste v km 1+975. 
(3) Vertikalni potek: Projektirana niveleta se na začetku
višinsko naveže na obstoječi asfalt in vzdolžni nagib, ki znaša 6,45 odstotka.
Naprej se niveleta stalno vzpenja (5,27 odstotka), najvišja kota je 304,71 m.
Nato se trasa z vertikalno krivino Rv = 1500 m prevesi v drugo smer in ima
nagib -4 odstotkov. Na tem odseku trasa prečka železniško progo, projektirana
niveleta pa omogoča svetli profil pod nadvozom v skladu s Tehničnimi
specifikacijami za ceste za premostitvene objekte v območju železniških prog
(TSC 07.114). Pred vključitvijo v rekonstruirano vozišče ima niveleta največji
nagib, ki znaša 6,86 odstotka. 
(4) Vertikalni in horizontalni elementi avtoceste so določeni
na podlagi računske hitrosti 60 km/h. 
(5) Projektirani normalni prečni profil znaša 8,60 m, in
sicer dva vozna pasova širine 3 m, dva robna pasova širine 0,30 m, dve bankini
širine 1 m ter koritnica z bankino ali bermo širine 1 m. Na objektu znaša
normalni prečni profil 9,32 m.
6. člen
(križišča, deviacije kategoriziranih in nekategoriziranih
cest)
(1) Zaradi gradnje je potrebna izvedba štirih križišč s
pripadajočimi deviacijami oziroma navezavami na obstoječo cesto ali pot: 
-       
v km 1+268: cesta proti Primštalu, štirikrako križišče z levozavijalnim
pasom, 
-       
v km 1+508: obstoječa gozdna pot, 
-       
v km 1+788: obstoječa gozdna pot, 
-       
v km 1+918: na sedanjo regionalno cesto. 
(2) Zaradi gradnje regionalne ceste se izvede deviacija
gozdne poti ob železniški progi Sevnica-Trebnje v dolžini 60 m, in sicer kot
povezava med obstoječima potema zaradi ukinitve nivojskega prehoda in
rekultivacija opuščenega dela regionalne ceste.
7. člen
(objekti)
(1) Za premostitev železniške proge se izvede nadvoz dolžine
31,30 m in širine 9,32 m. Minimalna svetla višina nadvoza mora omogočiti
poznejšo elektrifikacijo železniške proge. 
(2) Na območju avtobusne postaje ob obrtni coni se izvede
AB-podporni zid dolžine 39 m in povprečne višine 5,20 m.
8. člen
(vkopi in nasipi)
Trasa ceste poteka delno v nasipu, delno je vkopana. Nasipi
so oblikovani v nagibu 1: 1,5. Vkopne brežine se izvedejo v nagibu 1: 1 in 1:
1,5 ter se humusirajo in zatravijo.
9. člen
(spremljajoči objekti)
V km 1+248 (za križiščem ceste proti Primštalu) se izvede
nadomestna avtobusna postaja.
IV. ZASNOVA PROJEKTNIH REŠITEV ZA KRAJINSKO OBLIKOVANJE
10. člen
(prometne površine in obcestni prostor)
(1) Projekt za pridobitev gradbenega dovoljenja za avtocesto
mora vsebovati načrt krajinske arhitekture. Načrt mora vsebovati predvsem
oblikovalske rešitve v zvezi s preoblikovanjem reliefa ter rešitve v zvezi z
urejanjem in ozelenitvijo prostih površin v obcestnem prostoru. 
(2) Pogoji za posege v obcestni prostor in urejanje
obcestnega prostora: 
-       
relief se oblikuje v skladu z naravnimi reliefnimi oblikami, z doslednim
vertikalnim zaokroževanjem konkavne in konveksne krivine brežin ter ustreznim
oblikovanjem prehodov brežin nasipov in vkopov v obstoječi relief. Brežine se
zatravijo, 
-       
pri oblikovanju reliefa in izvedbi nasipov se uporablja nenosilen
material, odstranjen med gradnjo, 
-       
med gradnjo je dovoljeno vegetacijo odstraniti samo tam, kjer je to
nujno potrebno, 
-       
odstranjen, uničen ali kako drugače prizadet gozdni rob in na novo
ustvarjene preseke je treba sanirati in zasaditi z avtohtonimi vrstami, pri
čemer je treba poskrbeti tudi za ustrezno vertikalno zgradbo oziroma
zastopanost vseh slojev gozda. 
(3) Del opuščene trase regionalne ceste se sanira in pogozdi.
V. ZASNOVA PROJEKTNIH REŠITEV ENERGETSKE, VODOVODNE IN DRUGE
KOMUNALNE INFRASTRUKTURE
11. člen
(skupne določbe)
(1) Pred izvedbo kakršnih koli posegov na ureditvenem območju
je treba določiti natančno lego vseh komunalnih in energetskih vodov ter
omrežja zvez, jih zakoličiti in ustrezno zaščititi. 
(2) Projektiranje in gradnja komunalne, energetske in
telekomunikacijske infrastrukture mora potekati v skladu s projektnimi pogoji
posameznih upravljavcev teh objektov in naprav, če niso v nasprotju s to
uredbo. 
(3) Za dopustna odstopanja po tej uredbi se lahko štejejo
tudi druga križanja komunalnih vodov s traso ceste, ki niso določena s to
uredbo. K vsaki drugačni rešitvi križanja komunalnih vodov s traso ceste mora
investitor voda predhodno pridobiti soglasje investitorja oziroma upravljavca
avtoceste.
12. člen
(telekomunikacijski vodi)
(1) Zaradi gradnje regionalne ceste je treba prestaviti,
zamenjati oziroma zaščititi telekomunikacijske naprave in objekte ter optični
kabel. 
(2) Na lesenih drogovih sta nameščena telekomunikacijski
optični kabel (24 vlaken) in medkrajevni progovni železniški kabel TF 33 CP (3
x 4 x 1,2). Kabla je treba na lokaciji novega nadvoza zaščititi. Način zaščite
se določi na mestu samem po navodilih upravljavcev. 
(3) Podzemni železniški signalni kabel (SPZ 10 x 0,9) poteka
neposredno ob progi in ga je treba na lokaciji izvedbe novega nadvoza
zakoličiti, odkriti in zaščititi s PVC-cevjo ob prisotnosti in po navodilih
predstavnikov železnice. 
(4) Na območju križišča za lokalno cesto proti Primštalu se
zagotovi nova kabelska kanalizacija s pomožnimi jaški za zaščito
telekomunikacijskega omrežja proti obrtni coni in medkrajevnega kabla
Trebnje-Mirna. 
(5) Na celotnem odseku in čez nadvoz se na desni strani
zagotovi polaganje zaščitnih cevi za potrebe optičnega kabla.
13. člen
(javna razsvetljava)
(1) Javna razsvetljava je predvidena na križišču z lokalno
cesto za Primštal in na območju avtobusnih postaj. 
(2) Javna razsvetljava se napaja iz obstoječe transformatorske
postaje v obrtni coni.
14. člen
(odvodnjavanje cestnega telesa)
(1) Odvodnjavanje meteornih vod s cestišča se izvede: 
-       
na odseku od km 1+188 do nadvoza se meteorne vode prečno odvajajo v
asfaltne koritnice in prek vtočnih jaškov izpuščajo v meteorni kanal. Iz
meteornega kanala se vode izlivajo v obcestne jarke in čez prepuste izpuščajo
na nižji teren. Na visokih nasipih, kjer je vzdolžni nagib višji od 5 odstotkov
zaradi zaščite bankine, je predvidena izvedba asfaltne koritnice. Izpusti se uredijo
s kanaletami vzdolž nasipne brežine. Zaradi velikega vzdolžnega naklona se dno
obcestnega jarka v dolžini 103 m uredi z betonskimi segmenti, 
-       
na odseku od navoza do km 1+975 se meteorne vode z vozišča čez vtočne in
revizijske jaške odvajajo v neprepustni meteorni kanal, ki se naveže na
obstoječo cestno kanalizacijo ob desni strani vozišča. 
(2) Zaradi varovanja izvira Zijavnica in okolja je treba v km
2+200 izvesti zadrževalnik meteornih voda s standardiziranim lovilcem olj (SIST
EN 858-2). Objekti se izvedejo na obstoječi meteorni kanalizaciji pred
obstoječim izpustom, ki se izliva v jarek. Kot dodaten ukrep se na obstoječem
izpustu predvidi zasun, ki se zapira ob morebitnem izlitju nevarnih tekočin. 
(3) Za odvodnjavanje posteljice in zalednih podzemnih voda na
delu vkopov se obojestransko izvedejo drenaže iz gibljivih cevi ø 10 cm.
VI. REŠITVE IN UKREPI ZA VAROVANJE OKOLJA, OHRANJANJE NARAVE
IN KULTURNE DEDIŠČINE TER TRAJNOSTNE RABE NARAVNIH DOBRIN
15. člen
(varovanje tal)
(1) Posegi v tla se izvedejo tako, da so prizadete čim manjše
površine tal. 
(2) Pri gradnji se uporabljajo transportna sredstva in
gradbeni stroji, ki so tehnično brezhibni ter le materiali, za katera obstajajo
dokazila o njihovi neškodljivosti za okolje. S transportnih in gradbenih
površin ter deponij gradbenih materialov je treba preprečiti emisije prahu z
vlaženjem teh površin ob sušnem in vetrovnem vremenu. 
(3) Pri odrivih zemlje je treba paziti, da se zgornji humusni
sloj deponira ločeno in se uporabi za sanacijo nasipa oziroma ukopa. Prst se
odstrani in premesti na drugo lokacijo tako, da ne pride do onesnaženja s
škodljivimi snovmi in manj kakovostnim materialom. Deponije se izvedejo tako,
da se ohrani rodovitnost zemlje in njena količina, pri tem ne sme priti do
mešanja mrtvice in živice, ki ne sme biti deponirana v kupih, višjih od 1,20 m.
Deponije je treba zaščititi pred onesnaževanjem in erozijskimi procesi.
16. člen
(ureditve na območjih gozdnih zemljišč)
(1) Investitor mora omogočiti dostop na gozdna zemljišča med
gradnjo in po njej. 
(2) Med gradnjo je treba kolikor je najbolj mogoče ohranjati
vso drevesno vegetacijo in naravno obliko gozda. Odstraniti je treba le drevje
do roba obcestnega prostora, sečnja mora omogočiti predvsem učinkovito
sanacijsko obsaditev in novo oblikovanje gozdnega roba. Preprečeno mora biti
vsako nepotrebno zasipavanje in odstranjevanje podrasti.
17. člen
(vodnogospodarske ureditve)
Na površinskih vodotokih se izvedejo naslednje ureditve: 
-       
cestni odsek prečka izvirni krak Gomilščice; 
-       
predvidena je izvedba dveh prepustov: na izvirnem kraku Zijavnice cevni
prepust premera 140 cm pod visokim nasipom v km 1+893 in cevni prepust premera
140 cm v km 1+315.
18. člen
(zaščitni ukrepi za varstvo voda)
(1) Zaradi gradnje regionalne ceste se vodni režim, posebno
režim odtoka visokih voda, ne sme poslabšati. 
(2) Na odseku regionalne ceste, ki poteka prek vodovarstvenih
pasov vodnega vira Zijavnica, se odvodnjavanje cestnega telesa uredi v skladu z
občinskim odlokom, ki ureja varstvo pitne vode, in ukrepi, ki jih predvideva
analiza tveganja za onesnaženje vodnega telesa. 
(3) Dosledno je treba upoštevati vse omilitvene in
interventne ukrepe med gradnjo in tudi med obratovanjem ceste, ki so predvideni
v izdelani analizi tveganja za onesnaženje vodnega telesa in se nanašajo na
izvajanje gradbenih del, vzdrževanje in oskrbo gradbene mehanizacije, zbiranje,
ločevanje in skladiščenje nevarnih snovi ter nenevarnih odpadkov ter na
kontrolo in vzdrževanje lovilnika olj in cestišča. Za čas gradnje je treba
izdelati elaborat ekološke ureditve gradbišča, ki je sestavni del projekta za
pridobitev gradbenega dovoljenja, ki mora upoštevati navedene usmeritve. 
(4) Investitor oziroma izvajalec mora za čas gradnje izdelati
scenarij zagotovitve rezervnega vodnega vira za primer onesnaženja, da se
zagotovi nemotena oskrba s pitno vodo za prebivalce, ki uporabljajo vodni vir
Zijavnica.
19. člen
(območja ohranjanja narave)
Na ureditvenem območju ni naravnih vrednot, zavarovanih
območij ali območij, pomembnih za biotsko raznovrstnost.
20. člen
(varovanje flore, favne in biotopov ter gozdnih zemljišč)
(1) Med gradnjo je treba kolikor je najbolj mogoče ohranjati
vso drevesno vegetacijo in naravno oblika gozda. Odstraniti je treba le drevje
do roba obcestnega prostora, sečnja mora omogočiti predvsem učinkovito
sanacijsko obsaditev in novo oblikovanje gozdnega roba. Preprečeno mora biti
vsako nepotrebno zasipavanje in odstranjevanje podrasti. 
(2) Za nasipe se v čim večji meri uporabi material iz
izkopov. Brežine in druge zaradi gradbišča odprte površine se zatravijo. 
(3) Preprečiti je treba odlaganje gradbenega ali izkopnega
materiala, splakovanje delovnega orodja, spuščanje betonskega mleka ali
cementnih odpadkov v strugo izvirnega kraka Gomilščice. 
(4) Posegi v vode morajo biti prostorsko in časovno omejeni
in z minimalnim vnosom snovi v vodo (materiali, ki vsebujejo nevarne spojine
niso dovoljeni) ob tem, da v vodi ne nastanejo razmere neprekinjene kalnosti.
Pred začetkom gradnje je treba o začetku gradnje obvestiti ribiško družino, ki
na prizadetem območju upravlja vodni živelj.
21. člen
(varovanje objektov in območij kulturne dediščine)
(1) Na obravnavanem območju niso evidentirane enote kulturne
dediščine in ni zavarovanih arheoloških območij. 
(2) Zagotoviti je treba načelno rezervatno varstvo arheološke
dediščine. Investitor mora na območju trase zagotoviti izvedbo predhodnih
arheoloških raziskav (ekstenzivni, intenzivni površinski in podpovršinski
pregled, geofizikalne meritve in analize aerofotografij) na celotni trasi in
stalen arheološki nadzor med gradnjo. V primeru najdb je treba zagotoviti
izvedbo zaščitnih izkopavanj potencialno odkritih najdišč. 
(3) Območja morajo biti pregledana in zemljišča pred začetkom
gradnje sproščena. Investitor mora na celotnem območju lokacijskega načrta
predvidenega posega zagotoviti stalen arheološki nadzor nad zemeljskimi deli.
22. člen
(varstvo pred hrupom)
Investitor mora med gradnjo zagotoviti naslednje ukrepe: 
-       
delovni stroji in naprave morajo biti izdelani v skladu z emisijskimi
normami za hrup gradbenih strojev v skladu s pravilnikom, ki ureja emisijo
hrupa strojev, ki se uporabljajo na prostem, 
-       
prevozne poti na gradbišče morajo potekati čim bolj je mogoče zunaj
stanovanjskih naselij; hrupna gradbena dela v bližini stanovanjskih objektov
lahko potekajo le podnevi med 7. in 19. uro.
23. člen
(varstvo zraka)
Sipke materiale in nezaščitene površine je treba vlažiti,
preprečevati je treba raznašanje materialov z gradbišča in prekrivati sipke
tovore pri prevozu po javnih prometnih površinah.
24. člen
(varstvo pred požarom)
(1) Požarna varnost obstoječih objektov se zaradi izvedbe
državnega lokacijskega načrta ne sme poslabšati. 
(2) Med gradnjo je treba zagotoviti nemotene dostope za
interventna vozila in za varen odmik od ljudi in premoženja.
25. člen
(odvzemi in deponije viškov materiala)
(1) Za gradnjo ceste in spremljajočih ureditev je treba
zagotoviti približno 7000 m3 materiala za izvedbo nasipov. 
(2) V masni bilanci odseka regionalne ceste se zaradi vkopa
trase, izkopov obcestnih jarkov, nadomeščanja slabo nosilnih zemljin pojavljajo
manjši viški izkopanega materiala. Viški se odlagajo na deponijo gradbenega
materiala v občini Trebnje.
26. člen
(zaščita pred razlitjem nevarnih snovi)
(1) Ob prometnih površinah so načrtovane odbojne ograje, ki
preprečujejo razlitje nevarnih snovi zunaj območja prometnih površin oziroma
zunaj območja kontroliranega odvodnjavanja. 
(2) Ob morebitnih nezgodah med gradnjo, prometnih nesrečah v
času obratovanja ali ob razlitju večjih količin goriv, olj ali drugih
škodljivih tekočin in materialov je treba takoj ukrepati in preprečiti izlitje
nevarnih snovi v vodotoke in podtalnico ter takoj obvestiti najbližji center za
obveščanje, policijo ali gasilsko enoto.
VII. ETAPNOST IZVEDBE
27. člen
(etape)
Ureditve, ki jih določa državni lokacijski načrt, se izvedejo
v eni etapi.
VIII. OBVEZNOSTI INVESTITORJEV IN IZVAJALCEV
28. člen
(organizacija gradbišča)
Organizacija gradbišča je omejena na širino trase posega. Za
potrebe gradbišča se uporabljajo že obstoječe komunikacije in ureja čim manj
novih dovoznih poti. Poleg obveznosti, navedenih v prejšnjih členih te uredbe,
so obveznosti investitorja in izvajalca med gradnjo tudi: 
-       
zagotovitev ustreznega odvijanja motornega in peš prometa po obstoječem
omrežju cest in poti, 
-       
ustrezna ureditev vseh cest, ki bi morebiti služile obvozu ali prevozu
med gradnjo pred začetkom del, po končani gradnji pa sanacija morebitnih
poškodb, 
-       
ustrezna zaščita infrastrukturnih objektov, naprav in drugih objektov,
po končani gradnji pa sanacija morebitnih poškodb, 
-       
ob nezgodi zagotovitev takojšnjega ukrepanja ustrezno usposobljenih
delavcev.
29. člen
(dodatne obveznosti)
Poleg obveznosti iz prejšnjih členov te uredbe morajo
investitorji in izvajalci: 
-       
uporabljati materiale, za katere obstajajo dokazila o njihovi
neškodljivosti za okolje, 
-       
zagotoviti nemoteno komunalno in energetsko oskrbo objektov prek
obstoječih infrastrukturnih omrežij, objektov in naprav, ob morebitnem
onesnaženju vodnega vira Zijavnica pa zagotoviti ustrezen način za nadomestno
oskrbo s pitno vodo, 
-       
obnoviti in sanirati vse infrastrukturne vode in naprave ter druge
objekte, če bi na njih zaradi prevelikih obremenitev ali tresljajev,
povzročenih zaradi gradnje ceste in z njo povezanih ureditev, nastale poškodbe,
-       
v najkrajšem možnem času v skladu s predpisi odpraviti morebitne
negativne posledice, ki bi nastale zaradi gradnje in obratovanja ceste, 
-       
po končani gradnji ceste začasno pridobljena zemljišča in spremljajoče
ureditve povrniti v prvotno rabo oziroma stanje, 
-       
zgraditi dostope do zemljišč in objektov, ki v državnem lokacijskem
načrtu niso opredeljeni, a so utemeljeni in zahtevani v postopku zaslišanja
prizadetih strank, 
-       
reševati odkupe zemljišč v sodelovanju z vsemi prizadetimi, 
-       
vzdrževati celoten obcestni prostor.
30. člen
(razmejitve in primopredaja)
(1) Investitor mora pripraviti ustrezne razmejitve in predati
potrebno dokumentacijo drugim upravljavcem ter poskrbeti za primopredajo vseh
odsekov cest, vodnogospodarskih ureditev, javne razsvetljave, komunalnih vodov
in drugih naprav, ki jih v skladu s predpisi, ki urejajo javne ceste, ne bo
prevzel v upravljanje. 
(2) Po končani gradnji morajo upravljavci tiste
infrastrukture, ki ni cesta, le-to prevzeti v upravljanje in vzdrževanje. 
(3) Opuščeni del trase regionalne ceste na vzhodni strani
železniške proge se prekategorizira v lokalno pot in da v upravljanje občini
Trebnje.
31. člen
(razmejitev financiranja prostorske ureditve)
Investitor ceste in vseh drugih ureditev, povezanih z gradnjo
in urejanjem ter določenih s to uredbo, je Republika Slovenija, ki jo kot
izvajalec naročila za opravljanje nalog v zvezi z gradnjo in obnavljanjem
zastopa Direkcija Republike Slovenije za ceste.
IX. TOLERANCE
32. člen
(dovoljena odstopanja)
(1) Pri realizaciji državnega lokacijskega načrta so dopustna
odstopanja od tehničnih rešitev, določenih s to uredbo, če se pri nadaljnjem
podrobnejšem proučevanju prometnih, geoloških, hidroloških, geomehanskih in
drugih razmer poiščejo tehnične rešitve, ki so primernejše z oblikovalskega,
prometno-tehničnega ali okoljevarstvenega vidika, s katerimi pa se ne smejo
poslabšati prostorske in okoljske razmere. 
(2) Odstopanja od tehničnih rešitev iz prejšnjega odstavka ne
smejo biti v nasprotju z javnimi interesi, z njimi morajo soglašati nosilci
urejanja prostora, ki jih ta odstopanja zadevajo. 
(3) V projektih za pridobitev gradbenega dovoljenja morajo
biti vse stacionaže objektov in naprav natančno določene. Dopustna so manjša
odstopanja od stacionaž navedenih v tej uredbi, ki so posledica natančnejše
stopnje obdelave projektov. Večja odstopanja so dopustna v skladu z določbo
prvega in drugega odstavka tega člena.
X. NADZOR
33. člen
(nadzor)
Nadzor nad izvajanjem te uredbe opravlja Ministrstvo za
okolje in prostor - Inšpektorat Republike Slovenije za okolje in prostor.
XI. PREHODNA IN KONČNA DOLOČBA
34. člen
(občinski prostorski akti)
Z dnem uveljavitve te uredbe se za ureditveno območje
državnega lokacijskega načrta iz 3. člena te uredbe šteje, da so spremenjeni in
dopolnjeni naslednji občinski prostorski akti: 
-       
Odlok o prostorskih sestavinah dolgoročnega plana Občine Trebnje za obdobje
1986 do leta 2000 in srednjeročnega plana Občine Trebnje za obdobje 1986 do
leta 1990 (Uradni list RS, št. 59/04, 82/04 in 65/06 - popr.) in 
-       
Odlok o prostorskih ureditvenih pogojih za območje občine Trebnje (SDL
štev. 4/91, Uradni list RS, št. 15/99, 24/00, 7/02, 91/02, 59/04 in 21/05).
35. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00719-7/2007/8
Ljubljana, dne 22. marca 2007
EVA 2007-2511-0077
Vlada Republike Slovenije
Janez Janša l.r. 
Predsednik