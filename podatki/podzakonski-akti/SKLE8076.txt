1
Banka Slovenije bo 1. junija 2009 dala v prodajo in obtok zbirateljske
kovance, in sicer zlatnike z nominalno vrednostjo 100 eurov, srebrnike z
nominalno vrednostjo 30 eurov in dvokovinske kovance z nominalno vrednostjo 3
eure, izdane ob 100-letnici prvega poleta z motornim letalom na Slovenskem, z
znamenji, ki so določena z Uredbo o obsegu izdaje, sestavinah, apoenih in
glavnih znamenjih zbirateljskih kovancev ob 100-letnici prvega poleta z
motornim letalom na Slovenskem (Uradni list RS, št. 68/08).
2
Prodajna cena zlatnika in srebrnika bo višja od njihove
nominalne vrednosti, in sicer bo prodajna cena zlatnika 180 eurov, srebrnika pa
40 eurov.
3
Dvokovinski kovanci se bodo prodajali po njihovi nominalni vrednosti.
4
Vsi zbirateljski kovanci iz 1. točke tega sklepa so zakonito plačilno
sredstvo na območju Republike Slovenije v višini nominalne vrednosti, ki je
označena na njih.
5
Ta sklep začne veljati naslednji dan po objavi v Uradnem listu
Republike Slovenije.
Št. GP-164/09
Ljubljana, dne 21. aprila 2009
Predsednik
Sveta Banke Slovenije
dr. Marko Kranjec l.r.