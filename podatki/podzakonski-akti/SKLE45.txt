I. SPLOŠNE DOLOČBE
1. člen
Zavod za gozdove Slovenije (v nadaljnjem
besedilu: Zavod) je bil ustanovljen z zakonom o gozdovih (Uradni list RS, št.
30/93).
S tem sklepom se določi organizacija in
pogoji za začetek dela Zavoda.
2. člen
Ime javnega zavoda je: Zavod za gozdove
Slovenije.
Sedež Zavoda je: Ljubljana, Večna pot 2.
Skrajšano ime zavoda je: ZGS.
Angleški prevod imena Zavoda je Slovenia
Forest Service.
3. člen
Zavod uporablja pri svojem poslovanju
pečate, štampiljke in žige.
Pečati so okrogle oblike in so izdelani iz
gume. Veliki pečat ima premer 32 mm, manjši pa 20 mm.
Pečat Zavoda je obrobljen z dvema
koncentričnima krogoma in vsebuje na obodu besedilo: "Zavod za gozdove
Slovenije" in navedbo sedeža, ki se glasi: "Ljubljana, Večna pot
2". Na sredini pečata je znak Zavoda. Znak Zavoda sestavljata dva
stilizirana lista.
Štampiljka je izdelana iz gume, je
pravokotne oblike, meri 60 x 25 mm in vsebuje naslednje besedilo: "Zavod
za gozdove Slovenije, Ljubljana, Večna pot 2", v levem delu štampiljke je
znak Zavoda.
Pečati in štampiljke območnih enot
vsebujejo poleg imena Zavoda tudi navedbo območne enote, pečati krajevnih enot
pa tudi navedbo sedeža območne enote in krajevne enote.
Pečati in štampiljke Zavoda njegovih
območnih enot in njihovih krajevnih enot imajo v spodnjem delu zaporedno
številko izdelave.
Zavod pri izvajanju javnih pooblastil
uporablja žige v skladu s predpisi, ki urejajo upravno poslovanje.
4. člen
Dejavnost Zavoda je:
1.     
Dejavnost javne gozdarske službe:
- 
spremljanje stanja in usmerjanje razvoja gozdov,
- 
varstvo gozdov,
- 
usmerjanje gospodarjenja z gozdovi, gozdnim prostorom, posamičnim
gozdnim drevjem ter skupinami gozdnega drevja zunaj naselij,
- 
usmerjanje gradnje in vzdrževanja gozdnih cest,
- 
vodenje evidenc in baz podatkov za gozdarstvo,
- 
gozdno semenarstvo, vključno s pridelavo semena gozdnih in drevesnih
vrst na semenskih plantažah, hranjenjem rezervnih količin semena gozdnih
drevesnih in grmovnih vrst in ustanovitvijo in delovanjem semenske banke,
- 
zagotavljanje sadik gozdnih drevesnih in grmovnih vrst,
- 
prevzemanje in obračunavanje opravljenih del v gozdovih, če so financirana
ali sofinancirana iz javnih sredstev,
- 
strokovno svetovanje in usposabljanje lastnikov gozdov,
- 
populariziranje gozdov in osveščanje javnosti o pomenu gozdov,
- 
vodenje in odločanje v upravnih stvareh.
2.     
Dejavnost javne službe s področja divjadi:
- 
priprava strokovnih podlag za ohranitev in varstvo divjadi ter njenega
življenjskega okolja,
- 
ugotavljanje stanja in spremljanje razvoja populacij divjadi in njenega
okolja ter njune medsebojne usklajenosti,
- 
načrtovanje in spremljanje upravljanja z divjadjo,
- 
evidentiranje in analiziranje podatkov o divjadi in njihovih habitatih
ter vodenje evidenc o uplenjeni in poginuli divjadi,
- 
priprava strokovnih podlag za vzdrževanje in nego življenjskega okolja
divjadi,
- 
strokovno usposabljanje ter naravovarstveno izobraževanje lovcev,
- 
zagotavljanje izvajanja operativnih aktivnosti ter ukrepov s področja
ohranjanja in varstva ter usmerjanja razvoja populacij prosto živečih živali in
njihovega življenjskega okolja,
- 
izvajanje nalog trajnostnega gospodarjenja z divjadjo v loviščih s
posebnim namenom,
- 
raziskovanje na področju divjadi in lovstva,
- 
sodelovanje pri izdelavi strokovnih podlag za ukrepanje na področju
varstva narave,
- 
ocenjevanje škod, ki jih povzročajo zavarovane vrste sesalcev in ptic,
- 
ocenjevanje škod od divjadi na nelovnih površinah ter sodelovanje v
komisijah, pristojnih za oceno škode od divjadi, ki jih imenuje pristojni
minister po lovsko upravljavskih območjih,
- 
ocenjevanje škod na in od divjadi, ko je Zavod upravljavec lovišča s
posebnim namenom.
3.     
Dejavnosti na podlagi javnega pooblastila:
- 
izvajanje javnih pooblastil v skladu z zakonom.
4.     
Tržne dejavnosti:
- 
prodaja žive odlovljene divjadi, trofej, mesa in delov odstreljene
divjadi ter primarna predelava mesa,
- 
turistična dejavnost, povezana z lovstvom, gozdarstvom in ekologijo,
- 
izdelava presoj življenjskih možnosti divjadi ob posegih v prostor,
- 
izdelava strokovnih podlag in priprava podatkov ter sodelovanje pri
projektih na področju gozdarstva in lovstva, ki niso sestavni del nalog javne
gozdarske službe,
- 
pomoč pri ugotavljanju mej gozdne posesti,
- 
organizacija in izvajanje usposabljanj in izobraževanj, ki niso sestavni
del nalog javne gozdarske službe, ter izvajanje gozdne pedagogike,
- 
oddajanje nepremičnin v najem,
- 
založništvo in prodaja obrazcev in listin za izvajanje gospodarjenja z
gozdovi in opravljanje druge založniške in izdajateljske dejavnosti za informiranje
javnosti o vsebinah, povezanih s popularizacijo gozdov, gozdarstva in lovstva
ter z dejavnostjo Zavoda.
4.a člen
V skladu z veljavno standardno
klasifikacijo dejavnosti so dejavnosti iz prejšnjega člena razvrščene v:
1.     
Glavno dejavnost:
- 
O 84.110 Splošna dejavnost javne uprave.
2.     
Druge dejavnosti:
- 
A 01.290 Gojenje drugih trajnih nasadov,
- 
A 01.300 Razmnoževanje rastlin,
- 
A 01.640 Obdelava semen,
- 
A 01.610 Storitve za rastlinsko pridelavo,
- 
A 01.700 Lovstvo,
- 
A 02.100 Gojenje gozdov in druge gozdarske dejavnosti,
- 
A 02.200 Sečnja,
- 
A 02.300 Nabiranje gozdnih dobrin, razen lesa,
- 
A 02.400 Storitve za gozdarstvo,
- 
C 10.110 Proizvodnja mesa, razen perutninskega,
- 
C 10.120 Proizvodnja perutninskega mesa,
- 
G 46.190 Nespecializirano posredništvo pri prodaji raznovrstnih
izdelkov,
- 
G 46.900 Nespecializirana trgovina na debelo,
- 
G 47.990 Druga trgovina na drobno zunaj prodajaln, stojnic in tržnic,
- 
I 55.202 Turistične kmetije s sobami,
- 
I 55.204 Planinski domovi in mladinska prenočišča,
- 
I 55.209 Druge nastanitve za krajši čas,
- 
J 58.110 Izdajanje knjig,
- 
J 58.120 Izdajanje imenikov in adresarjev,
- 
J 58.140 Izdajanje revij in druge periodike,
- 
J 58.190 Drugo založništvo,
- 
L 68.100 Trgovanje z lastnimi nepremičninami,
- 
L 68.200 Oddajanje in obratovanje lastnih ali najetih nepremičnin,
- 
M 72.190 Raziskovalna in razvojna dejavnost na drugih področjih
naravoslovja in tehnologije,
- 
M 71.121 Geofizikalne meritve, kartiranje,
- 
M 71.112 Krajinsko, urbanistično in drugo projektiranje,
- 
M 71.129 Druge inženirske dejavnosti in tehnično svetovanje,
- 
N 82.300 Organiziranje razstav, sejmov, srečanj,
- 
O 84.130 Urejanje gospodarskih področij za učinkovitejše poslovanje,
- 
P 85.590 Drugje nerazvrščeno izobraževanje, izpopolnjevanje in
usposabljanje in
- 
P 85.600 Pomožne dejavnosti za izobraževanje.
Poleg dejavnosti iz prejšnjega odstavka
opravlja Zavod tudi druge dejavnosti, ki jih določajo predpisi, ki urejajo gozdarstvo,
lovstvo, okolje in naravo.
5. člen
Zavod zastopa in predstavlja direktor
Zavoda. 
Direktor Zavoda sme dati v mejah svojih
pooblastil drugim osebam pisno pooblastilo za sklepanje določenih vrst pogodb,
za vodenje in odločanje v upravnih postopkih in za opravljanje določenih drugih
pravnih opravil (splošno pooblastilo) oziroma za sklepanje določenih posamičnih
pogodb in za opravljanje določenih posamičnih pravnih opravil (posebno
pooblastilo).
Pooblaščenec ne more svojega pooblastila
prenesti na drugega.
II. ORGANIZACIJA ZAVODA
6. člen
Zavod za gozdove Slovenije opravlja svojo
dejavnost na sedežu v centralni enoti in po območnih enotah.
7. člen
Zavod ima poleg centralne enote še 14
območnih enot in sicer:
-       
Območna enota Tolmin
-       
Območna enota Bled
-       
Območna enota Kranj
-       
Območna enota Ljubljana
-       
Območna enota Postojna
-       
Območna enota Kočevje
-       
Območna enota Novo mesto
-       
Območna enota Brežice
-       
Območna enota Celje
-       
Območna enota Nazarje
-       
Območna enota Slovenj Gradec
-       
Območna enota Maribor
-       
Območna enota Murska Sobota
-       
Območna enota Sežana.
Podrobnejša sestava in način dela centralne
enote in posameznih območnih enot se določita s statutom Zavoda.
III. ORGANI ZAVODA
8. člen
Zavod ima svet, direktorja in strokovni
svet.
9. člen
Svet Zavoda ima 27
članov.
Svet Zavoda sestavlja:
-       
14 predstavnikov svetov območnih enot;
-       
2 predstavnika izobraževalnih in raziskovalnih organizacij s področja
gozdarstva;
-       
3 predstavniki lastnikov gozdov;
-       
6 predstavnikov ustanovitelja;
-       
2 predstavnika javnih uslužbencev zavoda.
Mandat članov sveta Zavoda traja štiri
leta.
V primeru predčasnega prenehanja mandata
članu sveta Zavoda imenuje nadomestnega člana za preostali del mandata
predlagatelj, katerega predstavnik je bil član, ki mu je mandat prenehal, in
sicer do naslednje seje sveta Zavoda, najkasneje pa v dveh mesecih po
predčasnem prenehanju mandata članu sveta Zavoda.
10. člen
Sveti območnih enot imenujejo v svet Zavoda
vsak po enega predstavnika svoje območne enote. Predstavniki svetov območnih
enot morajo biti izbrani tako, da so z njimi enakomerno zastopani lastniki
gozdov, lovstvo, kmetijstvo, varstvo narave ter ustanovitelj, lokalne skupnosti
z gozdnogospodarskega območja in javni uslužbenci Zavoda, zato:
a)    
v prvem mandatnem obdobju v svet Zavoda imenujejo:
- 
območne enote Ljubljana, Sežana, Bled, Slovenj Gradec in Murska Sobota
svoje predstavnike izmed predstavnikov lastnikov gozdov;
- 
območni enoti Tolmin in Kočevje svoja predstavnika izmed predstavnikov
lovstva, območni enoti Brežice in Nazarje svoja predstavnika izmed
predstavnikov kmetijstva in Območna enota Maribor svojega predstavnika s
področja varstva narave;
- 
območni enoti Postojna in Novo mesto svoja predstavnika izmed
predstavnikov ustanovitelja, Območna enota Celje imenuje svojega predstavnika
lokalne skupnosti v prvem mandatnem obdobju, Območna enota Kranj pa
predstavnika javnih uslužbencev. V naslednjem mandatnem obdobju Območna enota
Celje imenuje predstavnika javnih uslužbencev, Območna enota Kranj pa
predstavnika lokalnih skupnosti;
b)    
v drugem mandatnem obdobju v svet Zavoda imenujejo:
- 
območne enote Tolmin, Kočevje, Brežice, Nazarje in Maribor svoje predstavnike
izmed predstavnikov lastnikov gozdov;
- 
območni enoti Postojna in Novo mesto svoja predstavnika izmed
predstavnikov lovstva, območni enoti Celje in Kranj svoja predstavnika izmed
predstavnikov kmetijstva in Območna enota Murska Sobota svojega predstavnika s
področja varstva narave;
- 
območni enoti Ljubljana in Sežana svoja predstavnika izmed predstavnikov
ustanovitelja, Območna enota Bled imenuje svojega predstavnika lokalne
skupnosti v prvem mandatnem obdobju, Območna enota Slovenj Gradec pa
predstavnika javnih uslužbencev. V naslednjem mandatnem obdobju Območna enota
Bled imenuje predstavnika javnih uslužbencev, Območna enota Slovenj Gradec pa
predstavnika lokalnih skupnosti;
c)    
v tretjem mandatnem obdobju v svet Zavoda
imenujejo:
- 
območne enote Postojna, Novo mesto, Celje, Kranj in Murska Sobota svoje
predstavnike izmed predstavnikov lastnikov gozdov;
- 
območni enoti Maribor in Sežana svoja predstavnika izmed predstavnikov
lovstva, območni enoti Bled in Slovenj Gradec svoja predstavnika izmed
predstavnikov kmetijstva in Območna enota Ljubljana svojega predstavnika s
področja varstva narave;
- 
območni enoti Tolmin in Kočevje svoja predstavnika izmed predstavnikov
ustanovitelja, Območna enota Brežice imenuje svojega predstavnika lokalne
skupnosti v prvem mandatnem obdobju, Območna enota Nazarje pa predstavnika javnih
uslužbencev. V naslednjem mandatnem obdobju Območna enota Brežice imenuje
predstavnika javnih uslužbencev, Območna enota Nazarje pa predstavnika lokalnih
skupnosti.
V vseh naslednjih mandatnih obdobjih se
sistem imenovanja predstavnikov svetov območnih enot Zavoda ponovi.
V kolikor svet območne enote v svet Zavoda
ne imenuje svojega predstavnika v dveh mesecih po preteku mandata sveta območne
enote v skladu s tem členom, postane član tisti predstavnik, ki bi moral biti
imenovan v skladu s tem členom.
11. člen
Predstavniki ustanovitelja, ki jih imenuje
Vlada Republike Slovenije (v nadaljnjem besedilu: vlada), se izberejo na
podlagi predhodnega izbirnega postopka, ki ga izvede strokovna komisija (v
nadaljnjem besedilu: strokovna komisija).
Strokovno komisijo imenuje minister,
pristojen za gozdarstvo. Sestavljajo jo strokovnjaki z izkušnjami in
poznavanjem področja gozdarstva, ohranjanja narave, javnih financ ter znanosti
in raziskav, ki jih predlagajo:
-       
minister, pristojen za gozdarstvo;
-       
minister, pristojen za finance;
-       
minister, pristojen za znanost, in
-       
minister, pristojen za naravo.
Strokovna komisija, ki jo vodi predstavnik
ministrstva, pristojnega za gozdarstvo (v nadaljnjem besedilu: ministrstvo), na
spletni strani ministrstva najmanj enkrat na štiri leta objavi javni poziv za
izbiro kandidatov za predstavnike ustanovitelja v svetu Zavoda, izvede postopek
ocenjevanja in izbire kandidatov ter pripravi stalni seznam primernih kandidatov
za predstavnike ustanovitelja (v nadaljnjem besedilu: stalni seznam).
Če se na javni poziv ne prijavi zadostno
število kandidatov ali če prijavljeni kandidati ne izpolnjujejo pogojev in je
treba zagotoviti nemoteno delovanje sveta Zavoda, lahko strokovna komisija na
predlog ministra, pristojnega za področje, s katerega ni dovolj prijavljenih
kandidatov, v stalni seznam vključi tudi kandidate, ki se niso prijavili na
javni poziv, vendar izpolnjujejo pogoje iz tega javnega poziva, brez
ponovljenega javnega poziva.
V predlog za imenovanje predstavnikov
ustanovitelja v svet Zavoda strokovna komisija s stalnega seznama ob upoštevanju
načela uravnotežene zastopanosti spolov in pogojev delovnih izkušenj z
ustreznega področja vključi:
-       
tri kandidate s področja gozdarstva;
-       
enega kandidata s področja ohranjanja narave;
-       
enega kandidata s področja javnih financ in
-       
enega kandidata s področja znanosti in raziskav iz gozdarstva ali
narave.
Prednost imajo kandidati, ki imajo znanje
in izkušnje s področja vodenja in upravljanja zavodov ter s področja delovanja
Zavoda. Tako oblikovan predlog kandidatov za predstavnike ustanovitelja
ministrstvo posreduje vladi v imenovanje.
Za imenovanje nadomestnega člana iz
četrtega odstavka 9. člena tega sklepa se smiselno uporabijo določbe tega
člena.
11.a člen
Za predstavnika ustanovitelja v svetu
Zavoda je lahko imenovana fizična oseba, ki izpolnjuje naslednje pogoje:
-       
ima izobrazbo, pridobljeno po študijskem programu druge stopnje, ali
izobrazbo, ki ustreza ravni izobrazbe, pridobljene po študijskih programih druge
stopnje, in je v skladu z zakonom, ki ureja slovensko ogrodje kvalifikacij,
uvrščena na 8. raven slovenskega ogrodja kvalifikacij;
-       
ima najmanj šest let delovnih izkušenj s področja gozdarstva, ohranjanja
narave, javnih financ ali znanosti in raziskav na področju gozdarstva ali
narave;
-       
ni član sveta zavoda kot predstavnik ustanovitelja v več kakor treh
organih nadzora ali upravljanja pravnih oseb javnega sektorja, v katerih vlogo
ustanovitelja v imenu Republike Slovenije izvršuje vlada;
-       
če je član javni uslužbenec, ki je zaposlen pri državnem organu, ne sme
biti član v več kakor dveh organih nadzora ali upravljanja pravnih oseb javnega
sektorja, v katerih vlogo ustanovitelja v imenu Republike Slovenije izvršuje
vlada;
-       
ima delovne izkušnje v državni upravi ali v javnih zavodih, katerih
ustanovitelj je Republika Slovenija, s področja gozdarstva, ohranjanja narave,
javnih financ ali znanosti in raziskav na področju gozdarstva ali narave.
Člani sveta Zavoda, predstavniki ustanovitelja,
morajo pri svojem delu ravnati nepristransko in s skrbnostjo dobrega
gospodarstvenika. Za kršitev dolžne skrbnosti in zaradi kršitve varovanja
poslovne skrivnosti so odškodninsko odgovorni po splošnih načelih kazenskega in
obligacijskega prava.
Člani sveta Zavoda, predstavniki
ustanovitelja, morajo ministrstvo in ministrstvo, pristojno za naravo, redno
obveščati o sklicih sej sveta
Zavoda, obravnavanih dokumentih in sprejetih sklepih ter jima posredovati
zapisnike sej sveta Zavoda, obe ministrstvi pa člane redno obveščata o
usmeritvah in problematiki na področju dejavnosti Zavoda ter jim nudita
strokovno pomoč.
12. člen
V svet Zavoda imenujejo po enega
predstavnika izobraževalnih in raziskovalnih organizacij s področja gozdarstva:
-       
Biotehniška fakulteta Univerze v Ljubljani,
-       
Gozdarski inštitut Slovenije.
13. člen
V svet Zavoda imenujejo tri predstavnike
organizacije lastnikov gozdov.
14. člen
Člani sveta Zavoda izmed sebe izvolijo
predsednika in namestnika predsednika sveta Zavoda.
V primeru zadržanosti člana sveta Zavoda
njegov predlagatelj lahko pooblasti osebo, ki bo zadržanega člana nadomeščala
na seji. Pooblaščenec ima enake pravice in obveznosti kot zadržani član sveta
Zavoda. V primeru zadržanosti člana sveta Zavoda, predstavnika ustanovitelja,
pooblaščenca določi pristojni minister.
15. člen
Svet Zavoda odloča o vprašanjih iz svojega delovnega
področja na sejah. Seje so sklepčne, če je prisotna večina članov sveta.
Odločitev sveta Zavoda je sprejeta, če zanjo glasuje večina prisotnih članov
sveta.
Svet Zavoda lahko začne z delom, ko je
imenovanih najmanj 2/3 članov.
Podrobnejše naloge in delovanje sveta
Zavoda se določijo s statutom Zavoda.
Seje sveta zavoda in območnih enot so lahko
tudi dopisne. Podrobnejša ureditev dopisnih sej se določi s poslovnikom sveta Zavoda.
16. člen
Direktor opravlja poslovodno funkcijo in
funkcijo vodenja strokovnega dela v Zavodu.
Za direktorja Zavoda je lahko imenovan,
kdor izpolnjuje z zakonom določene pogoje, ima raven izobrazbe, določene v
skladu s predpisom, ki ureja plače v javnem sektorju, in sicer 17001, 17002 ali
17003, ter ima deset let delovnih izkušenj, od tega najmanj pet let delovnih
izkušenj na vodstvenih delih.
Direktor je imenovan za dobo štirih let in
je lahko po poteku te dobe ponovno imenovan.
Naloge in pristojnosti direktorja Zavoda
se podrobneje določijo v statutu Zavoda.
17. člen
Strokovni svet Zavoda ima predsednika in 6 članov. 
Člane in predsednika strokovnega sveta
Zavoda imenuje svet Zavoda na predlog direktorja Zavoda.
Mandat članov strokovnega sveta Zavoda je
štiri leta.
Podrobnejše naloge in delovanje strokovnega
sveta Zavoda se določijo s statutom Zavoda.
IV. ORGANI OBMOČNIH ENOT
18. člen
Območna enota ima svet območne enote, vodjo
območne enote in strokovni svet območne enote.
19. člen
Svet območne enote ima devet članov. 
Svet območne enote sestavljajo:
-       
3 predstavniki lastnikov gozdov;
-       
3 predstavniki kmetijstva, lovstva in varstva narave,
-       
3 predstavniki ustanovitelja, lokalnih skupnosti z gozdnogospodarskega
območja in javnih uslužbencev Zavoda.
Mandat članov sveta območne enote je štiri
leta.
Ne glede na določbo prejšnjega odstavka, se
v primeru, ko se mandat članom sveta Zavoda izteče v času, daljšem od treh
mesecev po konstituiranju desetih novih svetov območnih enot, mandat članom
sveta Zavoda skrajša in preneha na dan, ko pretečejo trije meseci od konstituiranja
zadnjega od desetih novih svetov območnih enot.
V primeru imenovanja nadomestnega člana
območne enote se smiselno uporabljajo določila četrtega odstavka 9. člena tega
sklepa.
20. člen
V svet območne enote imenujejo tri
predstavnike organizacije lastnikov gozdov.
21. člen
V svet območne enote zavoda imenujejo po
enega predstavnika s področja lovstva, kmetijstva in varstva narave: 
-       
Območno združenje upravljavcev lovišč in lovišč s posebnim namenom z
večinskim deležem lovišč na območju območne enote Zavoda,
-       
Zadružna zveza Slovenije in Kmetijsko gozdarska zbornica Slovenije, 
-       
Zavod Republike Slovenije za varstvo narave.
22. člen
V svet območne enote imenujejo ustanovitelj
in lokalna skupnost po enega predstavnika, javni uslužbenci območne enote pa
enega predstavnika izvolijo.
V primerih, kjer je na območju območne
enote več lokalnih skupnosti, se pri določitvi njihovih predstavnikov uporabi
abecedni vrstni red imen lokalnih skupnosti.
23. člen
Člani sveta območne enote izmed sebe
izvolijo predsednika in namestnika predsednika sveta območne enote.
V primeru zadržanosti člana območne enote
se smiselno uporabljajo določila drugega odstavka 14. člena tega sklepa.
24. člen
Svet območne enote odloča o vprašanjih iz
svojega delovnega področja na sejah. Seje so sklepčne, če je prisotna večina
članov sveta območne enote. Odločitev sveta območne enote je sprejeta, če je
zanjo glasovala večina prisotnih članov sveta območne enote.
Svet območne enote lahko začne z delom, ko
je imenovanih najmanj 2/3 članov.
Podrobnejše naloge in delovanje sveta
območne enote se določijo s statutom Zavoda.
25. člen
Za vodjo območne enote je lahko imenovan,
kdor izpolnjuje pogoje, določene z zakonom, ima raven izobrazbe, določene v
skladu s predpisom, ki ureja plače v javnem sektorju, in sicer 17001, 17002 ali
17003 gozdarske smeri, ter ima deset let delovnih izkušenj, od tega najmanj pet
let delovnih izkušenj v gozdarstvu.
Vodja območne enote je imenovan za dobo
štirih let in je lahko po poteku te dobe ponovno imenovan.
Naloge in pristojnosti vodje območne enote
se podrobneje določijo v statutu Zavoda.
26. člen
Strokovni svet območne enote ima
predsednika in 4 člane.
Člane in predsednika strokovnega sveta
območne enote imenuje svet območne enote na predlog vodje območne enote.
Mandat članov strokovnega sveta območne
enote je štiri leta.
Podrobnejše naloge in delovanje strokovnega
sveta območne enote se določijo s statutom Zavoda.
V. VIRI, NAČIN IN POGOJI PRIDOBIVANJA SREDSTEV ZA DELO ZAVODA
27. člen
Zavod gospodari z vsemi osnovnimi in
drugimi materialnimi sredstvi, ki jih pridobi v skladu z zakonom o gozdovih
(Uradni list RS, št. 30/93).
28. člen
Sredstva za izvajanje svoje dejavnosti
pridobiva Zavod iz:
-       
proračuna Republike Slovenije,
-       
s prodajo blaga in storitev drugim,
-       
z dotacijami darili,
-       
z zaračunavanjem dodatnih storitev in stroškov v okviru javne službe, ki
niso financirani iz proračuna,
-       
iz drugih virov.
Cenik za prodajo blaga in storitev sprejme
Svet Zavoda.
Zavod lahko prodajo blaga in storitev na
trgu izvaja le, če bo z izvajanjem te zagotovil najmanj pokritje vseh s to dejavnostjo
povezanih odhodkov.
29. člen
Zavod pridobiva sredstva iz proračuna
Republike Slovenije na podlagi potrjenega programa dela, finančnega načrta in
kadrovskega načrta.
Program dela, finančni načrt in kadrovski
načrt sprejme svet Zavoda na predlog direktorja.
Svet Zavoda mora k programu dela,
finančnemu načrtu in kadrovskemu načrtu pridobiti soglasje ustanovitelja.
Do sprejema programa dela, finančnega
načrta in kadrovskega načrta se z Zavodom sklene pogodba o začasnem
financiranju izvajanja nalog javne gozdarske službe.
VI. RAZPOLAGANJE S PRESEŽKOM PRIHODKOV NAD ODHODKI IN
ODGOVORNOST ZA OBVEZNOSTI IZ TRŽNE DEJAVNOSTI
30. člen
Presežek prihodkov nad odhodki Zavod
uporablja za izvajanje in razvoj svoje dejavnosti, nabavo opreme, investicije
in investicijsko vzdrževanje premoženja, s katerim upravlja Zavod. Presežek prihodkov nad odhodki iz tržne
dejavnosti Zavod najprej nameni za pokrivanje stroškov dejavnosti javne službe.
Presežek prihodkov nad odhodki se ugotavlja
ločeno za dejavnost javne službe in za tržno dejavnost.
O načinu razpolaganja s presežkom prihodkov
nad odhodki odloča ustanovitelj.
31. člen
Za obveznosti iz naslova tržne dejavnosti
odgovarja Zavod izključno s sredstvi iz tržne dejavnosti.

Sklep o organizaciji in začetku dela Zavoda za
gozdove Slovenije (Uradni list RS, št. 72/93) vsebuje naslednje prehodne in
končne določbe:
»VII. PREHODNE DOLOČBE IN KONČNE DOLOČBE
32. člen
Prvo organizacijo in sistemizacijo delovnih
mest v Zavodu določi v. d. direktor Zavoda in jo predloži v soglasje
ustanovitelju.
Do imenovanja vodij območnih enot v skladu
z zakonom in statutom Zavoda opravljajo njihovo delo delavci, ki jih za to pooblasti v. d. direktor Zavoda.
Do sprejema zakona o izvrševanju proračuna
in o proračunu Republike Slovenije za leto 1994 se sredstva za izvajanje
dejavnosti Zavoda iz 29. člena tega sklepa zagotavljajo iz sredstev
sofinanciranja javne gozdarske službe Ministrstva za kmetijstvo in gozdarstvo in iz proračunskih rezerv. 
Ne glede na določbo drugega in tretjega
odstavka 29. člena tega sklepa določi v. d. direktor za leto 1994 začasni
program dela in začasni finančni načrt ter ga predloži v soglasje
ustanovitelju. Konstituiranje sveta Zavoda se izvede v roku 60 dni po
uveljavitvi tega sklepa.
Statut Zavoda mora biti sprejet v roku 180
dni po uveljavitvi tega sklepa.
Ustanovitelj s posebnim sklepom določi
premoženje, s katerim upravlja Zavod.
33. člen
V svet Zavoda in območne svete Zavoda
imenujejo po enega predstavnika organizacije lastnikov gozdov, in sicer:
-       
Sklad kmetijskih, zemljišč in gozdov Republike Slovenije.
-       
Slovensko kmečko gibanje
Slovenska kmečka zveza.
34. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah sklepa o organizaciji in
začetku dela Zavoda za gozdove Slovenije (Uradni list RS, št. 43/94) vsebuje naslednjo končno določbo:
»3. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o dopolnitvah sklepa o organizaciji in
začetku dela Zavoda za gozdove Slovenije (Uradni list RS, št. 15/98) vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah sklepa o organizaciji in
začetku dela Zavoda za gozdove Slovenije (Uradni list RS, št. 72/02) spreminja 33. člen sklepa tako, da
se glasi:
»33. člen
V svet zavoda in svet območne enote zavoda
imenujejo po enega predstavnika organizacije lastnikov gozdov, in sicer: 
-       
Sklad kmetijskih zemljišč in gozdov Republike Slovenije, 
-       
Kmetijsko gozdarska zbornica Slovenije, 
-       
Sindikat kmetov Slovenije.«;
ter vsebuje naslednjo končno določbo:
»4. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
organizaciji in začetku dela Zavoda za gozdove Slovenije (Uradni list RS, št. 112/06) spreminja 32. člen sklepa tako,
da se glasi:
»32. člen
Prvo organizacijo in sistemizacijo delovnih
mest v Zavodu določi v. d. direktor Zavoda in jo predloži v soglasje
ustanovitelju.
Do imenovanja vodij območnih enot v skladu
z zakonom in statutom Zavoda opravljajo njihovo delo delavci, ki jih za to
pooblasti v. d. direktor Zavoda.
Do sprejema zakona o izvrševanju proračuna
in o proračunu Republike Slovenije za leto 1994 se sredstva za izvajanje
dejavnosti Zavoda iz 29. člena tega sklepa zagotavljajo iz sredstev
sofinanciranja javne gozdarske službe Ministrstva za kmetijstvo, gozdarstvo in prehrano in iz proračunskih
rezerv. 
Ne glede na določbo drugega in tretjega
odstavka 29. člena tega sklepa določi v. d. direktor za leto 1994 začasni
program dela in začasni finančni načrt ter ga predloži v soglasje
ustanovitelju. Konstituiranje sveta Zavoda se izvede v roku 60 dni po
uveljavitvi tega sklepa.
Statut Zavoda mora biti sprejet v roku 180
dni po uveljavitvi tega sklepa.
Ustanovitelj s posebnim sklepom določi
premoženje, s katerim upravlja Zavod.«;
ter vsebuje naslednjo končno določbo:
»13. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
organizaciji in začetku dela Zavoda za gozdove Slovenije (Uradni list RS, št. 97/12) spreminja 32. člen sklepa tako, da
se glasi:
»32. člen
Prvo organizacijo in sistemizacijo delovnih
mest v Zavodu določi v. d. direktor Zavoda in jo predloži v soglasje
ustanovitelju.
Do imenovanja vodij območnih enot v skladu
z zakonom in statutom Zavoda opravljajo njihovo delo javni uslužbenci, ki jih za to pooblasti v. d. direktor Zavoda.
Do sprejema zakona o izvrševanju proračuna
in o proračunu Republike Slovenije za leto 1994 se sredstva za izvajanje
dejavnosti Zavoda iz 29. člena tega sklepa zagotavljajo iz sredstev sofinanciranja
javne gozdarske službe Ministrstva za kmetijstvo,
gozdarstvo in prehrano in iz proračunskih rezerv. 
Ne glede na določbo drugega in tretjega
odstavka 29. člena tega sklepa določi v. d. direktor za leto 1994 začasni
program dela in začasni finančni načrt ter ga predloži v soglasje
ustanovitelju. Konstituiranje sveta Zavoda se izvede v roku 60 dni po
uveljavitvi tega sklepa.
Statut Zavoda mora biti sprejet v roku 180
dni po uveljavitvi tega sklepa.
Ustanovitelj s posebnim sklepom določi
premoženje, s katerim upravlja Zavod.«;
ter vsebuje naslednjo končno določbo:
»18. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah Sklepa o organizaciji in
začetku dela Zavoda za gozdove Slovenije (Uradni list RS, št. 20/13) vsebuje naslednjo končno določbo:
»2. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah in dopolnitvi Sklepa o
organizaciji in začetku dela Zavoda za gozdove Slovenije (Uradni list RS, št. 18/15) vsebuje naslednjo končno določbo:
»5. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep
o spremembah in dopolnitvah Sklepa o organizaciji in začetku dela Zavoda za
gozdove Slovenije
(Uradni list RS, št. 17/23)
vsebuje naslednji prehodni in končno določbo:
»PREHODNI IN KONČNA DOLOČBA
8. člen
Statut Zavoda se uskladi s tem sklepom v 90
dneh po uveljavitvi tega sklepa.
Do uskladitve statuta Zavoda s tem sklepom
se za odločitve sveta Zavoda in sveta območne enote uporabljajo spremenjene in
dopolnjene določbe sklepa.
9. člen
Ta sklep začne veljati naslednji dan po
objavi v Uradnem listu Republike Slovenije.«.