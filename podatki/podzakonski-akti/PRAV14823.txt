1. člen
(vsebina)
(1) Ta pravilnik določa obliko in vsebino obrazcev za
informacije pri pogodbah o paketnem potovanju in povezanih potovalnih
aranžmajih, ki jih organizator potovanja, prodajalec potovanja, kadar se
turistični paket prodaja prek njega, in podjetje, ki omogoča povezane potovalne
aranžmaje, zagotovijo potrošniku pred sklenitvijo pogodbe oziroma preden
potrošnika zavezuje ponudba.
(2) S tem pravilnikom se v pravni red Republike Slovenije
delno prenaša Direktiva (EU) 2015/2302 Evropskega parlamenta in Sveta z dne 25.
novembra 2015 o paketnih potovanjih in povezanih potovalnih aranžmajih,
spremembi Uredbe (ES) št. 2006/2004 in Direktive 2011/83/EU Evropskega
parlamenta in Sveta ter razveljavitvi Direktive Sveta 90/314/EGS (UL L št. 326
z dne 11. 12. 2015, str. 1).
2. člen
(obrazci za zagotavljanje informacij)
(1) Organizator potovanja in prodajalec potovanja, kadar se
turistični paket prodaja prek njega, potrošniku zagotovita standardne
informacije iz prvega odstavka 173. člena Zakona o varstvu potrošnikov (Uradni
list RS, št. 130/22; v nadaljnjem besedilu: zakon) na obrazcu iz Priloge 1 ali
Priloge 2, ki sta sestavni del tega pravilnika.
(2) Organizator potovanja in prodajalec potovanja, kadar se
turistični paket prodaja prek njega, potrošniku zagotovita standardne
informacije iz drugega odstavka 173. člena zakona na obrazcu iz Priloge 2 tega
pravilnika.
(3) Organizator potovanja potrošniku zagotovi standardne
informacije iz tretjega odstavka 173. člena zakona na obrazcu iz Priloge 3, ki
je sestavni del tega pravilnika.
(4) Podjetje, ki omogoča povezane potovalne aranžmaje,
potrošniku zagotovi informacije iz prvega odstavka 201. člena zakona na obrazcu
iz Priloge 4, ki je sestavni del tega pravilnika.
KONČNI DOLOČBI
3. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o obrazcih za informacije pri pogodbah o paketnem potovanju in
povezanih potovalnih aranžmajih (Uradni list RS, št. 43/18 in 130/22 –
ZVPot-1).
4. člen
(začetek veljavnosti)
Ta pravilnik začne veljati 26. januarja 2023.
Št. 007-320/2022
Ljubljana, dne 14. novembra 2022
EVA 2022-2130-0039
Matjaž Han
minister
za gospodarski razvoj in
tehnologijo

Priloga
1: Obrazec standardnih informacij za pogodbe o paketnem potovanju, kadar je
možna uporaba hiperpovezav
Priloga
2: Obrazec standardnih informacij za pogodbe o paketnem potovanju v primerih,
ki niso zajeti v Prilogi 1
Priloga
3: Obrazec standardnih informacij, kadar organizator potovanja podatke
posreduje drugemu podjetju
Priloga
4: Obrazci standardnih informacij v primeru povezanih potovalnih aranžmajev