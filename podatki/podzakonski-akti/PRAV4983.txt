1. člen
S tem pravilnikom se določajo kriteriji za
sestavo komisij, imenovanje članov in način dela komisij, natančnejši postopek
pridobitve dovoljenja za izvajanje rejniške dejavnosti, pogoji in postopek za
znižanje normativa in zvišanje plačila dela, pogoji za zvišanje oskrbnine, delo
individualne projektne skupine, vsebina in trajanje usposabljanja, natančnejši
pogoji za podelitev priznanj ter predpisuje vsebino obrazcev vlog, ki so
sestavni del tega pravilnika.
V pravilniku uporabljeni izrazi rejnik, otrok, kandidat, sorodnik, socialni delavec in drugi izrazi, zapisani v
moški slovnični obliki, so uporabljeni kot nevtralni za moške in ženske.
2. člen
Center po uradni dolžnosti pridobi podatke
o dejstvih, potrebnih za obravnavo vloge iz lastne evidence, kot tudi iz
uradnih evidenc, ki jih vodijo upravni in drugi državni organi, organi lokalnih
skupnosti ali drugi nosilci javnih pooblastil, razen če stranka to izrecno
prepove.
I. KRITERIJI ZA SESTAVO KOMISIJ IN IMENOVANJE ČLANOV
3. člen
Posamezne komisije, predpisane z zakonom o
izvajanju rejniške dejavnosti (v nadaljnjem besedilu: zakon) in tem
pravilnikom, se oblikujejo iz liste kandidatov za imenovanje komisij (v
nadaljnjem besedilu: lista kandidatov).
Listo kandidatov sestavljajo vsi socialni
delavci za področje rejništva iz vseh centrov za socialno delo v Republiki
Sloveniji, razdeljeni v šest podskupin, šest rejnikov in šest strokovno
usposobljenih oseb za delo z otroki.
Lista kandidatov se za socialne delavce
centrov za socialno delo sproti spreminja v skladu s spreminjanjem razporeditve
na delovno mesto na področju rejništva. Rejnike in strokovno usposobljene osebe
za delo z otroki se na listo uvrsti za dobo štirih let. Rejniki in strokovno
usposobljene osebe za delo z otroki so lahko na listi kandidatov najdalj osem
let zaporedoma.
A) Komisija za izbor kandidatov za izvajanje
rejniške dejavnosti
4. člen
Minister, pristojen za družino (v nadaljnjem
besedilu: minister) iz liste kandidatov s sklepom imenuje člane Komisije za
izbor kandidatov za izvajanje rejniške dejavnosti. Komisijo imenuje za obdobje
štirih let.
Komisija ima devet članov, od katerih so
trije člani socialni delavci za področje rejništva, trije člani rejniki in
trije člani osebe, ki so strokovno usposobljene za delo z otroki.
Komisija na prvi seji izbere predsednika in
namestnika predsednika.
5. člen
Komisija je pri svojem delu samostojna in
upošteva določeno potrebno število novih rejnikov in merila, določena z
zakonom.
Komisija deluje in odloča na sejah.
Komisija sklepa veljavno, če je na seji prisotnih najmanj pet članov.
Predsednik komisije sklicuje seje, jih vodi
in podpisuje sklepe, ki jih sprejme komisija, ter določi zapisnikarja za
posamezno sejo. V njegovi odsotnosti opravlja to delo namestnik.
6. člen
Komisija ima sedež na ministrstvu,
pristojnem za družino (v nadaljnjem besedilu: ministrstvo).
Administrativno delo, povezano z zbiranjem
vlog, s sklicevanjem sej, pošiljanjem materialov komisije in arhiviranjem vodi
ministrstvo.
B) Komisije za določitev znižanega normativa
in zvišanja plačila dela
7. člen
O pravici do znižanega normativa odloča
komisija za znižanje normativa in zvišanje plačila dela, ki se oblikuje znotraj
vsake podskupine iz liste kandidatov socialnih delavcev centrov za socialno
delo za področje rejništva. Minister s sklepom določi kateri centri za socialno
delo sestavljajo posamezno podskupino.
Vsaka podskupina centrov za socialno delo
izmed svojih članov izbere koordinatorja iz 24. člena tega pravilnika, ki vodi
in usklajuje komisijo in po potrebi sodeluje z ostalimi petimi koordinatorji.
Koordinator je izbran za dobo enega leta in je po preteku lahko ponovno izbran.
Komisija odloča v sestavi treh članov.
C) Komisija za priznanja
8. člen
Minister iz liste kandidatov s sklepom
imenuje Komisijo za priznanja. Komisijo imenuje za obdobje štirih let.
Komisija ima devet članov, od katerih so
trije člani socialni delavci za področje rejništva, trije člani rejniki in trije
člani osebe, ki so strokovno usposobljene za delo z otroki.
Komisija na prvi seji izbere predsednika in
namestnika predsednika.
9. člen
Komisija je pri svojem delu samostojna in
upošteva merila, določena z zakonom in tem pravilnikom.
Komisija deluje in odloča na sejah.
Komisija sklepa veljavno, če je na seji prisotnih najmanj pet članov.
Predsednik komisije sklicuje seje, jih vodi
in podpisuje sklepe, ki jih sprejme komisija ter določi zapisnikarja za
posamezno sejo. V njegovi odsotnosti opravlja to delo namestnik.
10. člen
Komisija ima sedež na ministrstvu.
Administrativno delo, povezano z zbiranjem
vlog, s sklicevanjem sej, pošiljanjem materialov komisije in arhiviranjem vodi
ministrstvo.
II. POSTOPEK IZBORA KANDIDATOV ZA IZVAJANJE REJNIŠKE
DEJAVNOSTI
11. člen
Oseba, ki želi izvajati rejniško dejavnost,
vloži vlogo za pridobitev dovoljenja na krajevno pristojnem centru za socialno
delo (v nadaljnjem besedilu: center rejnika). Vlogo vloži na obrazcu R-1 –
Vloga za pridobitev dovoljenja za izvajanje rejniške dejavnosti, ki je
sestavni del tega pravilnika.
Vlogi vlagatelj priloži dokazilo o
zaključeni izobrazbi in kratko predstavitev sebe in družine.
12. člen
Center rejnika po prejemu popolne vloge
ravna v skladu z 9. členom zakona in pripravi oceno o primernosti kandidata in
njegove družine za izvajanje rejniške dejavnosti.
Pri pripravi ocene opravi socialni delavec
obisk na domu kandidata za izvajanje rejniške dejavnosti (v nadaljnjem
besedilu: kandidat) in opravi intervju z njim in njegovo družino. Z intervjujem
pridobi elemente za pripravo ocene, istočasno pa kandidata in njegovo družino
seznani z rejništvom.
13. člen
Pri pripravi ocene center rejnika ugotovi
materialne pogoje in primernost bivalnih pogojev celotne družine, še posebej pa
prostorov in opreme, namenjene otroku oziroma otrokom, ki bi ga/jih sprejeli v
rejništvo.
Iz ocene morajo biti razvidni:
-      
motivi za izvajanje rejništva,
-      
opis priprave družine na otroka,
-      
pripravljenost kandidata za sodelovanje v individualni projektni
skupini,
-      
zapis o kandidatovem razumevanju rejniškega sistema in vloge rejnika kot
sodelavca socialne službe.
14. člen
Center rejnika vse prejete vloge skupaj s
prilogami pošlje ministrstvu do roka, ki ga to, skupaj s potrebnim številom
novih rejnikov, določi vsako leto najkasneje do konca meseca septembra.
15. člen
Izbor kandidatov opravi Komisija za izbor
kandidatov za izvajanje rejniške dejavnosti.
Komisija obravnava vse vloge, prejete v
razpisanem roku in izmed kandidatov izbere določeno število novih rejnikov v
skladu z 10. členom zakona.
Pri izboru kandidatov upošteva komisija
poleg razpisanega števila potrebnih novih rejnikov, tudi pokritost cele države.
16. člen
Komisija vodi zapisnik, iz katerega je
razvidno, kateri kandidati so bili izbrani.
Ministrstvo o izboru obvesti center
rejnika.
17. člen
Izbrane kandidate ministrstvo po v
celoti zaključenem usposabljanju vpiše v evidenco izdanih
dovoljenj.
18. člen
Izbris iz evidence izdanih dovoljenj, na
pisni predlog centra rejnika, v skladu s 16. členom zakona, opravi ministrstvo.
III. IZVAJANJE REJNIŠKE DEJAVNOSTI KOT POKLIC IN POSTOPEK ZA
ZNIŽANJE NORMATIVA
A) Vloga, vpis in izbris iz registra
19. člen
Rejnik, ki želi izvajati rejniško dejavnost
kot poklic, vloži vlogo za izvajanje rejniške dejavnosti kot poklic pri centru
rejnika na obrazcu R-2 – Vloga za izvajanje rejniške dejavnosti kot poklic,
ki je sestavni del tega pravilnika.
20. člen
Center rejnika vloge za izvajanje rejniške
dejavnosti kot poklic pošlje ministrstvu.
Rejnike, ki izpolnjujejo pogoje iz 18.
člena zakona, ministrstvo vpiše v register za izvajanje rejniške dejavnosti kot
poklic (v nadaljnjem besedilu: register). Potrdilo o vpisu v register pošlje
centru rejnika.
21. člen
Izbris iz registra, na predlog centra
rejnika, v skladu z 21. členom zakona, opravi ministrstvo.
22. člen
Rejnike, ki so vpisani v register, center
rejnika prijavi v zavarovanje na predpisanih M obrazcih, če ima rejnik
sklenjene tri rejniške pogodbe za nedoločen ali določen čas oziroma dve ali eno
rejniško pogodbo za nedoločen ali določen čas in sklep Komisije za določitev
znižanega normativa in zvišanja plačila dela o znižanem normativu.
Rejnike, ki ne izpolnjujejo normativa,
center rejnika odjavi iz zavarovanja na predpisanih M obrazcih.
B) Postopek za znižanje normativa
23. člen
Skupni predlog za znižani normativ
pripravita center rejnika in center za socialno delo, ki je v skladu z
določbami zakona, ki ureja socialno varstvo, krajevno pristojen za mladoletno
osebo (v nadaljnjem besedilu: center otroka), ki ga center
rejnika, na obrazcu R-3 – Znižanje normativa, ki je sestavni del tega
pravilnika, pošlje koordinatorju podskupine centra rejnika.
24. člen
Naloge koordinatorja podskupine so:
-      
sprejem vloge,
-      
določitev komisije iz 7. člena tega pravilnika,
-      
skrb, da se vloge pravočasno obravnavajo,
-      
vrnitev dokumentacije skupaj s sklepom komisije centru rejnika,
-      
vodenje evidence obravnavanih zadev v njihovi podskupini,
-      
sporočanje vseh sprememb glede liste kandidatov za posamezno podskupino.
25. člen
Razlogi za znižanje normativa so v obsegu
dela, ki ga ima rejnik pri izvajanju rejništva za:
-      
otroke z motnjami v duševnem razvoju,
-      
otroke s telesno prizadetostjo,
-      
otroke z vedenjskimi in osebnostnimi motnjami,
-      
otroke s čustvenimi motnjami,
-      
otroke s hudimi prilagoditvenimi težavami,
-      
hudo bolne otroke,
-      
otroke, ki so doživeli zlorabo.
O znižanem normativu odloči komisija tudi v
primerih izvajanja vikend rejništva, počitniškega rejništva ter rejništva
zaradi usposabljanja.
IV. POGOJI IN POSTOPEK ZA ZVIŠANJE OZIROMA ZNIŽANJE REJNINE
26. člen
Za posameznega otroka skleneta center otroka in rejnik rejniško pogodbo, v kateri je med
ostalimi obveznostmi in pravicami obeh pogodbenih strank določena rejnina, ki
zajema oskrbnino in plačilo dela.
O spremembah pravic in obveznosti pogodbeni
stranki skleneta aneks k rejniški pogodbi.
27. člen
Šteje se, da otrok
biva v rejniški družini v obdobju, kot je določeno v rejniški pogodbi, ne glede
na njegovo morebitno začasno odsotnost iz rejniške družine.
Če je otrok iz
rejniške družine odsoten več kot 30 dni neprekinjeno zaradi zdravljenja,
preživljanja počitnic ali podobnih razlogov, se rejniku izplača rejnina v
višini plačila dela.
28. člen
(črtan)
A) Zvišanje oskrbnine
29. člen
Rejnik je upravičen do zvišanja oskrbnine v
višini 25% materialnih stroškov ob izrednih izdatkih za potrebe otroka, povezanih:
-      
z izobraževalnim procesom otroka,
-      
z interesnimi dejavnostmi otroka,
-      
z zdravjem otroka (pogosti obiski pri specialistih, zdravljenje,
povezano s stroški, ortopedski pripomočki), če za otroka ni določena pravica do
dodatka za nego, določena s predpisi, ki urejajo družinske prejemke,
-      
z drugimi posebnimi obravnavami otroka,
-      
s stroški obiskovanja matične družine, če ta živi v oddaljenem kraju in
ne more zagotavljati za to potrebnih sredstev.
30. člen
Pravica do zvišanja oskrbnine se dodeli
začasno in se lahko podaljšuje. Center najmanj enkrat letno preveri upravičenost
do zvišanja oskrbnine.
B) Znižanje oskrbnine
31. člen
Če ima otrok svoje redne prihodke, mora
center otroka določiti skupno višino teh prihodkov. Če skupna višina prihodkov
otroka znaša enako ali več kot 25 % in manj kot 50 %
materialnih stroškov, center otroka zniža oskrbnino za 25 %
materialnih stroškov. Če pa skupna višina prihodkov
znaša enako ali več kot 50 %, center otroka zniža oskrbnino za 50 %. Znižanje oskrbnine
center otroka določi v rejniški pogodbi oziroma v aneksu k rejniški pogodbi in
velja od prvega dne naslednjega meseca po sklenitvi rejniške pogodbe oziroma aneksa k rejniški pogodbi.
Za redni prihodek otroka se šteje tudi
občasen ali enkraten prihodek otroka iz naslova preživnine in družinske
pokojnine, katerega višina doseže vsoto vsaj dvanajstih mesečnih zneskov
znižanja oskrbnine za 25 % materialnih stroškov. Center otroka določi skupno višino teh prihodkov in določi znižanje oskrbnine v skladu s
prejšnjim odstavkom.
C) Zvišanje plačila dela
32. člen
Predlog za zvišanje plačila dela pripravi
center otroka na obrazcu R-4 – Zvišanje plačila dela, ki je sestavni del
tega pravilnika, in ga pošlje koordinatorju podskupine centra otroka.
Predlogu center otroka priloži
obrazložitev.
Naloge koordinatorja so enake, kot so
določene v 24. členu tega pravilnika.
33. člen
Razlogi za zvišanje plačila dela so v
obsegu dela, ki ga ima rejnik pri izvajanju rejništva za otroke iz 25. člena tega pravilnika.
Rejniku se plačilo dela zviša za 25%, kadar
gre za zmerno povečan obseg dela z otrokom ali za 50%,
kadar gre za močno povečan obseg dela z otrokom.
34. člen
O pravici do zvišanega plačila dela odloča
komisija iz 7. člena tega pravilnika.
35. člen
Pravica do zvišanega plačila dela se lahko
dodeli največ za dobo enega leta. Pravica se lahko podaljšuje toliko časa,
dokler obstajajo razlogi.
V. INDIVIDUALNA PROJEKTNA SKUPINA
36. člen
Za vsakega otroka
je, v skladu s 35. členom zakona, center otroka dolžan sestaviti individualno
projektno skupino, katere osnovni namen je izdelava konkretnega individualnega
načrta izvajanja rejništva, spremljanje izvajanja rejništva ter načrtovanje
prenehanja rejništva.
37. člen
V okviru individualne projektne skupine je
potrebno zasledovati predvsem čustveni razvoj in vedenje otroka, zdravje otroka, odnose v rejniški
družini, odnose z matično družino, odnose z vrstniki ter skrb za izobraževanje
oziroma poklicno usposabljanje otroka.
V individualni projektni skupini se
sprejemajo dogovori o zelo konkretnih nalogah posameznih sodelujočih in dogovarjajo stiki.
38. člen
Individualna projektna skupina se prvič
sestane v čim krajšem času, najkasneje pa mesec dni po namestitvi otroka.
Na prvem srečanju sodelujoči individualne projektne skupine določijo okvirni načrt izvajanja
rejništva, ki ga sproti dograjujejo in spreminjajo, v skladu s potrebami
otroka.
39. člen
Socialni delavec otroka je dolžan
zagotavljati, da so vsi sodelujoči individualne
projektne skupine seznanjeni z vsemi pomembnimi informacijami glede posameznega
rejništva. Ob pomembnih odločitvah za otroka skliče socialni delavec otroka
sestanek individualne projektne skupine.
40. člen
Srečanja individualne projektne skupine se
lahko izvajajo v rejniški družini, v matični družini, na centru za socialno
delo ali kakšni drugi instituciji; ob tem je potrebno upoštevati objektivne
možnosti in obveznosti vseh sodelujočih individualne
projektne skupine.
VI. VSEBINA, IZVAJALEC IN TRAJANJE USPOSABLJANJA
A) Usposabljanje kandidatov za izvajanje
rejniške dejavnosti
41. člen
Ministrstvo izbrane kandidate napoti na
obvezno usposabljanje.
Po v celoti
zaključenem usposabljanju kandidati pridobijo dovoljenje za izvajanje rejniške
dejavnosti.
41.a člen
Usposabljanje kandidatov izvaja Skupnost
centrov za socialno delo Slovenije.
42. člen
Usposabljanje traja 10 do 12 ur.
Program usposabljanja oblikuje Skupnost
centrov za socialno delo Slovenije v sodelovanju s Fakulteto za socialno delo
Univerze v Ljubljani.
43. člen
Program usposabljanja za izvajanje rejniške
dejavnosti vsebuje naslednje sklope:
-      
koncept rejništva v socialnem delu; predstavitev rejniškega sistema in
individualne projektne skupine; sodelovanje z matično družino;
-      
poglavja iz razvojne psihologije; čustvene potrebe otroka; čustvene
potrebe otroka, nameščenega v rejništvo;
-      
poglavja iz psihologije družine.
B) Usposabljanje rejnikov
44. člen
Vsi rejniki se morajo najmanj enkrat v
petih letih udeležiti obveznih usposabljanj.
Po v celoti zaključenem
usposabljanju prejme rejnik potrdilo o udeležbi na usposabljanju.
44.a člen
Usposabljanje rejnikov izvaja Skupnost
centrov za socialno delo Slovenije.
45. člen
Usposabljanje traja 20 do 25 ur in vsebuje
predavanja, delavnice ter skupinske pogovore o lastnih izkušnjah.
Program usposabljanja oblikuje Skupnost
centrov za socialno delo Slovenije v sodelovanju s Fakulteto za socialno delo
Univerze v Ljubljani.
46. člen
Program usposabljanja vsebuje naslednje
sklope:
-      
poglabljanje znanja o otroku in njegovem razvoju; poglavja o posebnih
potrebah otrok; razumevanje posebnosti položaja otroka;
-      
psihologija družine; družina in vzgoja; značilnosti, ki v družinski
skupini morajo biti zagotovljene, da bi otrok imel dovolj dobre možnosti za
razvoj; rejniška družina; sodelovanje med rejniško družino in matično družino;
-      
izobraževanje rejnikov kot sodelavcev v socialnodelavskih projektih
pomoči; koncept individualne projektne skupine; socialno delo z družino in
rejniški sistem; novi koncepti v socialnem delu; pomen skupin za samopomoč.
VII. POGOJI IN POSTOPEK ZA PODELITEV PRIZNANJ
47. člen
Priznanja kot posebno obliko družbenega
priznanja rejnikom za izjemne uspehe za delo na področju rejništva podeljuje v
imenu Republike Slovenije minister.
48. člen
Ministrstvo vsako leto obvesti vse centre
za socialno delo o datumu, do katerega je potrebno poslati predloge za
kandidate za priznanja. Centri za socialno delo so dolžni s tem seznaniti vse
zainteresirane na njihovem območju.
Predlagatelji pošljejo predloge s
priporočeno pošto na naslov ministrstva do roka, ki ga ministrstvo določi, s
pripisom »Komisija za priznanja – rejništvo«.
49. člen
Priznanja se podelijo rejnikom za izjemno
zavzeto in uspešno izvajanje rejništva, katerih delo predstavlja prispevek h
kakovostnemu dvigu rejništva v Sloveniji. To pomeni, da rejnik, ki je
predlagan:
-      
dela na področju rejništva najmanj dve leti,
-      
vestno izpolnjuje rejniške pogodbe,
-      
je pri svojem delu motiviran (omogoča otrokom aktivnosti, spodbuja
sodelovanje z drugimi institucijami – društvi, šolo, zdravstvom; se posebej
angažira pri stikih z matično družino; sprejema drugačnost matične družine in otroka;
omogoča razvoj vseh otrokovih potencialov in sposobnosti),
-      
je pri delu preudaren, samostojen, v težjih situacijah se zna pravilno
odločiti,
-      
se vključuje v dejavnosti, ki jih v zvezi z izvajanjem rejniške
dejavnosti organizirajo centri za socialno delo,
-      
aktivno sodeluje v individualnih projektnih skupinah,
-      
zavzeto deluje na širšem področju rejništva in dela v skupini rejnikov,
-      
je imel v rejništvu več otrok,
-      
je morda že kdaj objavil v medijih prispevek/ke o rejništvu.
50. člen
Predlog za priznanje mora vsebovati poleg
osnovnih osebnih podatkov o kandidatu tudi utemeljitev predloga, v katerem mora
biti opisano delo kandidata v skladu z merili iz prejšnjega člena pravilnika.
Predlagatelj lahko predlogu priloži tudi mnenja posameznikov, skupin, društev
ali ustanov, ki predlog podpirajo.
51. člen
Komisija obravnava vse popolne predloge,
prejete v razpisanem roku.
Na podlagi prejete dokumentacije komisija
prouči utemeljenost predlogov in uvrsti kandidate, ki so po merilih iz 49.
člena tega pravilnika dosegli najpomembnejše uspehe na področju rejništva, v
ožji izbor in pripravi predlog za podelitev priznanj z utemeljitvijo.
O končnem izboru odloči minister s sklepom.
52. člen
O podeljenih priznanjih se vodi posebna
evidenca.

Obrazec
R-1 – Vloga za pridobitev dovoljenja za izvajanje rejniške
dejavnosti
Obrazec
R-2 – Vloga za izvajanje rejniške dejavnosti kot poklic
Obrazec
R-3 – Znižanje normativa
Obrazec
R-4 – Zvišanje plačila dela

Pravilnik o pogojih in postopkih za izvajanje
zakona o izvajanju rejniške dejavnosti (Uradni list RS, št. 54/03)
vsebuje naslednjo končno določbo:
»VIII. KONČNA DOLOČBA
53. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o pogojih in postopkih za izvajanje Zakona o izvajanju rejniške
dejavnosti (Uradni list RS, št. 78/08) vsebuje naslednjo končno določbo:
»7. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. januarja
2009.«.

Pravilnik o spremembah in dopolnitvah
Pravilnika o pogojih in postopkih za izvajanje Zakona o izvajanju rejniške
dejavnosti (Uradni list RS, št. 18/13) vsebuje naslednjo končno določbo:
»15. člen
Ta pravilnik začne veljati petnajsti dan po objavi v Uradnem listu Republike Slovenije.«.