1
Za kulturni spomenik državnega pomena se razglasi enoto
dediščine:
Snežnik – Območje gradu Snežnik (EŠD 8765),
Snežnik – Grad Snežnik (EŠD 670).
Enoti imata zaradi kulturnih, krajinskih, umetnostno
arhitekturnih, zgodovinskih in drugih izjemnih lastnosti poseben pomen za
Republiko Slovenijo. Zato ju razglašamo za kulturni spomenik državnega pomena z
lastnostmi kulturne krajine, umetnostno arhitekturnega spomenika in
zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Grad Snežnik leži na južnem obrobju Loškega polja, na skali
nad izvirom Obrha. Trinadstropna grajska stavba z renesančnim obzidjem je
odlično ohranjena, v njej je dobro ohranjena grajska oprema in pohištvo iz 19.
stoletja. To je edini grad v Sloveniji, v katerem je ohranjena vsa oprema
izpred druge svetovne vojne. Ob gradu je park z izjemnimi drevoredi in vrtnimi
plastikami, za gradom pa izvir Obrha.
3
Območje Gradu Snežnik obsega zemljišča, parcelne številke:
*1, *6/1, *6/2, *8/1, *8/2, *8/3, *8/4, *8/5, *8/6, *14/1, 76/1, 76/2, 76/3,
*193, 285/22, 285/23, 1139/2, 1361, 1880/1, 1880/2, 1891, 1897, 1898, 1911,
1912, 2466/2, vse k. o. Kozarišče, Grad Snežnik pa obsega zemljišče, parcelna
številka *1, k. o. Kozarišče.
Vplivno območje spomenika obsega površine, ki so funkcionalno
in vidno povezane s kulturnim spomenikom.
Meja Gradu Snežnik in Območja gradu je zarisana na
katastrskem načrtu v merilu 1:2880, meja vplivnega območja pa na temeljnem
topografskem načrtu v merilu 1:5000. Načrta sta na vpogled na Ministrstvu za
kulturo, Upravi Republike Slovenije za kulturno dediščino in Javnem zavodu
Republike Slovenije za varstvo kulturne dediščine (v nadaljnjem besedilu:
zavod).
Meje spomenikov in vplivnega območja se objavijo na
publikacijski karti v merilu 1:20000 v prilogi, ki je sestavni del tega odloka.
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih in zgodovinskih
vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v grad, park ter odprti prostor
ohranjanju in vzdrževanju varovanih spomeniških lastnosti in muzejski
namembnosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika, vključno z vso stavbno opremo in pohištvom,
-       
podrejanje vsake rabe in vseh posegov v parkovne površine in njegove
objekte ter odprti prostor ohranjanju in vzdrževanju varovanih spomeniških
lastnosti: značilnega tlorisa, razporeda posameznih dreves, rastlinskih združb
in druge opreme parka, varovanje vedut na parkovno celoto in ohranitev pogledov
iz parka na širšo, nepozidano okolico, preprečevanje zaraščanja parkovnih osi
in drevoredov,
-       
omogočanje predstavitve celote in posameznih zaščitenih elementov
javnosti v meri, ki ne ogroža varovanja spomenika in v 2. točki odloka naštetih
posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe ter po javni cesti.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih in
zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ in v medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga:
Kulturni spomenik državnega pomena; Območje gradu in Grad Snežnik (topografski
načrt)

Odlok o razglasitvi Območja gradu in Gradu
Snežnik za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi Območja
gradu in Gradu Snežnik za kulturni spomenik državnega pomena (Uradni list RS,
št. 66/01) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.