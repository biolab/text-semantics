1. člen
(vsebina)
Ta odredba določa vključitev sektorja v
program promocije in odstotek proizvodnje, ki mora biti dosežen, da se začne
promocija shem kakovosti.
2. člen
(vključitev sektorja)
Sektor pridelave in predelave mleka se
vključi v Program promocije 2016-2018.
3. člen
(določitev odstotka proizvodnje)
Promocija sheme izbrana kakovost se začne,
ko v sektorju pridelave in predelave mleka dosežejo, da je 9 % mleka
pridelanega in predelanega v Sloveniji vključenega v shemo izbrana kakovost.
4. člen
(začetek uporabe)
(1) Ta odredba se začne uporabljati po
objavi obvestila o pridobitvi sklepa Evropske Komisije o združljivosti sheme
državne pomoči za promocijo.
(2) Minister za kmetijstvo, gozdarstvo
in prehrano objavi obvestilo iz prejšnjega odstavka v Uradnem listu Republike
Slovenije.
5. člen
(začetek veljavnosti)
Ta odredba začne veljati naslednji dan po
objavi v Uradnem listu Republike Slovenije.
Št. 007-212/2015
Ljubljana, dne 12. oktobra 2015
EVA 2015-2330-0101
Mag. Dejan Židan l.r.
minister
za kmetijstvo, gozdarstvo in
prehrano