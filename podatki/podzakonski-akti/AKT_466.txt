I. SPLOŠNI DOLOČBI
1. člen
(vsebina splošnega akta)
Ta splošni akt v skladu z Direktivo Evropskega Parlamenta in
Sveta 2002/22/ES z dne 7. marca 2002 o univerzalni storitvi in pravicah
uporabnikov v zvezi z elektronskimi komunikacijskimi omrežji in storitvami (UL
L št. 108 z dne 24. aprila 2002, str. 51) določa kakovost univerzalne
storitve ter vsebino, obliko in način objave podatkov o kakovosti univerzalne
storitve.
2. člen
(pomen izrazov)
(1) V tem splošnem aktu uporabljeni izrazi imajo naslednji
pomen:
1.        
Agencija za pošto in elektronske komunikacije Republike Slovenije (v
nadaljnjem besedilu: agencija) je neodvisen regulativni organ na področju pošte
in elektronskih komunikacij, ki je ustanovljen s Sklepom o ustanovitvi Agencije
za pošto in elektronske komunikacije Republike Slovenije (Uradni list RS, št.
60/01, 52/02 in 80/04) in ki na področju elektronskih komunikacij deluje v
skladu z Zakonom o elektronskih komunikacijah (Uradni list RS, št. 13/07 –
UPB1, 102/07 – ZDRad in 110/09; v nadaljnjem besedilu: zakon).
2.        
Čas vzpostavljanja zveze je čas, merjen v sekundah na eno decimalko
natančno, ki preteče od trenutka, ko je javno telefonsko omrežje prejelo vse
potrebne informacije za vzpostavitev zveze, pa do trenutka, ko kličoči prejme
znak za zasedeno ali za zvonjenje ali signal javljanja.
3.        
Delež delujočih javnih telefonskih govorilnic je odstotek delujočih
javnih telefonskih govorilnic glede na celotno število vseh javnih telefonskih
govorilnic.
4.        
Delež ugovorov zaradi nepravilnosti v telefonskem računu je delež
telefonskih računov, na katere so se naročniki pritožili.
5.        
Delež neuspelih klicev je razmerje v odstotkih med neuspelimi klici in
vsemi poizkusi vzpostavitve zvez v določenem časovnem obdobju.
6.        
Dostopovni vod je povezava od omrežne priključne točke pri naročniku do
vstopne točke krajevne centrale ali oddaljenega koncentratorja, pri čemer se
upošteva tistega, ki je bližji naročniku.
7.        
Neuspeli klic je klic na veljavno številko, ki je bila po znaku za
izbiranje pravilno zavrtena ali odtipkana, kjer se po 30 sekundah od trenutka,
ko omrežje prejme vse potrebne informacije za vzpostavitev zveze, na
dostopovnem vodu kličočega ne pojavi znak za zasedeno ali za zvonjenje ali
signal javljanja.
8.        
Pogostost okvar na dostopovni vod je razmerje v odstotkih med veljavnimi
prijavami okvar v določenem obdobju in povprečnim številom dostopovnih vodov v
danem omrežju v istem obdobju.
9.        
Reakcijski čas posredovalca klicev je čas, ki preteče od trenutka, ko
javno telefonsko omrežje prejme vse potrebne informacije za vzpostavitev zveze,
do trenutka, ko telefonist-posredovalec odgovori na klic.
10.      Reakcijski
čas univerzalne imeniške službe je čas, ki preteče od trenutka, ko javno
telefonsko omrežje prejme vse potrebne informacije za vzpostavitev zveze, do trenutka,
ko se oglasi telefonist iz univerzalne imeniške službe ali enakovreden, z
glasom aktivirani sistem. 
10.a   Reakcijski
čas v primeru storitve prenosa besedila v tekstovni obliki je čas, ki preteče
od trenutka, ko sistem operaterja prejme poizvedbo v tekstovni obliki, do
trenutka, ko je končnemu uporabniku posredovan odgovor v tekstovni obliki.
11.      Rok
odprave okvar je čas, merjen v urah, ki preteče od sprejetja veljavne prijave
okvare pri za to namenjeni službi operaterja, do odstranitve okvare in povrnitve
v prejšnje stanje.
12.      Rok
za izvedbo začetne priključitve je čas, ki preteče od tedaj, ko operater prejme
uporabnikovo veljavno zahtevo za priključitev na javno telefonsko omrežje, oziroma,
če je bila pogodba o sklenitvi naročniškega razmerja uporabniku izročena v
podpis v največ osmih dneh od operaterjevega prejema zahteve, do trenutka, ko
je priključitev uspešno izvedena in ima uporabnik dostop do javno dostopnih
telefonskih storitev. Zahteva je lahko dana ali ustno ali pisno ali v drugi
dogovorjeni obliki.
13.      Veljavna
prijava okvare je prijava prekinitve ali poslabšanja kakovosti storitve zaradi
okvare v javnem telefonskem omrežju izvajalca univerzalne storitve ali kateremkoli
od medomrežno povezanih javnih telefonskih omrežij. Pri tem se ne upoštevajo
okvare kakršnekoli opreme na uporabniški strani omrežne priključne točke.
(2) Preostali izrazi, uporabljeni v tem splošnem aktu,
imajo enak pomen, kot je določen v zakonu.
II. IZVAJANJE UNIVERZALNE STORITVE
3. člen
(javno telefonsko omrežje in javno dostopna telefonska
storitev)
(1) Izvajalec univerzalne storitve, ki kot univerzalno
storitev zagotavlja priključitev na javno fiksno telefonsko omrežje in dostop
do javno dostopne telefonske storitve na fiksni lokaciji, mora poskrbeti, da se
dostop do javno dostopnih telefonskih storitev iz 1. točke drugega odstavka 11.
člena zakona izvajajo 24 ur na dan in sedem dni v tednu.
(2) Ne glede na določbo prejšnjega odstavka se sme
omejiti ali prekiniti izvajanje storitev iz prejšnjega odstavka na način, pod
pogoji in v trajanju, kot je določeno v 93. členu zakona.
(3) Prenosna hitrost prenosa podatkovnih komunikacij
mora biti v skladu s splošnim aktom agencije, izdanim na podlagi drugega
odstavka 15. člena zakona.
(4) Izvajalec univerzalne storitve iz prvega odstavka
tega člena mora organizirati službo za prijavo okvar, ki mora delovati
nepretrgoma 24 ur na dan in sedem dni v tednu, in poskrbeti za odpravo okvar.
Prijave okvar morajo biti zabeležene s pomočjo računalniško podprtega sistema
obdelave podatkov.
4. člen
(univerzalni imenik in univerzalna imeniška služba)
(1) Izvajalec univerzalne storitve, ki zagotavlja univerzalni
imenik, mora poskrbeti, da se le-ta redno oziroma najmanj enkrat letno obnavlja
ob upoštevanju načina njegovega izdajanja.
(2) Izvajalec univerzalne storitve, ki zagotavlja univerzalno
imeniško službo, mora poskrbeti, da ta deluje 24 ur na dan in sedem dni v
tednu.
5. člen
(javne telefonske govorilnice)
(1) Izvajalec univerzalne storitve, ki zagotavlja javne
telefonske govorilnice, mora poskrbeti, da le-te zagotavljajo vsaj:
1.    
brezplačen dostop do številk za klice v sili in to brez uporabe
kakršnihkoli plačilnih sredstev,
2.    
dostop do univerzalne imeniške službe,
3.    
neoviran dostop do vseh nekomercialnih telefonskih številk,
4.    
tonsko izbiranje,
5.    
prikaz tekočega plačila.
(2) V javnih telefonskih govorilnicah morajo biti na voljo
vsaj naslednji podatki:
1.    
podatki o operaterju javne govorilnice,
2.    
podatki o cenah klicev oziroma o dostopnosti teh podatkov,
3.    
podatki o številkah za klice v sili,
4.    
navodila, kako ravnati v primeru okvar.
(3) Izvajalec univerzalne storitve iz prvega odstavka
tega člena mora sproti poskrbeti za posodobitev podatkov iz prejšnjega
odstavka, ki so se spremenili.
(4) Izvajalec univerzalne storitve iz prvega odstavka
tega člena mora poskrbeti, da javne telefonske govorilnice delujejo 24 ur na
dan in sedem dni v tednu ter da so okvare javnih telefonskih govorilnic
odpravljene v najkrajšem možnem času.
6. člen
(ukrepi za končne uporabnike – invalide)
Izvajalec univerzalne storitve, ki zagotavlja ukrepe za
končne uporabnike – invalide, mora poskrbeti, da se izvajajo trajno, redno in
nemoteno.
III. KAKOVOST UNIVERZALNE STORITVE
7. člen
(parametri kakovosti)
(1) Parametri kakovosti, povezani z izvajanjem univerzalne
storitve, so:
-      
rok za izvedbo začetne priključitve,
-      
pogostost okvar na dostopovni vod,
-      
rok odprave okvar,
-      
delež neuspelih klicev,
-      
čas vzpostavljanja zveze,
-      
reakcijski čas posredovalca klicev,
-      
reakcijski čas univerzalne imeniške službe,
-      
delež delujočih javnih telefonskih govorilnic,
-      
delež utemeljenih ugovorov zaradi nepravilnosti v telefonskem računu.
(2) Izvajalec univerzalne storitve mora poskrbeti, da se
parametre kakovosti meri v skladu z definicijami in metodami merjenja iz
slovenskega standarda SIST EG 201 769-1.
8. člen
(rok za izvedbo začetne priključitve)
(1) Kadar rok za izvedbo začetne priključitve ni vnaprej
dogovorjen, ne sme biti povprečni čas, v katerem je bilo v enem letu uspešno
izvedenih 95% priključitev, daljši od 7 koledarskih dni.
(2) Kadar je rok za izvedbo začetne priključitve vnaprej
dogovorjen, mora biti v enem letu v dogovorjenem roku izvedenih vsaj 97%
začetnih priključitev.
(3) V odsotnosti izrednih okoliščin, ki morajo biti izkazane
z zapisnikom, potrjenim s strani pooblaščene osebe izvajalca univerzalne
storitve, in obrazložene končnemu uporabniku, sme rok za izvedbo začetne
priključitve znašati največ 30 dni.
9. člen
(pogostost okvar na dostopovni vod)
Pogostost okvar na dostopovni vod v enem letu ne sme preseči
15%.
10. člen
(rok odprave okvar)
(1) Pri določanju roka odprave okvar se upošteva vse
odpravljene okvare v obdobju enega leta v skladu s slovenskim standardom SIST
EG 201 769-1.
(2) Povprečni rok odprave okvar v enem letu ne sme biti
daljši od 24 ur za odpravo 80% okvar na dostopovnih vodih in ne daljši od
dvanajst ur za odpravo 80% drugih okvar na javnem telefonskem omrežju izvajalca
univerzalne storitve.
(3) V odsotnosti izrednih okoliščin, ki morajo biti
izkazane z zapisnikom, potrjenim s strani pooblaščene osebe izvajalca
univerzalne storitve, in obrazložene končnemu uporabniku, rok za odpravo okvar
na dostopovnem vodu ne sme znašati več kot 96 ur.
11. člen
(delež neuspelih klicev)
(1) Delež neuspelih klicev se določi na osnovi realnih
prometnih podatkov v skladu s slovenskim standardom SIST EG 201 769-1.
(2) Delež neuspelih klicev znotraj Republike Slovenije v
enem letu ne sme preseči 5%, delež neuspelih klicev v tujino v enem letu pa ne
8%.
12. člen
(čas vzpostavljanja zveze)
(1) Čas vzpostavljanja zveze se določi na osnovi realnih
prometnih podatkov v skladu s slovenskim standardom SIST-V ETSI/EG 201 769-1.
(2) Povprečni čas vzpostavljanja zveze znotraj Republike
Slovenije v enem letu ne sme biti daljši od treh sekund, povprečni čas
vzpostavljanja zveze s tujino pa ne daljši od petih sekund.
(3) Čas vzpostavljanja zveze, v katerem je vzpostavljenih
80% zvez v Republiki Sloveniji, v enem letu ne sme biti daljši od petih sekund.
Čas vzpostavljanja zveze, v katerem je vzpostavljenih 80% zvez v tujino, pa v
enem letu ne sme biti daljši od osmih sekund.
13. člen
(reakcijski čas posredovalca klicev)
(1) Povprečni reakcijski čas posredovalca klicev v enem
letu ne sme preseči dvanajstih sekund.
(2) Odstotek klicev, na katere odgovorijo posredovalci
klicev v 20 sekundah, v enem letu ne sme biti manjši od 90%.
(3) Povprečni reakcijski čas v primeru storitve prenosa
besedila v tekstovni obliki v enem letu ne sme preseči dvanajstih sekund.
(4) Odstotek storitev prenosa besedila v tekstovni obliki,
na katere je končnim uporabnikom odgovorjeno v tekstovni obliki v 20 sekundah
po prejemu besedilne poizvedbe, v enem letu ne sme biti manjši od 90%.
14. člen
(reakcijski čas univerzalne imeniške službe)
(1) Povprečni reakcijski čas univerzalne imeniške službe
v enem letu ne sme preseči dvanajstih sekund.
(2) Odstotek klicev, na katere odgovori univerzalna imeniška
služba v 20 sekundah, v enem letu ne sme biti manjši od 90%.
(3) Povprečni reakcijski čas v primeru storitve prenosa
besedila v tekstovni obliki v enem letu ne sme preseči dvanajstih sekund.
(4) Odstotek storitev prenosa besedila v tekstovni
obliki, na katere je končnim uporabnikom odgovorjeno v tekstovni obliki v 20
sekundah po prejemu besedilne poizvedbe, v enem letu ne sme biti manjši od 90%.
15. člen
(delež delujočih javnih telefonskih govorilnic)
Delež delujočih javnih telefonskih govorilnic v enem letu ne
sme biti manjši od 98% vseh javnih telefonskih govorilnic.
16. člen
(delež ugovorov zaradi nepravilnosti v telefonskem računu)
Delež utemeljenih ugovorov zaradi nepravilnosti v telefonskem
računu v enem letu ne sme biti večji od 0,5%.
IV. PODATKI O KAKOVOSTI UNIVERZALNE STORITVE
17. člen
(vsebina, oblika in način objave podatkov o kakovosti
univerzalne storitve)
(1) Izvajalec univerzalne storitve mora najkasneje do
31. marca za preteklo leto objaviti na spletni strani in dostaviti
agenciji podatke o kakovosti univerzalne storitve, po parametrih kakovosti,
določenih v tem splošnem aktu.
(2) Podatki iz prejšnjega odstavka tega člena morajo
biti prikazani posebej za vsako geografsko regijo, ki ima svojo medkrajevno
predpono, pri čemer morajo biti podatki o deležu neuspelih klicev in o času
vzpostavljanja zvez prikazani tudi ločeno za klice znotraj Republike Slovenije
in v tujino.
(3) Izvajalec univerzalne storitve mora podatke iz
prvega odstavka tega člena dostaviti agenciji tudi na njeno zahtevo, in sicer v
roku, ki je določen v tej zahtevi. Podatke mora dostaviti na način, kot ga
agencija zahteva.
(4) Agencija na spletni strani vsako leto objavi podatke
o kakovosti univerzalne storitve, iz katerih je razvidno letno gibanje podatkov
o kakovosti univerzalne storitve.

Splošni akt o kakovosti univerzalne storitve
(Uradni list RS, št. 79/07)
vsebuje naslednji končni določbi:
»V. KONČNI DOLOČBI
18. člen
(prenehanje veljavnosti)
Z dnem uveljavitve tega splošnega akta preneha veljati
Splošni akt o podatkih o kakovosti univerzalne storitve (Uradni list RS, št.
81/04).
19. člen
(začetek veljavnosti)
Ta splošni akt začne veljati petnajsti dan po objavi v
Uradnem listu Republike Slovenije.«.

Splošni akt o spremembah in dopolnitvah
Splošnega akta o kakovosti univerzalne storitve (Uradni list RS, št. 40/10)
vsebuje naslednjo končno določbo:
»5. člen
(končna določba)
Ta splošni akt začne veljati naslednji dan po objavi v
Uradnem listu Republike Slovenije.«.