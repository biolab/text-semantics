1. člen
Na podlagi sklepa Strokovnega sveta Republike Slovenije za
splošno izobraževanje, sprejetega na 161. seji, dne 19. 12. 2013 minister,
pristojen za izobraževanje, sprejme spremembo izobraževalnega programa
Umetniška gimnazija s slovenskim učnim  jezikom na narodno mešanem območju Slovenske
Istre, ki je bil sprejet z Odredbo o izobraževalnem programu Umetniške
gimnazije s slovenskim učnim jezikom na narodno mešanem območju Slovenske Istre
(glasbena smer: modul A – glasbeni stavek, modul B – petje-instrument; likovna smer)
(Uradni list RS, št. 111/00) in spremenjen z Odredbo o spremembi in dopolnitvi
izobraževalnega programa Umetniška gimnazija s slovenskim učnim jezikom na
narodno mešanem območju Slovenske Istre (glasbena smer: modul A – glasbeni stavek,
modul B – petje-instrument; likovna smer) (Uradni list RS, št. 25/13) ter
Odredbo o spremembi izobraževalnih programov gimnazije (Uradni list RS, št.
85/13).
2. člen
(1) V izobraževalnem programu iz prejšnjega člena se spremenita
predmetnika glasbene smeri (modul A – glasbeni stavek in modul B –
petje-instrument) in dopolnijo posebni pogoji za vključitev v glasbeno smer
(modul B – petje-instrument).
(2) V izobraževalnem programu iz prejšnjega člena, glasbena smer,
se učni načrti zamenjajo s prenovljenimi.
3. člen
(1) Spremenjen izobraževalni program iz prvega člena te odredbe
Ministrstvo za izobraževanje, znanost in šport objavi na svoji spletni strani.
(2) Spremenjen izobraževalni program iz prvega člena te
odredbe se začne uporabljati s šolskim letom 2014/2015.
4. člen
Ta odredba začne veljati naslednji dan po objavi v Uradnem listu
Republike Slovenije.
Št. 0070-8/2014
Ljubljana, dne 23. januarja 2014
EVA 2014-3330-0005
dr. Jernej Pikalo l.r.
Minister
za izobraževanje, znanost in šport