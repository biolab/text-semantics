1. člen
Sprejme se splošni del gozdnogospodarskega načrta
gozdnogospodarske enote Dletvo, št. 05-23/96 z dne 12. 11. 1999, ki ga je izdelal
Zavod za gozdove Slovenije, Območna enota Postojna, za obdobje od 1. 1. 1996 do
31. 12. 2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Dletvo na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Dletvo je izdelan v treh izvodih za 1410,69 hektarjev gozdov, ki ležijo v
gozdnogospodarskem območju Postojna, v občini Postojna, oziroma v katastrski
občini Zabiče.
3. člen
Po en izvod splošnega dela gozdnogospodarskega načrta
gozdnogospodarske enote Dletvo je na vpogled na sedežu Zavoda za gozdove
Slovenije, Območne enote Postojna, Vojkova 9, Postojna, na sedežu Zavoda za
gozdove Slovenije, Krajevne enote Ilirska Bistrica, Bazoviška 4, Ilirska
Bistrica, in na Ministrstvu za kmetijstvo, gozdarstvo in prehrano Republike
Slovenije, Dunajska 58, Ljubljana, kjer se hrani tudi dokumentacija v zvezi s
postopkom sprejemanja splošnega dela gozdnogospodarskega načrta
gozdnogospodarske enote Dletvo.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-5/25-98
Ljubljana, dne 30. novembra 1999.
Minister 
za kmetijstvo, 
gozdarstvo in prehrano 
Ciril Smrkolj l. r.
 