1. člen
S tem pravilnikom se določajo vrsta, oblika in način dajanja:
-       
podatkov za odmero dohodnine od dobička iz kapitala od odsvojitve
vrednostnih papirjev in drugih deležev ter investicijskih kuponov, in
-       
podatkov o naknadnih vplačilih ter kapitalskih deležih družbenikov v
osebnih družbah.
2. člen
Zavezanci za dajanje podatkov, določeni v 339. in 340.b členu
Zakona o davčnem postopku (Uradni list RS, št. 13/11 – uradno prečiščeno
besedilo, 32/12, 94/12, 101/13 – ZDavNepr, 111/13, 22/14 – odl. US, 25/14 –
ZFU, 40/14 – ZIN-B, 90/14, 91/15, 63/16, 69/17, 13/18 – ZJF-H, 36/19 in 66/19),
dostavijo podatke po vrstah, v obliki in na način, določen v Prilogi 1, Prilogi
2 in Prilogi 3, ki so sestavni del tega pravilnika.
3. člen
(1) Če pri zavezancu za dajanje podatkov nastanejo statusne
spremembe zaradi združitve in delitve, dostavi podatke za odmero dohodnine
ustrezni pravni naslednik.
(2) Ob stečaju ali likvidaciji zavezanca za dajanje podatkov,
kadar ni pravnega naslednika, dostavi podatke za odmero dohodnine stečajni ali
likvidacijski upravitelj.
(3) Ob prenehanju obstoja zavezanca za dajanje podatkov iz
drugih razlogov dostavi podatke pravna ali fizična oseba, pri kateri so
shranjene poslovne knjige in knjigovodska dokumentacija.
KONČNI DOLOČBI
4. člen
Z dnem uveljavitve tega pravilnika preneha veljati Pravilnik
o dostavi podatkov za odmero dohodnine od dobička iz kapitala od odsvojitve
vrednostnih papirjev in drugih deležev ter investicijskih kuponov (Uradni list
RS, št. 92/13 in 90/14).
5. člen
(1) Ta pravilnik začne veljati 1. januarja 2020 in se
uporablja za davčna leta, ki se začnejo od vključno 1. januarja 2020.
(2) Do začetka uporabe tega pravilnika se uporablja Pravilnik
o dostavi podatkov za odmero dohodnine od dobička iz kapitala od odsvojitve
vrednostnih papirjev in drugih deležev ter investicijskih kuponov (Uradni list
RS, št. 92/13 in 90/14).
Št. 007-685/2019/14
Ljubljana, dne 23. decembra 2019
EVA 2019-1611-0126
Dr. Andrej Bertoncelj
minister 
za finance

Priloga
1: Oblika in način dostave podatkov za odmero dohodnine od dobička iz kapitala
od odsvojitve vrednostnih papirjev in drugih deležev ter investicijskih
kuponov 
Priloga
2: Oblika in način dostave podatkov o kapitalskih deležih družbenikov v osebnih
družbah 
Priloga
3: Oblika in način dostave podatkov o naknadnih vplačilih družbenikov 