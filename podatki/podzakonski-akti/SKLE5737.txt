I
Dodatek za rekreacijo se določi v dveh različnih višinah v
razmerju 1: 1,78, in sicer tako, da prejmejo:
-       
uživalci pokojnin, katerih pokojnina je enaka ali nižja od zneska osnove
za odmero dodatnih pravic iz 57. Člena zakona o pokojninskem in invalidskem
zavarovanju (v nadaljevanju "zakona"), dodatek v višini 73.420 SIT,
-       
uživalci pokojnin, katerih pokojnina presega znesek osnove za odmero
dodatnih pravic iz 57. člena zakona in
-       
uživalci nadomestil iz invalidskega zavarovanja, priznanih po zakonu,
veljavnem do 31. 12. 1999, uživalci delne invalidske pokojnine, nadomestila za čas
poklicne rehabilitacije, začasnega nadomestila in nadomestila za invalidnost pa
v znesku 41.260 SIT.
Uživalcem dajatev iz tretje alinee prejšnjega odstavka se
dodatek za rekreacijo izplača, če ne prejemajo plače oziroma niso vključeni v
zavarovanje ali pa so vključeni v zavarovanje in so zdravstveno zavarovani kot
uživalci dajatve iz invalidskega zavarovanja.
Dodatek za rekreacijo se ne izplača uživalcem delne pokojnine
in polovice pokojnine.
II
Uživalcem pokojnin, katerim se pokojnina po določbah mednarodnih
sporazumov o socialni varnosti izplačuje v sorazmernem delu in uživalcem družinskih
oziroma vdovskih pokojnin, katerim se družinska oziroma vdovska pokojnina izplačuje
ločeno, se znesek dodatka za rekreacijo, določen v I. točki tega sklepa, izplača
v sorazmernem delu.
III
Uživalcem pokojnine oziroma nadomestila iz I. oziroma II. točke
tega sklepa, ki pravico do dajatve pridobijo v letu 2005, se dodatek za
rekreacijo izplača v sorazmernem delu (po dvanajstinah) glede na trajanje
pravice do pokojnine oziroma nadomestila v tem letu, pod pogojem, da v tem letu
niso prejeli regresa za letni dopust ali so ga prejeli le v sorazmernem delu.
Na enak način se izplača dodatek za rekreacijo tudi upravičencem,
ki jim pravica do pokojnine oziroma nadomestila preneha do 31. 5. 2005. Kot
mesec uživanja dajatve se šteje mesec, v katerem jo je upravičenec prejemal
najmanj 15 dni.
IV
Dodatek za rekreacijo se izplača v enkratnem znesku, skupaj z
izplačilom rednih pokojnin za mesec maj 2005.
V primeru, da je pravica do pokojnine oziroma nadomestila priznana
po maju 2005, se dodatek upravičencem izplača skupaj z izplačilom prve
pokojnine oziroma prvega nadomestila.
V
Ta sklep začne veljati naslednji dan po objavi v Uradnem listu
Republike Slovenije.
Št. 1000/2005-24
Ljubljana, dne 10. maja 2005.
Skupščina Zavoda za pokojninsko
in invalidsko zavarovanje Slovenije
Ivan Sisinger l. r.
Predsednik