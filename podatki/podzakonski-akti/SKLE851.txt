1.     
Banka Slovenije bo 16. maja 1994 dala v prodajo priložnostne zlatnike in
srebrnike, izdane ob 50-letnici ustanovitve Denarnega zavoda Slovenije z znamenji,
ki so določena Z Uredbo o glavnih znamenjih priložnostnih kovancev ob
50-letnici ustanovitve Denarnega zavoda Slovenije (Uradni list RS, št. 21/94). 
2.     
Priložnostni kovanci, izdelani iz zlata in srebra, se bodo prodajali po
ceni, ki je večja od njihove nominalne vrednosti. 
3.     
Banka Slovenije bo 16. maja 1994 izročila v obtok tudi priložnostni
kovanec za 5 tolarjev, izdelan iz kovin, iz katerih se izdelujejo kovanci v
obtoku, in z znamenji, ki so določena z Uredbo o glavnih znamenjih
priložnostnih kovancev ob 50-letnici ustanovitve Denarnega zavoda Slovenije
(Uradni list RS, št. 21/94). Kovanec bo izročen V obtok po njegovi nominalni
vrednosti. 
4.     
Vsi priložnostni kovanci iz 1. in 3. točke tega sklepa so zakonito
plačilno sredstvo v višini nominalne vrednosti, ki je označena na njih. 
5.     
Ta sklep začne veljati z dnem objave v Uradnem listu Republike
Slovenije.
Št.: GP-28.
Ljubljana, dne 10. maja 1994.
Predsednik 
Sveta Banke Slovenije 
Guverner 
dr. France Arhar l. r.