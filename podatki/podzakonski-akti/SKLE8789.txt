1.     
Ta sklep določa obveznost poročanja podatkov za namene statistike
finančnih računov.
2.     
Obvezniki poročanja so vse institucionalne enote, ki so po standardni
klasifikaciji institucionalnih sektorjev (Uredba o uvedbi in uporabi standardne
klasifikacije institucionalnih sektorjev, Uradni list RS, št. 13/06) uvrščene v
sektorje in podsektorje S.11 (nefinančne družbe), S.12 (finančne družbe) in
S.13 (država) razen:
- 
enote sektorja S.11, katerih bilančna vsota (vrednost aktive) je ob
koncu koledarskega leta, pred obdobjem za katerega se poročajo podatki, manjša
od 2 milijonov evrov;
- 
enote sektorja S.12, katerih bilančna vsota (vrednost aktive) je ob
koncu koledarskega leta, pred obdobjem za katerega se poročajo podatki, manjša
od 1 milijona evrov;
- 
enote sektorja S.13, katerih bilančna vsota (vrednost aktive) je ob
koncu koledarskega leta, pred obdobjem za katerega se poročajo podatki, manjša
od 8 milijonov evrov;
- 
obveznikov poročanja po sklepu o poročanju institucij, ki izvajajo
dejavnost najema (Uradni list RS, št. 59/12).
V primeru ustanovitve
institucionalne enote v tekočem koledarskem letu se kot kriterij za presojo
obveznosti poročanja (iz prvega odstavka te točke) uporablja bilančna vsota ob
koncu četrtletja, za katerega se poročajo podatki.
3.     
Guverner Banke Slovenije z navodili določi metodologijo, način in roke
četrtletnega poročanja za namene statistike finančnih računov.
4.     
Obvezniki poročanja so dolžni prvo poročilo po tem sklepu posredovati za
prvo četrtletje 2011.

Sklep o
poročanju podatkov za namene statistike finančnih računov (Uradni list RS, št. 102/10)
vsebuje naslednjo prehodno in končni določbi:
»
5.     
Z dnem uveljavitve tega sklepa preneha veljati Sklep o poročanju
podatkov za namene statistike finančnih računov (Uradni list RS, št. 113/07).
6.     
Ne glede na prejšnjo točko so obvezniki dolžni posredovati zadnje
poročilo po Sklepu o poročanju podatkov za namene statistike finančnih računov
(Uradni list RS, št. 113/07) s podatki za zadnje četrtletje leta 2010, do dne
20. 2. 2011.
7.     
Ta sklep začne veljati naslednji dan po objavi v Uradnem listu Republike
Slovenije, uporabljati pa se začne 1. 1. 2011.«.

Sklep o
spremembi Sklepa o poročanju podatkov za namene statistike finančnih računov
(Uradni list RS, št. 65/13)
vsebuje naslednjo končno določbo:
»
2.     
Ta sklep začne veljati naslednji dan po objavi v Uradnem listu Republike
Slovenije, uporabljati pa se začne za poročilo s podatki za drugo četrtletje
2013.«.