1. člen
(splošna določba)
Ta pravilnik določa merila za ugotavljanje
redne delovne uspešnosti direktorjev oseb javnega prava s področja visokega
šolstva in znanosti v pristojnosti ministrstva, pristojnega za visoko šolstvo
in znanost, iz naslova izvajanja javne službe.
2. člen
(merila za javne
visokošolske in javne raziskovalne zavode)
(1) Višina dela plače za redno delovno
uspešnost direktorja javnega visokošolskega oziroma javnega raziskovalnega
zavoda se določi na podlagi izpolnitve sprejetega letnega programa dela zavoda,
in sicer po obsegu, strukturi in kakovosti, določeni za izvajanje javne službe.
(2) Izpolnitev sprejetega letnega programa
dela se vrednoti po naslednjih kriterijih:
1.     
Izpolnitev sprejetega letnega programa dela:


- 
  program dela je izpolnjen

10 %,


- 
  program dela je izpolnjen v povečanem obsegu za najmanj 5 %

15 %,


- 
  program dela je izpolnjen v povečanem obsegu za najmanj 7 %

20 %.

2.     
Izpolnitev kvantitativnih kriterijev za ocenjevanje znanstvene in
strokovne kakovosti raziskovalcev, ki jih predpiše pristojni organ, oziroma za
ocenjevanje izobraževalne, znanstvene, umetniške in strokovne kakovosti, kot je
določeno v merilih za volitve v nazive visokošolskih učiteljev, znanstvenih
delavcev in visokošolskih sodelavcev, se vrednoti po naslednjih kriterijih:


- 
  25 % zaposlenih izpolnjuje kriterije za razvrščanje v nazive

10 %,


- 
  50 % zaposlenih izpolnjuje kriterije za razvrščanje v nazive

15 %,


- 
  75 % zaposlenih izpolnjuje kriterije za razvrščanje v nazive

20 %.

Izpolnjevanje kvantitativnih kriterijev se
nanaša na preteklo leto po stanju na dan 31. december.
3.     
Nadpovprečna delovna obremenitev pri izvajanju programa dela, kamor se
štejejo naloge, kot so vodenje investicije pri gradnji, razširitev in uvajanje
novih dejavnosti ter nove delovne naloge zavoda, ki jih prinašajo novi predpisi
oziroma strateški dokumenti države in Evropske unije ter vključevanje v
evropski visokošolski in raziskovalni prostor     do 20 %.
4.     
Inovacije, prenos znanja oziroma sodelovanje z okoljem             do 20 %.
5.     
Ovrednotenje izpolnitve finančnega načrta po obračunskem toku:
- 
realizacija finančnega načrta v delu izvajanja javne službe je dosežena
v višini 100 % – do 10 %,
- 
realizacija finančnega načrta v delu izvajanja javne službe je pozitivno
presežena – do 20 %.
(3) Oceno izpolnitve kriterijev iz
prejšnjega odstavka določi organ upravljanja zavoda, pri čemer pri kriteriju iz
1. točke prejšnjega odstavka upošteva oceno izpolnitve programa dela na podlagi
realizacije letnih ciljev zavoda, kot so opredeljeni v letnem programu dela
zavoda.
3. člen
(merila za druge
posredne proračunske uporabnike)
(1) Višina dela plače za redno delovno
uspešnost direktorja osebe javnega prava, ki ni zavod iz 2. člena tega
pravilnika, se določi na podlagi izpolnitve sprejetega letnega programa dela,
in sicer po obsegu, strukturi in kakovosti, določeni za izvajanje javne službe.
(2) Izpolnitev sprejetega letnega programa
dela se vrednoti po naslednjih kriterijih:
1.     
Izpolnitev sprejetega letnega programa dela:
- 
program dela je izpolnjen                                                                                    10 %,
- 
program dela je izpolnjen v povečanem obsegu za najmanj 5 %                      15 %,
- 
program dela je izpolnjen v povečanem obsegu za najmanj 7 %                      20 %.
2.     
Nadpovprečna delovna obremenitev pri izvajanju programa dela, kamor se
štejejo naloge, kot so vodenje investicije pri gradnji, razširitev in uvajanje
novih dejavnosti ter nove delovne naloge zavoda, ki jih prinašajo novi predpisi
oziroma strateški dokumenti države in Evropske unije ter vključevanje v
evropski visokošolski in raziskovalni prostor     do 20 %.
3.     
Prenos znanja oziroma sodelovanje z okoljem              do 10 %.
4.     
Delež uporabnikov storitev posrednega uporabnika proračuna, ki pozitivno
ocenjujejo kakovost storitev uporabnika proračuna:
- 
nad 70 pozitivnih ocen od 100 naključno izbranih anketiranih uporabnikov
storitev            do 10 %,
- 
nad 80 pozitivnih ocen od 100 naključno izbranih anketiranih uporabnikov
storitev            do 25 %,
- 
nad 90 pozitivnih ocen od 100 naključno izbranih anketiranih uporabnikov
storitev            do 40 %.
Posredni uporabnik
proračuna, ki ima manj kot 100 uporabnikov storitev, anketira vse uporabnike
storitev, pri čemer se smiselno uporabljajo kriteriji
iz te točke.
5.     
Ovrednotenje izpolnitve finančnega načrta po obračunskem toku:
- 
realizacija finančnega načrta v delu izvajanja javne službe je dosežena
v višini 100 % – do 5 %,
- 
realizacija finančnega načrta v delu izvajanja javne službe je pozitivno
presežena – do 10 %.
(3) Oceno izpolnitve kriterijev iz
prejšnjega odstavka določi organ upravljanja zavoda, pri čemer pri kriteriju iz
1. točke prejšnjega odstavka upošteva oceno izpolnitve programa dela na podlagi
realizacije letnih ciljev, kot so opredeljeni v letnem programu dela.
4. člen
(izračun dela
plače)
Direktorju pripada del plače za delovno
uspešnost, če izpolni posamezno merilo iz tega pravilnika, pri čemer mora biti
vsaj eno merilo ocenjeno z več kot 0 %. Doseženi odstotki po posameznem
merilu iz 2. in 3. člena tega pravilnika se seštevajo.
5. člen
(neupravičenost
do dela plače za redno delovno uspešnost)
Direktorju del plače iz naslova redne
delovne uspešnosti za izvajanje javne službe ne pripada, če:
-       
ne predloži poročila o delu v roku, ki je določen s predpisi;
-       
ne zagotovi realizacije sklepov in ukrepov oziroma v roku ne odpravi
pomanjkljivosti, ki jih ugotovi pristojni nadzorni organ ali Računsko sodišče;
-       
dobi proračunski uporabnik iz 2. in 3. člena tega pravilnika
negativno mnenje Računskega sodišča.
6. člen
(delovna
uspešnost za del poslovnega leta)
Če direktor nastopi ali konča mandat med
poslovnim letom, mu redna delovna uspešnost pripada sorazmerno s trajanjem
mandata v tem poslovnem letu.

Pravilnik o merilih za ugotavljanje redne
delovne uspešnosti direktorjev s področja visokega šolstva in znanosti (Uradni
list RS, št. 78/22) vsebuje naslednjo prehodno in
končni določbi:
»PREHODNA IN KONČNI DOLOČBI
7. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o merilih za ugotavljanje delovne uspešnosti direktorjev s
področja visokega šolstva, znanosti in tehnologije (Uradni list RS,
št. 31/06).
8. člen
(začetek
uporabe)
Ta pravilnik se začne uporabljati za
določitev redne delovne uspešnosti za leto 2022.
9. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o merilih za
ugotavljanje redne delovne uspešnosti direktorjev s področja visokega šolstva
in znanosti (Uradni list RS, št. 122/22) spreminja 8. člen pravilnika
tako, da se glasi:
»8. člen
(začetek in
podaljšanje uporabe)
Ta pravilnik se začne uporabljati za
določitev redne delovne uspešnosti za leto 2022, za določitev redne delovne
uspešnosti za leti 2020 in 2021 pa se uporablja pravilnik iz prejšnjega
člena.«;
ter vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.