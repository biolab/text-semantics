I
Vlada Republike Slovenije odreja javno razgrnitev osnutka
lokacijskega načrta za odsek avtoceste Pesnica–Slivnica (v nadaljevanju:
osnutek lokacijskega načrta), ki ga je izdelal URBIS d.o.o. Maribor, pod št.
projekta 30-18/96, v septembru 1996 in osnutka sprememb in dopolnitev
prostorskih sestavin v naslovu navedenih planskih aktov Mestne občine Maribor
in Občine Pesnica, ki ga je izdelal URBIS d.o.o. Maribor, v septembru 1996.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95) in
s prostorskimi sestavinami družbenega plana SR Slovenije za obdobje od leta
1986 do leta 1990 (Uradni list SRS, št. 2/86, 41/87 in 23/89 in Uradni list RS,
št. 72/95) v delu, ki ga opredeljuje osnutek lokacijskega načrta (v
nadaljevanju: republiški prostorski planski akti) ter predstavlja spremembo in
dopolnitev prostorskih sestavin dolgoročnega plana Občine Maribor za obdobje
1986–2000 za območje Mestne občine Maribor in družbenega plana Občine Maribor
za obdobje 1986–1990 za območje Mestne občine Maribor v delu, ki ga opredeljuje
osnutek lokacijskega načrta ter predstavlja spremembo in dopolnitev prostorskih
sestavin dolgoročnega plana Občine Maribor–Pesnica za obdobje 1986–2000 za
območje Občine Pesnica in družbenega plana za obdobje 1986–1990 Občine
Maribor–Pesnica za območje Občine Pesnica ter spremembo in dopolnitev
prostorskih sestavin dolgoročnega plana Občine Maribor za obdobje 1986–2000 za
del območja Občine Pesnica in družbenega plana Občine Maribor za obdobje
1986–1990 za del območja Občine Pesnica v delu, ki ga opredeljuje osnutek lokacijskega
načrta (v nadaljevanju: spremembe in dopolnitve planskih aktov občin).
III
Vlada Republike Slovenije predlaga Mestni občini Maribor in
Občini Pesnica v obravnavo in sprejem spremembe in dopolnitve planskih aktov
občine.
IV
Mestna občina Maribor in Občina Pesnica morata poskrbeti za
izvedbo javne razgrnitve in organizacijo javnih obravnav osnutka lokacijskega
načrta in osnutka sprememb in dopolnitev planskih aktov občine. Javna
razgrnitev traja en mesec od uveljavitve tega sklepa.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Mestna občina Maribor in Občina Pesnica morata v roku 30 dni
po preteku javne razgrnitve poslati ministru za okolje in prostor vse zbrane
pripombe in predloge. Mestni svet Mestne občine Maribor in Občinski svet občine
Pesnica se morata v tem času opredeliti do zbranih pripomb in predlogov. Če v
tem roku minister ne prejme pripomb in predlogov z javne razgrnitve, se šteje,
da na osnutek lokacijskega načrta ni pripomb oziroma, da je ta usklajen.
VII
Ta sklep začne veljati tretji dan po objavi v Uradnem listu
Republike Slovenije.
Št. 350-04/94-6/6-8
      350-01/93-2/54-8
      350-01/93-2/55-8
Ljubljana, dne 26. septembra 1996.
Vlada Republike Slovenije
Janko Deželak l. r.
Podpredsednik