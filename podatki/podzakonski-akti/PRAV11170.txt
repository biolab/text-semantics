I. VSEBINA, NAMEN IN POMEN IZRAZOV
1. člen
(vsebina pravilnika)
Ta pravilnik določa način tehtanja in
etikiranja pridelka hmelja, certificiranje pridelka hmelja (v nadaljnjem
besedilu: certificiranje) ter pogoje za prostore za skladiščenje hmelja in
hmeljnih proizvodov za izvajanje:
-      
Uredbe Komisije (ES) št. 1850/2006 z dne
14. decembra 2006 o določitvi podrobnih pravil za certificiranje hmelja in
hmeljnih proizvodov (UL L št. 355 z dne 15. 12. 2006, str. 72), zadnjič
spremenjene z Uredbo Komisije (EU) št. 173/2011 z dne 23. februarja
2011 o spremembi uredb (ES) št. 2095/2005, (ES) št. 1557/2006, (ES)
št. 1741/2006, (ES) št. 1850/2006, (ES) št. 1359/2007, (ES)
št. 382/2008, (ES) št. 436/2009, (ES) št. 612/2009, (ES)
št. 1122/2009, (ES) št. 1187/2009 in (EU) št. 479/2010 glede
obveznosti sporočanja v okviru skupne organizacije kmetijskih trgov in
nekaterih shem neposrednih podpor za kmete (UL L št. 49 z dne 24. 2. 2011,
str. 16), (v nadaljnjem besedilu: Uredba 1850/06/ES) in
-      
Uredbe Sveta (ES) št. 1234/2007 z dne 22. oktobra
2007 o vzpostavitvi skupne ureditve kmetijskih trgov in o posebnih določbah za
nekatere kmetijske proizvode (»Uredba o enotni SUT«) (UL L št. 299 z dne
16. 11. 2007, str. 1), zadnjič spremenjene z Uredbo (EU) št. 261/2012
Evropskega parlamenta in Sveta z dne 14. marca 2012 o spremembi Uredbe
Sveta (ES) št. 1234/2007 glede pogodbenih razmerij v sektorju mleka in
mlečnih izdelkov (UL L št. 94 z dne 30. 3. 2012, str. 38), (v nadaljnjem
besedilu: Uredba 1234/07/ES).
2. člen
(namen certificiranja)
Namen certificiranja pridelka hmelja je
potrditev pridelovalnega območja, sorte in kakovosti hmelja ali hmeljnih proizvodov.
3. člen
(pomen izrazov)
(1) V tem pravilniku uporabljeni
izrazi imajo naslednji pomen:
1.    
»priprava hmelja« je postopek zaključnega sušenja
in zaključnega pakiranja hmelja, izveden v zaprtem delovnem procesu v centru;
2.    
»predelava hmelja« je postopek proizvodnje
hmeljnih proizvodov, izveden v zaprtem delovnem procesu v centru;
3.    
»predelan hmelj« je certificiran hmelj,
predelan v hmeljne proizvode;
4.    
»hmeljni proizvodi« so hmelj v prahu, briketi z
oznako 90, hmelj v prahu z višjo vsebnostjo lupulina, briketi z oznako 45,
koncentriran hmelj v prahu, hmeljni ekstrakt, mešani hmeljni proizvod in
izomeriziran hmeljni proizvod;
5.    
»briketi z oznako 90« je hmelj v prahu,
stisnjen v 6–10 mm dolge in 6–7 mm široke brikete;
6.    
»briketi z oznako 45« je hmelj v prahu z višjo
vsebnostjo lupulina, stisnjen v brikete;
7.    
»lupulin« je grenak, rumen prah na krovnih
listih hmeljnih storžkov, ki vsebuje grenčične in aromatične snovi;
8.    
»alfa-kisline« so derivati 1,3,5-trihidroksi
benzena oziroma njegove tautomerne oblike cikloheksan-1,3,5-triona, ki imajo na
četrti in šesti C atom vezane prenilne skupine;
9.    
»letnik hmelja« pomeni pridelek hmelja, obran v
istem koledarskem letu;
10. 
»tovorek« je enota pakiranja hmelja;
11. 
»promet s hmeljem« je vsak premik hmelja pred
prvo prodajo ali vsaka sprememba lastništva hmelja ali hmeljnih proizvodov od
vključno prve prodaje hmelja dalje;
12. 
»prva prodaja hmelja« je prodaja, ko
pridelovalec hmelja (v nadaljnjem besedilu: pridelovalec) proda hmelj, ki ga je
pridelal, ali ga proda organizacija proizvajalcev hmelja, katere član je;
13. 
»naročnik certificiranja« je pravna ali fizična
oseba, ki vloži vlogo za certificiranje ali za ponovno certificiranje. Naročnik
certificiranja je pridelovalec, pri ponovnem certificiranju pa lahko tudi
trgovec;
14. 
»pooblaščena organizacija« je organizacija za
kontrolo in certificiranje, imenovana v skladu z zakonom, ki ureja kmetijstvo,
in predpisom, ki ureja pooblaščeno organizacijo za certificiranje pridelka
hmelja, kot pristojni organ za certificiranje iz 21. člena Uredbe 1850/06/ES.
(2) Vsi izrazi, uporabljeni v tem
pravilniku, imajo enak pomen kot izrazi, uporabljeni v Uredbi 1850/06/ES,
Uredbi 1234/07/ES in predpisu, ki ureja register kmetijskih gospodarstev (v
nadaljnjem besedilu: RKG).
II. TEHTANJE IN ETIKIRANJE PRIDELKA
4. člen
(tehtanje tovorkov)
(1) Tehtanje tovorkov opravijo
pridelovalci, ki razpolagajo z ustrezno tehtnico iz drugega odstavka tega
člena, ali centri za certificiranje pridelka hmelja, priznani v skladu s
predpisom, ki ureja pooblaščeno organizacijo (v nadaljnjem besedilu: center).
(2) Za tehtanje tovorkov se uporabi
overjena tehtnica, ki izpolnjuje zahteve predpisa, ki ureja meroslovje.
(3) Pri tehtanju mora biti masa
tovorkov zapisana v papirni obliki, ki jo omogoča digitalna tehtnica, z
izpisom, oziroma mora tehtnica omogočati shranjevanje podatkov na elektronski
medij, ki ima ustrezno zaščito pred nepooblaščenimi posegi.
(4) Podatke o količini pridelanega
hmelja na posameznem kmetijskem gospodarstvu priglasijo pridelovalci po
izvedenem tehtanju v evidenco pridelka hmelja, ki se vodi v skladu z zakonom,
ki ureja kmetijstvo (v nadaljnjem besedilu: evidenca pridelka).
5. člen
(etikiranje tovorkov)
(1) Stehtane tovorke pridelovalec
opremi z etiketo, ki mora biti nameščena tako, da se ob ponovnem odpiranju
tovorka uniči, in vsebuje naslednje podatke:
-      
sorto hmelja,
-      
letnik hmelja,
-      
identifikacijsko številko tovorka iz 7. člena
tega pravilnika v numerični obliki in v obliki črtne kode,
-      
oznako pridelovalnega območja hmelja,
-      
ime ali kratico imena pooblaščene organizacije,
-      
opis proizvoda (nepripravljen ali pripravljen
hmelj ali hmeljni proizvod z navedbo vrste proizvoda) (v nadaljnjem besedilu:
opis proizvoda).
(2) Etikete iz prejšnjega odstavka
pridobi pridelovalec pri centru na podlagi predložene deklaracije iz 9. člena
tega pravilnika. Etikete izdaja centrom pooblaščena organizacija.
(3) Če pridelovalec prevzame v centru več
etiket kot ima tovorkov, jih center pri izvedbi certificiranja pri pridelovalcu
prevzame in najpozneje naslednji delovni dan po roku za priglasitev količine
pridelka hmelja v evidenco pridelka hmelja vrne pooblaščeni organizaciji, ki
jih uniči.
(4) Obliko, barvo in material etikete
določi pooblaščena organizacija v skladu z Uredbo 1850/06/ES. Stroške izdelave
etiket nosi center.
6. člen
(tehtalni list)
(1) Po tehtanju in priglasitvi
količine pridelka hmelja v evidenco pridelka se za vsako skupino tovorkov izda
tehtalni list, ki poleg podatkov iz deklaracije iz 9. člena tega pravilnika
vsebuje naslednje podatke:
-      
identifikacijske številke tovorkov iz tretjega
odstavka 7. člena tega pravilnika,
-      
način pakiranja s seznama načinov pakiranja, ki
ga določi pooblaščena organizacija,
-      
opis proizvoda,
-      
naslov oziroma šifro skladišča, kjer se
nahajajo stehtani tovorki,
-      
bruto maso in taro po posameznih tovorkih (v
kilogramih, na eno decimalno mesto natančno),
-      
skupno bruto maso in taro skupine tovorkov (v
kilogramih, na eno decimalno mesto natančno),
-      
naziv in naslov kraja tehtanja,
-      
kraj, datum in podpis pridelovalca hmelja in
izvajalca, če se je tehtanje izvedlo v centru.
(2) Tehtalni list iz prejšnjega
odstavka se izda v treh izvodih. En izvod tehtalnega lista obdrži pridelovalec,
dva izvoda prejme center, ki enega obdrži, en izvod in elektronsko obliko
tehtalnega lista pa najpozneje v roku treh delovnih dni posreduje pooblaščeni
organizaciji.
III. CERTIFICIRANJE PRIDELKA HMELJA
7. člen
(identifikacijska številka pošiljke)
(1) Center vsaki pošiljki dodeli svojo
identifikacijsko številko, ki je hkrati referenčna številka certifikata iz 16.
člena tega pravilnika ter spremlja pošiljko v vseh opravilih in na
dokumentaciji v postopku certificiranja.
(2) Identifikacijska številka pošiljke
je sestavljena v skladu s prilogo VI Uredbe 1850/06/ES, pri čemer je:
-      
številka centra za certificiranje enaka
identifikacijski številki centra iz evidence centrov,
-      
identifikacija pošiljke enaka identifikacijski
številki prvega tovorka v pošiljki.
(3) Identifikacijska številka tovorka
je zaporedna šestmestna številka, ki jo za posamezen letnik hmelja določi
pooblaščena organizacija.
8. člen
(certificiranje)
(1) Certificiranje se prične v centru,
pri katerem je pridelovalec pridobil etikete iz 5. člena tega pravilnika in je
vložil deklaracijo ali tehtalni list.
(2) Center preveri priglasitev
količine pridelanega hmelja v evidenci pridelka in jo potrdi v skladu z 10.
členom tega pravilnika, izvede plombiranje tovorkov v skladu z 11. členom tega
pravilnika, odvzame vzorce v skladu s 15. členom tega pravilnika in jih
posreduje uradnemu laboratoriju iz 14. člena tega pravilnika.
(3) Na podlagi poročila uradnega
laboratorija o preskusu iz 15. člena tega pravilnika pooblaščena organizacija
izda certifikat v skladu z zakonom, ki ureja kmetijstvo, in s 16. členom tega
pravilnika.
(4) Certificira se nepripravljen hmelj
pred prvo prodajo hmelja in pripravljen hmelj. Center mora pooblaščeno
organizacijo pred izvedbo opravil obvestiti o datumu in uri opravljanja posameznih
opravil certificiranja pri pridelovalcu.
(5) Pred izdajo certifikata
pooblaščena organizacija ugotavlja kakovost hmelja v storžkih v pošiljki (v
nadaljnjem besedilu: ugotavljanje kakovosti), potrjuje oziroma preverja
količine pridelka hmelja v pošiljki in lahko izvaja dodatno kontrolo tehtanja
pošiljke, odvzema vzorcev, plombiranja in označevanja pošiljke.
(6) V celotnem postopku certificiranja
do izdaje certifikata spremlja pošiljko tehtalni list iz 6. člena tega
pravilnika.
9. člen
(deklaracija)
(1) Deklaracija je dokument,
pripravljen v skladu s 3. členom Uredbe 1850/06/ES, ki spremlja pošiljko hmelja
skozi celoten postopek certificiranja.
(2) Deklaracija mora poleg podatkov iz
3. člena Uredbe 1850/06/ES vsebovati tudi identifikacijsko številko kmetijskega
gospodarstva (v nadaljnjem besedilu: KMG-MID) in identifikacijske oznake
zemljišč (v nadaljnjem besedilu: GERK-PID), katerim pripadajo vse enote
hmeljišč v obdelavi posamezne sorte.
(3) Deklaracija je sestavljena iz
originala in kopije. Original prejme pridelovalec, kopijo obdrži center,
elektronsko obliko deklaracije dobi pooblaščena organizacija.
(4) Če tehtalni list iz 6. člena tega
pravilnika vsebuje vse podatke iz tega člena, se šteje za deklaracijo.
10. člen
(potrditev količine pridelanega hmelja)
(1) Pooblaščena organizacija po roku
za priglasitev količine pridelanega hmelja ugotovi skupne količine hmelja
posameznega letnika iz evidence pridelka in na podlagi teh podatkov pripravi
podatke o povprečnih hektarskih pridelkih po sortah za celotno Slovenijo in
povprečnih pridelkih po sortah za posameznega pridelovalca.
(2) Če pooblaščena organizacija
ugotovi, da se priglašene količine hmelja po posamezni sorti v evidenci
pridelka hmelja posameznega pridelovalca iz prejšnjega odstavka razlikujejo za
več kot ± 25 % od povprečnega hektarskega pridelka te sorte za celotno
Slovenijo, pridelovalca najpozneje deset dni po roku za priglasitev količine
pridelka hmelja v evidenco pridelka pozove, da v roku osmih dni pisno pojasni
navedeno odstopanje.
(3) Če pooblaščena organizacija
ugotovi, da so razlogi za odstopanje iz prejšnjega odstavka utemeljeni, potrdi
količino pridelanega hmelja. Če pooblaščena organizacija ugotovi, da razlogi
niso utemeljeni, količine pridelanega hmelja ne potrdi in vloži prijavo na
inšpektorat, pristojen za kmetijstvo. Pri ugotavljanju razlogov za odstopanje
pooblaščena organizacija upošteva oceno letnika hmelja, ki jo v okviru
strokovnih nalog pripravi javna služba v hmeljarstvu.
(4) Če se certificiranje izvaja pred
15. oktobrom v letu pridelave hmelja, se preveritev količine pridelanega
hmelja izvaja na podlagi ocene letnika hmelja, ki jo v okviru strokovnih nalog
pripravi javna služba v hmeljarstvu. Pridelovalec, ki je naročnik
certificiranja pred 15. oktobrom v letu pridelave hmelja, mora priglasiti
podatke o količini pridelanega hmelja v evidenco pridelka pred začetkom
certificiranja.
11. člen
(plombiranje in označevanje tovorkov)
(1) Z namestitvijo plombe v
obliki etikete se potrdi verodostojnost podatkov na etiketi iz 5. člena tega
pravilnika. Plomba vsebuje najmanj podatek o identifikacijski številki pošiljke
iz 7. člena tega pravilnika.
(2) Po izvedenem plombiranju se na
tovorku nameščena etiketa iz 5. člena tega pravilnika šteje za označevanje
tovorkov.
(3) Center pridobi plombe pri
pooblaščeni organizaciji. Obliko, barvo in material plombe določi pooblaščena
organizacija v skladu z Uredbo 1850/06/ES. Stroške izdelave plomb nosi center.
(4) Naslednji delovni dan po roku za
izvedbo certificiranja mora center vse plombe, ki za posamezen letnik hmelja
niso bile uporabljene, vrniti pooblaščeni organizaciji, ki jih uniči.
12. člen
(minimalne kakovostne zahteve)
(1) Hmelj ne sme biti mešanica
različnih sort hmelja in hmelja različnih letnikov.
(2) Hmelj mora biti suh, brez tujih snovi
in brez semena. Tuje snovi so listi in deli trte ter hmeljni odpad.
(3) Ne glede na določbe prejšnjega
odstavka lahko hmelj vsebuje najvišje vrednosti vlage in tujih snovi, ki so
določene v Prilogi 1 Uredbe 1850/06/ES.
(4) Ne glede na določbo drugega odstavka
tega člena lahko neosemenjen hmelj vsebuje najvišjo vrednost semena, ki je
določena v Prilogi 1 Uredbe 1850/06/ES. Če je vrednost višja od vrednosti,
določene v Prilogi 1 Uredbe 1850/06/ES, se hmelj označi kot osemenjen hmelj.
13. člen
(preskusne metode)
(1) Vsebnost vlage in tujih snovi v
hmelju se določa z metodami, ki so določene v Prilogi 2 Uredbe 1850/06/ES.
(2) Vsebnost semena v hmelju se določa
z metodo, ki je določena v Prilogi 2 Uredbe 1850/06/ES oziroma z ustrezno
standardizirano metodo Analytica EBC, 1998, 7.3.
(3) Uradni laboratorij iz 14. člena
tega pravilnika pooblaščeni organizaciji pisno sporoči, katero metodo uporablja
za določanje vlage, tujih snovi in semena v hmelju.
14. člen
(uradni laboratorij)
Ugotavljanje minimalnih kakovostnih zahtev
iz 12. člena tega pravilnika izvaja uradni laboratorij (v nadaljnjem besedilu:
laboratorij), imenovan v skladu z zakonom, ki ureja kmetijstvo.
15. člen
(odvzem vzorcev in priprava
reprezentativnih vzorcev)
(1) Izvajalec v skladu z metodo za
odvzem vzorcev in pripravo reprezentativnih vzorcev iz Priloge II Uredbe
1850/06/ES iz pošiljke odvzame vzorce hmelja za pripravo naslednjih
reprezentativnih vzorcev:
-      
vzorec za določitev minimalnih kakovostnih
zahtev iz 12. člena tega pravilnika (v nadaljnjem besedilu: vzorec za preskus)
in
-      
kontrolni vzorec.
(2) Izvajalec odvzame vzorce tistih
tovorkov, ki jih določi center na podlagi naključnega izbora.
(3) Izvajalec mora ob odvzemu vzorca
sestaviti zapisnik v treh izvodih, v katerem so navedeni najmanj naslednji
podatki:
-      
identifikacijska številka pošiljke,
-      
identifikacijske številke tovorkov, iz katerih
so bili odvzeti vzorci,
-      
naslov oziroma šifra skladišča, v katerem se
hmelj nahaja do prve prodaje hmelja,
-      
kraj in datum zapisnika, ki ga podpišeta
izvajalec, ki je odvzel vzorce in pripravil reprezentativna vzorca, ter naročnik.
(4) Izvajalec reprezentativni vzorec
razdeli na dva dela tako, da dobi vzorec za preskus in kontrolni vzorec. Vsak
vzorec skupaj z zapisnikom shrani v vodotesno in nepredušno posodo iz kovine,
stekla ali plastike, ki jo označi s podatki iz prejšnjega odstavka. En izvod
zapisnika izvajalec dostavi pooblaščeni organizaciji.
(5) Center mora vzorec za preskus
najkasneje naslednji delovni dan dostaviti v laboratorij iz prejšnjega člena.
(6) Laboratorij iz prejšnjega člena po
opravljenih preskusnih metodah iz 13. člena tega pravilnika za vsako pošiljko
izda poročilo o preskusu (v nadaljnjem besedilu: poročilo), ki vsebuje najmanj
naslednje podatke:
-      
vrednosti za parametre iz 12. člena tega
pravilnika,
-      
identifikacijsko številko pošiljke,
-      
način pakiranja,
-      
opis proizvoda,
-      
sorto hmelja,
-      
letnik hmelja,
-      
skupno število tovorkov,
-      
identifikacijske številke tovorkov v pošiljki,
iz katerih so bili odvzeti vzorci hmelja,
-      
skupno bruto maso in taro v pošiljki (v kilogramih,
na eno decimalno mesto natančno).
(7) Poročilo se izda v štirih izvodih.
En izvod obdrži laboratorij, po en izvod dobijo pooblaščena organizacija,
center in naročnik. Poročilo v elektronski obliki se vpiše v evidenco pridelka
hmelja.
(8) Center hrani kontrolni vzorec eno
leto, v posebnem ločenem, zatemnjenem in hladnem prostoru tako, da se njegova
vsebina ne spreminja in imata do njega dostop samo izvajalec in pooblaščena
organizacija.
16. člen
(certifikat)
(1) Certifikat poleg podatkov iz 16.
člena Uredbe 1850/06/ES vsebuje naslednje podatke:
-      
število tovorkov v pošiljki,
-      
identifikacijsko številko posameznega tovorka,
-      
bruto maso posameznega tovorka v pošiljki,
-      
skupno bruto maso pošiljke,
-      
uraden znak, žig in podpis pooblaščene
organizacije,
-      
datum vzorčenja.
(2) Namesto podatka o sorti je lahko
na certifikatu naveden sinonim sorte hmelja iz priloge, ki je sestavni del tega
pravilnika, pri sortah v preizkušanju pa žlahtniteljeva oznaka ali predlog
imena sorte.
(3) Ne glede na določbo prvega
odstavka tega člena so podatki iz druge in tretje alinee prvega odstavka tega
člena lahko priloga k certifikatu. Priloga mora biti s strani pooblaščene
organizacije potrjena z žigom in podpisom.
(4) Obliko certifikata določi
pooblaščena organizacija. Certifikat se izda v treh izvodih. En izvod obdrži
pooblaščena organizacija, po enega dobita center in naročnik certificiranja.
(5) Ne glede na določbo prejšnjega
odstavka po en izvod elektronskega certifikata pripada naročniku in centru,
certifikat v pisni obliki pa hrani pooblaščena organizacija, če se pošiljka
hmelja istega naročnika vključi v postopek ponovnega certificiranja, ki bo
potekalo na istem centru kot prvo certificiranje in certificirana pošiljka
hmelja ni zapustila centra.
(6) Za hmelj, ki ne doseže minimalne
kakovosti in zanj pooblaščena organizacija ne izda certifikata, pooblaščena
organizacija na vlogo kupca hmelja izda pisno potrdilo, da je bil hmelj
pridelan v Republiki Sloveniji, vendar ne izpolnjuje minimalnih kakovostnih
zahtev in zato ni prejel certifikata.
IV. PONOVNO CERTIFICIRANJE
17. člen
(priprava in predelava hmelja in hmeljnih
proizvodov)
(1) Če se certificiran hmelj oziroma
hmeljni proizvodi pripravijo oziroma predelajo oziroma prepakirajo, jih je
treba ponovno certificirati (v nadaljnjem besedilu: ponovno certificiranje).
(2) V pripravi oziroma predelavi
hmelja se lahko uporablja hmelj oziroma hmeljni proizvodi, pridelani in
certificirani v Republiki Sloveniji ali Evropski uniji in uvoženi iz tretjih
držav v skladu z Uredbo Komisije (ES) št. 1295/2008 z dne 18. decembra
2008 o uvažanju hmelja iz tretjih držav (UL L št. 340 z dne 19. 12. 2008,
str. 45), zadnjič spremenjeno z Izvedbeno uredbo Komisije (EU) št. 117/2012 z
dne 10. februarja 2012 o spremembi Uredbe (ES) št. 1295/2008 o uvažanju
hmelja iz tretjih držav (UL L št. 38 z dne 11. 2. 2012, str. 33).
18. člen
(ponovno certificiranje)
(1) Pri ponovnem certificiranju se
smiselno uporabljajo določbe, ki veljajo za certificiranje po tem pravilniku,
razen če ni s tem pravilnikom drugače določeno.
(2) Ponovno certificiranje vključuje:
-      
vložitev vloge za ponovno certificiranje,
-      
tehtanje posameznih pošiljk hmelja,
-      
označevanje in plombiranje pošiljk,
-      
razveljavitev starega certifikata,
-      
izdajo certifikata.
19. člen
(vloga za ponovno certificiranje)
(1) Vlogo za ponovno certificiranje
vloži naročnik certificiranja v centru. Sestavljena je iz originala in kopije,
od katerih po en izvod dobita naročnik certificiranja in center, elektronski
izvod vloge za ponovno certificiranje pa dobi pooblaščena organizacija. Vloga
za ponovno certificiranje spremlja pošiljko v celotnem postopku ponovnega
certificiranja.
(2) Obliko vloge določi pooblaščena
organizacija in mora vsebovati najmanj naslednje podatke:
-      
številko vloge za ponovno certificiranje;
-      
identifikacijsko številko centra;
-      
identifikacijsko številko pošiljk, ki vstopajo
v pripravo, predelavo ali prepakiranje, oziroma v primeru hmelja, uvoženega iz
tretjih držav, identifikacijsko številko spričevala o enakovrednosti ali
kontrolnega spričevala;
-      
število tovorkov po posameznih pošiljkah, ki
vstopajo v pripravo, predelavo ali prepakiranje, in identifikacijske številke
teh tovorkov;
-      
način pakiranja po posameznih pošiljkah, ki
vstopajo v pripravo, predelavo ali prepakiranje;
-      
opis proizvoda po posameznih pošiljkah, ki vstopajo
v pripravo, predelavo ali prepakiranje;
-      
sorto hmelja;
-      
letnik hmelja;
-      
skupno bruto maso in neto maso po posamezni
pošiljki (v kilogramih, na eno decimalno mesto natančno);
-      
kraj, datum in podpis naročnika oziroma centra;
-      
kraj, datum in podpis izvajalca.
(3) Certifikat za proizvode, ki
vstopajo v pripravo ali predelavo ali prepakiranje, je priloga vloge za ponovno
certificiranje.
(4) Številka vloge za ponovno
certificiranje iz prve alinee drugega odstavka tega člena je enaka številki
pošiljke v ponovnem certificiranju.
20. člen
(tehtalni list in certifikat v ponovnem
certificiranju)
(1) Tehtalni list, izdan v ponovnem
certificiranju, poleg podatkov iz 6. člena tega pravilnika vsebuje tudi
naslednje podatke:
-      
podatke iz prve, tretje, četrte in devete alineje
drugega odstavka prejšnjega člena;
-      
skupno bruto in neto maso pošiljk, ki vstopajo
v pripravo ali predelavo ali prepakiranje (v kilogramih, na eno decimalno mesto
natančno);
-      
območja proizvodnje hmelja, uporabljenega v
pripravi ali predelavi hmelja, ali hmelja iz prepakirane pošiljke, razvidna iz
certifikata države pridelovalke, po posameznih pošiljkah, ki vstopajo v
pripravo ali predelavo ali prepakiranje;
-      
delež posamezne sorte hmelja glede na maso
certificiranega hmelja v storžkih, uporabljenega v pripravi ali predelavi
hmelja oziroma uporabljenega za pripravo ali predelavo tovorkov, ki vstopajo v
predelavo hmelja (v kilogramih na eno decimalno mesto natančno);
-      
kraj, datum in podpis naročnika ponovnega
certificiranja;
-      
kraj, datum in podpis izvajalca.
(2) Tehtalni list iz prejšnjega
odstavka je sestavljen iz originala in kopije. Original dobi naročnik ponovnega
certificiranja, kopijo dobi center, elektronski izvod tehtalnega lista dobi
pooblaščena organizacija.
(3) V ponovnem certificiranju se izda
nov certifikat, prvotni pa se razveljavi tako, da se z rdečim pisalom prečrta
po obeh diagonalah in s tiskanimi črkami dopiše: »RAZVELJAVLJENO« in
»CANCELLED«, »ANNULLIERT« ali »ANNULÉ«.
(4) Certifikat, izdan v ponovnem
certificiranju, poleg podatkov iz 16. člena tega pravilnika vsebuje naslednje
podatke:
-      
datum priprave ali predelave hmelja oziroma
prepakiranja pošiljke;
-      
navedba območij proizvodnje hmelja.
V. HRANJENJE DOKUMENTACIJE TER STROŠKI CERTIFICIRANJA IN
PONOVNEGA CERTIFICIRANJA
21. člen
(hranjenje dokumentacije)
(1) Vsa opravila pri certificiranju in
ponovnem certificiranju pooblaščena organizacija, centri in laboratorij vodijo
v papirni in elektronski obliki ter jih vpisujejo v evidenco pridelka.
(2) Elektronske zapise in
dokumentacijo, izdano v posameznih opravilih iz prejšnjega odstavka, hranijo
pooblaščena organizacija in centri najmanj pet let. Laboratorij hrani poročilo
in njegov elektronski zapis najmanj pet let.
22. člen
(stroški certificiranja in ponovnega
certificiranja)
Stroške certificiranja oziroma ponovnega
certificiranja hmelja v celoti plača naročnik certificiranja.
VI. PROSTORI ZA SKLADIŠČENJE
23. člen
(prostori za skladiščenje)
Prostori za skladiščenje so samo za hmelj
oziroma hmeljne proizvode namenjeni ločeni, zaprti prostori, ki morajo:
-      
biti po velikosti usklajeni s količino hmelja
in hmeljnih proizvodov, ki se skladiščijo,
-      
biti iz trdnega materiala,
-      
imeti morajo lesena tla ali tla iz drugih
materialov, ki onemogočajo prekomerno vlažnost,
-      
imeti urejeno zračenje, ki onemogoča dostop
prekomerne vlage iz okolja,
-      
biti brez oken ali z okni, ki ne prepuščajo
neposredne sončne svetlobe, in
-      
zagotavljati stalno vlažnost zraka, ki ne sme
presegati 70 % relativne zračne vlage.
VII. NADZOR
24. člen
(nadzor)
Inšpektorat, pristojen za kmetijstvo,
izvaja nadzor nad vpisi hmeljišč v RKG in prijavo pridelka v evidenco pridelka
na podlagi analize tveganja, ki vključuje ugotovljena odstopanja iz drugega
odstavka 10. člena tega pravilnika.
VIII. PREHODNA IN KONČNA DOLOČBA
25. člen
(prehodna določba)
Z dnem uveljavitve tega pravilnika preneha
veljati Pravilnik o certificiranju pridelka hmelja in prometu s hmeljem (Uradni
list RS, št. 98/08 in 63/10), določbe 5., 6., 30., 31., 32., 33., 36. in 42.
člena pa se še naprej uporabljajo v delu, ki se nanaša na določitev pooblaščene
organizacije, priznanje centrov in imenovanje izvajalcev certificiranja.
26. člen
(končna določba)
Ta pravilnik začne veljati osmi dan po
objavi v Uradnem listu Republike Slovenije.
Št. 007-298/2012
Ljubljana, dne 28. avgusta 2012
EVA 2012-2330-0031
Franc
Bogovič l.r.
Minister za kmetijstvo in okolje