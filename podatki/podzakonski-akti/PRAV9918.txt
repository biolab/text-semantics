I. SPLOŠNA DOLOČBA
1. člen
(vsebina pravilnika)
(1) Ta pravilnik določa pogoje in
postopek ugotavljanja usposobljenosti pravnih oseb in podjetnikov posameznikov,
ki izvajajo strokovno tehnične preglede žičniških naprav ter vsebino in
postopke strokovno tehničnih pregledov in posebnih pregledov žičniških naprav.
(2) Izrazi, uporabljeni v tem
pravilniku imajo enak pomen, kot izrazi določeni v zakonu, ki ureja žičniške
naprave za prevoz oseb, drugi predpisi s področja žičniških naprav in drugi
tehnični predpisi.
II. STROKOVNO TEHNIČNI PREGLEDI ŽIČNIŠKIH NAPRAV
2. člen
(pooblaščenci za opravljanje strokovno
tehničnih pregledov žičniških naprav)
(1) Strokovno tehnične preglede
žičniških naprav lahko opravljajo pooblaščene organizacije ali podjetniki
posamezniki (v nadaljnjem besedilu: preglednik), ki morajo izpolnjevati splošna
merila za delovanje preglednikov v skladu s standardom SIST EN ISO/IEC 17020 –
Splošna merila za delovanje različnih organov, ki izvajajo kontrolo.
(2) Preglednik mora razpolagati vsaj z
opremo in usposobljenim osebjem za:
-      
pregled vrvi z magnetno induktivno metodo,
-      
pregled vrvi z neporušno metodo,
-      
pregled reševalne opreme,
-      
meritve zavornih učinkov,
-      
preizkus sunkovnih tokovnih relejev,
-      
meritve ozemljitvenih naprav,
-      
oceno korozijskih poškodb vrvi,
-      
opremo za ugotavljanje pravilnosti delovanja
merilnikov hitrosti oziroma vrtljajev vrvnega koluta žičniških naprav,
-      
opremo za ugotavljanje pravilnosti delovanja
merilnikov sile na terenu.
(3) Preglednik, njegov poslovodni
organ in osebje, odgovorno za izvajanje pregledov, ne smejo biti načrtovalci,
proizvajalci, monterji ali dobavitelji žičniških naprav in varnostnih sklopov
ter podsistemov žičniških naprav, ki jih pregledujejo, niti pooblaščeni
zastopniki katerega koli teh subjektov. To ne izključuje možnosti izmenjave
tehničnih informacij s proizvajalci žičniških naprav, njihovih varnostnih
sklopov in podsistemov.
(4) Minister, pristojen za žičniške
naprave (v nadaljnjem besedilu: minister) izda pooblastilo za opravljanje
strokovno tehničnih pregledov, če so vlogi za izdajo pooblastila predložena
dokazila o izpolnjevanju meril in pogojev iz prvega in drugega odstavka tega
člena. Pooblastilo velja, dokler preglednik izpolnjuje merila in pogoje za
pridobitev pooblastila.
(5) Preglednik mora imeti sklenjeno
zavarovanje odgovornosti.
(6) Osebje preglednika mora spoštovati
poklicno molčečnost glede vseh informacij, pridobljenih pri izvajanju nalog
razen nasproti pristojnim upravnim organom, v skladu z veljavno zakonodajo in
tem pravilnikom.
(7) Preglednik mora na zahtevo
ministra sodelovati pri oblikovanju stališč in navodil na področju, za katerega
je pooblaščen ter izpolnjevati pisna navodila ministra.
(8) Minister pregledniku odvzame
pooblastilo za opravljanje tehničnih pregledov žičniških naprav, če:
-      
strokovno tehničnih pregledov žičniških naprav
ne opravlja v skladu z veljavnimi predpisi in postopki ter dobro inženirsko
prakso,
-      
je proti njemu uveden postopek prisilne
poravnave, stečaja ali likvidacijski postopek ali je prenehal poslovati na
podlagi sodne ali druge prisilne odločbe,
-      
je od izvedbe zadnjega strokovno tehničnega
pregleda preteklo več kot dve leti.
(9) Preglednik mora dejavnost iz
prvega odstavka tega člena opravljati na neprofiten način. Cenik storitev mora
biti javno dostopen in potrjen s strani ministra.
(10) Izvajanje drugih potrebnih
pregledov v okviru strokovno tehničnega pregleda lahko preglednik prenese na
pogodbenega podizvajalca, ki mora izpolnjevati zahteve standardov za kakovost
izvajanja pregledov.
(11) Upravljavec žičniške naprave
lahko zamenja preglednika, ko so na žičniški napravi odpravljene vse pomanjkljivosti,
navedene v poročilu o zadnjem strokovno tehničnem pregledu.
3. člen
(vsebina strokovno tehničnega pregleda)
Strokovno tehnični pregledi se izvajajo v
skladu s prilogo 1, ki je sestavni del tega pravilnika. Preglednik lahko glede
na potek strokovno tehničnega pregleda izvede ali zahteva dodatne preglede.
4. člen
(roki za izvajanje strokovno tehničnih
pregledov in veljavnost dovoljenja za obratovanje)
(1) Strokovno tehnične preglede
žičniških naprav za pridobitev dovoljenja za obratovanje je treba izvajati v
rokih, določenih v zakonu, ki ureja žičniške naprave za prevoz oseb.
(2) Če žičniška naprava ni obratovala
več kot eno leto, mora biti pred začetkom obratovanja opravljen strokovno
tehnični pregled.
(3) Datum začetka veljavnosti novega
dovoljenja za obratovanje je datum izteka veljavnosti zadnjega dovoljenja za
obratovanje, če je opravljen strokovno tehnični pregled največ tri mesece pred
potekom roka veljavnosti dovoljenja za obratovanje.
III. POSEBNI PREGLEDI ŽIČNIŠKIH NAPRAV
5. člen
(obveznost izvajanja posebnih pregledov)
(1) Upravljavec žičniških naprav mora
zagotoviti izvajanje posebnih pregledov na žičniških napravah s katerimi
upravlja.
(2) Pregledi vrvi z neporušno metodo niso
predmet posebnih pregledov.
(3) Posebne preglede lahko izvajajo le
izvajalci, ki imajo za izvajanje posameznih pregledov ustrezno opremo in so
strokovno usposobljeni skladno s predpisi in standardi, ki urejajo posamezne
vrste pregledov ter so za ta dela akreditirani, če to zahtevajo predpisi, ki
urejajo posamezne vrste pregledov.
(4) V poročilu o posebnem pregledu mora
biti navedena tudi strokovna usposobljenost izvajalca pregleda. Izvajalec
posebnega pregleda odgovarja za svoje delo.
6. člen
(roki in obseg posebnih pregledov)
(1) Na žičniških napravah, ki so imele prvo
obratovalno dovoljenje na prvi lokaciji izdano pred 3. majem 2004, se prvi
posebni pregledi izvedejo skladno z navodili proizvajalca in prilogo 2, ki je
sestavni del tega pravilnika. Na teh žičniških napravah se vsi nadaljnji
posebni pregledi izvajajo skladno z navodili proizvajalca in prilogo 3, ki je
sestavni del tega pravilnika.
(2) Na žičniških napravah, ki so imele prvo
obratovalno dovoljenje na prvi lokaciji izdano po 3. maju 2004, se posebni
pregledi izvajajo skladno z navodili proizvajalca in prilogo 3 tega pravilnika.
(3) Oseba, ki
izvaja posebne preglede, lahko glede na potek posebnih pregledov izvede ali
zahteva dodatne preglede.
7. člen
(poročila o pregledih)
(1) Preglednik ali izvajalec posebnega
pregleda mora upravljavcu in inšpektoratu, pristojnemu za žičniške naprave (v
nadaljevanju: inšpektorat) posredovati pisno poročilo o rezultatih in
ugotovitvah pregleda najkasneje v roku 15 dni po zaključku pregleda.
(2) Med izvajanjem strokovno
tehničnega pregleda mora upravljavec pregledniku predložiti dokazila o posebnih
pregledih, ki so bili izvedeni po zadnjem strokovno tehničnem pregledu.
Preglednik mora dokazila o posebnih pregledih priložiti k poročilu o strokovno
tehničnem pregledu.
(3) Če upravljavec ne soglaša z
ugotovitvami v poročilu lahko v roku 15 dni od izdaje poročila pregledniku poda
pisne pripombe na poročilo in pojasni svoje razloge. Če pride do sprememb
preglednik izda novo poročilo.
(4) Upravljavec mora poročila o
pregledih, vključno s prilogami iz drugega odstavka tega člena hraniti do
razgraditve naprave.
8. člen
(odprava pomanjkljivosti)
(1) Pomanjkljivosti, ki so bile
ugotovljene s strokovno tehničnim ali posebnim pregledom, je treba navesti v
vsakokratnem poročilu o pregledu. Če te pomanjkljivosti neposredno ne vplivajo
na varnost obratovanja naprave, se lahko za njihovo odpravo določijo roki in
način odprave.
(2) Če se v postopku opravljanja
strokovno tehničnega pregleda ugotovi, da posebni pregled kljub pretečenemu
roku ni bil izveden, obratovanje žičniške naprave do izvedbe tega pregleda ni
dovoljeno in se strokovno tehnični pregled ne more izvesti.
(3) Pomanjkljivosti, ki predstavljajo
neposredno nevarnost za obratovanje, mora vsakokratni preglednik pisno
posredovati upravljavcu naprave in inšpektoratu. Upravljavec mora na podlagi
seznanitve s prej navedenimi pomanjkljivostmi obratovanje žičniške naprave
takoj ustaviti. Pogoj za ponovno obratovanje naprave je odprava navedenih
pomanjkljivosti in pridobitev pisne izjave preglednika, da ni več neposredne
nevarnosti za obratovanje.
(4) Upravljavec mora odpravo
pomanjkljivosti, ki so bile ugotovljene med izvajanjem strokovno tehničnega
pregleda in ne vplivajo na varnost obratovanja žičniške naprave, sporočiti
pregledniku najkasneje v rokih, ki so navedeni v poročilu o pregledu s podrobno
obrazložitvijo vrste in načina odprave pomanjkljivosti.
(5) Odpravo pomanjkljivosti, ki so
ugotovljene pri posebnem pregledu, mora kontrolirati izvajalec tega posebnega
pregleda. Če je zaradi odkritih pomanjkljivosti treba povečati obseg pregledov,
mora te preglede izvesti izvajalec prvotnega pregleda. Do pridobitve
pozitivnega poročila o posebnem pregledu naprava ne sme obratovati.
IV. OBVEZNOST UPRAVLJAVCA
9. člen
(obveznosti upravljavca)
(1) Upravljavec mora pri izvajanju
pregledov pregledniku in drugim pooblaščenim osebam omogočiti dostop do vseh
delov žičniške naprave in vpogled v dokumentacijo, ki je za pregled potrebna.
(2) Upravljavec mora zagotoviti, da so
žičniška naprava in vsi njeni deli primerno pripravljeni za pregled.
Upravljavec mora pri tehničnih pregledih žičniške naprave aktivno sodelovati in
tako omogočiti pregledniku ali drugim pooblaščenim osebam preizkušanje
delovanja vseh naprav v vseh režimih obratovanja, ki so predmet tehničnega
pregleda. V času preizkušanja mora z žičniško napravo upravljati strokovno
usposobljena oseba upravljavca.
9.a člen
Roki posebnih pregledov iz priloge 2 in priloge 3 tega
pravilnika se lahko prekoračijo do šest mesecev brez vpliva na rok za izvedbo
vsakokratnega naslednjega posebnega pregleda.

Priloga
1: Strokovno tehnični pregledi žičniških naprav
Priloga
2: Posebni pregledi žičniških naprav
Priloga
3: Posebni pregledi žičniških naprav po SIST EN 1709:2019

Pravilnik o tehničnih pregledih žičniških
naprav (Uradni list RS, št. 63/11) vsebuje naslednje prehodne in
končne določbe:
»V. PREHODNE IN KONČNE DOLOČBE
10. člen
(veljavnost
pooblastil preglednikov)
Pregledniki, ki so imeli na dan uveljavitve
tega pravilnika pooblastilo ministra za izvajanje strokovno tehničnih pregledov
v skladu s Pravilnikom o žičnicah in vlečnicah (Uradni list SRS, št. 7/84,
16/87, in Uradni list RS, št. 6/97, 111/06 in 57/07), morajo v roku dveh let po
uveljavitvi tega pravilnika pridobiti novo pooblastilo.
11. člen
(upoštevanje
poročil o strokovno tehničnih pregledih)
Poročila, izdana za strokovno tehnične
preglede, ki so bili izvedeni pred uveljavitvijo tega pravilnika, so podlaga za
izdajo dovoljenja za obratovanje žičniške naprave še 6 mesecev po
uveljavitvi tega pravilnika.
12. člen
(obveznost
izvajanja posebnih pregledov)
(1) Žičniške naprave, ki so imele prvo
obratovalno dovoljenje na prvi lokaciji pred 3. majem 2004, morajo imeti
obratovanje, preglede, vzdrževalna dela na napravah ter ustrezno dokumentacijo
usklajeno z določili SIST EN 1709 – Varnostne zahteve za žičniške naprave za
prevoz oseb – Prevzemni pregled, vzdrževanje, pregledi in kontrole obratovanja
in SIST EN 12397 – Varnostne zahteve za žičniške naprave za prevoz oseb –
Obratovanje.
(2) Prvi posebni pregled iz točke
6.3.7.1 SIST EN 1709 je treba izvesti:
-      
na obstoječih žičnicah, ki so bile zgrajene
pred 1. januarjem 1976, in vlečnicah, zgrajenih pred 1. januarjem 1971,
do 30. novembra 2012,
-      
na obstoječih žičniških napravah, ki obratujejo
tudi v poletni sezoni in so bile zgrajene med 1. januarjem 1976 in
3. majem 2004, ter so starejše od 15 let, do 30. novembra 2013,
-      
na ostalih obstoječih žičniških napravah,
starejših od 15 let, najpozneje do 30. novembra 2014.
(3) Če dokazila o starosti naprave,
času postavitve na prvi lokaciji ali starosti elementov, na katerih morajo biti
opravljeni posebni pregledi, ne obstajajo, morajo biti prvi posebni pregledi
izvedeni do 30. novembra 2012.
(4) Posebne preglede iz točke 6.3.7.2
SIST EN 1709 na prižemkah, danih v obratovanje pred 1. januarjem 2000, je
treba izvesti do 30. novembra 2012. Na napravah, kjer so vgrajene prižemke
različnih serij oziroma letnikov, se mora izvesti pregled na vseh serijah
oziroma letnikih v sorazmernem deležu.
13. člen
(prenehanje
veljavnosti)
Z dnem uveljavitve tega pravilnika
prenehajo veljati in se prenehajo uporabljati določbe 110., 131., in 132. člena
Pravilnika o žičnicah in vlečnicah (Uradni list SRS, št. 7/84, 16/87, in Uradni
list RS, št. 6/97, 111/06 in 57/07).
14. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o tehničnih pregledih žičniških naprav (Uradni list RS, št. 63/12) spreminja 12. člen pravilnika
tako, da se glasi:
»12. člen
(obveznost
izvajanja posebnih pregledov)
(1) Žičniške naprave, ki so imele prvo
obratovalno dovoljenje na prvi lokaciji pred 3. majem 2004, morajo imeti
obratovanje, preglede, vzdrževalna dela na napravah ter ustrezno dokumentacijo
usklajeno z določili SIST EN 1709 – Varnostne zahteve za žičniške naprave za
prevoz oseb – Prevzemni pregled, vzdrževanje, pregledi in kontrole obratovanja
in SIST EN 12397 – Varnostne zahteve za žičniške naprave za prevoz oseb –
Obratovanje.
(2) Prve posebne preglede navedene v
prilogi 2 tega pravilnika je treba izvesti:
-      
na obstoječih žičnicah, ki so bile zgrajene
pred 1. januarjem 1976, in vlečnicah, zgrajenih pred 1. januarjem
1971, do 30. novembra 2012,
-      
na obstoječih žičniških napravah, ki obratujejo
tudi v poletni sezoni in so bile zgrajene med 1. januarjem 1976 in
3. majem 2004, ter so starejše od 15 let, do 30. novembra 2013,
-      
na ostalih obstoječih žičniških napravah,
starejših od 15 let, najpozneje do 30. novembra 2014.
(3) Če dokazila o starosti naprave,
času postavitve na prvi lokaciji ali starosti elementov, na katerih morajo biti
opravljeni posebni pregledi, ne obstajajo, morajo biti prvi posebni pregledi
izvedeni do 30. novembra 2012.
(4) Posebne preglede iz točke 6.3.7.2
SIST EN 1709 na prižemkah, danih v obratovanje pred 1. januarjem 2000, je
treba izvesti do 30. novembra 2012. Na napravah, kjer so vgrajene prižemke
različnih serij oziroma letnikov, se mora izvesti pregled na vseh serijah
oziroma letnikih v sorazmernem deležu.
ter vsebuje naslednjo končno določbo:
»5. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o tehničnih
pregledih žičniških naprav (Uradni list RS, št. 59/13) spreminja 10. člen pravilnika
tako, da se glasi:
»10. člen
(veljavnost
pooblastil preglednikov)
Pregledniki, ki so imeli na dan uveljavitve
tega pravilnika pooblastilo ministra za izvajanje strokovno tehničnih pregledov
v skladu s Pravilnikom o žičnicah in vlečnicah (Uradni list SRS, št. 7/84, 16/87,
in Uradni list RS, št. 6/97, 111/06 in 57/07), morajo v roku treh let po uveljavitvi tega pravilnika pridobiti novo pooblastilo.«;
ter vsebuje naslednjo končno določbo:
»2. člen
(končna določba)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o tehničnih pregledih žičniških naprav (Uradni list RS, št. 72/14) spreminja 12. člen pravilnika tako,
da se glasi:
»12. člen
(obveznost
izvajanja posebnih pregledov)
(1) Žičniške naprave, ki so imele prvo
obratovalno dovoljenje na prvi lokaciji pred 3. majem 2004, morajo imeti
obratovanje, preglede, vzdrževalna dela na napravah ter ustrezno dokumentacijo
usklajeno z določili SIST EN 1709 – Varnostne zahteve za žičniške naprave za
prevoz oseb – Prevzemni pregled, vzdrževanje, pregledi in kontrole obratovanja
in SIST EN 12397 – Varnostne zahteve za žičniške naprave za prevoz oseb –
Obratovanje.
(2) Prve posebne preglede navedene v
prilogi 2 tega pravilnika je treba izvesti:
-      
na obstoječih žičnicah, ki so bile zgrajene
pred 1. januarjem 1976, in vlečnicah, zgrajenih pred 1. januarjem
1971, do 30. novembra 2012,
-      
na obstoječih žičniških napravah, ki obratujejo
tudi v poletni sezoni in so bile zgrajene med 1. januarjem 1976 in
3. majem 2004, ter so starejše od 15 let, do 30. novembra 2013,
-      
na ostalih obstoječih žičniških napravah,
starejših od 15 let, najpozneje do 30. novembra 2014.
(3) Vsakokratni naslednji posebni pregledi
in posebni pregledi naprav, pri katerih na dan uveljavitve tega pravilnika še
ni minilo 15 let od postavitve na prvi lokaciji, se izvajajo v skladu s prilogo
3, ki je sestavni del tega pravilnika.
(4) Če
dokazila o starosti naprave, času postavitve na prvi lokaciji ali starosti
elementov, na katerih morajo biti opravljeni posebni pregledi, ne obstajajo,
morajo biti prvi posebni pregledi izvedeni do 30. novembra 2012.
(5) Posebne
preglede iz točke 6.3.7.2 SIST EN 1709 na prižemkah, danih v obratovanje pred
1. januarjem 2000, je treba izvesti do 30. novembra 2012. Na
napravah, kjer so vgrajene prižemke različnih serij oziroma letnikov, se mora
izvesti pregled na vseh serijah oziroma letnikih v sorazmernem deležu.«;
ter vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o tehničnih pregledih žičniških naprav (Uradni list RS, št. 116/20)
spreminja 12. člen pravilnika tako, da se glasi:
»12. člen
(obveznost
izvajanja posebnih pregledov)
(1) Žičniške naprave, ki so imele prvo
obratovalno dovoljenje na prvi lokaciji pred 3. majem 2004, morajo imeti
obratovanje, preglede, vzdrževalna dela na napravah ter ustrezno dokumentacijo
usklajeno z določili SIST EN 1709:2019 – Varnostne zahteve za žičniške naprave
za prevoz oseb – Prevzemni pregled, navodila za vzdrževanje, pregledi in
kontrole obratovanja in SIST EN 12397:2017 – Varnostne zahteve za žičniške
naprave za prevoz oseb – Obratovanje najpozneje do 30. aprila 2021.
(2) Prve posebne preglede navedene v
prilogi 2 tega pravilnika je treba izvesti:
-      
na obstoječih žičnicah, ki so bile zgrajene
pred 1. januarjem 1976, in vlečnicah, zgrajenih pred 1. januarjem
1971, do 30. novembra 2012,
-      
na obstoječih žičniških napravah, ki obratujejo
tudi v poletni sezoni in so bile zgrajene med 1. januarjem 1976 in
3. majem 2004, ter so starejše od 15 let, do 30. novembra 2013,
-      
na ostalih obstoječih žičniških napravah,
starejših od 15 let, najpozneje do 30. novembra 2014.
(3) Vsakokratni naslednji posebni pregledi
in posebni pregledi naprav, pri katerih na dan uveljavitve tega pravilnika še
ni minilo 15 let od postavitve na prvi lokaciji, se izvajajo v skladu s prilogo
3, ki je sestavni del tega pravilnika.
(4) Če
dokazila o starosti naprave, času postavitve na prvi lokaciji ali starosti
elementov, na katerih morajo biti opravljeni posebni pregledi, ne obstajajo,
morajo biti prvi posebni pregledi izvedeni do 30. novembra 2012.
(5) Posebne
preglede iz točke 6.3.7.2 SIST EN 1709 na prižemkah, danih v obratovanje pred
1. januarjem 2000, je treba izvesti do 30. novembra 2012. Na
napravah, kjer so vgrajene prižemke različnih serij oziroma letnikov, se mora
izvesti pregled na vseh serijah oziroma letnikih v sorazmernem deležu.«;
ter vsebuje naslednje prehodne in končno
določbo:
»PREHODNE IN KONČNA DOLOČBA
6. člen
(1) Če na žičniški napravi prvi posebni
pregled, katerega rok za izvedbo določata drugi in tretji odstavek 12. člena
Pravilnika o tehničnih pregledih žičniških naprav (Uradni list RS, št. 63/11,
63/12, 59/13 in 72/14), še ni bil izveden, ga je treba izvesti pred začetkom
ponovnega obratovanja v skladu s prilogo 2 Pravilnika o tehničnih pregledih
žičniških naprav (Uradni list RS, št. 63/11, 63/12, 59/13 in 72/14) in navodili
proizvajalca.
(2) Za posebne preglede varnostnih sklopov,
ki so bili opravljeni na podlagi priloge 3 Pravilnika o tehničnih pregledih
žičniških naprav (Uradni list RS, št. 63/11, 63/12, 59/13 in 72/14), se šteje,
da so opravljeni na podlagi nove priloge 3 tega pravilnika. Pregledi varnostnih
sklopov, ki niso zajeti v prilogi 3 Pravilnika o tehničnih pregledih žičniških
naprav (Uradni list RS, št. 63/11, 63/12, 59/13 in 72/14), morajo pa biti
izvedeni glede na določbe nove Priloge 3 tega pravilnika, je treba izvesti v
dveh letih od uveljavitve tega pravilnika.
(3) Posebni pregledi varnostnih sklopov, ki
so se pred uveljavitvijo tega pravilnika začeli opravljati na podlagi priloge 3
Pravilnika o tehničnih pregledih žičniških naprav (Uradni list RS, št. 63/11,
63/12, 59/13 in 72/14), se končajo v skladu s prilogo 3 Pravilnika o tehničnih
pregledih žičniških naprav (Uradni list RS, št. 63/11, 63/12, 59/13 in 72/14).
7. člen
Ta pravilnik začne veljati petnajsti dan po
objavi v Uradnem listu Republike Slovenije.«.