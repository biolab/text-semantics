Povračilo stroškov prevoza po prvem in drugem odstavku
5. člena, po prvem odstavku 6. člena ter po prvem odstavku
7. člena Aneksa h KPND:
Prvi in drugi odstavek 5. člena ter prvi odstavek
6. člena Aneksa h KPND je treba razumeti tako, da se javnemu uslužbencu,
ki to navede v pisni izjavi za povračilo stroškov prevoza na delo in z dela iz
prvega odstavka 7. člena Aneksa h KPND, povrnejo stroški prevoza na delo
in z dela z različnih naslovov, tj. naslova stalnega bivališča ali naslova
začasnega bivališča, s katerih javni uslužbenec dejansko prihaja na delo
oziroma kamor odhaja z dela in na njih zakonito prebiva v skladu zakonom, ki
ureja prijavo prebivališča, ne glede na število prihodov s posameznega naslova
bivališča in odhodov na posamezen naslov bivališča. Če se javni uslužbenec
dejansko vozi na delo in z dela z naslova, ki ni stalno ali začasno bivališče,
je upravičen do povrnitve stroškov prevoza na delo in z dela s tega naslova, in
sicer za dneve, ko se na delo in z dela dejansko vozi s tega naslova in le, če
je ta naslov bližje delovnemu mestu kot naslovu stalnega oziroma začasnega
bivališča.
Prvi odstavek 7. člena Aneksa h KPND je treba razumeti
tako, da mora javni uslužbenec, ki v pisni izjavi za povračilo stroškov prevoza
na delo in z dela navede dva ali več naslovov, s katerih prihaja na delo in z
dela, navesti tudi podatek o tem, kolikokrat in na katere dneve prihaja na delo
z določenega naslova oziroma se vrača z dela na določen naslov.
Št. 0100-27/2022/25
Ljubljana, dne 17. februarja 2022
EVA 2022-3130-0020
Predsednica
komisije za razlago KPND
dr. Polona Končar