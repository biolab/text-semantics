1. člen
S tem pravilnikom se sprejme gozdnogospodarski načrt gozdnogospodarske
enote Ormož (2007–2016), št. 12-24/07 z
dne 18. 9. 2007, ki ga je za obdobje od 1. januarja 2007 do 31. decembra 2016
izdelal Zavod za gozdove Slovenije, Območna enota Maribor.
2. člen
Gozdnogospodarska enota Ormož, ki meri 21.269,25 ha, se
nahaja v Gozdnogospodarskem območju Maribor, v občinah Ormož, Središče ob Dravi
in Sveti Tomaž, oziroma v katastrskih občinah Trnovci, Rucmanci, Rakovci, Savci,
Tomaž, Mala vas, Bratonečice, Senik pri Tomažu, Ključarovci pri Ormožu, Koračice,
Pršetinci, Lahonci, Žvab, Runeč, Stanovno, Ivanjkovci, Žerovinci, Cerovec
Stanka Vraza, Veličane, Mihalovci, Mali Brebrovnik, Veliki Brebrovnik, Vinski
Vrh, Miklavž, Hermanci, Gomila, Kog, Vuzmetinci, Zasavci, Lučaves, Jastrebci,
Vodranci, Vitan, Šalovci pri Središču, Hum, Pavlovski Vrh, Libanja, Pavlovci, Hardek,
Litmerk, Lešnica pri Ormožu, Šardinje, Vičanci, Senečci, Sodinci, Strjanci,
Bresnica, Podgorci, Osluševci, Cvetkovci, Trgovišče, Velika Nedelja, Ormož, Pušenci,
Frankovci, Loperšice, Obrež, Grabe pri Središču in Središče.
3. člen
V gozdnogospodarski enoti Ormož je s 1. januarjem 2007 ugotovljeno
naslednje stanje gozdov:
A)    
lastništvo: 81,90% zasebnih gozdov v lasti fizičnih ali pravnih oseb in
18,10% državnih gozdov;
B)    
površina: 6.177,20 ha, od katere je 5.510,56 ha večnamenskih gozdov,
9,77 ha gozdov s posebnim namenom, v katerih gozdnogospodarski ukrepi niso
dovoljeni, 450,37 ha gozdov s posebnim namenom, v katerih so gozdnogospodarski ukrepi
dovoljeni, in 206,50 ha varovalnih gozdov;
C)   
lesna zaloga: 319,8 m3/ha, od tega 47,7 m3/ha
iglavcev in 272,1 m3/ha listavcev;
D)   
tekoči letni prirastek: 8,24 m3/ha, od tega 1,04 m3/ha
iglavcev in 7,20 m3/ha listavcev.
4. člen
(1) V gozdnogospodarskem načrtu gozdnogospodarske enote Ormož
(2007–2016) je ob upoštevanju
usmeritev iz gozdnogospodarskega načrta Gozdnogospodarskega območja Maribor,
izdelanega za obdobje od 1. januarja 2001 do 31. Decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Ormož določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 5.535,92 ha,
-       
ekološke funkcije na površini 1.419,55 ha ter
-       
socialne funkcije na površini 15,39 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Ormož (2007–2016) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Ormož za obdobje od 1. januarja 2007 do 31.
decembra 2016 določeni naslednji ukrepi:
-       
najvišji možni posek v višini 324.712 m3, od tega 754 m3
iglavcev in 274.958 m3 listavcev,
-       
gojitvena dela, potrebna za ohranitev in razvoj gozdov, na površini
701,02 ha,
-       
nega mlajšega drogovnjaka na površini 204,28 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 68.430 tulci, zaščita z 5.700 m ograje, vzdrževanje
6.250 m ograje ter obeleževanje 50.500 sadik gozdnega drevja,
-       
nega habitatov prosto živečih živali, in sicer vzdrževanje grmišč na
površini 6,23 ha ter vzdrževanje vodnih površin v obsegu 6 delovnih dni.
(2) V gozdnogospodarskem načrtu gozdnogospodarske enote Ormož
(2007–2016) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ormož v obdobju od uveljavitve tega
pravilnika do 31. decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Ormož (2007–2016).
7. člen
Po en izvod gozdnogospodarskega načrta gozdnogospodarske enote
Ormož (2007–2016) je na vpogled na
sedežu Zavoda za gozdove Slovenije, Območne enote Maribor, Tyrševa 15, Maribor,
na sedežu Zavoda za gozdove Slovenije, Krajevne enote Ormož, Heroja Megle 4,
Ormož, in na Ministrstvu za kmetijstvo, gozdarstvo in prehrano, Dunajska 58,
Ljubljana, kjer se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Ormož (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-15/01/12
Ljubljana, dne 18. decembra 2007
EVA 2007-2311-0138
Iztok Jarc l.r.
Minister
za kmetijstvo, gozdarstvo in prehrano