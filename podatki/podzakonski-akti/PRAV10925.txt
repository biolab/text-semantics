1. člen
(vsebina)
Ta pravilnik določa vsebino in obliko obrazcev, na katerih
mora podjetje zagotoviti potrošniku predpogodbene informacije o pogodbah o časovnem
zakupu, o dolgoročnem počitniškem proizvodu, o nadaljnji prodaji in o zamenjavi
ter vsebino in obliko obrazca za uveljavljanje pravice potrošnika do odstopa od
pogodb, v skladu z Direktivo 2008/122/ES Evropskega parlamenta in Sveta z dne
14. januarja 2009 o varstvu potrošnikov v zvezi z nekaterimi vidiki pogodb
časovnega zakupa, dolgoročnih počitniških proizvodov, nadaljnje prodaje in
zamenjave (UL L št. 33 z dne 3. februarja 2009, str. 10).
2. člen
(pomen izrazov)
Posamezni pojmi v tem pravilniku imajo enak pomen kot v
Zakonu o varstvu potrošnikov (Uradni list RS, št. 98/04 - uradno prečiščeno
besedilo, 46/06, 126/07, 86/09 in 78/11).
3. člen
(obrazci za predpogodbene informacije in odstop od pogodbe)
(1) Predpogodbene informacije o pogodbah iz prvega odstavka
1. člena tega pravilnika podjetje zagotovi potrošniku, preden postane pogodba
ali ponudba zavezujoča za potrošnika, na naslednjih obrazcih, ki so kot Priloge
1, 2, 3 in 4 sestavni del tega pravilnika: 
-       
obrazec za informacije o pogodbi o časovnem zakupu (Obr. PČZ); 
-       
obrazec za informacije o pogodbi dolgoročnem počitniškem proizvodu (Obr.
PDPP); 
-       
obrazec za informacije o pogodbi o nadaljnji prodaji (Obr. PNP); 
-       
obrazec za informacije o pogodbi o zamenjavi (Obr. PZ). 
(2) Za odstop potrošnika od pogodb iz prvega odstavka 1.
člena tega pravilnika se uporabi »Obrazec za uveljavljanje pravice do odstopa
od pogodbe (Obr. OP)«, ki je kot Priloga 5 sestavni del tega pravilnika.
4. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-418/2011/14
Ljubljana, dne 1. decembra 2011
EVA 2011-2111-0088
v funkciji ministra za gospodarstvo 
mag. Mitja Gaspari l.r. 
Minister

Priloga
1: Obrazec za informacije o pogodbi o časovnem zakupu (Obr.PČZ)
Priloga
2: Obrazec za informacije o pogodbi o dolgoročnem počitniškem proizvodu
(Obr.PDPP)
Priloga
3: Obrazec za informacije za pogodbe o nadaljnji prodaji (Obr.PNP)
Priloga
4: Obrazec za informacije za pogodbe o zamenjavi (Obr.PZ)
Priloga
5: Obrazec za uveljavitev pravice do odstopa od pogodbe (Obr.OP)