1. člen
Sprejme se splošni del gozdnogospodarskega načrta gozdnogospodarske
enote Dole, št. 08-07/97 z dne 10. 9. 1999, ki ga je izdelal Zavod za gozdove
Slovenije, Območna enota Brežice, za obdobje od 1. 1. 1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Dole na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske enote
Dole je izdelan v treh izvodih za 5341,70 hektarja gozdov, ki ležijo v
gozdnogospodarskem območju Brežice, v Občini Litija, oziroma v katastrskih
občinah Dole pri Litiji, Prelesje, Velika Goba, Pečice, Tihaboj, Moravče, Okrog
in Vodice.
3. člen
Po en izvod splošnega dela gozdnogospodarskega načrta
gozdnogospodarske enote Dole je na vpogled na sedežu Zavoda za gozdove
Slovenije, Območne enote Brežice, C. bratov Milavcev 61, Brežice, na sedežu
Zavoda za gozdove Slovenije, Krajevne enote Radeče, Trg 5, Radeče, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Dole.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-8/7-97
Ljubljana, dne 15. novembra 1999.
Minister 
za kmetijstvo, 
gozdarstvo in prehrano 
Ciril Smrkolj l. r.