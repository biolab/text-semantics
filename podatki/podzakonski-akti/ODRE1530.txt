I
Objekt in okoliš objekta Centra za tujce v Velikem Otoku pri
Postojni (v nadaljevanju: center) je zaradi funkcije izvajanja strožjega
policijskega nadzora nad tujci, ki so v postopku odstranitve iz države,
posebnega pomena za opravljanje nalog policije.
II
Objekt iz prejšnje točke te odredbe je objekt bivše vojaške
pralnice, ki je last Republike Slovenije, v upravljanju Ministrstva za notranje
zadeve in se nahaja v vasi Veliki Otok pri Postojni v katastrski občini Zagon
in je namenjen predvsem izvajanju strožjega policijskega nadzora v okviru
Centra za tujce Uprave uniformirane policije.
III
Okoliš objekta je funkcionalno zemljišče, ki obsega
katastrsko parcelo št. 1449/2 vpisano v zemljiškoknjižnem vložku 429 katastrske
občine Zagon.
IV
Zaradi varovanja objekta in okolice objekta policija izvaja
ukrepe operativnega, tehničnega in fizičnega varovanja. 
Operativno varovanje obsega patruliranje, opazovanje in
zbiranje informacij z namenom spremljanja vseh pojavov in dogodkov v varovanem
območju. 
Tehnično varovanje obsega sistem protivlomnega in
protipožarnega varovanja, videonadzor, fizične ograde ter sistem, ki omogoča
kontrolo vstopa – izstopa in zadrževanja v centru. 
Fizično varovanje obsega neposredno, stalno ali občasno
fizično prisotnost policistov v objektu in okolici objekta.
V
Objekt in okoliš objekta se varuje po stopnjah varovanja, ki
jih narekuje število nastanjenih tujcev, stopnja ogroženosti objekta in
varnostne razmere. 
Stopnja varovanja pomeni količino in vrsto varnostnih
ukrepov. 
Obseg in vrsto varnostnih ukrepov za posamezne stopnje
varovanja določi generalni direktor policije z načrtom varovanja.
VI
Način vstopanja v objekt in na območje okoliša objekta ter
gibanje v objektu in okolišu objekta določi generalni direktor policije.
VII
Ta odredba začne veljati naslednji dan po objavi v Uradnem
listu Republike Slovenije.
Št. 0021/3-506432/01
Ljubljana, dne 1. februarja 2001.
Minister 
za notranje zadeve 
dr. Rado Bohinc l. r.