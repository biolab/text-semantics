I. SPLOŠNE DOLOČBE
1. člen
(vsebina)
Ta pravilnik določa vsebino in trajanje
programa strokovnega usposabljanja za vodje okrožnih državnih tožilstev in
direktorje (v nadaljnjem besedilu: udeleženec).
2. člen
(udeleženci usposabljanja)
Usposabljanja za vodstveno funkcijo na
državnem tožilstvu se udeležita vodja okrožnega državnega tožilstva in direktor
tožilstva v skladu z določbami Zakona o državnem tožilstvu (Uradni list
RS, št. 58/11, v nadaljnjem besedilu: zakon).
II. VSEBINA IN TRAJANJE STROKOVNEGA USPOSABLJANJA
3. člen
(vsebina usposabljanja)
Program usposabljanja je razdeljen po
vsebinskih delih, ki obsegajo zlasti ta funkcionalna znanja:
 I.        
vodenje in upravljanje državnega tožilstva:
-     pristojnosti vodje pri upravljanju in vodenju državnega tožilstva,
-     razmejitev pristojnosti med vodji in direktorji tožilstev,
-    
razmejitev pristojnosti med vodji in Ministrstvom
za notranje zadeve (v nadaljnjem besedilu: ministrstvo),
-     sodobne metode in tehnike organiziranja in vodenja,
-     letni program dela in letno poročilo,
-     odnosi z javnostmi;
II.        
kadrovanje in upravljanje človeških virov:
-      upravljanje s kadri,
-      kadrovanje na državnem tožilstvu,
-      razpis državnotožilskega mesta, napredovanje, ocena in osebni spis;
III.        
finančno poslovanje in načrtovanje:
-      finančno in računovodsko poslovanje državnega tožilstva,
-      proračun državnega tožilstva in njegovo upravljanje,
-      ugotovitve revizijskih pregledov državnih tožilstev,
-      javna naročila;
IV.        
osebna neokrnjenost in varnostna vprašanja:
-      zagotavljanje varnosti na državnem tožilstvu,
-      osebna neokrnjenost in samovarstveno vprašanje,
-      pregled raziskav o varnosti državnih tožilstev in izhodišča za
izboljšanje,
-      varnostna vprašanja v zvezi s Specializiranim državnim tožilstvom,
-      obvladovanje stresa na vodilnem položaju,
-      poslovni protokol.
4. člen
(potek in trajanje usposabljanja)
(1) Center za
izobraževanje v pravosodju pri Ministrstvu za pravosodje in javno upravo (v
nadaljnjem besedilu: center) organizira usposabljanje na predlog ministrstva.
(2) Usposabljanje traja najmanj 24 pedagoških
ur. Pedagoška ura obsega najmanj 45 minut.
(3) Vsebine po programu strokovnega
usposabljanja iz prejšnjega člena so lahko izvedene na predavanjih, seminarjih
ali delavnicah. Usposabljanje poteka skupaj za vodje in direktorje državnega
tožilstva, nekatere vsebine pa so lahko pripravljene ločeno.
5. člen
(potrdilo)
(1) Po zaključenem usposabljanju
center izda udeležencu usposabljanja potrdilo o opravljenem usposabljanju.
(2) Potrdilo o opravljenem
usposabljanju obsega:
-       
ime in naslov izvajalca usposabljanja;
-       
datum in kraj izvedbe usposabljanja;
-       
ime in priimek udeleženca usposabljanja,
rojstni datum in kraj rojstva;
-       
evidenčno številko potrdila;
-       
podpis direktorja centra;
-       
žig.
(3) Izdano potrdilo se šteje kot
dokazilo izpolnitve obveznosti za vodje iz drugega odstavka 122. člena zakona
oziroma izpolnitve obveznosti direktorja iz drugega odstavka 139. člena zakona.
(4) Potrdilo o opravljenem
usposabljanju za vodjo okrožnega državnega tožilstva se izda v štirih izvodih,
od katerih prejme tri udeleženec, četrti izvod pa ostane v spisu centra.
(5) Potrdilo o opravljenem
usposabljanju za direktorja tožilstva se izda v treh izvodih, od katerih prejme
dva udeleženec, tretji izvod pa ostane v spisu centra.
(6) Podatki o usposabljanju se vodijo
v skladu s predpisi, ki urejajo upravno poslovanje.

Pravilnik o vsebini in trajanju programa za
vodstveno funkcijo (Uradni list RS, št. 88/11) vsebuje naslednjo končno določbo:
»III. KONČNA DOLOČBA
6. člen
Ta pravilnik začne veljati 6. novembra
2011.«.

Pravilnik o spremembah Pravilnika o vsebini in
trajanju programa za vodstveno funkcijo (Uradni list RS, št. 26/12)
vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije.«.