1. člen
(vsebina)
S to uredbo se določi ureditveno območje
strateškega mejnega prehoda Rožna Dolina (v nadaljnjem besedilu: SMP Rožna Dolina)
na podlagi Elaborata za ugotavljanje javne koristi za SMP Rožna Dolina, ki ga
je izdelal Inženiring IBT Ljubljana, d. d., pod št. 9375/051-B, oktober
2011, in je na vpogled na Ministrstvu za pravosodje in javno upravo,
Direktoratu za investicije in nepremičnine, Tržaška cesta 21, Ljubljana.
2. člen
(urbanistične podlage)
Urbanistična podlaga za določitev
ureditvenega območja SMP Rožna Dolina so prostorski akti občine. Ureditveno
območje strateškega mejnega prehoda urejajo:
-       
prostorske sestavine planskih aktov: Prostorske sestavine dolgoročnega
in srednjeročnega družbenega plana občine Nova Gorica za obdobje 1986–1990
(uradno glasilo občin Ajdovščina, Nova Gorica in Tolmin, št. 7/87, 3/90, 1/93,
9/95, 20/96, 3/98, 13/98, uradne objave v časopisu Oko, št. 6/99 in 18/03
ter Uradni list RS, št. 34/04 in 88/04),
-       
prostorski ureditveni pogoji: Odlok o prostorskih ureditvenih pogojih za
posege v prostor na mestnem območju Nove Gorice (uradne objave v časopisu Oko,
št. 1/00, 10/02 in 15/02 ter Uradni list RS, št. 121/04, 3/06, 39/06, 57/06 –
popr., 68/07, 21/08 – odl. US, 113/08, 77/08, 77/09, 109/09 in 34/10).
3. člen
(obseg ureditvenega območja)
(1) Ureditveno območje SMP Rožna
Dolina obsega nepremičnine, potrebne za opravljanje dejavnosti državnih
organov, ter neposredno okolico z objekti, ki so potrebni za smotrno in varno
odvijanje prometa, trase za infrastrukturne objekte in naprave (komunalni vodi,
elektroenergetsko omrežje, javna razsvetljava, telekomunikacije, vodovod in
meteorna kanalizacija), potrebne za nemoteno delovanje SMP Rožna Dolina, in
sicer zemljišča ali dele zemljišč s parc. št. 808/1, 8/4, 8/5, 8/6, 221/4 in
224, vse k. o. Rožna Dolina.
(2) Situacija ureditvenega območja je
prikazana v grafičnih prilogah in elaboratu za ugotavljanje javne koristi iz
1. člena te uredbe, ki so kot priloga sestavni del te uredbe.
4. člen
(javna korist)
Šteje se, da je zaradi gradnje na
ureditvenem območju iz prejšnjega člena izkazana javna korist.
5. člen
(končna določba)
Ta uredba začne veljati naslednji dan po
objavi v Uradnem listu Republike Slovenije.
Št. 00730-39/2012
Ljubljana, dne 15. novembra 2012
EVA 2012-2030-0027
Vlada Republike Slovenije
Janez Janša l.r.
Predsednik

Priloga: Situacija
ureditvenega območja in situacija upravljavcev