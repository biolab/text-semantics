1. člen
Ta uredba določa zunanjo mejo priobalnega zemljišča na
nekaterih zemljiških parcelah ob reki Drnici, na območju Krajinskega parka
Sečoveljske soline.
2. člen
Zunanja meja priobalnega zemljišča reke Drnice na območju
Občine Piran poteka po zemljišču parc. št. 657 in parc. št. 656, obe, k.o.
Sečovlje, in sega 1 m od zunanje meje vodnega zemljišča parc. št. 5435/1, k.o.
Sečovlje.
3. člen
Podatek o širini in zunanji meji priobalnega zemljišča iz
prejšnjega člena se vnese kot podatek v zemljiški kataster oziroma v evidenco
pravnih režimov po predpisih o evidentiranju nepremičnin, državne meje in
prostorskih enot.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 00719-57/2005/6
Ljubljana, dne 7. julija 2005.
EVA 2005-2511-0197
Vlada Republike Slovenije
Janez Janša l. r. 
Predsednik