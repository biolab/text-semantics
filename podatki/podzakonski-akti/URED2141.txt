1. člen
S to uredbo se določa tarifa nadomestil za
uporabo sredstev iz popisa, izročenih za potrebe obrambe, varnosti, zaščite,
reševanja in pomoči.
2. člen
Osnova za obračun nadomestil za uporabo
sredstev iz popisa je minimalna plača v Republiki Sloveniji in knjižna vrednost
sredstev iz popisa. 
Merila za obračun nadomestil za zemljišča
so določena v skladu z nomenklaturo vrste rabe zemljišč.
3. člen
Tarifa nadomestil za uporabo sredstev iz
popisa in obrazec za zahtevek za odmero nadomestila za uporabo sredstev iz
popisa, sta objavljena v prilogi te uredbe in sta njen sestavni del.

Tarifa
nadomestil za uporabo sredstev iz popisa
Zahtevek
za nadomestilo za uporabo sredstev iz popisa

Uredba o določitvi tarife nadomestil za uporabo
sredstev iz popisa (Uradni list RS, št. 15/02) vsebuje naslednji končni določbi:
»4. člen
Z uveljavitvijo te uredbe prenehata veljati
tarifa za nadomestila za uporabo sredstev iz popisa in obrazec zahtevka za
odmero nadomestila za uporabo, določena z uredbo o izvajanju materialne
dolžnosti za potrebe obrambe, zaščite, reševanja in pomoči (Uradni list RS, št.
35/97 in 33/00 – odl. US) in navodilo za izvrševanje uredbe o izvajanju
materialne dolžnosti za potrebe obrambe, zaščite, reševanja in pomoči (Uradni
list RS, št. 82/98).
5. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o določitvi tarife
nadomestil za uporabo sredstev iz popisa (Uradni list RS, št. 93/15) vsebuje naslednjo končno določbo:
»2. člen 
Ta uredba začne veljati petnajsti dan po
objavi v Uradnem listu Republike Slovenije.«.