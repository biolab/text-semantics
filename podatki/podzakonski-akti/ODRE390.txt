1. člen
Sprejme se splošni del gozdnogospodarskega načrta gozdnogospodarske
enote Hrastnik, št. 04-93/95 z dne 11. 12. 1998, ki ga je izdelal Zavod za
gozdove Slovenije, Območna enota Ljubljana, za obdobje od 1. 1. 1995 do 31. 12.
2004.
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Hrastnik na ravneh celotne
gozdnogospodarske enote, gospodarskih razredov in odsekov, so sestavni del te odredbe.
2. člen
Splošni del gozdnogospodarskega načrta gozdnogospodarske enote
Hrastnik je izdelan v treh izvodih za 3075,36 hektarjev gozdov, ki ležijo v
gozdnogospodarskem območju Ljubljana, v Občini Hrastnik oziroma v katastrskih občinah
Hrastnik-mesto, Dol pri Hrastniku, Marno, Turje, Gore, Podkraj, Hrastnik, Šavna
peč, Boben in Studence.
3. člen
Po en izvod splošnega dela gozdnogospodarskega načrta
gozdnogospodarske enote Hrastnik je na vpogled na sedežu Zavoda za gozdove
Slovenije, Območne enote Ljubljana, Tržaška cesta 2, Ljubljana, na sedežu
Zavoda za gozdove Slovenije, Krajevne enote Zagorje, Ul. 9. avgusta 78a, Zagorje,
in na Ministrstvu za kmetijstvo, gozdarstvo in prehrano Republike Slovenije,
Ljubljana, Dunajska 58, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Hrastnik.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-4/16-97
Ljubljana, dne 3. marca 1999.
Minister
za kmetijstvo,
gozdarstvo in prehrano
Ciril Smrkolj l. r.