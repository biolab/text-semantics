1. člen
Servis skupnih služb Vlade Republike Slovenije (v nadaljnjem
besedilu: servis) je vladna služba z delovnim področjem, določenim s tem
sklepom in drugimi predpisi.
2. člen
Servis opravlja v skladu z veljavnimi predpisi naslednje
naloge:
1.     
Za Vlado Republike Slovenije, ministrstva, vladne službe in upravne enote
opravlja:
- 
strokovne in izvedbene naloge, ki se nanašajo na pridobivanje,
odtujevanje in investicijsko vzdrževanje nepremičnin na ozemlju Republike
Slovenije in v tujini;
- 
strokovne in druge naloge, ki se nanašajo na program prodaje državnega
stvarnega premoženja;
- 
pripravlja predlog skupnega načrta nabav in gradenj ter strokovne in
administrativno-tehnične naloge povezane s tem;
- 
vodi evidenco državnega premoženja, na katerega se nanašajo naloge
servisa.
2.     
Za ministrstva in vladne službe opravlja tudi druge
administrativno-tehnične in izvedbene naloge, ki se nanašajo na njihovo
poslovanje in se lahko izvajajo za več ministrstev in vladnih služb skupaj.
Prenos posamezne naloge, ki se nanaša na
poslovanje, se izvede po pridobljenem soglasju generalnega sekretarja Vlade
Republike Slovenije ter po izdaji soglasja vlade k spremembi akta o notranji
organizaciji in sistemizaciji delovnih mest v servisu ter v posameznem
ministrstvu oziroma vladni službi.
3.     
Za stanovanjsko komisijo Vlade Republike Slovenije opravlja
administrativno-tehnične in strokovne naloge, ki se nanašajo na upravljanje s
stanovanji in stanovanjskimi hišami ter na dodeljevanje stanovanjskih posojil.
3. člen
Servis vodi direktor. Direktorja servisa imenuje in razrešuje
Vlada Republike Slovenije na predlog generalnega sekretarja Vlade Republike
Slovenije.
Direktor je za delo servisa odgovoren ministru za javno
upravo.
Direktor ima dva namestnika, ki ju na njegov predlog imenuje
Vlada Republike Slovenije. Namestnika nadomeščata direktorja z vsemi
pooblastili in odgovornostmi, kadar je odsoten, po vrstnem redu, ki ga določi
direktor.
4. člen
Akt o notranji organizaciji in sistemizaciji delovnih mest v
servisu izda, na predlog direktorja servisa in po predhodnem soglasju Vlade
Republike Slovenije, generalni sekretar Vlade Republike Slovenije v 30 dneh po
uveljavitvi tega sklepa.
5. člen
Do ustreznih sprememb aktov iz druge točke 2. člena tega
sklepa servis še naprej opravlja naloge, ki jih je izvajal na dan uveljavitve
tega sklepa na podlagi odloka o organizaciji in delovnem področju Servisa
skupnih služb Vlade Republike Slovenije (Uradni list RS, št. 62/96) in na
podlagi svojega akta o notranji organizaciji in sistemizaciji delovnih mest.
6. člen
Servis vzpostavi evidence iz zadnje alinee prve točke 2.
člena v roku šestih mesecev po uveljavitvi tega sklepa.

Sklep o organizaciji in delovnem področju
servisa skupnih služb Vlade Republike Slovenije (Uradni list RS, št. 12/01) vsebuje naslednjo končno določbo:
»7. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembi Sklepa o organizaciji in
delovnem področju servisa skupnih služb Vlade Republike Slovenije (Uradni list
RS, št. 132/04) vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem
listu Republike Slovenije.«.