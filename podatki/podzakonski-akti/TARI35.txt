A) SPLOŠNI DEL
1. člen
S to tarifo se določa:
1.     
višina taks za odločanje o posamičnih zadevah in za izdajo izpisov iz
registrov, ki jih vodi Slovenski inštitut za revizijo (v nadaljnjem besedilu:
Inštitut)
2.     
višina letnega nadomestila, ki so ga za opravljanje nadzora dolžne
plačevati pravne osebe, nad katerimi Inštitut opravlja nadzor po Zakonu o
revidiranju (Uradni list RS, št. 11/01 in 118/05; v nadaljnjem besedilu:
ZRev-1) in drugih zakonih
3.     
višina pavšalnih nadomestil stroškov v primerih, ko je subjektu nadzora
izrečen ukrep nadzora.
2. člen
V tej tarifi uporabljeni izrazi imajo naslednji pomen:
-       
revizijska družba je pravna oseba iz 1. točke prvega odstavka 4. člena
ZRev-1,
-       
samostojni revizor je fizična oseba iz 2. točke prvega odstavka 4. člena
ZRev-1,
-       
pooblaščeni revizor je fizična oseba iz prvega odstavka 29. člena
ZRev-1,
-       
revizor je fizična oseba iz drugega odstavka 29. člena ZRev-1,
-       
pooblaščeni ocenjevalec je fizična oseba iz 63. člena ZRev-1,
-       
oseba s strokovnim nazivom inštituta je fizična oseba, ki je pridobila
strokovni naziv iz točk 2.1, 2.2, 4.1 do 4.6 in 8 drugega odstavka 4. člena
statuta Inštituta.
3. člen
(1) Določbe te tarife, ki veljajo za revizijsko družbo,
veljajo tudi za samostojnega revizorja in za zadružno zvezo (drugi odstavek 4.
člena ZRev-1), razen če tarifa izrecno ne določa drugače.
(2) Določbe te tarife, ki se nanašajo na nadzor in ukrepe
nadzora nad revizijsko družbo, se smiselno uporabljajo za vsak nadzor, ki ga
opravlja inštitut, ne glede na to, kdo je pobudnik za izvedbo nadzora nad
revizijsko družbo.
4. člen
(1) Višina taks in nadomestil se določa v točkah, razen če ni
s to tarifo določeno drugače.
(2) Vrednost točke po tej tarifi znaša 1.000 tolarjev oziroma
4,17 evra.
(3) Vsaka druga sprememba vrednosti točke, ki je izven določb
prejšnjega odstavka in sprememba tarife začne veljati, ko da nanjo soglasje
Vlada Republike Slovenije ter se objavi v Uradnem listu Republike Slovenije.
5. člen
(1) Zavezanec za letna nadomestila je revizijska družba (prvi
odstavek 53. člena ZRev-1).
(2) Zavezanec za plačilo takse je tudi oseba, ki ji je bil
izrečen ukrep nadzora.
(3) Zavezanec za plačilo pavšalnega nadomestila stroškov
postopka je oseba, kateri inštitut izreče ukrep nadzora (drugi odstavek 33.
člena, prvi odstavek 54. in drugi odstavek 66. člena ZRev-1).
6. člen
(1) Znesek takse in znesek pavšalnih nadomestil stroškov se
izračuna kot zmnožek števila točk za posamezno obveznost in vrednosti točke na
dan nastanka obveznosti.
(2) Znesek letnih nadomestil stroškov se določi v odstotku od
osnove zavezanca, ki jo določa tarifa.
7. člen
Če v tej tarifi ni določeno drugače, nastane obveznost za
plačilo:
1.     
takse:
- 
v primeru zahteve za izdajo dovoljenja, soglasja, mnenja oziroma druge
zahteve z dnem vložitve zahteve, ter s tem dnem tudi dospe v plačilo;
- 
v primeru izdaje odločbe, odredbe ali sklepa z dnem izdaje odločbe,
odredbe ali sklepa, ter s tem dnem tudi dospe v plačilo;
2.     
letnega nadomestila za opravljanje nadzora na dan izstavitve računa, ki
dospe v plačilo 15 dni po nastanku obveznosti;
3.     
pavšalnega nadomestila stroškov nadzora z dnem pravnomočnosti odločbe
oziroma odredbe in dospe v plačilo 15 dni po nastanku obveznosti.
8. člen
(1) Plačila takse za izdajo izpisov iz registrov, ki jih vodi
inštitut, so oproščeni državni organi oziroma drugi organi in organizacije v
okviru izvrševanja javnih pooblastil.
(2) Direktor inštituta lahko vložnika zahteve oprosti plačila
takse za izdajo izpisov iz registrov, ki jih vodi inštitut, če vložnik izkaže,
da jih bo uporabil v znanstvene ali strokovne namene.
9. člen
(1) Inštitut v finančnem načrtu določi znesek predvidenega
nadomestila za nadzor v posameznem koledarskem letu v znesku, ki ustreza višini
letnih stroškov dela dveh zaposlenih svetovalcev in pravnika pri inštitutu.
(2) Z nadomestilom iz prejšnjega odstavka so kriti stroški
storitev pooblaščenih oseb (91. člen ZRev-1) administrativna dela, drugi
stroški nadzora (potni stroški, najemnine, amortizacija osnovnih sredstev...)
in obravnava poročil o nadzoru na revizijskem svetu.
10. člen
V primeru, da plačani zneski letnega nadomestila za
opravljanje nadzora nad revizijskimi družbami in samostojnimi revizorji konec
leta presežejo dejanske stroške za opravljanje nadzora v preteklem letu, se
preveč plačani znesek ugotovi v finančnem načrtu inštituta ter se zanj zmanjša
predvideni znesek nadomestila za opravljanje nadzora v naslednjem letu.

Višina
taks in nadomestil


Tarifa o taksah in nadomestilih (Uradni list
RS, št. 45/02) vsebuje naslednjo končno določbo:
»11. člen
Ta tarifa začne veljati, ko
inštitut pridobi soglasje Vlade Republike Slovenije. Tarifa se objavi v Uradnem
listu RS.«.