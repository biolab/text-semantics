1. člen
Ta začasna tarifa določa višino in način
izračunavanja avtorskega nadomestila za uporabo zaščitenega repertoarja
Združenja SAZAS, ki ga uporabniki v okviru funkcij časovnega zamika programa in
osebnega omrežnega snemalnika dajejo na voljo javnosti.
2. člen
Definicije pojmov po tej tarifi:

»Dajanje na voljo javnosti«

Zagotavljanje dostopnosti del iz zaščitenega repertoarja
  Združenja SAZAS javnosti na zahtevo: zagotavljanje dostopnosti del ali
  njihovih delov (v nadaljevanju "dela") javnosti preko kabla ali
  kako drugače tako, da lahko naročniki dostopajo do del z izbiro dela, časa in
  lokacije individualnega dostopa.


»Uporabnik« 

je fizična ali/in pravna oseba, ki na kakršenkoli način
  svojim naročnikom omogoča funkcijo časovnega zamika programa in osebni mrežni
  snemalnik, s čimer javnost daje na voljo zaščiten repertoar Združenja SAZAS.


»Repertoar Združenja SAZAS« 

repertoar Združenja SAZAS zajema vsa domača in tuja
  glasbena (že objavljena) neodrska dela z besedilom ali brez, ki so zaščitena
  z ZASP in jih ščiti Združenje SAZAS na podlagi 147. člena ZASP in na podlagi
  pogodb o vzajemnem zastopanju s tujimi avtorskimi društvi. Združenju SAZAS je
  bilo z odločbo št. 800‑3/96 z dne 12. 3. 1998 Urada Republike Slovenije
  za intelektualno lastnino izdano dovoljenje za kolektivno uveljavljanje
  avtorskih pravic na delih s področja glasbe.


»Časovni zamik«

Storitev, ki dopušča časovni zamik programa (storitev
  časovnega zamika ali storitev TV arhiva): zagotavljanje dostopnosti radijskih
  in televizijskih predvajanj (ali njihovih delov ali individualnih programov)
  ob času, ki ga izbere naročnik, ki pa se razlikuje od originalnega časa
  retransmisije kot del storitve na zahtevo, ki temelji na individualnih
  izborih v obdobju razpoložljivosti odložene zaznave programov.


»Osebni mrežni snemalnik«

Storitev osebnega omrežnega video zapisovalnika (NPVR):
  (i) digitalno zapisovanje trajnega duplikata kakršnekoli avtorske vsebine za
  naročnika, ki ga ta izbere iz programskega zaporedja, (ii) zagotavljanje
  storitve osebnega video zapisovalnika na oddaljeni lokaciji za shranjevanje
  pod nadzorom ponudnika storitev in na določeni oddaljenosti od digitalnega
  dekoderja ali set‑top naprave (digitalnega sprejemnika) ter (iii) zagotavljanje
  dostopnosti del na zahtevo naročniku kadarkoli s te oddaljene lokacije.

3. člen
Tarifa
Združenja SAZAS (brez DDV) se obračuna v spodnjem odstotku od dela naročnine,
ki ga uporabnik zaračuna naročniku ali kot minimalno avtorsko nadomestilo.


 

Tarifa – odstotek

Minimalno avtorsko
  nadomestilo


Časovni zamik

4,5 %

0,20 EUR


Osebni mrežni snemalnik

4,5 %

0,20 EUR


Časovni zamik in osebni
  mrežni snemalnik

8 %

0,35 EUR


Avtorsko nadomestilo, ki ga mora uporabnik
plačati se obračuna v odstotku od naročnine, ki jo za ta del dodatno plača
naročnik ali kot minimalno avtorsko nadomestilo.
Minimalno nadomestilo je določeno kot
najnižje nadomestilo, ki ga mora plačati uporabnik na posameznega naročnika
storitve ali na posameznega naročnika storitve, ki se mu posebej ne zaračunava
dodatna naročnina za storitve.
4. člen
Uporabniki so dolžni mesečno, do 15. v
mesecu za pretekli mesec posredovati podatke o številu naročnikov na funkcijo
»časovnega zamika« in osebnega mrežnega snemalnika« ter podatke o ustvarjenih
prihodkih iz naslova »časovnega zamika« in osebnega mrežnega snemalnika«.
Združenje SAZAS bo uporabnikom priznalo
dodatne popuste:
-       
15 odstotkov na sklenitev pogodbe z Združenjem SAZAS za dajanje
zaščitenega repertoarja Združenja SAZAS na voljo javnosti v okviru funkcij
»časovnega zamika« in »osebnega mrežnega snemalnika«,
-       
10 odstotkov za pravočasno sporočanje števila naročnikov funkcij
»časovnega zamika« in »osebnega mrežnega snemalnika«,
-       
20 odstotkov na pravočasno poravnavanje obveznosti plačila avtorskega
nadomestila za dajanje zaščitenega repertoarja Združenja SAZAS na voljo
javnosti v okviru funkcij »časovnega zamika« in »osebnega mrežnega snemalnika«.
Tarife se bodo zvišale za stopnjo
vsakoletne inflacije predhodnega koledarskega leta v skladu s podatki Statističnega
urada RS.
Pozor:
-       
DDV se nadomestilu prišteje v skladu z zakonsko predpisano stopnjo.
5. člen
Pogoji iz te tarife veljajo do sklenitve
skupnega sporazuma med Združenjem SAZAS in reprezentativnim združenjem
uporabnikov.
6. člen
Ta tarifa
začne veljati z dnem objave v Uradnem listu Republike Slovenije.
Predsednik
Upravnega odbora Združenja SAZAS
Matjaž Zupan l.r.