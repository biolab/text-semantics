1. člen
Ta pravilnik ureja postopek ugotavljanja pogojev za
opravljanje zasebne zdravstvene dejavnosti, izdaje odločbe o vpisu oziroma
izbrisu iz registra zasebnih zdravstvenih delavcev, predpisuje način vodenja
registra in vsebino registra.
2. člen
Vpis v register zasebnih zdravstvenih delavcev se opravi na
vlogo posameznika. 
Posameznik v vlogi navede: 
-       
ime in priimek, rojstni datum in kraj rojstva; 
-       
naslov stalnega prebivališča (kraj, ulica in hišna številka); 
-       
poklic oziroma strokovno izobrazbo; 
-       
vrsto zdravstvene dejavnosti, ki bi jo želel opravljati kot zasebno
zdravstveno dejavnost; 
-       
sedež prostorov, v katerih bo opravljal zasebno zdravstveno dejavnost (v
nadaljnjem besedilu: ordinacija), z opisom prostorov, opreme in kadrovske
zasedbe; 
-       
znanje slovenskega jezika oziroma na dvojezičnih območjih tudi jezik
narodnosti. 
K vlogi je treba predložiti dokaze o izpolnjevanju vseh
predpisanih pogojev.
3. člen
Ministrstvo, pristojno za zdravstvo, na podlagi popolne vloge
izvede postopek za ugotovitev izpolnjevanja predpisanih pogojev in izda odločbo
najkasneje v tridesetih dneh od vložitve popolne vloge. 
Če je vloga nepopolna, ministrstvo, pristojno za zdravstvo,
zahteva, da posameznik dopolni vlogo. 
Postopek iz prvega odstavka tega člena izvede komisija, ki jo
imenuje minister, pristojen za zdravstvo.
4. člen
Komisija za izvedbo postopka izdela pisno poročilo in o svojih
ugotovitvah obvesti ministrstvo, pristojno za zdravstvo, najkasneje v
petnajstih dneh od vložitve popolne vloge na ministrstvo, pristojno za
zdravstvo. 
Na podlagi poročila komisije minister, pristojen za
zdravstvo, izda odločbo o vpisu v register zasebnih zdravstvenih delavcev ali
vlogo zavrne najkasneje v petnajstih dneh od prejema poročila komisije.
5. člen
Odločba o vpisu v register obsega naslednje podatke: 
-       
ime in priimek, rojstni datum in kraj rojstva; 
-       
naslov stalnega prebivališča (kraj, ulica in hišna številka); 
-       
poklic oziroma strokovno izobrazbo; 
-       
vrsto zdravstvene dejavnosti, ki jo bo posameznik opravljal kot zasebno
zdravstveno dejavnost; 
-       
sedež prostorov, v katerih bo opravljal zasebno zdravstveno dejavnost; 
-       
datum pričetka opravljanja zasebne zdravstvene dejavnosti. 
Odločba se izda v skladu z zakonom o splošnem upravnem
postopku.
6. člen
Izbris iz registra opravi ministrstvo, pristojno za
zdravstvo, po uradni dolžnosti ali na vlogo posameznika, če odjavi opravljanje
zasebne zdravstvene dejavnosti. 
Za izbris iz registra zasebnih zdravstvenih delavcev se
primerno uporabljajo določbe tega pravilnika.
7. člen
V register zasebnih zdravstvenih delavčev se vpisujejo
naslednji podatki: 
1.     
zaporedna številka vpisa v register; 
2.     
datum vložitve vloge; 
3.     
ime in priimek, rojstni datum in kraj rojstva zasebnega zdravstvenega
delavca; 
4.     
naslov stalnega prebivališča (kraj, ulica in hišna številka); 
5.     
poklic oziroma strokovno izobrazbo; 
6.     
vrsta zdravstvene dejavnosti, ki jo bo opravljal kot zasebno zdravstveno
dejavnost; 
7.     
sedež in naslov ordinacije, v katerih bo opravljal zasebno zdravstveno
dejavnost (kraj, ulica in hišna številka); 
8.     
datum pričetka opravljanja zasebne zdravstvene dejavnosti; 
9.     
datum prenehanja opravljanja zasebne zdravstvene dejavnosti; 
10.  
datum vpisa v register; 
11.  
datum izbrisa iz registra; 
12.  
začasna prekinitev opravljanja zasebne zdravstvene dejavnosti; 
13.  
spremembe vpisa v register; 
14.  
datum spremembe vpisa v register; 
15.  
morebitne spremembe. 
Vpisi se vodijo v registru zasebnih zdravstvenih delavcev. Na
vpisnem listu so tiskani stolpci za vpis zahtevanih podatkov.
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 313-3/92
Ljubljana, dne 21. maja 1992.
Minister
za zdravstvo, družino
in socialno varstvo
dr. Božidar Voljč l. r.