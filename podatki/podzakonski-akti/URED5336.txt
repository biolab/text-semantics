1. člen
(vsebina)
S to uredbo se določata pristojna organa za
spremljanje vnosa aditivov, pristojni organ za poročanje Komisiji in Evropski
agenciji za varnost hrane, pristojni organi za izvajanje uradnega nadzora in
sankcije za izvajanje:
-    
Uredbe (ES) št. 1333/2008 Evropskega parlamenta
in Sveta z dne 16. decembra 2008 o aditivih za živila (UL L št. 354 z dne 31.
12. 2008, str. 16), zadnjič spremenjene z Uredbo komisije (EU) št. 238/2010 z
dne 22. marca 2010 o spremembi Priloge V k Uredbi (ES) 1333/2008 Evropskega
parlamenta in Sveta glede zahteve po označevanju pijač, ki vsebujejo več kot
1,2 volumskega odstotka alkohola in nekatera živilska barvila (UL L št. 75 z
dne 23. 3. 2010, str. 17), (v nadaljnjem besedilu: Uredba 1333/2008/ES),
-    
Uredbe Komisije (EU) št. 1129/2011 z dne 11.
novembra 2011 o spremembi Priloge II k Uredbi (ES) št. 1333/2008 Evropskega
parlamenta in Sveta z vzpostavitvijo seznama Unije aditivov za živila (UL L št.
295 z dne 12. 11. 2011, str. 1), zadnjič spremenjene z Uredbo Komisije (EU) št.
675/2012 z dne 23. julija 2012 o spremembi Priloge II k Uredbi (ES) št.
1333/2008 Evropskega parlamenta in Sveta glede uporabe smukca (E 553b) in
karnauba voska (E 903) na neolupljenih obarvanih trdo kuhanih jajcih ter
uporabe šelaka (E 904) na neolupljenih trdo kuhanih jajcih (UL L št. 196 z dne
24. 7. 2012, str. 52),
-    
Uredbe Komisije (EU) št. 1130/2011 z dne 11.
novembra 2011 o spremembah Priloge III k Uredbi (ES) št. 1333/2008 Evropskega
parlamenta in Sveta o aditivih za živila z vzpostavitvijo seznama Unije
aditivov za živila, odobrenih za uporabo v aditivih za živila, encimih za
živila, aromah za živila in hranilih (UL L št. 295 z dne 12. 11. 2011, str.
178), in
-    
Uredbe Komisije (EU) št. 231/2012 z dne 9. marca
2012 o določitvi specifikacij za aditive za živila, navedene v prilogah II in
III k Uredbi (ES) št. 1333/2008 Evropskega parlamenta in Sveta (UL L št. 83 z
dne 22. 3. 2012, str. 1).
2. člen
(spremljanje vnosa aditivov in poročanje
držav članic)
(1) Za spremljanje uživanja in uporabe
aditivov za živila v skladu s 27. členom Uredbe 1333/2008/ES je pristojno
Ministrstvo za kmetijstvo in okolje (v nadaljnjem
besedilu: ministrstvo).
(2) Ne glede na določbo prejšnjega
odstavka je za spremljanje uživanja in uporabe aditivov za živila v skladu s
27. členom Uredbe 1333/2008/ES za področje prehranskih dopolnil, živil za
posebne prehranske namene oziroma zdravstvene namene in hrano v gostinskih
dejavnostih, institucionalnih obratih prehrane in obratih za prehrano na delu
pristojno Ministrstvo za zdravje.
(3) O ugotovitvah glede spremljanja
uživanja in uporabe aditivov v skladu s prvim in drugim odstavkom tega člena
ministrstvo poroča Komisiji in Evropski agenciji za varnost hrane.
3. člen
(uradni nadzor)
(1) Uradni nadzor nad izvajanjem te
uredbe opravlja Inšpektorat Republike Slovenije za kmetijstvo, gozdarstvo,
hrano in okolje, razen glede uporabe
aditivov v živilih živalskega izvora, kjer uradni nadzor opravlja Veterinarska
uprava Republike Slovenije.
(2) Ne glede na določbo prejšnjega
odstavka uradni nadzor nad izvajanjem te uredbe za področje prehranskih
dopolnil, živil za posebne prehranske namene oziroma zdravstvene namene in
hrane v gostinskih dejavnostih, institucionalnih obratih prehrane in obratih za
prehrano na delu opravlja Zdravstveni inšpektorat Republike Slovenije.
4. člen
(hujše kršitve)
(1) Z globo od 6.000 do 30.000 eurov
se kaznuje za prekršek pravna oseba, ki:
-    
daje v promet aditive za živila, ki niso v
skladu z zahtevami Uredbe 1333/2008/ES;
-    
daje v promet živila, v katerih uporaba
aditivov za živila ni v skladu z zahtevami Uredbe 1333/2008/ES.
(2) Z globo od 3.000 do 6.000 eurov se
za prekršek iz prejšnjega odstavka kaznuje samostojni podjetnik posameznik.
(3) Z globo od 1.500 do 3.000 eurov se
za prekršek iz prvega odstavka tega člena kaznuje odgovorna oseba pravne osebe
ali odgovorna oseba samostojnega podjetnika posameznika.
(4) Z globo od 600 do 3.000 eurov se
kaznuje za prekršek posameznik, če stori dejanje iz prvega odstavka tega člena.
5. člen
(druge kršitve)
(1) Z globo od 3.000 do 15.000 eurov
se kaznuje za prekršek pravna oseba, ki aditiva za živila ne označi skladno z
zahtevami 21. do 24. člena Uredbe 1333/2008/ES.
(2) Z globo od 1.200 do 7.500 eurov se
za prekršek iz prejšnjega odstavka kaznuje samostojni podjetnik posameznik.
(3) Z globo od 1.000 do 3.000 eurov se
za prekršek iz prvega odstavka tega člena kaznuje odgovorna oseba pravne osebe
ali odgovorna oseba samostojnega podjetnika posameznika.
(4) Z globo od 500 do 1.500 eurov se
kaznuje za prekršek posameznik, če stori dejanje iz prvega odstavka tega člena.

Uredba o izvajanju uredbe (ES) o aditivih za
živila (Uradni list RS, št. 12/11)
vsebuje naslednjo končno določbo:
»6. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o izvajanju uredbe
(ES) o aditivih za živila (Uradni list RS, št. 87/12)
vsebuje naslednje končne določbe:
»KONČNE DOLOČBE
4. člen
1. decembra 2012 preneha veljati Pravilnik
o merilih čistosti za aditive (Uradni list RS, št. 72/10 in 17/11).
5. člen
1. junija 2013 preneha veljati Pravilnik o
aditivih za živila (Uradni list RS, št. 100/10, 17/11 in 84/11).
6. člen
Ta uredba začne veljati naslednji dan po
objavi v Uradnem listu Republike Slovenije.«.