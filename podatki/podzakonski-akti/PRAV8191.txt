1. člen
(vsebina pravilnika)
Ta pravilnik določa uporabo uniforme
občinskega redarstva in:
-      
vrsto, sestavo in barvo enotne uniforme (v nadaljnjem besedilu:
uniforme) občinskih redarjev oziroma občinskih redark (v nadaljnjem besedilu:
občinski redar);
-      
simbole in oznake občinskega redarstva;
-      
službeno izkaznico občinskih redarjev.
2. člen
(enotna uniforma)
(1) Občinski redar mora med
opravljanjem nalog nositi službeno uniformo občinskih redarjev.
(2) Uniforma občinskih redarjev je v
vseh občinah enotna. Uniformo občinskih redarjev in njene sestavne dele
občinski redar lahko nosi le v skladu z njihovim namenom.
I. VRSTA, SESTAVA IN BARVA UNIFORME OBČINSKIH REDARJEV
3. člen
(vrste uniform občinskega redarja)
(1) Uniforma občinskega redarja je
zimska in poletna. Posebne vrste uniforme so uniforma občinskega redarja
kolesarja in motorista ter slovesna uniforma.
(2) Tehnično specifikacijo za izdelavo
enotne uniforme občinskega redarja iz prejšnjega odstavka, podrobnejšo sestavo
in barve sestavnih delov, obliko, barvo in izdelavo položajnih in drugih oznak
občinskih redarjev, določa Priloga 1, ki je sestavni del tega pravilnika in je
objavljena skupaj z njim.
(3) Vodja redarstva, kjer pa tega ni
pa župan, odredi vrsto uniforme in njene sestavne dele, ki jih morajo redarji
nositi pri opravljanju svojih nalog v posameznih letnih časih ter dogodke oziroma
priložnosti, ob katerih sme občinski redar nositi slovesno uniformo.
4. člen
sestava uniforme občinskega redarja)
(1) Uniformo občinskega redarja
oziroma občinske redarke sestavljajo: pokrivalo, suknjič, hlače, žensko krilo,
moška srajca ali ženska bluza, kravata, pas, nogavice, čevlji, bunda, vetrni
jopič, polo majica, rokavice.
(2) Uniformo občinskega redarja
kolesarja sestavljajo: kolesarske hlače do kolen z zaščitnimi hlačami,
kolesarska čelada, rokavice – kolesarske in športni čevlji.
(3) Uniformo občinskega redarja
motorista sestavljajo: motoristični jopič z brezrokavnikom, motoristične hlače,
motoristična čelada, motoristični čevlji in zaščitne rokavice – motoristične.
(4) Sestavni deli uniforme so tudi
simboli, označbe in položajne oznake občinskega redarja.
5. člen
(črtan)
6. člen
(črtan)
7. člen
(črtan)
8. člen
(barve uniforme občinskega redarja)
Sestavni deli uniforme občinskega redarja
so v naslednjih osnovnih barvah:
-      
slovesni suknjič, srajca in bluza z dolgimi ali kratkimi rokavi ter polo
majica so bordo rdeče barve;
-      
bunda in vetrni jopič ter pokrivala so kombinirano temno modre in bordo
rdeče barve;
-      
hlače, ženska krila, slovesna kravata, rokavice in nogavice so temno
modre barve, razen ženskih hlačnih nogavic, ki so kožne barve;
-      
motoristični jopič je temno modre barve in se nosi skupaj z
motorističnim brezrokavnikom, ki je bordo rdeče barve;
-      
slovesna srajca in bluza sta bele barve;
-      
kolesarska in motoristična čelada sta srebrne barve;
-      
čevlji in pasovi so črni.
II. SIMBOLI IN OZNAKE OBČINSKEGA REDARSTVA
9. člen
(simboli občinskega redarstva)
(1) Kot simbol občinskega redarstva se
uporabljata grb in ime občine ter napis »OBČINSKO REDARSTVO«.
(2) Kot simbol mestnega redarstva se
uporabljata grb in ime mestne občine ter napis »MESTNO REDARSTVO«.
(3) Kot simbol medobčinskega redarstva
se uporabljata grb občine, na območju katere občinski redar dela ali občine,
kjer je sedež občinskega redarstva ter napis »MEDOBČINSKO REDARSTVO«.
10. člen
(položajne oznake občinskih redarjev)
(1) Položajne oznake občinskega
redarja, ki se nosijo na uniformi občinskega redarja na epoletah ali kot
obesek, označujejo uradniške položaje in nazive uradnih oseb občinskega
redarstva. Poleg položajne oznake se na sprednjem delu zgornjega dela uniforme
nosi našitek ali priponka s priimkom in začetno črko imena občinskega redarja.
(2) Položajne oznake so:
-      
uradniški položaj vodje občinskega redarstva označuje položajna oznaka,
ki jo sestavljajo štiri srebrne zvezdice na bordo rdeči podlagi s srebrno
obrobo;
-      
uradniški položaj vodij notranjih organizacijskih enot občinskega
redarstva označuje položajna oznaka, ki jo sestavljajo srebrne zvezdice na
bordo rdeči podlagi s srebrno obrobo, pri čemer število srebrnih zvezdic
označuje njegov uradniški naziv, in sicer tri zvezdice uradniški naziv občinskega
redarja I, dve zvezdici uradniški naziv občinskega redarja II in ena zvezdica
uradniški naziv občinskega redarja III;
-      
uradniški naziv občinskega redarja I označuje položajna oznaka, ki jo
sestavljajo tri srebrne zvezdice na bordo rdeči podlagi z modro obrobo;
-      
uradniški naziv občinskega redarja II označuje položajna oznaka, ki jo
sestavljata dve srebrni zvezdici na bordo rdeči podlagi z modro obrobo;
-      
uradniški naziv občinskega redarja III označuje položajna oznaka, ki jo
sestavlja srebrna zvezdica na bordo rdeči podlagi z modro obrobo;
-      
občinski redar pripravnik ima položajno oznako, ki jo sestavlja bordo
rdeča podlaga z modro obrobo.
11. člen
(barva in simboli vozil ter motornih koles
občinskega redarstva)
(1) Občinsko redarstvo uporablja
vozila bele barve, ki imajo bordo rdeče bočne, prednje iz zadnje nalepke, napis
»OBČINSKO REDARSTVO« oziroma za mestne občine »MESTNO REDARSTVO« oziroma za
redarstvo, organizirano za dve ali več občin »MEDOBČINSKO REDARSTVO« v temno
modri barvi na prednjem in zadnjem delu vozila ter simbole občinskega redarstva
na prednjih levih in desnih vratih, pod grbom pa ime občine.
(2) Vozila občinskega redarstva so
opremljena z rumenimi utripajočimi ali vrtečimi se lučmi.
(3) Občinsko redarstvo uporablja barvo
motornih koles skladno s prvim odstavkom tega člena.
III. SLUŽBENA IZKAZNICA OBČINSKIH REDARJEV
12. člen
(službena izkaznica občinskega redarja)
(1) Pooblaščena uradna oseba
občinskega redarstva ima službeno izkaznico, ki jo mora imeti pri sebi med
opravljanjem svojega dela na terenu in jo mora na zahtevo posameznika, zoper
katerega vodi postopek za prekršek, pokazati.
(2) Službeno izkaznico izda
župan/županja (v nadaljnjem besedilu: župan) pooblaščeni uradni osebi
občinskega redarstva ob imenovanju v naziv. Pooblaščena uradna oseba mora
službeno izkaznico vrniti županu, če ji preneha delovno razmerje v občinskem
redarstvu.
(3) Službena izkaznica vsebuje naziv
pooblaščene uradne osebe občinskega redarstva, njene identifikacijske podatke
in pooblastila.
(4) Če redar opravlja naloge za več
občin, se v službeni izkaznici navedejo občine, na območju katerih redar
opravlja svoje naloge.
13. člen
(sestavni deli službene izkaznice
občinskega redarja)
Službena izkaznica občinskega redarja je
sestavljena iz identifikacijske kartice in usnjenega ovitka iz črnega usnja.
14. člen
(obrazec identifikacijske kartice
občinskega redarja)
(1) Identifikacijska kartica je
velikosti 8,5 krat 5,5 cm.
(2) Identifikacijska kartica vsebuje:
-      
v levem zgornjem kotu prostor za fotografijo velikosti 3 krat 2,5 cm;
-      
pod fotografijo je prostor za ime in priimek imetnika, pod tem pa
prostor za registrsko številko identifikacijske kartice;
-      
desno od prostora za fotografijo je grb občine in napis »OBČINA« (ime
občine oziroma mestne občine oziroma sedežne občine medobčinskega redarstva);
-      
desno od prostora za fotografijo je grb občine, poleg tega pa napis
»OBČINA (ime občine oziroma mestne občine oziroma sedežne občine medobčinskega
redarstva)«;
-      
pod logotipom občine je napis »SLUŽBENA IZKAZNICA«;
-      
pod napisom »SLUŽBENA IZKAZNICA« je napis »OBČINSKO REDARSTVO« oziroma
za mestne občine »MESTNO REDARSTVO« oziroma za redarstvo, organizirano za dve
ali več občin »MEDOBČINSKO REDARSTVO«;
-      
v spodnjem desnem kotu je prostor za podpis župana in pečat občine ter
datum izdaje.
(3) Besedilo, izpisano na hrbtni
strani identifikacijske kartice, se glasi: »Imetnik te izkaznice je pooblaščen,
da v primerih izvajanja pooblastil skladno z zakonom o občinskem redarstvu,
izvajanju pooblastil zakona o varnosti cestnega prometa, v primerih
zagotavljanja javnega reda in miru skladno z zakonom o varovanju javnega reda
in miru, ter zakona o prekrških ugotavlja istovetnost storilca prekrška
(legitimira) in se s to službeno izkaznico izkaže tudi v drugih primerih, ko
opravlja redarske naloge po občinskih odlokih.«.
(4) Oblika, likovna in barva pravila
identifikacijske kartice so določena v prilogi 2, ki je sestavni del tega
pravilnika.

Priloga
1: Enotna uniforma občinskega redarja – tehnična specifikacija
Priloga
2: Obrazec identifikacijske kartice

Pravilnik o enotni uniformi, označbah in
službeni izkaznici občinskih redarjev (Uradni list RS, št. 103/07)
vsebuje naslednji končni določbi:
»IV. KONČNI DOLOČBI
15. člen
Z uveljavitvijo tega pravilnika preneha
veljati Pravilnik o enotni uniformi, označbah in opremi občinskih redarjev (Uradni
list RS, št. 103/05).
16. člen
Ta pravilnik začne veljati 1. januarja
2008.«.

Pravilnik o spremembah in dopolnitvah
pravilnika o enotni uniformi, označbah in službeni izkaznici občinskih redarjev
(Uradni list RS, št. 64/10) vsebuje naslednjo prehodno in
končno določbo:
»PREHODNA IN KONČNA DOLOČBA
7. člen
Občine morajo uskladiti uniforme občinskih
redarjev s tem pravilnikom najpozneje v dveh letih po njegovi uveljavitvi.
8. člen
Ta pravilnik začne veljati petnajsti dan po
objavi v Uradnem listu Republike Slovenije.«.