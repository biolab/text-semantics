I. STATUS ZAVODA
1. člen
(1) S tem sklepom se ustanovi javni raziskovalni zavod
Rudolfovo – Znanstveno in tehnološko središče Novo mesto.
(2) Ustanovitelj javnega raziskovalnega zavoda Rudolfovo
– Znanstveno in tehnološko središče Novo mesto (v nadaljnjem besedilu: zavod)
je Republika Slovenija, ustanoviteljske pravice in obveznosti pa izvršuje Vlada
Republike Slovenije (v nadaljnjem besedilu: vlada).
2. člen
Zavod je pri svojem delu avtonomen, kar mu zagotavlja
predvsem:
1.     
svobodo raziskovanja in posredovanja znanja;
2.     
samostojno upravljanje sredstev stabilnega financiranja v skladu z
Zakonom o znanstvenoraziskovalni in inovacijski dejavnosti (Uradni list RS, št.
186/21; v nadaljnjem besedilu: ZZrID);
3.     
samostojno urejanje notranje organiziranosti in delovanja v skladu s
predpisi, tem aktom in statutom;
4.     
sprejemanje pogojev za izvolitev v raziskovalne nazive ob upoštevanju
minimalnih pogojev, določenih v splošnem aktu Javne agencije za raziskovalno
dejavnost Republike Slovenije (v nadaljnjem besedilu: ARRS);
5.     
izvolitve v raziskovalne nazive;
6.     
izbiro zaposlenih za zasedbo delovnih mest;
7.     
oblikovanje in določitev področij znanstvenoraziskovalnega dela;
8.     
volitve, imenovanja in odpoklic organov v skladu z ZZrID, statutom in
drugimi akti;
9.     
odločanje o oblikah sodelovanja z drugimi organizacijami.
II. IME IN SEDEŽ ZAVODA
3. člen
(1) Ime javnega raziskovalnega zavoda je: Rudolfovo –
Znanstveno in tehnološko središče Novo mesto.
(2) Ime v angleškem jeziku je: Rudolfovo – Science and
Technology Centre Novo mesto.
(3) Skrajšano ime je: Rudolfovo.
(4) Sedež zavoda je: Novo mesto.
(5) Poslovni naslov zavoda je: Podbreznik 15, 8000 Novo
mesto.
III. DEJAVNOST ZAVODA
4. člen
(1) Dejavnosti zavoda v skladu z Uredbo o standardni
klasifikaciji dejavnosti (Uradni list RS, št. 69/07 in 17/08) so:
G 46.190 – Nespecializirano posredništvo pri
prodaji raznovrstnih izdelkov,
G 47.610 – Trgovina na drobno v
specializiranih prodajalnah s knjigami,
G 47.990 – Druga trgovina na drobno zunaj
prodajaln, stojnic in tržnic,
J 58.110 – Izdajanje knjig,
J 58.130 – Izdajanje časopisov,
J 58.140 – Izdajanje revij in druge
periodike,
J 58.190 – Drugo založništvo,
J 58.210 – Izdajanje računalniških iger,
J 58.290 – Drugo izdajanje programja,
J 59.110 – Produkcija filmov, video filmov,
televizijskih oddaj,
J 59.120 – Post produkcijske dejavnosti pri
izdelavi filmov, video filmov, televizijskih oddaj,
J 59.130 – Distribucija filmov, video filmov,
televizijskih oddaj,
J 59.200 – Snemanje in izdajanje zvočnih
zapisov in muzikalij,
J 62.010 – Računalniško programiranje,
J 62.020 – Svetovanje o računalniških napravah
in programih,
J 62.030 – Upravljanje računalniških naprav
in sistemov,
J 62.090 – Druge z informacijsko tehnologijo
in računalniškimi storitvami povezane dejavnosti,
J 63.110 – Obdelava podatkov in s tem
povezane dejavnosti,
J 63.120 – Obratovanje spletnih portalov,
J 63.990 – Drugo informiranje,
L 68.200 – Oddajanje in obratovanje lastnih
ali najetih nepremičnin,
M 70.210 – Dejavnost stikov z javnostjo,
M 70.220 – Drugo podjetniško in poslovno
svetovanje,
M 71.129 – Druge inženirske dejavnosti in tehnično
svetovanje,
M 71.200 – Tehnično preizkušanje in
analiziranje,
M 72.110 – Raziskovalna in razvojna dejavnost
na področju biotehnologije,
M 72.190 – Raziskovalna in razvojna dejavnost
na drugih področjih naravoslovja in tehnologije,
M 72.200 – Raziskovalna in razvojna dejavnost
na področju družboslovja in humanistike,
M 73.200 – Raziskovanje trga in javnega
mnenja,
M 74.200 – Fotografska dejavnost,
M 74.300 – Prevajanje in tolmačenje,
M 74.900 – Drugje nerazvrščene strokovne in
tehnične dejavnosti,
N 77.290 – Dajanje drugih izdelkov za široko
rabo v najem in zakup,
N 77.330 – Dajanje pisarniške opreme in
računalniških naprav v najem in zakup,
N 77.390 – Dajanje drugih strojev, naprav in
opredmetenih sredstev v najem in zakup,
N 77.400 – Dajanje pravic uporabe
intelektualne lastnine v zakup, razen avtorsko zaščitenih del,
N 82.190 – Fotokopiranje, priprava dokumentov
in druge posamične pisarniške dejavnosti,
N 82.300 – Organiziranje razstav, sejmov,
srečanj,
N 82.990 – Drugje nerazvrščene spremljajoče
dejavnosti za poslovanje,
P 85.510 – Izobraževanje, izpopolnjevanje in
usposabljanje na področju športa in rekreacije,
P 85.520 – Izobraževanje, izpopolnjevanje in
usposabljanje na področju kulture in umetnosti,
P 85.590 – Drugje nerazvrščeno izobraževanje,
izpopolnjevanje in usposabljanje,
P 85.600 – Pomožne dejavnosti za
izobraževanje,
R 90.020 – Spremljajoče dejavnosti za
umetniško uprizarjanje,
R 91.011 – Dejavnost knjižnic,
R 91.012 – Dejavnost arhivov,
S 94.120 – Dejavnost strokovnih združenj,
S 94.999 – Dejavnost drugje nerazvrščenih
članskih organizacij.
(2) Zavod je ustanovljen z namenom neodvisnega izvajanja
znanstvenoraziskovalne dejavnosti. Zavod je ustanovljen za izvajanje javne
službe na področju znanstvenoraziskovalne dejavnosti.
(3) Javna služba na področju znanstvenoraziskovalne
dejavnosti predstavlja znanstvene in družbeno oziroma gospodarsko pomembne ter
neodvisne znanstvene raziskave in podporne dejavnosti za njihovo izvajanje, ki
se izvajajo neprekinjeno, kakovostno in nepridobitno ter katerih rezultati so
javno dostopni ter pomembni za znanstveni in družbeni oziroma gospodarski
razvoj Slovenije. Javna služba na področju znanstvenoraziskovalne dejavnosti
obsega raziskovalne programe in usposabljanje mladih raziskovalcev ter
infrastrukturno, upravljavsko in podporno dejavnost ter drugo institucionalno
infrastrukturo, programe nacionalnih raziskav in razvoja znanstvenoraziskovalne
dejavnosti, financiranih prek stabilnega financiranja znanstvenoraziskovalne
dejavnosti.
(4) Zavod je izvajalec javne službe kot subjekt,
katerega glavni cilj na področju znanstvenoraziskovalne dejavnosti je neodvisna
izvedba raziskav oziroma obsežna razširitev rezultatov teh dejavnosti prek
izobraževanja, objav ali prenosa znanja.
(5) Zavod izvaja javno službo na področju
znanstvenoraziskovalne dejavnosti, s čimer uresničuje svoje temeljno
poslanstvo. Zavod mora za izvajanje javne službe izpolnjevati pogoje iz 80.
člena ZZrID.
(6) Javna služba se financira oziroma sofinancira iz
javnih virov.
(7) Zavod opravlja temeljno in aplikativno raziskovanje
ter skrbi za razvoj in delovanje infrastrukture v okviru državnih strateških
dokumentov na področju znanstvenoraziskovalne dejavnosti in inovacij. Zavod
skrbi tudi za popularizacijo znanosti ter širjenje znanstvene in tehnične
kulture.
(8) V prvih desetih letih bodo področja
znanstvenoraziskovalne dejavnosti zavoda usmerjena predvsem v ključne
omogočitvene tehnologije za industrijo 4.0 in 5.0, v digitalizacijo in
digitalno preobrazbo gospodarstva in celotne družbe ter v krožno gospodarstvo,
prenos raziskovalnih rezultatov in tehnološkega znanja v okolje ob varovanju
intelektualne lastnine in s tem spodbujanje tehnoloških, netehnoloških in
družbenih inovacij, tehnološko zahtevnejšega podjetništva ter posledično
večanje produktivnosti in dodane vrednosti v gospodarstvu.
(9) Zavod se vključuje v domačo in mednarodno
znanstvenoraziskovalno dejavnost in se v ta namen povezuje s sorodnimi
organizacijami doma in v svetu.
(10) Za zagotavljanje enakih možnosti spolov zavod
sprejme in izvaja program ukrepov ter najmanj enkrat letno obravnava njegove
učinke in o njih poroča v okviru rednih letnih poročil.
(11) Zavod lahko, ob izpolnjevanju pogojev po predpisih,
ki urejajo visokošolsko izobraževanje, v okviru svoje znanstvenoraziskovalne
dejavnosti sodeluje z univerzami in samostojnimi visokošolskimi zavodi pri
oblikovanju in izvajanju visokošolskega izobraževanja.
(12) Podrobnejše določbe o postopku povezovanja ter o
sodelovanju zavoda z univerzami in samostojnimi visokošolskimi zavodi se opredelijo
v statutu zavoda.
5. člen
(1) Zavod lahko poleg dejavnosti javne službe opravlja
tudi tržno dejavnost, povezano z dejavnostmi javne službe, pri čemer te ne
smejo posegati v obseg in kakovost zagotavljanja javne službe. Kadar zavod
opravlja tržno dejavnost, mora biti cena na trgu oblikovana tako, da upošteva
polno lastno ceno tržne dejavnosti, ki mora vključevati vse neposredne in
posredne stroške zagotavljanja te tržne storitve.
(2) Zavod opravlja dejavnost tudi za druge naročnike v
obsegu in na način, določen z letnim programom dela zavoda.
(3) Zavod prodajo blaga in storitev na trgu lahko izvaja
le, če z izvajanjem te dejavnosti zagotovi najmanj pokritje vseh s to
dejavnostjo povezanih odhodkov.
6. člen
(1) Zavod in raziskovalci spodbujajo uporabo, zaščito in
prenos znanja na način, da so raziskovalni rezultati, financirani iz javnih
virov, preneseni v družbo oziroma gospodarstvo. Prihodki iz dejavnosti prenosa
znanja se lahko namenijo le za financiranje osnovne dejavnosti zavoda ali
uporabijo za nagrajevanje izumiteljev skladno z zakonom, ki ureja izume iz
delovnega razmerja.
(2) Zavod lahko v okviru svoje dejavnosti ustanovi drug
zavod s soglasjem ustanovitelja.
(3) Ne glede na zakon, ki ureja javne finance, lahko
zavod v skladu s 77. členom ZZrID zaradi prenosa znanja v družbo oziroma
gospodarstvo ustanovi gospodarsko družbo.
(4) Gospodarsko družbo zavod ustanovi skladno z zakonom,
ki ureja gospodarske družbe, in vanjo vstopa z intelektualno lastnino,
pridobljeno z izvajanjem znanstvenoraziskovalne dejavnosti. Intelektualna
lastnina mora biti veljavno vrednotena na dan sklenitve družbene pogodbe,
skladno s postopki, ki urejajo intelektualno lastnino. Pri tem kot ustanovitelj
odgovarja za obveznosti ustanovljene pravne osebe do višine svojega kapitalskega
vložka.
(5) Način vrednotenja intelektualne lastnine, postopek
izbire zasebnega soustanovitelja, postopek in pogoji ustanavljanja, gospodarske
družbe ter strategija izstopa iz ustanovljene pravne osebe so opredeljeni v
posebnem aktu zavoda, ki ga sprejme upravni odbor in h kateremu poda soglasje
vlada. Določila, ki se nanašajo na posamičen primer ustanovitve gospodarske
družbe, so opredeljena v družbeni pogodbi.
(6) Za ustanovitev gospodarske družbe, ki mora temeljiti
na družbeni pogodbi, zavod potrebuje soglasje ustanovitelja, in sicer na
predlog upravnega odbora zavoda. Pripravljena mora biti vsa potrebna
dokumentacija, na podlagi katere lahko ustanovitelj sprejme odločitev.
IV. ORGANIZACIJA IN ORGANI ZAVODA
7. člen
Podrobnejša organiziranost zavoda se določi s statutom.
8. člen
Organi zavoda so:
-       
upravni odbor,
-       
direktor in
-       
znanstveni svet.
1. Upravni odbor
9. člen
(1) Organ upravljanja zavoda je upravni odbor, ki ga
sestavlja pet članov, od katerih:
-       
dva člana imenuje ustanovitelj, in sicer enega na predlog ministrstva,
pristojnega za znanost, in enega na predlog ministrstva, pristojnega za
gospodarstvo,
-       
dva člana imenuje znanstveni svet zavoda iz vrst delodajalcev in drugih
uporabnikov dejavnosti zavoda, ki imajo dolgoročen interes pri povezovanju raziskovalnih
dejavnosti zavoda, oziroma zainteresirane javnosti. Imenovana člana s strani
uporabnikov ne smeta prihajati iz iste institucije,
-       
enega člana izvolijo zaposleni delavci zavoda izmed sebe.
(2) Predsednika in podpredsednika upravnega odbora
zavoda izvolijo člani upravnega odbora izmed sebe.
(3) Način imenovanja članov iz vrst delodajalcev in
drugih uporabnikov dejavnosti zavoda, ki imajo dolgoročen interes pri
povezovanju raziskovalnih dejavnosti inštituta, oziroma zainteresirane javnosti
in izmed zaposlenih delavcev na zavodu se podrobneje določi v statutu.
10. člen
(1) Upravni odbor zavoda ima naslednje pristojnosti:
1.     
sprejema splošne akte zavoda ter akt o notranji organizaciji in
sistematizaciji delovnih mest;
2.     
sprejema strategijo razvoja zavoda in spremlja njeno uresničevanje;
3.     
sprejema letni program dela in finančni načrt zavoda;
4.     
upravni odbor zavoda mora k letnemu programu dela in finančnemu načrtu
pridobiti soglasje ustanovitelja;
5.     
sprejema letno poročilo zavoda;
6.     
na predlog direktorja in ob predhodnem mnenju znanstvenega sveta
sprejema razporeditev sredstev za stabilno financiranje znanstvenoraziskovalne
dejavnosti (v nadaljnjem besedilu: S-ZRD-O);
7.     
na predlog direktorja in ob predhodnem mnenju znanstvenega sveta sprejme
akt iz 29. člena ZZrID;
8.     
sprejme poročilo o evalvaciji iz 31. člena ZZrID;
9.     
odloča o zadevah gospodarske in materialne narave;
10.  
odloča o predlogu direktorja o uporabi presežka prihodkov nad odhodki;
11.  
na predlog direktorja ustanovitelju predlaga način pokrivanja presežka
odhodkov nad prihodki;
12.  
daje ustanovitelju in direktorju predloge in mnenja o posameznih
vprašanjih;
13.  
izvaja nadzor nad vodenjem poslov ter nad finančnim in premoženjskim
stanjem zavoda;
14.  
sprejema statut, h kateremu, ne glede na določbe zakona, ki ureja
zavode, ni potrebno soglasje ustanovitelja;
15.  
imenuje zunanje revizorje za pregled finančnega poslovanja zavoda;
16.  
potrjuje program notranje revizije in program notranjega nadzora;
17.  
daje soglasje za posle, ki se v statutu določijo kot posli, za katere je
potrebno soglasje upravnega odbora;
18.  
od direktorja lahko zahteva informacije glede katerega koli poročila ali
zadeve v zvezi s poslovanjem zavoda;
19.  
imenuje in razrešuje direktorja zavoda, k čemur ne glede na določbe
zakona, ki ureja zavode, ni potrebno soglasje ustanovitelja;
20.  
imenuje komisije in druga delovna telesa za izvajanje nalog iz svoje
pristojnosti;
21.  
določa cenike za opravljanje prodaje in storitev na trgu ter akt, ki
ureja prodajo blaga in storitev na trgu;
22.  
izvaja druge naloge v skladu s tem aktom in statutom zavoda.
11. člen
(1) Mandat članov upravnega odbora zavoda je štiri leta.
Upravni odbor je konstituiran, ko je imenovana oziroma izvoljena več kot
polovica članov.
(2) Upravni odbor vsako leto poroča ustanovitelju o delu
upravnega odbora.
(3) Način dela upravnega odbora se določi s statutom
zavoda oziroma poslovnikom upravnega odbora.
(4) Člani upravnega odbora zavoda morajo svoje naloge
opravljati s skrbnostjo dobrega gospodarstvenika. Za kršitev dolžne skrbnosti
in za kršitve varovanja poslovne skrivnosti so odškodninsko odgovorni po
splošnih načelih obligacijskega prava.
2. Direktor
12. člen
(1) Direktor je poslovodni organ zavoda.
(2) Direktor vodi, zastopa in predstavlja zavod ter je
odgovoren za zakonitost poslovanja zavoda. Opravlja naslednje naloge:
1.     
skrbi in odgovarja za zakonitost dela zavoda in za izvajanje njegovih
obveznosti, določenih z zakonom, drugimi predpisi, tem aktom ter splošnimi akti
zavoda;
2.     
upravnemu odboru predlaga v sprejetje splošne akte zavoda;
3.     
upravnemu odboru predlaga v sprejetje statut in akte o notranji
organizaciji in sistemizaciji delovnih mest;
4.     
upravnemu odboru predlaga sprejetje letnega programa dela in finančni
načrt zavoda;
5.     
upravnemu odboru predlaga v sprejetje letno poročilo o delu zavoda;
6.     
upravnemu odboru predlaga v sprejetje strategijo razvoja zavoda;
7.     
upravnemu odboru predlaga v sprejetje razporeditev sredstev S-ZRD-O;
8.     
upravnemu odboru predlaga v sprejetje akt iz 29. člena ZZrID;
9.     
sprejema akte v posamičnih zadevah iz pristojnosti zavoda, če s predpisi
ni določeno drugače;
10.  
pripravi predlog odločitve o uporabi presežka prihodkov nad odhodki in
pokrivanja presežka odhodkov nad prihodki za upravni odbor;
11.  
obravnava mnenja in predloge znanstvenega sveta;
12.  
imenuje strokovne komisije in druga delovna telesa za izvajanje nalog iz
svoje pristojnosti;
13.  
opravlja druge naloge skladno z zakonom, tem aktom oziroma statutom
zavoda.
(3) Naloge direktorja se podrobneje opredelijo v statutu
zavoda.
(4) Direktor je odgovoren, da zavod posluje v skladu z
zakonom, drugimi predpisi, tem aktom in splošnimi akti zavoda.
(5) Direktor je za svoje delo odgovoren upravnemu odboru
in ustanovitelju.
(6) Direktor mora pri svojem delu ravnati nepristransko
in s skrbnostjo dobrega strokovnjaka ter varovati poslovne skrivnosti zavoda.
Direktor odgovarja zavodu za škodo, ki jo je povzročil s svojim nevestnim
oziroma protipravnim ravnanjem.
13. člen
(1) Direktorja imenuje in razrešuje upravni odbor
zavoda.
(2) Mandat direktorja je pet let.
(3) Za direktorja zavoda je lahko imenovan raziskovalec,
ki ima izobrazbo, pridobljeno po študijskem programu tretje stopnje, oziroma
izobrazbo, ki ustreza ravni izobrazbe, pridobljene po študijskih programih
tretje stopnje in je v skladu z zakonom, ki ureja slovensko ogrodje
kvalifikacij, uvrščena na 10. raven, izpolnjuje kriterije za vodjo temeljnega
raziskovalnega projekta ter izpolnjuje tudi druge pogoje, določene s tem aktom,
in sicer:
1.     
ima doktorat znanosti s področja dejavnosti zavoda,
2.     
aktivno obvlada slovenski in en svetovni jezik, s prednostjo znanja
angleškega jezika,
3.     
ima izkušnje pri opravljanju zahtevnejših vodstvenih nalog,
4.     
ima sposobnosti za organiziranje in vodenje znanstvenoraziskovalnega
dela,
5.     
izpolnjuje druge pogoje, ki jih določajo veljavni predpisi.
14. člen
(1) Število pomočnikov direktorja se določi s statutom.
(2) S statutom se določi tudi način določanja
zaposlenih, ki opravljajo naloge vodenja notranje organizacijske enote.
3. Znanstveni svet
15. člen
(1) Za obravnavanje in odločanje o vprašanjih s področja
strokovnega dela zavoda se oblikuje znanstveni svet.
(2) Pristojnosti znanstvenega sveta so:
1.     
odloča o strokovnih vprašanjih v okviru pooblastil, določenih v statutu
ali drugih splošnih aktih zavoda;
2.     
daje mnenje k strategiji razvoja zavoda;
3.     
obravnava letni program dela in finančni načrt zavoda;
4.     
daje mnenje na predlog direktorja o razporeditvi sredstev S-ZRD-O;
5.     
daje mnenje k aktu iz 29. člena ZZrID, ki ga predlaga direktor;
6.     
oblikuje strokovne podlage za pripravo raziskovalnih programov;
7.     
obravnava poročilo o evalvaciji iz 31. člena ZZrID;
8.     
podaja mnenje v postopku imenovanja oziroma razrešitve direktorja
zavoda;
9.     
imenuje komisije in druga delovna telesa za izvajanje nalog iz svoje
pristojnosti;
10.  
daje mnenja in pobude glede organizacije in pogojev za razvoj
dejavnosti;
11.  
opravlja izvolitve raziskovalcev v raziskovalne nazive;
12.  
izvaja druge naloge v skladu s tem aktom oziroma statutom zavoda ter
drugimi akti zavoda.
(3) Direktor je član znanstvenega sveta po funkciji in
ne more biti izvoljen za predsednika.
(4) Za člana znanstvenega sveta je lahko imenovan
znanstveni svetnik, strokovno raziskovalni svetnik, višji znanstveni sodelavec,
višji strokovno raziskovalni sodelavec, vodja notranje organizacijske enote in
vodja programa.
(5) Član znanstvenega sveta ne more biti hkrati član
upravnega odbora zavoda.
(6) S statutom se podrobneje določijo naloge
znanstvenega sveta in način imenovanja članov.
V. PREMOŽENJE IN FINANCIRANJE ZAVODA
16. člen
(1) Zavod je lastnik stvarnega premoženja, pridobljenega
iz javnih in drugih virov.
(2) Zavod ravna s stvarnim premoženjem, ki ga ima v
lasti, v skladu s četrtim odstavkom 2. člena Zakona o stvarnem premoženju
države in samoupravnih lokalnih skupnosti (Uradni list RS, št. 11/18 in 79/18),
ZZrID, tem aktom in statutom.
(3) Zavod je pred sklenitvijo pravnega posla, s katerim
odtuji ali obremeni stvarno premoženje, katerega pogodbena vrednost presega
50.000 eurov, in pred brezplačno odtujitvijo ali obremenitvijo stvarnega
premoženja dolžan pridobiti pisno soglasje vlade. Pravni posli, sklenjeni brez
predhodnega pisnega soglasja, so nični.
(4) Sredstva, pridobljena iz ravnanja s stvarnim
premoženjem, se uporabijo za amortizacijo, investicije, investicijsko
vzdrževanje in opremo.
17. člen
Sredstva, potrebna za izvajanje svojih dejavnosti, zavod
pridobiva:
-       
iz proračuna Republike Slovenije,
-       
iz proračuna Evropske unije,
-       
iz proračunov lokalnih skupnosti,
-       
s prodajo blaga in storitev na trgu,
-       
z donacijami in darili,
-       
iz drugih virov.
18. člen
(1) Sredstva za izvajanje javne službe na področju
znanstvenoraziskovalne dejavnosti se zagotavljajo kot sredstva za stabilno
financiranje znanstvenoraziskovalne dejavnosti, ki jih zavod pridobiva na
podlagi šestletne pogodbe o stabilnem financiranju znanstvenoraziskovalne
dejavnosti, sklenjene z ARRS.
(2) Prihodki znanstvenoraziskovalne dejavnosti iz 2. ter
5. do 9. točke drugega odstavka 12. člena ZZrID se pri zavodu kot
prejemniku stabilnega financiranja znanstvenoraziskovalne dejavnosti
obravnavajo enako kot prihodki javne službe.
(3) Sredstva za izvajanje nalog javne službe ter
strokovne in druge naloge, za katere pridobi pooblastilo, koncesijo oziroma
imenovanje v skladu z veljavnimi predpisi, zavod pridobiva na podlagi letnega
programa teh nalog. Program teh nalog je pripravljen za obdobje enega leta.
Višina in način pridobivanja sredstev iz državnega proračuna se uredita s
pogodbo med zavodom in pristojnim ministrstvom oziroma drugim pristojnim
organom.
19. člen
(1) Pri zavodu se lahko ustanovi raziskovalni sklad, ki
se lahko financira iz donacij, presežkov prihodkov nad odhodki zavoda, ob
upoštevanju 21. člena tega sklepa in skladno z zakonom, ki ureja fiskalno
pravilo, in drugih virov ter je namenjen za:
-       
odpiranje novih področij in podporo obetavnih projektov,
-       
posebno podporo za strokovno napredovanje perspektivnih raziskovalcev in
-       
vključevanje tujih raziskovalcev v delo zavoda.
(2) Oblikovanje, upravljanje in podrobnejši namen
uporabe raziskovalnega sklada se določijo s statutom.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
20. člen
Zavod prihodke in odhodke javne službe ter tržne dejavnosti
vodi ločeno v skladu z veljavnimi finančnimi predpisi.
21. člen
(1) Presežek prihodkov nad odhodki, ustvarjen z
dejavnostmi iz tretjega odstavka 4. člena tega sklepa in petega odstavka tega
člena, ob upoštevanju zakona, ki ureja fiskalno pravilo, sme zavod nameniti le
za izvajanje in razvoj dejavnosti. O razporeditvi odloči upravni odbor na
predlog direktorja.
(2) Presežek prihodkov nad odhodki, ustvarjen z
dejavnostmi iz prvega odstavka 5. člena tega sklepa, ob upoštevanju zakona, ki
ureja fiskalno pravilo, zavod lahko nameni za izvajanje in razvoj dejavnosti. O
razporeditvi odloči upravni odbor na predlog direktorja.
(3) Zavod za pokritje presežka odhodkov nad prihodki,
ustvarjenega iz javne službe in z dejavnostmi iz petega odstavka tega člena,
nameni tudi presežek prihodkov nad odhodki, ustvarjen z dejavnostmi iz prvega
odstavka 5. člena tega sklepa. O načinu poravnave primanjkljaja odloči
ustanovitelj na predlog upravnega odbora zavoda.
(4) Presežka odhodkov nad prihodki, ustvarjenega z
dejavnostmi iz prvega odstavka 5. člena tega sklepa, zavod ne sme pokriti iz
sredstev javne službe ali dejavnosti iz petega odstavka tega člena. O načinu
poravnave primanjkljaja odloča ustanovitelj na predlog upravnega odbora zavoda.
(5) Prihodki znanstvenoraziskovalne dejavnosti iz 2. ter
5. do 9. točke drugega odstavka 12. člena ZZrID se pri zavodu kot prejemniku
stabilnega financiranja znanstvenoraziskovalne dejavnosti obravnavajo enako kot
prihodki javne službe.
(6) V primeru presežka odhodkov nad prihodki po obračunskem
načelu na javni službi, drugi dejavnosti ali na ravni zavoda mora zavod
naročiti revizijo računovodskih izkazov na način, kot ga določa zakon, ki ureja
zunanjo revizijo.
VII. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
22. člen
Zavod je pravna oseba, ki nastopa v pravnem prometu
samostojno, z vsemi pravicami in obveznostmi brez omejitev.
VIII. ODGOVORNOSTI USTANOVITELJA ZA OBVEZNOSTI ZAVODA
23. člen
(1) Ustanovitelj prevzema odgovornost za obveznosti
zavoda iz naslova opravljanja dejavnosti, ki je javna služba, do vrednosti
premoženja, pridobljenega iz državnega proračuna, s katerim zavod razpolaga.
(2) Zavod odgovarja za svoje obveznosti do višine
finančnih sredstev, s katerimi lahko razpolaga, ne glede na njihov vir.

Sklep o ustanovitvi javnega raziskovalnega
zavoda Rudolfovo – Znanstveno in tehnološko središče Novo mesto (Uradni list
RS, št. 42/22) vsebuje naslednje prehodne in
končne določbe:
»IX. PREHODNE IN KONČNE DOLOČBE
24. člen
Zavod se ustanovi z vpisom v sodni register.
25. člen
(1) Za čas do imenovanja direktorja, vendar največ za
obdobje enega leta, ustanovitelj s sklepom imenuje vršilca dolžnosti direktorja
zavoda, ki je pooblaščen, da opravi priprave za začetek dela zavoda ter
organizira delo oziroma poslovanje zavoda.
(2) Javni razpis za imenovanje direktorja v skladu s tem
sklepom objavi vršilec dolžnosti direktorja najpozneje v štirih mesecih od
ustanovitve zavoda.
(3) Ne glede na tretji odstavek 9. člena tega sklepa
vršilec dolžnosti direktorja sprejme sklep o načinu imenovanja članov upravnega
odbora iz vrst delodajalcev in drugih uporabnikov dejavnosti zavoda in izmed
zaposlenih delavcev na zavodu. Mandat tako imenovanih članov upravnega odbora
preneha po sprejemu statuta in imenovanju teh članov v skladu s statutom.
26. člen
Ne glede na 1. točko prvega odstavka 10. člena tega sklepa
sprejme prvi akt o notranji organizaciji dela in sistemizaciji delovnih mest
vršilec dolžnosti direktorja zavoda, in sicer v 45 dneh od dneva uveljavitve
tega sklepa.
27. člen
(1) Upravni odbor se oblikuje v skladu s tem sklepom v
treh mesecih od ustanovitve zavoda.
(2) Upravni odbor sprejme statut v dveh mesecih, druge
splošne akte zavoda pa v šestih mesecih od konstituiranja.
(3) Zavod mora akt iz 29. člena ZZrID sprejeti v
dveh mesecih od začetka veljavnosti splošnega akta ARRS iz tretjega odstavka
17. člena ZZrID.
28. člen
Znanstveni svet se oblikuje v skladu s tem sklepom v šestih
mesecih od ustanovitve zavoda.
29. člen
(1) Za izvrševanje prehodnih določb tega sklepa in za
vpis statusnopravnih zadev v sodni register in druge javne evidence v rokih,
določenih s predpisi in tem sklepom, je pooblaščen vršilec dolžnosti direktorja
zavoda.
(2) Vršilec dolžnosti direktorja vloži predlog za vpis
zavoda v sodni register najpozneje v petnajstih dneh od dneva uveljavitve tega
sklepa.
30. člen
Vršilec dolžnosti direktorja vloži vlogo za vpis v zbirko
podatkov o izvajalcih znanstvenoraziskovalne dejavnosti po ZZrID (evidenca
raziskovalnih organizacij) pri ARRS.
31. člen
(1) Za ustanovitev in začetek dela zavoda ustanovitelj v
finančnem načrtu ARRS zagotovi 2.600.000 eurov letno v letih 2022 in 2023.
(2) Začetna sredstva za ustanovitev in začetek dela v
višini 15.000 eurov Ministrstvo za izobraževanje, znanost in šport nakaže
zavodu na podlagi sklepa, pod pogojem, da je predhodno imenovan vršilec
dolžnosti direktorja, pri čemer so navedena sredstva v letu 2022 vključena v
sredstva iz prejšnjega odstavka.
(3) Sredstva za programski steber financiranja (PSF-O)
in sredstva za institucionalni steber financiranja (ISF-O) zavoda kot novega
prejemnika stabilnega financiranja znanstvenoraziskovalne dejavnosti se
izračunajo skladno s splošnim aktom ARRS iz sedmega odstavka 25. člena ZZrID,
pri čemer so navedena sredstva v letih 2022 in 2023 vključena v sredstva iz
prvega odstavka tega člena. Preostanek sredstev iz prejšnjega odstavka ARRS
zavodu izplačuje skladno s programom dela in finančnim načrtom zavoda na
podlagi pogodbe, sklenjene med ARRS in zavodom.
(4) Prva pogodba o stabilnem financiranju
znanstvenoraziskovalne dejavnosti iz 28. člena ZZrID mora biti z zavodom
sklenjena najpozneje do 15. 4. 2022, pri čemer se pogajanj ne izvede.
(5) V šestem letu prvega pogodbenega obdobja iz 28. člena
ZZrID pred začetkom pogajanj ARRS prvič preveri izpolnjevanje pogojev po
80. členu ZZrID. Če zavod takrat ne izpolnjuje pogojev, se pogoji ponovno
preverijo, ko je izpolnjen pogoj osmih zaključenih koledarskih let delovanja
zavoda.
32. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep
o spremembi Sklepa o ustanovitvi javnega raziskovalnega zavoda Rudolfovo –
Znanstveno in tehnološko središče Novo mesto (Uradni list RS, št. 71/22)
spreminja 31. člen sklepa tako, da se glasi:
»31. člen
(1) Za ustanovitev in začetek dela zavoda ustanovitelj
zagotovi 2.600.000 eurov letno v letih 2022 in 2023 v finančnem načrtu ARRS ter
finančnem načrtu Ministrstva za izobraževanje, znanost in šport (na Ministrstvu
za izobraževanje, znanost in šport za investicijski projekt nakupa in prenove
objekta ter za opremo).
(2) Začetna sredstva za
ustanovitev in začetek dela v višini 15.000 eurov Ministrstvo za izobraževanje,
znanost in šport nakaže zavodu na podlagi sklepa, pod pogojem, da je predhodno
imenovan vršilec dolžnosti direktorja, pri čemer so navedena sredstva v letu
2022 vključena v sredstva iz prejšnjega odstavka.
(3) Sredstva za
programski steber financiranja (PSF-O) in sredstva za institucionalni steber
financiranja (ISF-O) zavoda kot novega prejemnika stabilnega financiranja
znanstvenoraziskovalne dejavnosti se prvič izračunajo v skladu s splošnim aktom
ARRS iz sedmega odstavka 25. člena ZZrID
za leto 2024. ARRS sredstva za leti 2022 in 2023 zavodu izplačuje v skladu s
programom dela in finančnim načrtom zavoda na podlagi pogodbe, sklenjene med
ARRS in zavodom. Ministrstvo za izobraževanje, znanost in šport sredstva za
investicije in investicijsko vzdrževanje zavodu dodeljuje v skladu s 37. členom ZZrID.
(4) V šestem letu
prvega pogodbenega obdobja iz 28. člena
ZZrID pred začetkom pogajanj ARRS prvič preveri izpolnjevanje pogojev po 80. členu ZZrID. Če zavod takrat ne izpolnjuje
pogojev, se pogoji znova preverijo, ko je izpolnjen pogoj osmih zaključenih
koledarskih let delovanja zavoda.«;
ter vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem
listu Republike Slovenije.«.