1. člen
S tem pravilnikom se določajo pogoji, ki morajo biti
izpolnjeni, da oseba lahko nastopa kot tretja oseba iz prvega odstavka 24.
člena Zakona o preprečevanju pranja denarja in financiranja terorizma (Uradni
list RS, št. 60/07; v nadaljnjem besedilu: zakon).
2. člen
Pojem, uporabljen v tem pravilniku, ima naslednji pomen: 
-       
enakovredna tretja država je država, ki je uvrščena na seznam
enakovrednih tretjih držav iz petega odstavka 25. člena zakona.
3. člen
(1) Poleg oseb iz 1. do 7. točke prvega odstavka 25. člena
zakona je lahko tretja oseba iz prvega odstavka 24. člena zakona tudi banka,
borznoposredniška družba, družba za upravljanje, pokojninska družba ali
zavarovalnica, ki ima sedež: 
a)    
v enakovredni tretji državi, ali 
b)    
v tretji državi, v kateri je 
- 
zavezana k izvajanju enakih ali enakovrednih določb o izvajanju pregleda
stranke in upravljanju evidenc, kot so določene v zakonu, in 
- 
nadzorovana glede izvajanja zahtev iz prejšnje alineje tega odstavka v
skladu z zahtevami iz 36. in 37. člena Direktive Evropskega parlamenta in Sveta
2005/60/ES z dne 26. oktobra 2005 o preprečevanju uporabe finančnega sistema za
pranje denarja in financiranje terorizma (UL L št. 309 z dne 25. 11. 2005, str.
15). 
(2) Tretja oseba iz prvega odstavka 24. člena zakona je lahko
tudi podružnica ali hčerinska banka banke države članice, podružnica ali
hčerinska družba družbe za upravljanje investicijskih skladov države članice,
podružnica ali hčerinska družba borznoposredniške družbe države članice ali
podružnica ali hčerinska zavarovalnica zavarovalnice države članice, ki ima
sedež oziroma je registrirana za opravljanje dejavnosti v enakovredni tretji
državi.
4. člen
Organizacija iz prvega odstavka 4. člena zakona preveri, ali
so pogoji iz b) točke 3. člena tega pravilnika izpolnjeni, na podlagi
informacij, ki jih pridobi od Urada RS za preprečevanje pranja denarja.
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-18/2008/2
Ljubljana, dne 16. januarja 2008
EVA 2008-1611-0028
dr. Andrej Bajuk l.r. 
Minister 
za finance