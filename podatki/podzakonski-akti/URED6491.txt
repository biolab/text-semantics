1. člen
(vsebina)
S to uredbo se za
izvajanje Uredbe (EU) št. 531/2012 Evropskega parlamenta in Sveta z dne
13. junija 2012 o gostovanju v javnih mobilnih komunikacijskih omrežjih v
Uniji (UL L št. 172 z dne 30. 6. 2012, str. 10), zadnjič spremenjene z
Uredbo (EU) 2015/2120 Evropskega parlamenta in Sveta z dne 25. novembra
2015 o določitvi ukrepov v zvezi z dostopom do odprtega interneta in spremembi
Direktive 2002/22/ES o univerzalni storitvi in pravicah uporabnikov v zvezi z
elektronskimi komunikacijskimi omrežji in storitvami ter Uredbe (EU) št.
531/2012 o gostovanju v javnih mobilnih komunikacijskih omrežjih v Uniji (UL L
št. 310 z dne 26. 11. 2015, str. 1; v nadaljnjem besedilu: Uredba
2015/2120/EU), (v nadaljnjem besedilu: Uredba 531/2012/EU), določajo pristojni
organ, kazenske določbe in način reševanja sporov.
2. člen
(reševanje sporov)
Glede reševanja sporov, ki nastanejo v
zvezi z izvajanjem Uredbe 531/2012/EU, se uporabljajo določbe 142., 217., 218.,
219. in 220. člena Zakona o elektronskih komunikacijah (Uradni list RS, št.
109/12, 110/13, 40/14 – ZIN-B, 54/14 – odl. US in 81/15; v nadaljnjem besedilu:
zakon).
3. člen
(pristojni organ)
(1) Organ, pristojen za izvajanje te
uredbe in Uredbe 531/2012/EU, je Agencija za komunikacijska omrežja in storitve
Republike Slovenije (v nadaljnjem besedilu: Agencija).
(2) Agencija je pristojna tudi za
izvajanje nadzora in vodenje postopkov zaradi prekrškov iz 4. in 5. člena te
uredbe.
4. člen
(prekrški)
(1) Z globo od 50.000 do 125.000 eurov
se za prekršek kaznuje pravna oseba, samostojni podjetnik posameznik in
posameznik, ki samostojno opravlja dejavnost, če je njegov letni prihodek iz
zagotavljanja javnih komunikacijskih omrežij oziroma izvajanja javnih
komunikacijskih storitev višji od 200 milijonov eurov, če:
-       
ravna v nasprotju z določbami prvega, drugega, tretjega, četrtega,
petega, šestega ali sedmega odstavka 3. člena Uredbe 531/2012/EU,
-       
ravna v nasprotju z določbami 4. člena Uredbe 531/2012/EU,
-       
ravna v nasprotju z določbami prvega odstavka 5. člena Uredbe
531/2012/EU,
-       
ravna v nasprotju z določbami 6.a,
drugega odstavka 6.c člena ali v nasprotju z zahtevo Agencije iz petega
odstavka 6.d člena Uredbe 531/2012/EU,
-       
ravna v nasprotju z določbami prvega,
tretjega ali četrtega odstavka 6.e člena Uredbe 531/2012/EU,
-       
ravna v nasprotju z določbami 7. člena Uredbe 531/2012/EU,
-       
ravna v nasprotju z določbami 9. člena Uredbe 531/2012/EU,
-       
ravna v nasprotju z določbami 11. člena Uredbe 531/2012/EU,
-       
ravna v nasprotju z določbami 12. člena Uredbe 531/2012/EU ali
-       
(črtana).
(2) Z globo od 20.000 do 50.000 eurov
se kaznuje pravna oseba, samostojni podjetnik posameznik in posameznik, ki
samostojno opravlja dejavnost, če je njegov letni prihodek iz zagotavljanja
javnih komunikacijskih omrežij oziroma izvajanja javnih komunikacijskih
storitev v višini od 50 do 200 milijonov eurov, če stori prekršek iz prejšnjega
odstavka.
(3) Z globo od 10.000 do 20.000 eurov
se kaznuje pravna oseba, samostojni podjetnik posameznik in posameznik, ki
samostojno opravlja dejavnost, če je njegov letni prihodek iz zagotavljanja javnih
komunikacijskih omrežij oziroma izvajanja javnih komunikacijskih storitev nižji
od 50 milijonov eurov, če stori prekršek iz prvega odstavka tega člena.
(4) Z globo od 1.000 do 4.100 eurov se
kaznuje odgovorna oseba pravne osebe ali odgovorna oseba samostojnega
podjetnika posameznika, če stori prekršek iz prvega odstavka tega člena.
5. člen
(prekrški)
(1) Z globo od 30.000 do 100.000 eurov
se za prekršek kaznuje pravna oseba, samostojni podjetnik posameznik in
posameznik, ki samostojno opravlja dejavnost, če je njegov letni prihodek iz
zagotavljanja javnih komunikacijskih omrežij oziroma izvajanja javnih
komunikacijskih storitev višji od 200 milijonov eurov, če:
-       
ravna v nasprotju z določbami 14. člena Uredbe 531/2012/EU,
-       
ravna v nasprotju z določbami 15. člena Uredbe 531/2012/EU ali
-       
ne zagotovi potrebnih informacij v skladu s četrtim odstavkom 16. člena
Uredbe 531/2012/EU.
(2) Z globo od 15.000 do 30.000 eurov
se kaznuje pravna oseba, samostojni podjetnik posameznik in posameznik, ki
samostojno opravlja dejavnost, če je njegov letni prihodek iz zagotavljanja
javnih komunikacijskih omrežij oziroma izvajanja javnih komunikacijskih
storitev v višini od 50 do 200 milijonov eurov, če stori prekršek iz prejšnjega
odstavka.
(3) Z globo od 5.000 do 15.000 eurov se
kaznuje pravna oseba, samostojni podjetnik posameznik in posameznik, ki
samostojno opravlja dejavnost, če je njegov letni prihodek iz zagotavljanja
javnih komunikacijskih omrežij oziroma izvajanja javnih komunikacijskih
storitev nižji od 50 milijonov eurov, če stori prekršek iz prvega odstavka tega
člena.
(4) Z globo od 400 do 2.000 eurov se
kaznuje odgovorna oseba pravne osebe ali odgovorna oseba samostojnega
podjetnika posameznika, če stori prekršek iz prvega odstavka tega člena.
6. člen
(ugotavljanje višine prihodka kršitelja)
Za razvrstitev kršitelja glede na višino
letnega prihodka za potrebe izvajanja 4. in 5. člena te uredbe se uporabljata
tretji in četrti odstavek 6. člena zakona.

Uredba o izvajanju Uredbe (EU) o gostovanju v
javnih mobilnih komunikacijskih omrežjih v Uniji (Uradni list RS, št. 55/13) vsebuje naslednjo prehodno in
končni določbi:
»PREHODNA IN KONČNI DOLOČBI
7. člen
(začetek
uporabe)
Določbi druge in tretje alineje prvega
odstavka 4. člena te uredbe se začneta uporabljati 1. julija 2014.
8. člen
(prenehanje
veljavnosti)
Z dnem uveljavitve te uredbe preneha
veljati Uredba o izvajanju uredbe (ES) o gostovanju v javnih mobilnih komunikacijskih
omrežjih v Skupnosti (Uradni list RS, št. 16/08 in 7/10).
9. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
izvajanju Uredbe (EU) o gostovanju v javnih mobilnih komunikacijskih omrežjih v
Uniji (Uradni list RS, št. 28/16) vsebuje naslednjo prehodno in
končno določbo:
»PREHODNA IN KONČNA DOLOČBA
5. člen
(začetek uporabe)
Ta uredba se začne uporabljati
30. aprila 2016.
Ne glede na določbo prejšnjega odstavka se
nova četrta alineja prvega odstavka 4. člena uredbe začne uporabljati:
-       
15. junija 2017, če se tega dne že uporablja zakonodajni akt
Evropske unije iz drugega odstavka 19. člena Uredbe 531/2012/EU, ali
-       
z dnem začetka uporabe zakonodajnega akta Evropske unije iz prejšnje
alineje, če se ta 15. junija 2017 še ne uporablja.
Ne glede na določbo prvega odstavka tega
člena se novi prva in druga alineja prvega odstavka 5. člena uredbe v
delu, kot to določa drugi odstavek 10. člena Uredbe 2015/2120/EU, začneta
uporabljati:
-       
15. junija 2017, če se tega dne že uporablja zakonodajni akt
Evropske unije iz drugega odstavka 19. člena Uredbe 531/2012/EU, ali
-       
z dnem začetka uporabe zakonodajnega akta Evropske unije iz prejšnje
alineje, če se ta 15. junija 2017 še ne uporablja.
6. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.«.