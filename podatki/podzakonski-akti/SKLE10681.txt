1. člen
(vsebina sklepa)
Ta sklep določa:
1.     
vrednotenje sredstev alternativnega investicijskega sklada (v nadaljnjem
besedilu: AIS), ki nima pravne osebnosti;
2.     
izračun čiste vrednosti sredstev AIS;
3.     
izračun vrednosti enote premoženja AIS.
2. člen
(vrednotenja sredstev AIS)
Za vrednotenje postavk, izkazanih v računovodskih izkazih AIS,
ki nima pravne osebnosti, se smiselno uporablja 3. člen Sklepa o računovodskih
izkazih ter letnem in polletnem poročilu investicijskega sklada (Uradni list
RS, št. 100/15).
3. člen
(pravila za izračun čiste vrednosti sredstev)
(1) Upravljavec AIS izračunava čisto vrednost sredstev
(v nadaljnjem besedilu: ČVS) za vsak dan (v nadaljnjem besedilu: obračunski
dan), ko:
1.     
izdaja ali odkupuje enote odprtega AIS, ali
2.     
povečuje ali zmanjšuje kapital zaprtega AIS.
(2) Ne glede na prejšnji odstavek upravljavec AIS izračuna
ČVS najmanj enkrat letno, in sicer na dan, ko sestavi letne računovodske
izkaze.
(3) ČVS AIS na obračunski dan se izračuna tako, da se od
vrednosti sredstev sklada odšteje vrednost obveznosti sklada.
4. člen
(pravila za izračun vrednosti enote premoženja)
Za izračun vrednosti enote premoženja AIS se smiselno
uporabljajo določbe o pravilih za izračun vrednosti enote premoženja iz sklepa,
ki ureja izračun čiste vrednosti sredstev in vrednosti enote premoženja
vzajemnega sklada.
KONČNA DOLOČBA
5. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-58/2015-4
Ljubljana, dne 4. februarja 2016
EVA 2015-1611-0184
Predsednik sveta
Agencije za trg vrednostnih papirjev
mag. Miloš Čas l.r.