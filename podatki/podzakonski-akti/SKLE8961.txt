1. člen
Banka Slovenije bo 20. junija 2011 dala v prodajo in obtok
zbirateljske kovance, ki jih bo izdala Republika Slovenija ob 20. obletnici
samostojnosti Republike Slovenije. Izdani bodo zlatniki z nominalno vrednostjo
100 eurov, srebrniki z nominalno vrednostjo 30 eurov in dvokovinski kovanci z
nominalno vrednostjo 3 eure. Znamenja zbirateljskih kovancev so določena z
Uredbo o obsegu izdaje, sestavinah, apoenih in glavnih znamenjih zbirateljskih
kovancev ob 20. obletnici samostojnosti Republike Slovenije (Uradni list RS,
št. 62/10).
2. člen
Prodajna cena zlatnikov in srebrnikov bo višja od njihove
nominalne vrednosti in jo bo Banka Slovenije objavila na svoji spletni strani
najkasneje na dan dajanja zbirateljskih kovancev v prodajo in obtok.
3. člen
Dvokovinski kovanci se bodo prodajali po njihovi nominalni
vrednosti.
4. člen
Ta sklep začne veljati naslednji dan po objavi v Uradnem
listu Republike Slovenije.
Št. GP-136/11
Ljubljana, dne 17. maja 2011
Predsednik
Sveta Banke Slovenije
Marko Kranjec l.r.