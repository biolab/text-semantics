1. člen
Ta uredba določa drugačno zunanjo mejo priobalnega zemljišča
na delu priobalnega zemljišča na parc. št. 153/2, k.o. Gornja Radgona, ob
vodotoku Mura v občini Gornja Radgona, ki zožuje priobalno zemljišče.
2. člen
(1) Zunanja meja priobalnega zemljišča ob vodotoku Mura
v občini Gornja Radgona na zemljišču parc. št. 153/2, k.o. Gornja Radgona,
poteka po lomnih točkah, ki so določene v koordinatnem sistemu D48/GK in
navedene v prilogi 1, ki je sestavni del te uredbe.
(2) Zunanja meja priobalnega zemljišča iz prejšnjega
odstavka poteka od lomne točke T1, ki se navezuje na 15-metrski pas priobalnega
zemljišča, do lomne točke T2, kjer je širina priobalnega zemljišča 5 metrov.
Med lomnimi točkami T2, T3 in T4 poteka meja priobalnega zemljišča, ki je od
meje vodnega zemljišča oddaljena 5 metrov. Lomna točka T4 se navezuje na zadnjo
lomno točko T5, ki se navezuje na 15-metrski zunanji pas priobalnega zemljišča.
3. člen
Podatek o širini in zunanji meji priobalnega zemljišča iz
prejšnjega člena se vnese kot podatek v vodni kataster.
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 00719-16/2017
Ljubljana, dne 1. junija 2017
EVA 2017-2550-0027
Vlada Republike Slovenije
dr. Miroslav Cerar l.r.
Predsednik

Priloga 1:
Koordinate lomnih točk zunanje meje priobalnega zemljišča na parc. št. 153/2,
k. o. Gornja Radgona