1. člen
Republika Slovenija v letu 2012 izda zbirateljske kovance ob
Evropski prestolnici kulture – Maribor 2012 v obsegu ter z glavnimi znamenji in
drugimi značilnostmi, določenimi s to uredbo.
2. člen
Ob Evropski prestolnici kulture – Maribor 2012 Republika
Slovenija izda:
-       
zlatnike z nominalno vrednostjo 100 eurov v količini 2 500 kovancev in v
skupni nominalni vrednosti 250.000 eurov ter
-       
srebrnike z nominalno vrednostjo 30 eurov v količini 3 500 kovancev in v
skupni nominalni vrednosti 105.000 eurov.
3. člen
(1) Zlatniki so izdelani iz zlata čistine 900/1000, z ravnimi
in reliefnimi površinami.
(2) Teža zlatnikov je 7 gramov, njihov premer pa je 24
milimetrov. Pri vsakem posameznem zlatniku je dovoljen odmik pri teži do –1
‰/+1 % in pri premeru do +/– 0,1 milimetra.
4. člen
(1) Srebrniki so izdelani iz srebra čistine 925/1000, z
ravnimi in reliefnimi površinami.
(2) Teža srebrnikov je 15 gramov, njihov premer pa je 32
milimetrov. Pri vsakem posameznem srebrniku je dovoljen odmik pri teži do –1
‰/+1 % in pri premeru do +/– 0,1 milimetra.
5. člen
Videz zbirateljskih kovancev iz 3. in 4. člena te uredbe je
naslednji:
-       
sprednja stran:
osrednji motiv je simbolna interpretacija starega
mariborskega mosta. V desnem zgornjem delu kovanca je številčna oznaka
nominalne vrednosti »100« oziroma »30« in pokončno postavljena beseda »EURO«.
Pod motivom je ob spodnjem robu kovanca napis »SLOVENIJA 2012«;
-       
hrbtna stran:
osrednji motiv je simbolna interpretacija starega
mariborskega mosta. Obkroža ga napis »EVROPSKA PRESTOLNICA KULTURE – MARIBOR
2012«, ki je izpisan ob robu kovanca.
6. člen
Zbirateljski kovanci, izdani na podlagi te uredbe, so okrogli
in po obodu nazobčani.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 40401-4/2011
Ljubljana, dne 20. julija 2011
EVA 2011-1611-0109
Vlada Republike Slovenije
mag. Mitja Gaspari l.r.
Minister