1. SPLOŠNE DOLOČBE
1. člen
(predmet sklepa)
Ta sklep določa:
1.     
natančnejšo vsebino registra odvisnih borznoposredniških zastopnikov (v
nadaljevanju: register),
2.     
postopek vpisa v register,
3.     
postopek izbrisa iz registra,
4.     
način vodenja registra,
5.     
način dostopa do podatkov v registru.
2. NATANČNEJŠA VSEBINA REGISTRA
2. člen
(vsebina registra)
(1) V register se za fizične osebe vpisujejo naslednji
podatki:
1.     
opravilna številka zadeve,
2.     
ime in priimek,
3.     
naslov stalnega prebivališča,
4.     
davčna številka,
5.     
datum vpisa v register,
6.     
datum izbrisa iz registra.
(2) V register se za pravne osebe vpisujejo naslednji
podatki:
1.     
opravilna številka zadeve,
2.     
firma,
3.     
sedež,
4.     
matična številka,
5.     
datum vpisa v register,
6.     
datum izbrisa iz registra.
3. POSTOPEK VPISA V REGISTER IN POSTOPEK IZBRISA IZ REGISTRA
3. člen
(vsebina zahteve za vpis)
(1) Oseba, ki se želi vpisati v register, mora vložiti
zahtevo za vpis v register na Agencijo za trg vrednostnih papirjev (v
nadaljevanju: Agencija).
(2) Zahteva za vpis v register iz prvega odstavka tega člena
mora vsebovati naslednje podatke in dokazila:
1.     
podatke iz 2., 3. in 4 točke prvega odstavka oziroma iz 2., 3. in 4.
točke drugega odstavka 2. člena tega sklepa,
2.     
dokazila o izpolnjevanju pogojev iz tretjega odstavka v zvezi z osmim
odstavkom 237. člena Zakona o trgu finančnih instrumentov (Uradni list RS, št.
67/07; v nadaljevanju: ZTFI), in sicer:
(a) 
za fizično osebo dokazila o izpolnjevanju pogojev za pridobitev
dovoljenja za izpolnjevanje poslov borznega posrednika najmanj za posle iz 1.
in 2. točke prvega odstavka 186. člena ZTFI,
(b) 
za pravno osebo dokazila, da bo ustrezno število fizičnih oseb, ki
izpolnjujejo pogoje za pridobitev dovoljenja za izpolnjevanje poslov borznega
posrednika najmanj za posle iz 1. in 2. točke prvega odstavka 186. člena ZTFI,
dejansko opravljalo storitve iz prvega odstavka 238. člena ZTFI za to pravno
osebo, na podlagi pogodbe o zaposlitvi oziroma drugega ustreznega pogodbenega
razmerja, glede na načrtovan obseg poslovanja odvisnega borznoposredniškega zastopnika.
(3) Za dokazila iz 2. točke drugega odstavka tega člena se
smiselno uporabljajo določbe 1. in 5. točke 6. člena in 17. člen Sklepa o
dokumentaciji za izdajo dovoljenj za opravljanje investicijskih ter pomožnih
investicijskih storitev (Uradni list RS, št. 106/07).
(4) Določbe tega člena se smiselno uporabljajo tudi za vpis
sprememb podatkov v register odvisnih borznoposredniških zastopnikov.
(5) Zahtevo za vpis spremembe podatkov iz predhodnega
odstavka tega člena mora odvisni borznoposredniški zastopnik vložiti najkasneje
v roku 8 dni po nastanku spremembe podatka.
4. člen
(vpis v register)
Agencija vpiše odvisnega borznoposredniškega zastopnika v
register z dnem dokončnosti odločbe iz četrtega odstavka 237. člena ZTFI.
5. člen
(izbris iz registra)
Agencija izbriše odvisnega borznoposredniškega zastopnika iz
registra z dnem dokončnosti odločbe iz osmega odstavka 237. člena v zvezi s
189. členom ZTFI oziroma z dnem dokončnosti odločbe, ki jo Agencija izda na
podlagi vložene zahteve odvisnega borznoposredniškega zastopnika za izbris iz
registra.
4. NAČIN VODENJA REGISTRA IN DOSTOPA DO PODATKOV V REGISTRU
6. člen
(vodenje registra)
(1) Register vodi Agencija kot informatizirano bazo podatkov.
(2) Ob spremembi podatka, vpisanega v register, Agencija
vpiše v informatizirano bazo podatkov datum vpisa spremembe podatka in
zagotovi, da v tej bazi ostane shranjen in dostopen tudi prej vpisani podatek.
(3) Za osebe, ki niso izbrisane iz registra, Agencija vodi
tudi celotno dokumentacijo v zvezi z zahtevo za vpis v register iz drugega
odstavka 3. člena tega sklepa.
7. člen
(vpogled v register)
(1) Register tistih odvisnih borznoposredniških zastopnikov,
ki so vpisani v register in niso bili izbrisani, je dostopen na spletni strani
Agencije.
(2) Izpisek iz registra Agencija zagotovi z računalniškim
izpisom vpisanih podatkov, ki se nanašajo na posameznega odvisnega
borznoposredniškega zastopnika, ne glede na to, ali je bil na dan, ko je bila
dana zahteva za izdajo izpiska, že izbrisan iz registra.
(3) Na zahtevo borznoposredniške družbe, ki v skladu s šestim
odstavkom 237. člena ZTFI izjavi, da namerava pooblastiti posameznega odvisnega
borznoposredniškega zastopnika, ki je vpisan v register, Agencija tej
borznoposredniški družbi posreduje tudi podatke o dokazilih iz 2. točke drugega
odstavka 3. člena tega sklepa.

Sklep o vodenju, pogojih za vpis in javni
dostopnosti registra odvisnih borznoposredniških zastopnikov (Uradni list RS,
št. 106/07) vsebuje naslednjo prehodno in
končno določbo:
»5. PREHODNA IN KONČNA DOLOČBA
8. člen
(prehodna določba)
Osebe, ki imajo na dan uveljavitve tega sklepa položaj iz 3.
točke drugega odstavka 76. člena Zakona o trgu vrednostnih papirjev (Uradni
list RS, št. 51/06 in 113/06 – ZTVP-1-UBP2) lahko nadaljujejo z opravljanjem v
omenjeni zakonski določbi navedeno storitvijo, če do 30. 4. 2008 vložijo
zahtevo za vpis v register odvisnih borznoposredniških zastopnikov.
9. člen
(končna določba)
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembah in dopolnitvah Sklepa o
vodenju, pogojih za vpis in javni dostopnosti registra odvisnih
borznoposredniških zastopnikov (Uradni list RS, št. 54/08) spreminja 8. člen sklepa tako, da
se glasi:
»8. člen
(prehodna določba)
Osebe, ki imajo na dan uveljavitve tega sklepa položaj iz 3.
točke drugega odstavka 76. člena Zakona o trgu vrednostnih papirjev (Uradni
list RS, št. 51/06 in 113/06 – ZTVP-1-UBP2) lahko nadaljujejo z opravljanjem v
omenjeni zakonski določbi navedeno storitvijo, če do 31. 8. 2008 vložijo
zahtevo za vpis v register odvisnih borznoposredniških zastopnikov.«;
ter vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem
listu Republike Slovenije.«.