1. člen
(namen)
Ta merila uporablja Svet Nacionalne agencije Republike
Slovenije za kakovost v visokem šolstvo poleg Meril za akreditacijo in zunanjo
evalvacijo visokošolskih zavodov in študijskih programov (Uradni list RS, št.
95/10 in 17/11) pri prvi akreditaciji in podaljšanju akreditacije študijskih
programov za izobraževanje učiteljev. Z njimi sta določena tudi struktura in
obseg (kreditno ovrednotenje) pedagoško-andragoškega izobraževanja (v
nadaljevanju: pedagoškega usposabljanja).
2. člen
(študijski programi za izobraževanje učiteljev)
Pedagoški študijski programi so študijski programi za
pridobitev izobrazbe in študijski programi za izpopolnjevanje na študijskem
področju (14) izobraževalne vede in izobraževanje učiteljev, v katerih se na
ustrezen vzporedni, zaporedni ali integralni način povezujejo: 
-       
vede o vzgoji in izobraževanju, 
-       
discipline, na katerih temeljijo specifična predmetna področja, ki se
poučujejo v vzgojno-izobraževalnih zavodih (v nadaljnjem besedilu: šolah), 
-       
predmetne oziroma specialne didaktike ter 
-       
pedagoška praksa. 
Mednje spadajo: 
a)    
študijski programi druge stopnje, po katerih se pridobi strokovni naslov
magister profesor ali magistrica profesorica, in sicer: 
- 
magistrski študijski programi, ovrednoteni s 60 do 120 KT oziroma tako,
da skupaj s študijskim programom prve stopnje obsegajo 300 KT (trajajo pet
let), 
- 
enoviti magistrski študijski programi, ovrednoteni s 300 KT; 
b)    
študijski programi prve stopnje za učitelje strokovnoteoretičnih
predmetov oziroma strokovnih modulov v poklicnih oziroma strokovnih šolah,
ovrednoteni z najmanj 240 KT, 
c)    
študijski programi prve stopnje za predšolsko vzgojo, ovrednoteni s 180
KT, 
d)    
študijski programi za izpopolnjevanje, to so programi za pridobitev
pedagoško-andragoške izobrazbe in drugi pedagoški programi, ovrednoteni s 60
KT. 
Študijski programi za izobraževanje učiteljev iz točk a in b
so praviloma dvopredmetni, izjemoma pa eno- ali večpredmetni. 
V dvo- ali večpredmetnih študijskih programih morajo biti
natančno razvidni deleži pedagoškega usposabljanja (sestavljeni v skladu z 3.
in 4. členom meril) ter deleži pedagoške prakse, ki so lahko vzporedni s
predmeti matične discipline ali pa integrirani vanje.
3. člen
(struktura in kreditno vrednotenje študijskih programov)
Pedagoško usposabljanje v ustrezni povezavi s študijem
predmeta oziroma predmetov, ki se poučujejo, zagotavlja pridobitev kompetenc,
potrebnih za učinkovito opravljanje učiteljskega poklica. Ovrednoteno je z
najmanj 60 KT in obvezno vsebuje: 
-       
pedagoško-psihološka znanja (kot npr. psihologija, pedagogika,
didaktika, andragogika, metodologija pedagoškega raziskovanja) ter družboslovno
in humanistična znanja (kot npr. filozofija, sociologija, antropologija, ipd.),
-       
predmetne oziroma specialne didaktike v povezavi s študijem matične
discipline ter pedagoško prakso. 
Izjemoma so lahko študijski programi za pedagoško
usposabljanje za poučevanje v višjih strokovnih šolah ovrednoteni z manj kot 60
KT, vendar ne manj kot 30 KT.
4. člen
(pedagoška praksa)
Pedagoška praksa v šoli kot obvezni sestavni del pedagoškega
usposabljanja mora biti ovrednotena z najmanj 15 KT. Organizira in izvaja se po
načelu reflektivne prakse in mora študentom omogočati integracijo
predmetno-vsebinskega in pedagoško-profesionalnega znanja s postopnim
vpeljevanjem v poučevanje in poklic učitelja. 
Študentom s pedagoškimi izkušnjami se lahko praksa prilagodi
po vsebini in obsegu. 
Študijski programi za izpopolnjevanje, ki so namenjeni le
učiteljem s pridobljeno polno poklicno kvalifikacijo, lahko pedagoško prakso
nadomestijo z drugimi ustreznimi vsebinami s področja izpopolnjevanja.
5. člen
(pridobljene kompetence)
Diplomanti študijskih programov za izobraževanje učiteljev
morajo biti sposobni povezati in uporabiti pridobljeno znanje v kompleksnih,
nepredvidljivih in raznovrstnih okoliščinah, pri čemer se tesno povezujejo tri
sestavine njihovih kompetenc: spoznavna (znanje in razumevanje), akcijska
(poklicne sposobnosti) in čustveno-motivacijska (stališča in vrednote).
Pridobiti si morajo predvsem naslednje splošne kompetence: 
a)    
Učinkovito poučevanje in vzgajanje: 
- 
obvladovanje temeljnih načel in postopkov načrtovanja, izvajanja in
vrednotenja učnega procesa, 
- 
upoštevanje razvojnih značilnosti ter individualnih razlik učencev pri
spodbujanju uspešnega učenja, 
- 
učinkovito izvajanje individualizacije in diferenciacije
vzgojno-izobraževalnega dela, 
- 
vzpostavljanje optimalnega učnega okolja z uporabo različnih učnih metod
in strategij, ki vzpodbujajo miselno aktivnost učencev in temu ustrezno načrtovanje
ciljev, preverjanje in ocenjevanje, 
- 
razvijanje sposobnosti učencev za vseživljenjsko učenje z razvijanjem
strategij samostojnega učenja, 
- 
uporaba informacijsko-komunikacijske tehnologije pri pouku in razvijanje
informacijske pismenosti pri učencih, 
- 
prepoznavanje učencev s posebnimi potrebami ter v sodelovanju z drugimi
učitelji in strokovnjaki prilagajanje dela njihovim posebnostim, 
- 
ustrezno uporabljanje različnih načinov spremljanja in preverjanja
napredka učencev v skladu s cilji ter dajanje konstruktivne povratne
informacije, 
- 
učinkovito komuniciranje z otroki, učenci, dijaki in drugimi udeleženci
izobraževanja (v nadaljevanju: učenci), razvijanje pozitivnega skupinskega
ozračja ter dobrih odnosov z učenci in med njimi samimi, 
- 
razvijanje jezikovnih sporazumevalnih zmožnosti učencev, 
- 
razvijanje socialnih veščin učencev, 
- 
oblikovanje varnega in spodbudnega učnega okolja, v katerem se učenci
počutijo sprejete, v katerem se spoštuje različnost in spodbuja samostojnost in
odgovornost, 
- 
oblikovanje jasnih pravil povezanih s potekom pouka in izvajanjem učnega
procesa ter organizacijo dela v razredu in za razred, 
- 
oblikovanje jasnih pravil vedenja in discipline v razredu, ki temeljijo
na spoštovanju vseh udeležencev, 
- 
uspešno soočanje z neprimernim vedenjem, agresivnostjo, konflikti ter
uporabljanje ustreznih strategij za njihovo reševanje, 
- 
izkazovanje pozitivnega odnosa do učencev, ob razumevanju in spoštovanju
učenčevega socialnega, kulturnega, jezikovnega in religioznega porekla, ter
drugih osebnih okoliščin, 
- 
zavedanje etičnih razsežnosti svojega delovanje ter njihovo upoštevanje.
b)    
Sodelovanje z delovnim in družbenim okoljem (z družbo in v družbi): 
- 
z drugimi delavci na šoli, drugimi šolami in inštitucijami ter
strokovnjaki na vzgojno-izobraževalnem področju, 
- 
s starši in drugimi osebami, odgovornimi za učence, 
- 
vzpostavljanje partnerskih odnosov in sodelovanje z drugimi šolami,
inštitucijami v šolskem okolju ter strokovnjaki na vzgojno-izobraževalnem
področju na lokalni, regionalni, nacionalni, evropski in širši globalni ravni. 
c)    
Usposobljenost za profesionalni razvoj: 
- 
sposobnost samokritičnega premisleka o lastnem delu in njegovega
vrednotenja, 
- 
izboljšanje kakovosti svojega dela s samoevalvacijo in nadaljnjim
izobraževanjem in usposabljanjem, 
- 
usposobljenost za tvorno sodelovanje v razvojno-raziskovalnih projektih,
namenjenih izboljševanju kakovosti vzgojno-izobraževalnega dela. 
č)    Organizacijske in vodstvene sposobnosti ob
- 
dobro poznavanje svojega poklica in predpisov, ki urejajo delovanje
šole, 
- 
uspešno načrtovanje in upravljanje časa, 
- 
obvladovanje organizacijskih in administrativnih nalog v zvezi z
načrtovanjem, izvajanjem, spremljanjem in vrednotenjem učnega procesa, 
- 
učinkovito vodenje učencev, oddelčne skupnosti učencev in koordiniranje
oddelčnega učiteljskega zbora, 
- 
sposobnost za timsko delo in učinkovito reševanje problemov.
6. člen
(doktorski študijski programi)
V doktorskih študijskih programih na študijskem področju (14)
izobraževalne vede in izobraževanje učiteljev se integralno povezujejo: 
-       
vede o vzgoji in izobraževanju, 
-       
discipline, na katerih temeljijo specifična predmetna področja, ki se
poučujejo v šolah, ter 
-       
predmetne oziroma specialne didaktike. 
Doktorski študijski programi na tem področju so oblikovani
tako, kot je določeno v 33. in 35. členu Zakona o visokem šolstvu. Individualno
raziskovalno delo je usmerjeno v teoretična in praktična vprašanja iz vzgoje,
izobraževanja oziroma poučevanja.
7. člen
(veljavnost meril)
Ta merila začnejo veljati tretji dan po objavi v Uradnem
listu Republike Slovenije. Z dnem njihove uveljavitve prenehajo veljati Merila
za akreditacijo študijskih programov za izobraževanje učiteljev (Uradni list
RS, št. 70/08).
Št. 029/24/2010/131
Ljubljana, dne 17. novembra 2011
dr. Maja Makovec Brenčič l.r. 
Predsednica sveta 
Nacionalne agencije Republike Slovenije 
za kakovost v visokem šolstvu