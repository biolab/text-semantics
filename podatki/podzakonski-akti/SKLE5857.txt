I
Minister za okolje in prostor odreja javno razgrnitev osnutka
državnega lokacijskega načrta za mednarodni mejni prehod Starod, ki ga je pod
številko projekta DLN 291/03 maja 2005 izdelal Arcus, d.o.o., Kranj (v
nadaljnjem besedilu: državni lokacijski načrt).
II
Osnutek državnega lokacijskega načrta bo od 27. junija 2005
do 11. julija 2005 javno razgrnjen: 
-       
na Ministrstvu za okolje in prostor, Direktoratu za prostor, Uradu za
prostorski razvoj, Dunajska 21, Ljubljana, in 
-       
v sejni sobi Krajevne skupnosti Ilirska Bistrica, Bazoviška cesta 12,
Ilirska Bistrica. 
Javna obravnava bo potekala dne 5. julija 2005 s pričetkom ob
16. uri v sejni sobi Občine Ilirska Bistrica, Bazoviška cesta 14, Ilirska
Bistrica.
III
Med javno razgrnitvijo in obravnavo lahko na razgrnjeni
osnutek državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko do 11. julija 2005 poda pisno ali ustno na javni obravnavi, na mestih
javne razgrnitve kot zapis v knjigo pripomb in predlogov ali se jih posreduje
na elektronski naslov gp.mop@gov.si, pri čemer se v rubriko »zadeva« navede
ključne besede »MMP Starod«. 
O utemeljenosti pripomb, danih med javno razgrnitvijo, odloči
Vlada Republike Slovenije na predlog ministra, pristojnega za prostor.
IV
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upr) ter na
krajevno običajen način v časopisu Primorske novice.
Št. 350-08-62/2005
Ljubljana, dne 14. junija 2005.
EVA 2005-2511-0178
Janez Podobnik l. r.
Minister
za okolje in prostor