1. člen
(vsebina)
S tem odlokom se izmed merilnih postaj, ki sestavljajo
infrastrukturo državne meteorološke, hidrološke, oceanografske in seizmološke
službe, določajo referenčne merilne postaje za izvajanje meteorološkega,
hidrološkega, oceanografskega in seizmološkega opazovanja.
2. člen
(določitev referenčnih merilnih postaj)
(1) Seznam referenčnih merilnih postaj z nazivom,
koordinatami v državnem koordinatnem sistemu in opredelitvijo vrste merilne postaje
je v prilogi, ki je sestavni del tega odloka.
(2) Pri referenčnih merilnih postajah za izvajanje
meteorološkega opazovanja so v prilogi tega odloka določene tudi meteorološke
veličine, za katere se posamezna merilna postaja določi za referenčno merilno
postajo.
3. člen
(začetek veljavnosti)
Ta odlok začne veljati naslednji dan po objavi v Uradnem
listu Republike Slovenije.
Št. 00719-50/2018
Ljubljana, dne 30. avgusta 2018
EVA 2018-2550-0082
Vlada Republike Slovenije
dr. Miroslav Cerar l.r.
Predsednik

Priloga: Seznam
referenčnih merilnih postaj