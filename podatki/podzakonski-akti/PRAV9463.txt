1. člen
S tem pravilnikom se sprejme gozdnogospodarski načrt gozdnogospodarske
enote Bele Vode (2009–2018), št. 10‑11/09
z dne 7. 8. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Nazarje.
2. člen
Gozdnogospodarska enota Bele Vode, ki meri 7.896,15 ha, se
nahaja v Gozdnogospodarskem območju Nazarje, v Občini Šoštanj, oziroma v
katastrskih občinah Bele Vode, Šentvid pri Zavodnjah, Zavodnje, Topolšica, Ravne,
Florjan pri Šoštanju in Skorno pri Šoštanju.
3. člen
V gozdnogospodarski enoti Bele Vode je s 1. januarjem 2009
ugotovljeno naslednje stanje gozdov:
A)    
lastništvo: 90,54% zasebnih gozdov v lasti fizičnih ali pravnih oseb,
8,55% državnih gozdov in 0,91% gozdov lokalnih skupnosti;
B)    
površina: 5.618,61 ha, od katere je 5.334,95 ha večnamenskih gozdov,
99,74 ha gozdov s posebnim namenom, v katerih so gozdnogospodarski ukrepi
dovoljeni, in 183,92 ha varovalnih gozdov;
C)   
lesna zaloga: 374,3 m3/ha, od tega 285,3 m3/ha
iglavcev in 89,0 m3/ha listavcev;
D)   
tekoči letni prirastek: 9,45 m3/ha, od tega 6,65 m3/ha
iglavcev in 2,80 m3/ha listavcev.
4. člen
(1) V gozdnogospodarskem načrtu gozdnogospodarske enote Bele
Vode (2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Nazarje, izdelanega za obdobje od 1. januarja 2001
do 31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja gozdov
v gozdnogospodarski enoti Bele Vode določeno, da so najbolj poudarjene funkcije
gozdov, ki določajo način gospodarjenja z gozdom:
-       
proizvodne funkcije na površini 1.329,88 ha,
-       
ekološke funkcije na površini 2.366,71 ha ter
-       
socialne funkcije na površini 312,71 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Bele Vode (2009–2018)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Bele Vode za obdobje od 1. januarja 2009 do
31. decembra 2018 določeni naslednji ukrepi:
-       
najvišji možni posek v višini 317.225 m3, od tega 253.772 m3
iglavcev in 63.453 m3 listavcev,
-       
gojitvena dela, potrebna za ohranitev in razvoj gozdov, na površini
491,11 ha,
-       
nega drogovnjaka na površini 64,89 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 55.690 tulci,
-       
nega habitatov prosto živečih živali, in sicer vzdrževanje travinj na
površini 30,0 ha ter sadnja 400 sadik plodonosnega gozdnega drevja.
(2) V gozdnogospodarskem načrtu gozdnogospodarske enote Bele
Vode (2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Bele Vode, v obdobju od uveljavitve
tega pravilnika do 31. Decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Bele Vode
(2009–2018).
7. člen
Po en izvod gozdnogospodarskega načrta gozdnogospodarske enote
Bele Vode (2009–2018) je na vpogled na sedežu Zavoda za gozdove Slovenije,
Območne enote Nazarje, Savinjska cesta 4, Nazarje, na sedežu Zavoda za gozdove
Slovenije, Krajevne enote Šoštanj, Trg svobode 17, Šoštanj in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Bele Vode (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-10-7/2001/8
Ljubljana, dne 26. novembra 2009
EVA 2009-2311-0042
prof. dr. Milan Pogačnik l.r.
Minister
za kmetijstvo,
gozdarstvo in prehrano