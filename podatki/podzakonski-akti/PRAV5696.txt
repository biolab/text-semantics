I. SPLOŠNE DOLOČBE
1. člen
(vsebina)
Ta pravilnik ureja pogoje glede zdravstvenega stanja (v
nadaljnjem besedilu: veterinarske pogoje), ki jih morajo izpolnjevati kopitarji
pri premikih med državami članicami Evropske unije (v nadaljnjem besedilu: EU)
in pri uvozu kopitarjev iz tretjih držav na teritorij EU, kot ga opredeljuje
pravilnik, ki ureja veterinarske preglede živali in živalskih proizvodov na
teritoriju EU, v skladu z:
-       
Direktivo Sveta z dne 26. junija 1990 o pogojih v zvezi z
zdravstvenim varstvom živali, ki ureja premike in uvoz kopitarjev iz tretjih
držav (UL L št. 224 z dne 18. 8. 1990, str. 42), zadnjič spremenjeno z
Direktivo Sveta 2008/73/ES z dne 15. julija 2008 o poenostavitvi postopkov
za oblikovanje seznamov in objavljanje informacij na veterinarskem in
zootehniškem področju, ter o spremembi direktiv 64/432/EGS, 77/504/EGS,
88/407/EGS, 88/661/EGS, 89/361/EGS, 89/556/EGS, 90/426/EGS, 90/427/EGS,
90/428/EGS, 90/429/EGS, 90/539/EGS, 91/68/EGS, 92/35/EGS, 91/496/EGS,
92/65/EGS, 92/66/EGS, 92/119/EGS, 94/28/ES, 200/75/ES, Odločbe 2000/258/ES ter
direktiv 2001/89/ES, 2002/60/ES in 2005/94/ES (UL L št. 219 z dne 14. 8.
2008, str. 40) (Direktiva 90/426/EGS),
-       
Odločbo Komisije z dne 5. februarja 1993 o pogojih v zvezi z
zdravstvenim varstvom živali in izdajanjem veterinarskih spričeval za uvoz
kopitarjev za zakol (UL L št. 86 z dne 6. 4. 1993, str. 7), zadnjič
spremenjeno z Uredbo Komisije (ES) št. 1792/2006 z dne 23. oktobra 2006 o
prilagoditvi nekaterih uredb ter odločb in sklepov na področjih prostega
pretoka blaga, prostega gibanja oseb, politike konkurence, kmetijstva
(veterinarska in fitosanitarna zakonodaja), ribištva, prometne politike,
obdavčitve, statistike, socialne politike in zaposlovanja, okolja, carinske
unije in zunanjih odnosov zaradi pristopa Bolgarije in Romunije (UL L št. 362 z
dne 20. 12. 2006, str. 1) (Odločba 93/196/EGS).
2. člen
(pomen izrazov)
Izrazi, uporabljeni v tem pravilniku, imajo naslednji pomen:
1.     
gospodarstvo je katerikoli kmetijski ali športni objekt, hlev ali
katerikoli prostor, kjer se redijo ali zadržujejo kopitarji, ne glede na namen;
2.     
kopitarji so divje ali domače živali vrst konj, zebra in osel ter
križanci navedenih vrst;
3.     
registrirani kopitarji so kopitarji, ki so registrirani v skladu z
Direktivo 90/427/EGS in jih spremlja identifikacijski dokument, ki ga je izdala
rejska organizacija ali katerakoli drug pristojni organ, organizacija ali
služba v državi izvora, ki upravlja rodovniško knjigo oziroma register za to
pasmo ali katerakoli mednarodna zveza ali organizacija, ki upravlja s
tekmovalnimi in dirkalnimi konji;
4.     
klavni kopitarji so kopitarji, ki so namenjeni direktno ali pa preko
sejma oziroma odobrenega zbirnega centra le v klavnico;
5.     
ostali kopitarji so vsi kopitarji, namenjeni za rejo in rabo ter v
namene, ki jih ni mogoče razvrstiti v kategoriji iz prejšnih dveh točk;
6.     
država članica EU ali tretja država, prosta konjske kuge, pomeni
katerokoli državo članico EU ali tretjo državo, v kateri ni bilo kliničnih, pri
nevakciniranih živalih pa seroloških oziroma epidemioloških dokazov o pojavu
konjske kuge na zadevnem ozemlju v zadnjih dveh letih in kjer se ni izvajala
vakcinacija zadnjih 12 mesecev;
7.     
obvezno prijavljive bolezni so bolezeni iz Priloge A, ki je sestavni del
tega pravilnika;
8.     
uradni veterinar je veterinar, ki ga imenuje pristojni veterinarski
organ države članice EU ali tretje države za uradnega veterinarja;
9.     
začasni vstop registriranih kopitarjev je vstop kopitarjev iz tretjih
držav na ozemlje EU, ki jim je dovoljen za obdobje, krajše od 90 dni, v skladu
z odločbo Evropske komisije 92/260/EGS in vsemi nadaljnjimi spremembami;
10.  
tretje države so države, ki niso članice EU.
II. PRAVILA PREMIKOV KOPITARJEV
3. člen
(pogoji za premik)
(1) VURS lahko odobri premik kopitarjev, registriranih v
Republiki Sloveniji (v nadaljnjem besedilu: RS), ali odpošiljanje kopitarjev v
drugo državo članico EU, če izpolnjujejo pogoje iz 4. in 5. člena tega pravilnika.
(2) Ne glede na določbe prejšnjega odstavka pa je dovoljen
premik kopitarjev, če:
-       
se uporabljajo v športne ali rekreacijske namene na cestah v bližini
meje RS z Italijo, Avstrijo in Madžarsko;
-       
sodelujejo na kulturnih ali podobnih prireditvah oziroma v drugih
aktivnostih, ki jih organizirajo lokalne skupnosti v bližini ali na meji z
Italijo, Avstrijo ali Madžarsko;
-       
so namenjeni izključno na pašo oziroma delo na ali ob meji z Italijo,
Avstrijo ali Madžarsko.
4. člen
(certificiranje)
(1) V času pregleda živali, ki mora biti opravljen
največ 48 ur pred vkrcanjem oziroma natovarjanjem, kopitarji ne smejo kazati
kliničnih znakov bolezni. V primeru registriranih kopitarjev se brez vpliva na
določbe 6. člena tega pravilnika takšen pregled opravi samo v primeru
trgovanja oziroma komercialnega premika med državami članicami EU.
(2) Brez vpliva na določbe petega odstavka tega člena
glede obvezno prijavljivih bolezni se mora uradni veterinar pri pregledu živali
prepričati tudi, predvsem na podlagi izjave imetnika živali, da kopitarji niso
bili v kontaktu z drugimi kopitarji, obolelimi za infekcijskimi ali kužnimi boleznimi
v obdobju zadnjih 15 dni pred pregledom.
(3) Če so živali namenjene zakolu v okviru programa za
izkoreninjanje kužne ali infekcijske bolezni v RS (v nadaljnjem besedilu:
program), se ne smejo odposlati v drugo državo članico EU.
(4) Registrirani kopitarji se identificirajo z
dokumentom iz direktive 90/427/EGS. V dokumentu mora biti razvidna skladnost
živali s predpisanimi pogoji, če je potrebno pa morajo biti certificirani tudi
pogoji iz tretjega odstavka 5. člena tega pravilnika. Uradni veterinar mora
preklicati veljavnost tega dokumenta, če velja prepoved premika, za čas
prepovedi, predvidene v petem odstavku tega člena ali 5. členu. V primeru
zakola registriranega kopitarja v RS uradni veterinar po sprejemu živali v
klavnico vrne originalni dokument pristojnemu organu, organizaciji ali službi,
ki ga je izdala. V identifikacijskih dokumentih izpolnjujejo II. in III.A del
oddelka IX. odobreni veterinarji.  Vpisi v identifikacijske dokumente iz tega
odstavka, ki jih opravljajo odobreni veterinarji, ne predstavljajo prenesenih
nalog uradnega nadzora. Vlogo za imenovanje lahko vložijo veterinarji, ki imajo
status preglednikov v skladu s pravilnikom, ki ureja identifikacijo in
registracijo kopitarjev, ali veterinarji, ki so se udeležili izobraževanja s področja
izpolnjevanja dokumentov za identifikacijo kopitarjev.
(5) Živali ne smejo izvirati iz gospodarstva, ki je pod
zaporo zaradi enega od navedenih razlogov:
a)    
če na gospodarstvu niso bile zaklane vse dovzetne živali, velja prepoved
premika kopitarjev:
- 
v primeru durine 6 mesecev od dneva dejanskega ali možnega kontakta z
obolelo živaljo; za premik žrebcev velja prepoved, dokler niso kastrirani;
- 
v primeru smrkavosti ali konjskega ecefalomielitisa velja zapora 6
mesecev od dneva, ko je bila zaklana zadnja obolela žival;
- 
v primeru infekcijske anemije do dneva, ko so po zakolu vseh okuženih
živali ostale živali na gospodarstvu negativno reagirale na dva zaporedna
Cogginsova testa, izvedena v razmiku 3 mesecev;
- 
6 mesecev v primeru vezikularnega stomatitisa;
- 
v primeru stekline 1 mesec od zadnjega zabeleženega primera;
- 
v primeru antraksa 15 dni od zadnjega zabeleženega primera;
b)    
določbe prejšne točke ne veljajo v primerih, ko so bile na gospodarstvu
zaklane vse dovzetne živali, objekti in oprema pa so bili dezinficirani. V tem
primeru velja prepoved premika 30 dni od dneva usmrtitve živali in izvedbe
dezinfekcije za bolezni iz prejšnje točke, razen antraksa, ko je ta rok 15 dni;
c)    
omejitve iz tega člena ne veljajo za hipodrome in dirkališča, kjer so se
zadrževali kopitarji, če je po uporabi objektov in opreme izvedena dezinfekcija
in v času dezinfekcije ni nastanjenih nobenih živali.
(6) V primeru, da RS želi uveljaviti dodatna jamstva glede
zdravstvenega varstva kopitarjev, mora VURS v zahtevku Evropski komisiji
navesti najmanj naslednje podatke:
-       
razširjenost bolezni na ozemlju RS;
-       
razloge za program, pri čemer upošteva pomen bolezni in stroškovne
prednosti programa;
-       
zemljepisno območje, kjer se bo program izvajal;
-       
statusne kategorije za obrate in gospodarstva, standarde, ki morajo biti
doseženi za vsako vrsto, in uporabljane postopke preskušanja;
-       
postopke spremljanja programa;
-       
predvidene ukrepe, če iz kakršnegakoli razloga gospodarstvo izgubi svoj
status;
-       
predvidene ukrepe, če bodo rezultati preiskav, opravljenih v skladu z
določbami programa, pozitivni;
-       
nediskriminatorno naravo trgovine na ozemlju RS glede na trgovino med
državami članicami EU.
5. člen
(premiki iz države, ki ni prosta konjske kuge)
(1) Država članica EU, ki ni prosta konjske kuge v skladu
s 6. točko 2. člena tega pravilnika, lahko odpošlje kopitarje z dela
svojega ozemlja, ki se šteje kot okužen v smislu drugega odstavka tega člena,
le pod pogoji iz tretjega odstavka tega člena.
(2)
a)    
Del ozemlja države članice se šteje kot okužen s konjsko kugo v
naslednjih primerih:
- 
v zadnjih dveh letih so bili podani klinični, serološki (pri necepljenih
živalih) oziroma epidemiološki dokazi za prisotnost konjske kuge,
- 
v zadnjih 12 mesecih je bilo izvedeno cepljenje proti konjski kugi;
b)    
del ozemlja, ki se šteje za okužen z konjsko kugo, mora imeti določeno
vsaj:
- 
okuženo območje s polmerom najmanj 100 km okoli središča okužbe,
- 
ogroženo območje, ki se razteza vsaj 50 km okoli okuženega območja, v katerem v zadnjih 12 mesecih ni bilo opravljeno nobeno cepljenje;
c)    
na ozemljih in območjih iz točk a) in b) se izvajajo določbe Direktive
92/35/EGS za izkoreninjenje konjske kuge;
d)    
vsi cepljeni kopitarji v okuženem območju morajo biti registrirani in
identificirani v skladu z določbami Direktive 92/35/EGS; izvedena vakcinacija
mora biti jasno razvidna iz identifikacijskega dokumenta oziroma veterinarskega
spričevala.
(3) Država članica EU lahko z ozemlja iz točke b) prejšnjega
odstavka odpošlje le kopitarje, ki izpolnjujejo naslednje zahteve:
a)    
odposlani morajo biti le med določenimi obdobji v letu, glede na
dejavnost insektov, ki prenašajo bolezen, katera določi Evropska komisija;
b)    
na dan pregleda, ki je določen v prvem odstavku prejšnjega člena, ne
smejo kazati kliničnih znakov konjske kuge;
c)     - če
niso bili vakcinirani proti konjski kugi, morajo imeti opravljen test reakcije
vezanja komplementa za konjsko kugo iz Priloge D, ki je sestavni del tega
pravilnika, z negativno reakcijo in sicer dvakrat v razmiku 21 do 30 dni,
zadnji test se opravi 10 dni pred odpremo,
- 
če so bili vakcinirani, se vakcinacija opravi najmanj 2 meseca pred
odpremo, živali pa v testu reakcije vezave komplementa v intervalih iz prejšne
alinee ne smejo kazati števila protiteles;
d)    
živali morajo biti na karantenski postaji vsaj 40 dni pred odpremo;
e)    
v času karantene in prevoza iz karantenske postaje na kraj odpreme
morajo biti zaščiteni pred insekti, ki prenašajo konjsko kugo.
6. člen
(izjeme)
VURS lahko s pristojnimi organi držav članic EU, kjer se
uporabljajo drugačni sistemi nadzora ob enakih jamstvih, na podlagi vzajemnosti
sklene sporazum glede pregledov registriranih kopitarjev pri trgovanju, zlasti
v zvezi z identifikacijskim dokumentom. O tem VURS in pristojni organ države
članice EU obvestita Evropsko komisijo.
7. člen
(prevoz)
(1) Kopitarji morajo biti v najkrajšem možnem času
prepeljani direktno z gospodarstva izvora ali preko odobrenega zbirališča v
skladu s pravilnikom, ki ureja pogoje, ki jih morajo glede zdravstvenega stanja
izpolnjevati goveda in prašiči za trgovanje na teritoriju EU. Kopitarji se lahko
prevažajo le v pred vsako uporabo očiščenih in po potrebi razkuženih vozilih
oziroma prevoznih boksih za kopitarje. Prevozna sredstva oziroma prevozni boksi
za kopitarje morajo biti konstruirani oziroma izdelani tako, da je preprečeno
iztekanje in izpadanje iztrebkov, nastilja in krme. Prevoz mora biti izveden
tako, da sta zaščitena zdravje in dobro počutje kopitarjev.
(2) Namembna država članica EU lahko odobri splošno ali
omejeno odstopanje od nekaterih zahtev člena petega odstavka 4. člena tega
pravilnika za katerokoli žival s posebno označbo, da je predvidena za zakol,
pod pogojem, da je tako odstopanje navedeno v veterinarskem spričevalu. Kadar
so odobrena taka odstopanja, je treba prepeljati kopitarje za zakol neposredno
v klavnico, ki jo določi uradni veterinar, kjer morajo biti zaklani v petih
dneh od prihoda v klavnico
(3) Uradni veterinar mora evidentirati identifikacijsko
številko ali številko identifikacijskega dokumenta zaklane živali in
pristojnemu organu kraja odpošiljanja na njegovo zahtevo poslati potrdilo, da
je bila žival zaklana.
8. člen
(dokumentacija)
(1) Registrirani kopitarji ne smejo zapustiti
gospodarstva brez identifikacijskega dokumenta iz četrtega odstavka
4. člena tega pravilnika. Če so registrirani kopitarji namenjeni trgovanju,
mora biti potrjeno tudi veterinarsko spričevalo iz Priloge B, ki je sestavni
del tega pravilnika.
(2) Klavne in ostale kopitarje mora med prevozom
spremljati veterinarsko spričevalo iz Priloge C, ki je sestavni del tega
pravilnika.
(3) Predpisani dokument, ki mora spremljati kopitarje
pri premikih, mora biti v delu, ki se nanaša na zdravstveno stanje živali,
izpolnjen in potrjen največ 48 ur pred predvidenim vkrcanjem oziroma
nakladanjem oziroma v izjemnih primerih zadnji delovni dan. Veljavnost veterinarskega
spričevala iz tega pravilnika je omejena na 10 dni.
9. člen
(sodelovanje z drugimi državami članicami EU in Komisijo)
Glede pravil izvajanja pregledov kopitarjev in trgovanja z
njimi na notranjem evropskem trgu in pri izvozu v tretje države se v delih, ki
se nanašajo na preglede na izvoru, na organizacijo pregledov na namembnem kraju
in varnostnih ukrepov ter sodelovanja VURS z Evropsko komisijo in drugimi
državami članicami EU, smiselno uporabljajo določbe predpisov o veterinarskih
pregledih živali in živalskih proizvodov na teritoriju EU (Direktiva Sveta
90/425/EGS in Odločba Evropske komisije 93/444/EGS).
10. člen
(nadzor Evropske komisije)
VURS mora omogočiti veterinarskim strokovnjakom Evropske
komisije, da preverijo izvajanje tega pravilnika v praksi. Natančnejši postopek
in način preverjanja je določen v Odločbi Evropske komisije 98/139/ES.
III PRAVILA ZA UVOZ KOPITARJEV IZ TRETJIH DRŽAV
11. člen
(pogoji za uvoz)
Vstop, tranzit in izstop kopitarjev se izvaja v skladu z
določbami pravilnika, ki določa veterinarske preglede živali pri vnosu na
teritorij EU iz tretjih držav.
12. člen
(veterinarski pregled)
Pri veterinarskem pregledu je treba posebej preveriti, ali je
predpisan veterinarski dokumet podpisal uradni veterinar tretje države in ali:
a)    
je bil dokument potrjen na dan natovarjanja kopitarjev oziroma v primeru
registriranih kopitarjev na zadnji delovni dan;
b)    
je dokument izpolnjen najmanj v slovenščini in v uradnem jeziku namembne
države članice EU;
c)    
je dokument originalen;
d)    
je uporabljen pravilen vzorec dokumenta za zadevno tretjo državo in ali
je iz dokumenta razvidno, da živali izpolnjujejo veterinarske pogoje po tem
pravilniku;
e)    
je dokument izdan na enem listu papirja;
f)     
je dokument izdan za enega prejemnika oziroma v primeru klavnih
kopitarjev za eno pošiljko. Klavni kopitarji morajo biti jasno in čitljivo
označeni z vročim žigom »S«, ne manjšim od 3 cm na kopitu sprednje leve noge, ostali kopitarji pa morajo biti označeni na način, ki zagotavlja nesporno
identifikacijo.
13. člen
(klavni kopitarji)
(1) Klavni kopitarji, uvoženi iz tretjih držav, morajo
biti odpremljeni direktno ali preko odobrenega sejma oziroma zbirnega centra v
klavnico.
(2) Klavni kopitarji iz prejšnjega odstavka morajo biti
zaklani najkasneje v 5 dneh po prihodu na teritorij EU.
(3) Določba prejšnjega odstavka ne velja za klavne kopitarje,
ki prispejo v RS s pomorskim transportom, ki je trajal več kot 8 dni. V tem
primeru se rok, v katerem morajo biti živali zaklane v klavnici, podaljša na 21
dni od prihoda v klavnico.
14. člen
(črtan)
15. člen
(črtan)

Priloga
A: Bolezni, ki jih je treba obvezno prijaviti
Priloga
B: Podatki o zdravstvenem stanju
Priloga
C: Vzorec zdravstvenega spričevala za trgovanje med državami članicami ES
Priloga
D: Konjska kuga - diagnostika

Pravilnik o veterinarskih pogojih za premike
kopitarjev med državami članicami EU in o uvozu kopitarjev iz tretjih držav
(Uradni list RS, št. 21/04) vsebuje naslednjo prehodno in
končno določbo:
»IV. PREHODNA IN KONČNA DOLOČBA
16. člen
(prenehanje uporabe)
Z dnem uveljavitve tega pravilnika se preneha uporabljati
pravilnik o uvozu in tranzitu pošiljk živih živali, živil, surovin, odpadkov,
krme, živalskega semena, jajčnih celic in zarodkov ter drugih predmetov, s
katerimi se lahko prenese kužna bolezen (Uradni list RS, št. 38/01).
17. člen
(uveljavitev)
Ta pravilnik začne veljati 1. maja 2004.«.

Pravilnik o spremembah in dopolnitvi
Pravilnika o veterinarskih pogojih za premike kopitarjev med državami članicami
EU in o uvozu kopitarjev iz tretjih držav (Uradni list RS, št. 90/06) vsebuje naslednjo končno določbo:
»4. člen
Ta pravilnik začne veljati 15 dan po objavi v Uradnem listu
Republike Slovenije.«.

Pravilnik o spremembah določenih pravilnikov
na področju veterinarstva zaradi pristopa Bolgarije in Romunije k Evropski
uniji (Uradni list RS, št. 31/07) vsebuje naslednjo končno določbo:
»7. člen
Ta pravilnik začne veljati osmi dan po objavi v Uradnem listu
Republike Slovenije.«.

Pravilnik o dopolnitvi Pravilnika o
veterinarskih pogojih za premike kopitarjev med državami članicami EU in o
uvozu kopitarjev iz tretjih držav (Uradni list RS, št. 54/08) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah Pravilnika o
veterinarskih pogojih za premike kopitarjev med državami članicami EU in o
uvozu kopitarjev iz tretjih držav (Uradni list RS, št. 42/10) vsebuje naslednjo končno določbo:
»3. člen
Ta pravilnik začne veljati naslednji dan po objavi v Uradnem
listu Republike Slovenije.«.