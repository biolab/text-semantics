1. člen
V postopku za pridobitev in vzdrževanje akreditacije se
plačujejo naslednje pristojbine:
1.     
prijavna pristojbina                                48.000 SIT
2.     
izdaja akreditacijske listine                   96.000 SIT
Za razširitev akreditacijske listine se plača pristojbina v
višini 50% pristojbine iz 2. točke tega člena.
2. člen
V postopku za pridobitev in vzdrževanje akreditacije se
plačujejo naslednji stroški: 
1.     
priprava letnega nadzornega obiska: 
v laboratoriju in nadzornem organu z
- 
do 5 delavci                                                      24.000
SIT
- 
5 in več delavci                                                48.000
SIT
2.     
priprava letnega nadzornega obiska:
v certifikacijskem organu                                   96.000
SIT
3.     
stroški za delo ocenjevalca v postopku 
akreditacije za izvedbo
predocenjevanja, 
ocenjevanja, rednega nadzornega
obiska 
in izrednega nadzornega obiska
znašajo 
na dan                                                                 120.000
SIT
Število potrebnih dni za izvedbo predocenjevanja, ocenjevanja
oziroma nadzornega obiska in število ocenjevalcev je odvisno od področja in
obsega zahtevane akreditacije in se določi v vsakem postopku posebej.
3. člen
Stroški za delo ocenjevalca iz tretje točke 2. člena te
uredbe ne zajemajo stroškov dnevnic in potnih stroškov, ki jih zaračuna
ocenjevalec za svoj obisk.
4. člen
Stroške, ki nastanejo zaradi zahtev Urada Republike Slovenije
za standardizacijo in meroslovje za sodelovanje akreditiranega organa v
programih preverjanja usposobljenosti ali primerjavah rezultatov akreditiranih
dejavnosti, nosi akreditiran organ.
5. člen
Akreditirani organ je dolžan plačati stroške izrednega
nadzornega obiska ter dnevnice in potne stroške ocenjevalcev pod enakimi pogoji,
kot se plačujejo stroški za redni nadzorni obisk, če se pri izrednem nadzornem
obisku ugotovijo neskladnosti pri njegovem delovanju.
6. člen
Vložnik zahteve priloži potrdilo o vplačilu prijavne
pristojbine zahtevi za akreditacijo. 
Ostale pristojbine, stroške, dnevnice in potne stroške
vložnik plača v roku 15 dni po prejemu računa za plačilo.
7. člen
Pristojbine in zaračunani stroški po tej uredbi so prihodek
proračuna Republike Slovenije in se vplačujejo na ustrezen vplačilni račun
pristojbin in vplačilni račun prihodkov upravnih organov pri Agenciji Republike
Slovenije za plačilni promet v Ljubljani.
8. člen
Z dnem, ko začne veljati ta uredba, preneha veljati uredba o
pristojbinah in stroških za pridobitev in vzdrževanje akreditacije (Uradni list
RS, št. 45/95).
9. člen
Ta uredba začne veljati petnajsti dan po objavi v Uradnem
listu Republike Slovenije.
Št. 427-02/98-1
Ljubljana, dne 22. oktobra 1998.
Vlada Republike Slovenije
dr. Janez Drnovšek l.
r.
Predsednik