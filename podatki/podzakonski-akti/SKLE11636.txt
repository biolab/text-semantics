I
Zdravnik in doktor dentalne medicine, ki dela neposredno z
bolniki, mora biti zavarovan za odgovornost za škodo, ki bi lahko nastala pri
njegovem delu, za zavarovalno vsoto najmanj 130.000 eurov. Ta vsota velja za
vse specialnosti.
II
Zasebni zdravnik in doktor dentalne medicine, ki dela
neposredno z bolniki, se mora zavarovati za odgovornost za škodo, ki bi lahko
nastala pri njegovem delu. Zaposlene zdravnike in doktorje dentalne medicine
zavaruje delodajalec. Zdravnike in doktorje dentalne medicine, ki delo
opravljajo na podlagi podjemne pogodbe, zavaruje naročnik podjemne pogodbe. Zavarovanje
na podlagi tega sklepa mora biti sklenjeno najpozneje v 90 dneh od uveljavitve
tega sklepa.
III
Z dnem uveljavitve tega sklepa preneha veljati Sklep o
zavarovanju zdravnikov in zobozdravnikov za škodo, ki bi lahko nastala pri
njihovem delu (Uradni list RS, št. 11/01).
IV
Ta sklep začne veljati petnajsti dan po objavi v Uradnem
listu Republike Slovenije.
Št. 0070-143/2018
Ljubljana, dne 7. marca 2019
EVA 2018-2711-0083
Dr. Zdenka Čebašek - Travnik
l.r.
predsednica
Zdravniške zbornice Slovenije
Soglašam!
Samo Fakin l.r.
minister
za zdravje