I
Zaradi pojava visoko patogene aviarne influence (HPAI) pri
prostoživečih pticah se na celotnem območju Republike Slovenije odredijo
naslednji ukrepi za zmanjšanje tveganja za vnos HPAI v reje perutnine, in
sicer:
1.     
domačo perutnino in ptice v ujetništvu se zadržuje:
- 
v zaprtih prostorih oziroma na način, da se prepreči stik s
prostoživečimi pticami, predvsem vodnimi, ali
- 
v ograjenem prostoru na način, da se prepreči dostop do vodnih površin,
do katerih dostopajo vodne ptice, ter krmi in napaja v zaprtih prostorih;
2.     
zaradi dobrobiti se lahko vodni perutnini omogoči dostop do vode, vendar
je pri tem treba preprečiti fizični stik s prostoživečimi pticami, predvsem
vodnimi;
3.     
oskrbovanje perutnine z vodo iz površinskih vodnih zajetij, do katerih
imajo dostop prostoživeče vodne ptice, je dovoljeno po obdelavi vode, ki
zagotavlja inaktivacijo virusov aviarne influence (npr. prekuhavanje, uporaba
filtrov, UV razkuževanja ali kemijskih substanc, kot je npr. kloriranje);
4.     
krmljenje prostoživečih vodnih ptic ni dovoljeno; s tem se zmanjša
nepotrebno zadrževanje ptic na posameznih mestih in možnost prenosa virusa med
njimi ter na perutnino in ptice v ujetništvu preko kontaminirane obutve in
obleke;
5.     
prepovedano je zbiranje perutnine in drugih ptic v ujetništvu na trgih,
predstavah, razstavah in kulturnih prireditvah.
II
Z dnem uveljavitve tega sklepa prenehata veljati:
-       
Sklep o določitvi nujnih ukrepov v zvezi s pojavi aviarne influence pri
prostoživečih pticah (Uradni list RS, št. 3/22) in
-       
Začasni sklep o nujnih ukrepih zaradi aviarne influence pri
prostoživečih pticah v Sloveniji, št. U34405-299/2021/25, z dne
15. februarja 2022, ki je objavljen na spletni strani Uprave za varno
hrano, veterinarstvo in varstvo rastlin.
III
Ta sklep začne veljati naslednji dan po objavi v Uradnem
listu Republike Slovenije.
Št. 007-96/2022
Ljubljana, dne 22. februarja 2022
EVA 2022-2330-0019
Matjaž Guček
generalni direktor
Uprave za varno hrano,
veterinarstvo in varstvo rastlin