1. člen
S tem pravilnikom se sprejmeta letna gozdnogospodarska načrta
dela gozdnogospodarske enote Lanišče-Krvava peč, ki ju je izdelal Zavod za
gozdove Slovenije, Območna enota Ljubljana, in sicer:
-       
št. 04-72/2003 z dne 28. februarja 2003 za obdobje od 1. 1. 2003 do 31.
12. 2003,
-       
št. 04-72/2004 z dne 6. marca 2003 za obdobje od 1. 1. 2004 do 31. 12.
2004.
2. člen
Letna gozdnogospodarska načrta dela gozdnogospodarske enote
Lanišče-Krvava peč iz tega pravilnika sta izdelana v treh izvodih za 636,16
hektarjev gozdov, ki ležijo v gozdnogospodarskem območju Ljubljana, v Občini
Ljubljana, oziroma v katastrskih občinah Pijava gorica, Drenik in Lanišče.
3. člen
Na podlagi gozdnogospodarskega načrta gozdnogospodarske enote
Lanišče-Krvava peč, z obdobjem veljavnosti od 1. 1. 1992 do 31. 12. 2001,
potrjenega z odločbo št. 322-01-04/6-93 z dne 13. 5. 1996, so z letnima
gozdnogospodarskima načrtoma iz tega pravilnika določeni naslednji ukrepi:
-       
najvišji možni posek v višini 2.128,2 m3 letno, od tega 731,8
m3 iglavcev in 1.396,4 m3 listavcev,
-       
gojitvena dela, potrebna za ohranitev in razvoj gozdov:
– v letu 2003 na površini 4,8 ha,
– v letu 2004 na površini 3,15 ha,
-       
– nega mlajšega drogovnjaka:
– v letu 2003 na površini 0,75 ha,
– v letu 2004 na površini 1,5 ha.
4. člen
V letnih gozdnogospodarskih načrtih dela gozdnogospodarske enote
Lanišče-Krvava peč iz tega pravilnika so določeni ukrepi in načini njihove
izvedbe tudi na ravneh gospodarskih razredov in odsekov.
5. člen
Po en izvod letnih gozdnogospodarskih načrtov dela gozdnogospodarske
enote Lanišče-Krvava peč iz tega pravilnika je na vpogled na sedežu Zavoda za
gozdove Slovenije, Območne enote Ljubljana, Tržaška 2, Ljubljana, na sedežu Zavoda
za gozdove Slovenije, Krajevne enote Škofljica, Mijavčeva 16, Škofljica, in na
Ministrstvu za kmetijstvo, gozdarstvo in prehrano, Dunajska 56-58, Ljubljana,
kjer se hrani tudi dokumentacija v zvezi s postopkom sprejemanja letnih
gozdnogospodarskih načrtov dela gozdnogospodarske enote Lanišče-Krvava peč.
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-4-6/91
Ljubljana, dne 12. avgusta 2003.
EVA 2003-2311-0147
Minister
za kmetijstvo, gozdarstvo
in prehrano
mag. Franc But l. r.