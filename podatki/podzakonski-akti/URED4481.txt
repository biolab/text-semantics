1. člen
(namen)
(1) Ta uredba v skladu z Direktivo Sveta 84/360/EGS z
dne 28. junija 1984 o boju proti onesnaževanju zraka iz indu­strijskih
obratov (UL L št. 188 z dne 16. 7. 1984, str. 20), zadnjič spremenjeno z
Direktivo Sveta z dne 23. decembra 1991 o standardiziranju in
racionaliziranju poročil o izvajanju določenih direktiv, ki se nanašajo na
okolje (UL L št. 377 z dne 31. 12. 1991, str. 48), določa za naprave za
vroče pocinkanje v zvezi z emisijo snovi v zrak:
-       
določitev naprav za vroče pocinkanje,
-       
posebne mejne vrednosti emisije za nekatere snovi v odpadnih plinih,
-       
ukrepe v zvezi z zmanjševanjem emisije snovi v zrak in
-       
prilagoditev obstoječih naprav za vroče pocinkanje do­ločbam te uredbe.
(2) Za vprašanja o emisiji snovi v zrak iz naprav za
vroče pocinkanje, ki niso urejena s to uredbo, se uporablja predpis, ki ureja
emisije snovi v zrak iz nepremičnih virov onesnaževanja. Za vprašanja
obratovalnega monitoringa emisije snovi v zrak iz naprav za vroče pocinkanje se
uporablja predpis, ki ureja prve meritve in obratovalni monitoring emisije
snovi v zrak iz nepremičnih virov onesnaževanja. 
2. člen
(uporaba)
(1) Določbe te uredbe se uporabljajo za naprave za vroče
pocinkanje, kar zajema predobdelavo površin izdelkov oziroma obdelavo izdelkov
s talili pri zaščiti trakov, pločevine, cevi, žice, jeklenih ograj, jeklenih
konstrukcij ali drugih železnih in jeklenih izdelkov pred korozijo.
(2) Naprave iz prejšnjega odstavka so:
-       
razmastilne kopeli,
-       
kopeli za luženje,
-       
kadi s talino za pocinkanje,
-       
naprave za kontinuirano vroče pocinkanje trakov in žic,
-       
naprave za pocinkanje cevi.
(3) Naprave za vroče pocinkanje se uvrščajo med napra­ve
iz skupine naprav za nanašanje zaščitnih prevlek iz staljenih kovin na železo
in jeklo, ki je v Uredbi o emisiji snovi v zrak iz nepremičnih virov
onesnaževanja (Uradni list RS, št. 31/07) označena s številko 3.9.
(4) Naprave iz prvega odstavka tega člena so podrobneje
opisane v Referenčnem dokumentu o najboljših razpoložljivih tehnikah v
industriji obdelave železnih kovin 2002/C12/04 z dne 21. decembra 2005 za
namene Direktive Sveta 96/61/ES o celovitem preprečevanju in nadzorovanju
onesnaževanja (UL C št. 12 z dne 16. 1. 2002, str. 5), ki je dostopen na
spletni strani Agencije Republike Slovenije za okolje.
3. člen
(mejne vrednosti emisije snovi)
(1) Mejne vrednosti emisije snovi za naprave za vroče
pocinkanje so določene v preglednici iz priloge 1, ki je sestavni del te
uredbe.
(2) Vrednosti emisije snovi se na izpustih naprav za
vroče pocinkanje ugotavljajo za vsak posamičen izpust posebej.
(3) Razpršeno emisijo snovi iz naprave za vroče pocin­kanje
je treba pri vrednotenju emisije snovi oceniti in količine izpuščenih snovi
prišteti emisiji snovi iz izpustov naprave za vroče pocinkanje.
4. člen
(izvajanje meritev)
(1) Pri pocinkanju cevi, trakov in žice se emisijo meri
pri največji obremenitvi naprave v obratovalnih razmerah, ko se lahko
pričakujejo največje emisije snovi.
(2) Pri pocinkanju kosovnih
izdelkov se emisija meri med predobdelavo površin in potapljanjem izdelkov v
kopelih za lu­ženje in pocinkanje. Merilni čas pri potapljanju izdelkov ne sme
biti krajši od 30 minut. Koncentracije prahu in snovi v plinastem stanju se
izračunajo po naslednji enačbi:
kjer je:
c koncentracija v mg/m3,
n število potapljanj v merilnem času t0,
m zajeta masa izpuščene snovi v mg,
V prostornina odsesanega plina pri normnih
pogojih v m3,
t0 merilni čas,
ti trajanje enkratnega
potapljanja.
5. člen
(ukrepi zmanjševanja emisije snovi)
Upravljavec naprave za vroče pocinkanje mora pri načr­tovanju
in obratovanju naprave zagotoviti naslednje ukrepe za zmanjševanje emisije
snovi:
-       
obratovanje zadostnih zmogljivosti pokritih kopelih za luženje,
-       
vzdrževanje take temperature in koncentracije kisline pri luženju, da je
emisija plinastih anorganskih klorovih spojin iz kopeli za luženje čim manjša,
koncentracija teh spojin, izražena kot klorovodik (HCl), pa ne presega 10
mg/m3,
-       
dokumentiranje obratovanja kopeli za luženje in izmer­jenih vrednosti
temperature in koncentracije kisline HCl pri luženju,
-       
čiščenje plinastih anorganskih klorovih spojin v odpa­dnih plinih iz
kopeli za luženje, če koncentracija teh spojin, izražena kot klorovodik (HCl),
presega 10 mg/m3,
-       
zajem odpadnih plinov iz kadi s talino za pocinkanje na primer z
vgradnjo kadi v zaprto ohišje ali z zvonovi za odvod odpadnih plinov ter
odvajanje odpadnih plinov v napravo za čiščenje odpadnih plinov,
-       
zmanjševanje emisije snovi v plinastem stanju z mokrim absorpcijskim
postopkom ali suhim postopkom, pri katerem se plinaste sestavine kemično vežejo
na trdno površino.
6. člen
(inšpekcijski nadzor)
Nadzor nad izvajanjem te uredbe opravlja inšpekcija,
pristojna za varstvo okolja.
7. člen
(prekrški)
(1) Z globo od 4.000 eurov do 40.000 eurov se za pre­kršek
kaznuje upravljavec naprave za vroče pocinkanje, ki je pravna oseba ali
samostojni podjetnik posameznik, če ravna v nasprotju z določbami 5. ali
8. člena te uredbe.
(2) Z globo od 1.200 eurov do 4.100 eurov se za prekršek
iz prejšnjega odstavka kaznuje tudi odgovorna oseba upravljav­ca naprave za
vroče pocinkanje.
8. člen
(prilagoditev obstoječih naprav za vroče pocinkanje)
(1) Upravljavec obstoječe naprave za vroče pocinkanje
mora prilagoditi obratovanje obstoječe naprave za vroče po­cinkanje mejnim
vrednostim emisije snovi iz 3. člena te uredbe najpozneje do
31. decembra 2010.
(2) Do prilagoditve obstoječe naprave za vroče pocinkanje
določbam te uredbe se za mejne vrednosti za obstoječe naprave za vroče
pocinkanje uporabljajo mejne vrednosti, ki so določene v preglednici priloge 2,
ki je sestavni del te uredbe.
9. člen
(prenehanje veljavnosti)
Z dnem uveljavitve te uredbe preneha veljati Uredba o emisiji
snovi v zrak iz naprav za vroče pocinkanje (Uradni list RS, št. 73/94 in 41/04
– ZVO-1).
10. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-21/2007/5
Ljubljana, dne 5. aprila 2007
EVA 2007-2511-0079
Vlada Republike Slovenije
Janez Janša l.r.
Predsednik