I.
S tem sklepom so določene občine, ki imajo stopnjo
brezposelnosti višjo od povprečne v Republiki Sloveniji.
II.
Občine so glede na stopnjo registrirane brezposelnosti razvrščene
v tri območja; A, B in C. V območje A so razvrščene občine, ki imajo stopnjo
brezposelnosti 9,6% ali več, v območje B občine, ki imajo stopnjo
brezposelnosti od 8,6% do 9,5% in v območje C občine, ki imajo stopnjo
brezposelnosti od 7,4% do 8,5%. Pri razvrščanju so bile upoštevane stopnje
brezposelnosti za mesec november 2007.
III.
Območje A zajema naslednje občine:
Apače, Beltinci, Bistrica ob Sotli, Cankova, Cirkulane, Črenšovci,
Dobrovnik – Dobronak, Duplek, Gornji Petrovci, Gornja Radgona, Grad, Hodoš –
Hodos, Hrastnik, Kobilje, Kočevje, Kostel, Kozje, Kungota, Kuzma, Lendava –
Lendva, Ljubno, Ljutomer, Lovrenc na Pohorju, Luče, Makole, Maribor, Moravske Toplice,
Murska Sobota, Ormož, Pesnica, Podčetrtek, Podlehnik, Podvelka, Prebold,
Puconci, Rače - Fram, Radlje ob Dravi, Radenci, Razkrižje, Ribnica na Pohorju,
Rogaška Slatina, Rogašovci, Rogatec, Ruše, Selnica ob Dravi, Semič, Solčava,
Starše, Sveti Jurij, Sveti Tomaž, Šalovci, Šentilj, Šmarje pri Jelšah, Tišina, Trbovlje,
Turnišče, Velika Polana, Zavrč, Žalec. 
Območje B zajema naslednje občine: 
Brežice, Celje, Črnomelj, Destrnik, Gorišnica, Gornji Grad, Hoče
- Slivnica, Križevci, Krško, Majšperk, Miklavž na Dravskem polju, Odranci,
Ptuj, Rečica ob Savinji, Slovenska Bistrica, Slovenske Konjice, Šentjur, Tabor,
Videm, Vransko, Žetale. 
Območje C zajema naslednje občine: 
Črna na Koroškem, Dobje, Dornava, Hajdina, Juršinci, Kidričevo,
Laško, Metlika, Muta, Nazarje, Poljčane, Polzela, Radeče, Ravne na Koroškem,
Sevnica, Središče ob Dravi, Velenje, Veržej, Vitanje.
IV.
Delodajalci, ki imajo sedež na območjih, kjer stopnja
brezposelnosti presega povprečno v RS v skladu s tem sklepom, imajo prednost
pri vključevanju v naslednje aktivnosti aktivne politike zaposlovanja:
-       
Sofinanciranje usposabljanja in izobraževanja zaposlenih,
-       
Spodbujanje zaposlovanja mladih brezposelnih oseb,
-       
Spodbujanje zaposlovanja dolgotrajno brezposelnih oseb,
-       
Spodbujanje zaposlovanja starejših brezposelnih oseb,
-       
Javna dela.
V.
Za novonastale občine, kjer statističnega podatka o stopnji brezposelnosti
ni na razpolago, se upošteva statistični podatek, ki je veljal za občino, v
katero so bile vključene prej.
VI.
Ta sklep začne veljati naslednji dan po objavi v Uradnem listu
Republike Slovenije.
Št. 110-1/2008
Ljubljana, dne 21. januarja 2008
EVA 2008-2611-0031
Marjeta Cotman l.r.
Ministrica
za delo, družino in socialne zadeve