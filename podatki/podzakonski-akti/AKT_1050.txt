I. SPLOŠNE DOLOČBE
1. člen
(vsebina)
(1) S tem aktom se določata:
-       
metodologija za določitev regulativnega okvira in
-       
metodologija za obračunavanje omrežnine, in sicer za prenosni sistem
električne energije (v nadaljnjem besedilu: prenosni sistem), distribucijski
sistem električne energije (v nadaljnjem besedilu: distribucijski sistem),
čezmerno prevzeto jalovo energijo, za priključno moč in za druge storitve.
(2) Metodologiji sta določeni na način, da spodbujata
učinkovitost elektrooperaterjev in učinkovitost uporabe sistema.
(3) Agencija za energijo (v nadaljnjem besedilu:
agencija) pri uresničevanju ciljev iz tega akta:
-       
upošteva pravila stroke ekonomskega reguliranja in
-       
zahteva, da elektrooperaterji zaradi primerljivosti enotno izkazujejo
stroške izvajanja dejavnosti in druge podatke, ki jih agencija potrebuje za
namene reguliranja.
2. člen
(pomen izrazov)
Izrazi, uporabljeni v tem aktu, imajo enak pomen kot izrazi, opredeljeni
v 4. in 36. členu Energetskega zakona (Uradni list RS, št. 17/14 in 81/15, v
nadaljnjem besedilu: EZ-1), poleg tega pa imajo posamezni izrazi še naslednji
pomen:

-       
  aktivni odjemalec:

pomeni končnega odjemalca ali skupino končnih odjemalcev,
  ki delujejo skupaj in porabljajo, shranjujejo  ali  prodajajo  električno 
  energijo, proizvedeno  v  svojih  objektih,  tudi  preko agregatorjev, ali
  sodelujejo v prilagajanju odjema ali programih energijske učinkovitosti, če
  te dejavnosti niso njihova osnovna gospodarska ali poklicna dejavnost;


-       
  agregator:

pomeni udeleženca na trgu, ki združuje več bremen
  odjemalcev ali proizvedeno električno energijo za prodajo, nakup ali dražbo
  na katerem koli organiziranem trgu energije;


-       
  čezmejna izmenjava električne energije:

pomeni uvoz (vnos), izvoz (iznos) ali tranzit električne
  energije čez državno mejo, pri čemer se uporabi povezovalni vod, ki omogoča
  neposredno povezavo z omrežji sosednjih držav; tranzit električne energije se
  obravnava kot sočasni uvoz (vnos) in izvoz (iznos) enake količine električne
  energije;


-       
  dinamična pilotna kritična konična tarifa:

je poskusna dinamična omrežninska tarifa za odjemalce,
  priključene na distribucijski sistem s posebno tarifno postavko za prevzeto
  delovno energijo, ki odstopa od tarifne postavke, določene s splošno tarifo.
  Tarifa velja v času s strani distribucijskega operaterja vnaprej napovedanega
  trajanja konične obremenitve omrežja oziroma v času konične proizvodnje v
  omrežju s ciljem zagotoviti čim bolj ustrezno prilagajanje odjema oziroma
  proizvodnje aktivnih odjemalcev za zagotavljanje zanesljivega ter
  učinkovitega obratovanja omrežja. Za izvajanje te tarife je vnaprej omejeno
  število kritičnih dogodkov v določenem časovnem obdobju, njihovo trajanje ter
  časovni pogoji obveščanja o nastopu kritičnih dogodkov;


-       
  distribucijsko podjetje:

je najemodajalec oziroma vzdrževalec dela distribucijskega
  sistema iz prvega in tretjega odstavka 121. člena EZ-1;


-       
  elektroenergetska infrastruktura:

so objekti, naprave in omrežja vključno s stvarnimi in
  drugimi pravicami na nepremičninah v skladu z EZ-1 in predpisi, ki
  opredeljujejo vrste objektov, naprav, omrežij in sistemov, ki sestavljajo
  infrastrukturo, ter način vodenja evidence infrastrukture;


-       
  hranilnik energije

je naprava, ki shrani določen del proizvedene električne
  energije do trenutka uporabe  v elektroenergetskem sistemu kot končno
  energijo ali pretvorjeno v drug nosilec energije;


-       
  lastni vod:

je vod odjemalca do razdelilne transformatorske postaje (v
  nadaljnjem besedilu: RTP) oziroma transformatorske postaje (v nadaljnjem
  besedilu: TP), za katerega odjemalec izkaže svojo lastninsko pravico;


-       
  metodologija UCI:

je metodologija operaterjev prenosnih sistemov glede
  porabe prihodkov od prezasedenosti (Methodology for the Use of Congestion
  Income according to Article 19(4) of Regulation (EU) 2019/943), ki je bila v
  skladu z 19. členom Uredbe (EU) 2019/943 Evropskega parlamenta in Sveta z dne
  5. junija 2019 o notranjem trgu električne energije (UL L št. 158 z dne
  14. 6. 2019, str. 54; v nadaljnjem besedilu: Uredba 2019/943/EU)
  sprejeta na podlagi odločitve Agencije za sodelovanje energetskih
  regulatorjev (v nadaljnjem besedilu: ACER) (Decision No 38/2020 of the
  European Union Agency for the Cooperation of Energy Regulators of
  23 december 2020 on the Methodology for the use of congestion income for
  the purposes referred to in Article 19(2) of Regulation (EU) 2019/943 in
  accordance with Article 19(4) of Regulation (EU) 2019/943);


-       
  minimalni standardi kakovosti oskrbe:

so eden izmed kriterijev za ugotavljanje upravičenosti
  nadzorovanih stroškov delovanja in vzdrževanja reguliranih podjetij v
  regulaciji s kakovostjo oskrbe. Minimalni standardi kakovosti oskrbe se
  izražajo z zajamčenimi standardi ali s sistemskimi standardi kakovosti
  oskrbe;


-       
  netransakcijska metoda:

je metoda za določanje tarifnih postavk za omrežnino, pri
  kateri so tarifne postavke za omrežnino neodvisne od transakcij;


-       
  območje distribucijskega sistema:

pomeni funkcionalni del distribucijskega sistema električne
  energije s svojim nadzornim sistemom, na katerem se lahko ločeno izvaja
  dejavnost distribucijskega operaterja;


-       
  odjemna skupina:

je skupina, v katero se glede na skupino končnih
  odjemalcev, mesto priključitve (zbiralke, izvod) in režim obratovanja (obratovalne
  ure) razvrščajo delujoča merilna mesta za potrebe obračuna uporabe
  elektroenergetskega sistema;


-       
  omrežnina:

je znesek, ki ga je za uporabo sistema elektrike dolžan
  plačati uporabnik sistema (v nadaljnjem besedilu: uporabnik);


-       
  ostala sredstva:

so sredstva, potrebna za izvajanje dejavnosti
  elektrooperaterja, razen elektroenergetske infrastrukture;


-       
  pametna energetska infrastruktura:

je oprema ali naprava na ravni prenosa in distribucije za
  dvosmerno digitalno komunikacijo v realnem času ali blizu realnega časa,
  interaktivno in inteligentno spremljanje ter upravljanje proizvodnje,
  prenosa, distribucije in porabe električne energije v elektroenergetskem
  sistemu za razvoj omrežja, ki učinkovito povezuje ravnanje in dejanja vseh z
  njim povezanih uporabnikov, to je proizvajalcev, odjemalcev in subjektov, ki
  opravljajo obe nalogi, da se zagotovi ekonomsko učinkovit, trajnosten
  elektroenergetski sistem z majhnimi izgubami ter visoko stopnjo kakovosti in
  zanesljivosti oskrbe in varnosti;


-       
  pametno omrežje:

pomeni elektroenergetsko omrežje, ki lahko na stroškovno
  učinkovit način povezuje ravnanje in dejanja vseh z njim povezanih
  uporabnikov, vključno s proizvajalci, odjemalci in subjekti, ki proizvajajo
  in porabljajo električno energijo, da se zagotovi ekonomsko učinkovit in
  trajnosten sistem z majhnimi izgubami ter visoko stopnjo kakovosti in
  zanesljivosti oskrbe in varnosti. Je sistem, ki uporablja informacije,
  dvosmerne kibernetsko varne komunikacijske tehnologije in procesno
  inteligenco v smislu integracije proizvodnje (tudi razpršene), prenosa,
  pretvorbe, hrambe, transformacije, distribucije in porabe električne energije
  s ciljem zagotoviti čist, varen, zavarovan, zanesljiv, prožen, učinkovit in
  trajnosten sistem;


-       
  prezasedenost:

je stanje prenosne poti, v katerem vsota moči sklenjenih
  poslov v določenem obdobju na posamezni prenosni poti presega njene tehnične
  ali obratovalne zmogljivosti;


-       
  prihodki od prezasedenosti:

so prihodki od prezasedenosti čezmejnih vodov skladno z
  Uredbo 2019/943/EU;


-       
  priporočilo ACER:

je priporočilo ACER št. 1/2020 o regulatorjevih
  aktivnostih in poročanju o porabi
prihodkov od prezasedenosti (Recommendation No 01/2020 of the European
  Union Agency for the Cooperation of Energy Regulators of 23 December 2020 on
  NRAs’ activities and reporting on the use of congestion income);


-       
  priznani upravičeni stroški:

so dejanski upravičeni stroški iz 120. člena EZ-1 oziroma
  stroški, ki jih agencija na podlagi določb tega akta v postopku ugotavljanja
  odstopanj prizna kot upravičene; 


-       
  skupina končnih odjemalcev:

je skupina, v katero se glede na napetostni nivo
  prevzemno-predajnega mesta, način ugotavljanja moči in glede na namen uporabe
  električne energije razvrščajo nova in obstoječa spremenjena merilna mesta za
  potrebe obračuna omrežnine za priključno moč;


-       
  sistemski standard:

določa povprečno raven kakovosti oskrbe ali storitev, ki
  so jo distribucijski operater in distribucijska podjetja dolžni zagotavljati
  v celotnem sistemu ali na posameznih območjih distribucijskega sistema v
  okviru svojih pristojnosti;


-       
  sredstva:

so neopredmetena sredstva, predana v uporabo, brez dobrega
  imena, in opredmetena osnovna sredstva, predana v uporabo, ki jih za
  izvajanje dejavnosti elektrooperaterja potrebuje elektrooperater;


-       
  stroški raziskav in inovacij:

so stroški izvirnega in načrtovanega raziskovanja, ki
  vključujejo tudi stroške eksperimentalnega razvoja in se opravlja v upanju,
  da bo pripeljalo do novega znanstvenega ali strokovnega znanja in
  razumevanja;


-       
  stroški razvijanja:

so stroški prenašanja ugotovitev raziskovanja ali znanja v
  načrt ali projekt proizvajanja novih ali bistveno izboljšanih proizvodov ali
  storitev, preden se začne njihovo proizvajanje oziroma opravljanje za
  prodajo;


-       
  tarifa:

je strukturiran seznam tarifnih elementov, ki na podlagi
  tarifnih postavk omogočajo izračun omrežnine za elektroenergetski sistem;


-       
  vodi:

so nadzemni in podzemni vodi, ki so v lasti
  elektrooperaterja ali distribucijskega podjetja;


-       
  zajamčeni standard:

določa raven kakovosti oskrbe ali storitev (obsega tako
  tehnični kot komercialni vidik izvajanja storitev), ki so jo distribucijski
  operater in distribucijska podjetja dolžni zagotavljati vsakemu posameznemu
  uporabniku v določeni točki sistema, v kateri poteka merjenje oziroma raven
  kakovosti posamezne izvedene storitve.

3. člen
(regulativno obdobje)
Regulativno obdobje je obdobje treh zaporednih koledarskih let
in poteka zvezno.
II. METODOLOGIJA ZA DOLOČITEV REGULATIVNEGA OKVIRA
1. Splošno
4. člen
(vsebina)
S tem aktom se določajo:
1.     
trajanje regulativnega obdobja;
2.     
elementi regulativnega okvira;
3.     
kriteriji za določitev posameznih elementov regulativnega okvira;
4.     
način izračunavanja posameznih elementov regulativnega okvira;
5.     
vrste upravičenih stroškov, vključno z reguliranim donosom in kriteriji
za njihovo ugotavljanje ter način njihovega določanja;
6.     
pravila in način ugotavljanja odstopanj od regulativnega okvira ter
način upoštevanja ugotovljenih odstopanj;
7.     
parametri posameznih dimenzij kakovosti, njihove referenčne vrednosti
ter načini in standardi njihovega izračunavanja;
8.     
pravila za izračunavanje vpliva kakovosti na upravičene stroške;
9.     
minimalni standardi kakovosti različnih storitev elektrooperaterjev in
10.  
višina nadomestila ter načini in roki za plačilo nadomestila zaradi
kršitev zajamčenih standardov kakovosti.
2. Regulativni okvir
5. člen
(regulativni okvir)
(1) Regulativni okvir je vrednostna opredelitev
načrtovanih upravičenih stroškov elektrooperaterja po posameznih letih
regulativnega obdobja, načrtovanih omrežnin, načrtovanih drugih prihodkov iz
izvajanja dejavnosti elektrooperaterja, presežkov ali primanjkljajev omrežnin
iz preteklih let.
(2) Za potrebe določanja regulativnega okvira v skladu s
tem aktom so kot stroški in prihodki opredeljene tudi kategorije, ki v skladu s
Slovenskimi računovodskimi standardi niso obravnavane kot stroški in prihodki.
(3) Regulativni okvir temelji na obsegu in stanju ter
načrtovanem razvoju elektroenergetskega sistema, načrtovanem obsegu porabe
električne energije in načrtovanem številu uporabnikov za posamezno leto
regulativnega obdobja in za celotno regulativno obdobje.
(4) Z namenom preprečitve medletnega skokovitega
spreminjanja tarifnih postavk za omrežnino po posameznih letih regulativnega obdobja
agencija izvede izravnavo tarifnih postavk, ki zagotavlja enakomerno
spreminjanje tarifnih postavk v posameznem letu regulativnega obdobja glede na
predhodno leto.
(5) (črtan).
6. člen
(cilji regulativnega okvira)
Cilji določanja regulativnega okvira so:
1.     
zagotavljati obratovanje, vzdrževanje ter spodbujanje razvoja
distribucijskega in prenosnega sistema v skladu s pravili stroke in stanjem
tehnike (ali z načelom najboljše dosegljive tehnologije) tako, da se kakovost
prenosa in distribucije električne energije trajno izboljšuje ali ohranja;
2.     
spodbujati izvajanje naložb, ki so potrebne za izpolnjevanje okoljskih
ciljev iz akcijskih načrtov;
3.     
spodbujati učinkovito uporabo in razvoj sistema;
4.     
trajno izboljševati oziroma ohranjati raven kakovosti oskrbe z
električno energijo (v nadaljnjem besedilu: kakovost oskrbe), ki vsebuje
komercialno kakovost, neprekinjenost napajanja in kakovost napetosti;
5.     
izvajati ekonomsko reguliranje omrežnine za elektroenergetski sistem na
način, ki spodbuja stroškovno učinkovitost izvajalcev;
6.     
elektrooperaterjem zagotoviti trajno poslovanje z reguliranim donosom na
sredstva in
7.     
zagotoviti stabilne in predvidljive razmere za delovanje
elektrooperaterjev in za uporabnike ter stabilno okolje za vlagatelje oziroma
lastnike.
7. člen
(elementi regulativnega okvira)
(1) Elementi regulativnega okvira so:
1.     
upravičeni stroški;
2.     
omrežnina;
3.     
drugi prihodki;
4.     
odstopanje od regulativnega okvira preteklih let (presežek ali
primanjkljaj omrežnine) in
5.     
izravnava.
(2) Elementi regulativnega okvira so na podlagi
kriterijev za določitev posameznih elementov regulativnega okvira iz tega akta
načrtovani in priznani. Načrtovani elementi regulativnega okvira so določeni v
regulativnem okviru vnaprej za celotno regulativno obdobje in za posamezno leto
regulativnega obdobja. Priznani elementi regulativnega okvira so ugotovljeni za
nazaj za posamezno leto regulativnega obdobja.
(3) Upravičeni stroški v skladu s tem aktom so
upravičeni stroški iz 16. člena tega akta in izvirajo iz dejavnosti
elektrooperaterja.
(4) Omrežnina se izračuna na podlagi tarifnih postavk za
omrežnino za prenosni sistem, distribucijski sistem, priključno moč in čezmerno
prevzeto jalovo energijo in obsega uporabe elektroenergetskega sistema v skladu
z metodologijo za obračunavanje omrežnine za prenosni in distribucijski sistem,
čezmerno prevzeto jalovo energijo in za druge storitve ter za priključno moč iz
III. poglavja tega akta. Omrežnine so seštevek omrežnin za posamezno leto
regulativnega obdobja.
(5) Zaračunane omrežnine za sistem in drugi prihodki, ki
izvirajo iz dejavnosti elektrooperaterja, so v skladu s tem aktom reguliran
letni prihodek.
(6) Reguliran letni prihodek in odstopanje od
regulativnega okvira preteklih let sta v skladu s tem aktom vira za pokrivanje upravičenih
stroškov.
(7) Izravnava tarifnih postavk med posameznimi leti
regulativnega obdobja se izvede tako, da sta znotraj regulativnega obdobja ob
upoštevanju načrtovane količinske porabe električne energije vrednosti
načrtovanih upravičenih stroškov, ki se pokrivajo iz omrežnine, pred in po
izravnavi enake, razen razlike zaradi zaokroževanja tarifnih postavk na pet
decimalk. Rezultat medletne izravnave je razlika med načrtovanimi upravičenimi stroški
in načrtovanimi viri za pokrivanje upravičenih stroškov posameznega leta
regulativnega obdobja. Razlika se odrazi v načrtovanem presežku ali
primanjkljaju omrežnine.
8. člen
(metoda reguliranja)
(1) Metoda reguliranja temelji na metodi reguliranega
letnega prihodka in reguliranih omrežnin.
(2) Metoda reguliranega letnega prihodka in reguliranih
omrežnin določa vzročno-posledično (namensko) povezavo upravičenih stroškov in
reguliranih letnih prihodkov in na tej podlagi obveznost elektrooperaterja, da
presežek omrežnine prenese in uporabi za pokrivanje upravičenih stroškov v
naslednjih letih, oziroma pravico elektrooperaterja, da se mu pri določitvi
načrtovanega zneska omrežnine v naslednjih letih zagotovi pokritje
primanjkljaja omrežnine preteklih let.
(3) Metoda reguliranega letnega prihodka in reguliranih
omrežnin se izvaja tako, da se za regulativno obdobje elektrooperaterju določi
regulativni okvir tako, da omrežnina skupaj z drugimi prihodki iz opravljanja
dejavnosti elektrooperaterja in upoštevaje ugotovljeni kumulativni presežek
oziroma primanjkljaj omrežnin elektrooperaterja iz preteklih let pokrije
načrtovane upravičene stroške elektrooperaterja ob upoštevanju vseh predvidenih
okoliščin stroškovno učinkovitega poslovanja elektrooperaterja.
(4) Metoda reguliranega letnega prihodka in reguliranih
omrežnin temelji tudi na spodbudah in doseženi ravni kakovosti oskrbe.
9. člen
(določitev omrežnine za prenosni sistem in omrežnine za distribucijski
sistem)
Načrtovani znesek omrežnine za prenosni sistem ali omrežnine
za distribucijski sistem brez izravnave iz četrtega odstavka 5. člena tega akta
se za posamezno leto regulativnega obdobja izračuna na naslednji način:
kjer oznake pomenijo:
OMRt     načrtovani znesek omrežnine;
Ust         načrtovani upravičeni stroški;
OPMt     načrtovani znesek omrežnine za
priključno moč;
OČPJEt                        načrtovani znesek
omrežnine za čezmerno prevzeto jalovo energijo;
DPt        načrtovani drugi prihodki;
ΔROt      odstopanje od regulativnega
okvira preteklih let, ugotovljeno v skladu z 99. členom tega akta, ki se
upošteva v posameznem letu regulativnega obdobja;
t             leto regulativnega obdobja.
10. člen
(določitev regulativnega okvira)
Regulativni okvir za posameznega elektrooperaterja določi agencija
z odločbo, v kateri se določijo tudi tarifne postavke za omrežnine. Za
distribucijskega operaterja se regulativni okvir razdeli na posamezna območja
distribucijskega sistema.
11. člen
(sprememba regulativnega okvira)
(1) Agencija spremeni regulativni okvir zaradi spremembe
v obsegu uporabe sistema, če so nastale letne spremembe količinske porabe
električne energije glede na načrtovano porabo v obsegu, ki ima za posledico
več kot 10-odstotno spremembo načrtovane omrežnine za prenosni sistem ali
omrežnine za distribucijski sistem posameznega leta regulativnega obdobja.
(2) Če agencija ugotovi, da so v posameznem letu
regulativnega obdobja nastale spremembe v obsegu uporabe sistema, opredeljene v
prejšnjem odstavku, ali druge nepričakovane okoliščine, spremeni regulativni
okvir za preostala leta regulativnega obdobja na postavki načrtovanih prihodkov
iz omrežnin tako, da na podlagi načrtovanega količinskega obsega porabe
električne energije, ki upošteva spremenjene okoliščine, spremeni tarifne
postavke za omrežnino za prenosni ali distribucijski sistem v odstotku, ki bo
zagotavljal, da bo do konca regulativnega obdobja načrtovana omrežnina za
prenosni ali distribucijski sistem skupaj z realizirano omrežnino za prenosni
ali distribucijski sistem od začetka regulativnega obdobja do uvedbe spremembe
tarifnih postavk enaka načrtovani omrežnini za prenosni ali distribucijski
sistem v regulativnem obdobju.
12. člen
(spremljanje poslovanja elektrooperaterjev)
(1) Agencija spremlja izvajanje regulativnega okvira že
med regulativnim obdobjem tako, da mesečno spremlja zaračunano omrežnino. Na
podlagi letnih podatkov o poslovanju in kakovosti oskrbe po zaključku
posameznega leta regulativnega obdobja izvaja analize poslovanja
elektrooperaterjev z namenom spremljanja izvajanja regulativnega okvira
tekočega obdobja ter določitve regulativnega okvira za naslednje regulativno obdobje.
(2) Agencija spremlja izvajanje regulativnega okvira in
upoštevanje določb tega akta v postopku ugotavljanja odstopanj.
3. Kriteriji za določitev in način izračuna elementov
regulativnega okvira
3.1. Splošno
13. člen
(podatki za določitev regulativnega okvira)
(1) Agencija pri določitvi upravičenih stroškov in virov
za pokrivanje upravičenih stroškov presoja podatke elektrooperaterjev.
(2) Za preračun upravičenih stroškov in virov za
pokrivanje upravičenih stroškov se upoštevajo tudi podatki o realiziranih stroških,
odhodkih in prihodkih iz poslovnih knjig elektrooperaterja ob upoštevanju
določb tega akta.
(3) Če distribucijski operater ni lastnik vsega ali
pomembnega dela distribucijskega sistema in če naloge distribucijskega
operaterja, vključno s strokovnimi nalogami za izvrševanje javnih pooblastil,
izvaja distribucijsko podjetje, agencija pri določitvi upravičenih stroškov in
virov za pokrivanje upravičenih stroškov presoja podatke distribucijskih
podjetij.
(4) V primeru iz prejšnjega odstavka se pri
distribucijskih podjetjih prihodki iz naslova najemnine za distribucijski
sistem in prihodki iz naslova izvajanja storitev za distribucijskega operaterja
ne upoštevajo pri določitvi omrežnine. Prav tako se med upravičenimi stroški
distribucijskega operaterja ne upoštevajo stroški najemnine za distribucijski
sistem in stroški storitev iz naslova prenesenih nalog, ker so ti stroški
upoštevani v upravičenih stroških, ki so določeni v skladu s
3.2. pododdelkom II. poglavja tega akta.
(5) Podatki, ki jih agenciji posredujejo
elektrooperaterji in distribucijska podjetja morajo biti pravilni, popolni in
nezavajajoči.
(6) Če se med regulativnim obdobjem uradno spremenijo
računovodski predpisi s strani pristojnih organov ali inštitucij s področja
računovodstva in revidiranja, agencija izda navodilo o upoštevanju uradno
spremenjenih računovodskih predpisov v postopku ugotavljanja odstopanja od
regulativnega okvira v 60 dneh od objave te spremembe.
14. člen
(količinski letni načrti porabe električne energije)
(1) Za določitev upravičenih stroškov, ki se ugotavljajo
tudi na podlagi količinskega obsega porabe električne energije, je elektrooperater
dolžan izdelati količinski načrt porabe električne energije iz prenosnega
oziroma distribucijskega sistema za celotno načrtovano novo regulativno obdobje
po posameznih letih regulativnega obdobja in ga agenciji posredovati na njeno
zahtevo.
(2) Elektrooperater pripravi načrtovani količinski obseg
porabe električne energije po posameznih odjemnih skupinah iz 131. člena tega
akta na podlagi pričakovanega gibanja porabe v posameznem letu regulativnega
obdobja. Distribucijski operater pripravi načrtovani količinski obseg porabe
električne energije tudi po območjih distribucijskega sistema.
(3) Načrtovani obseg porabe za potrebe ugotavljanja
upravičenih stroškov pripravi in določi agencija po predhodni uskladitvi z
napovedmi elektrooperaterjev in elektroenergetskih bilanc.
(4) Elektrooperater je dolžan izdelati tudi količinski
letni načrt porabe električne energije iz prenosnega oziroma distribucijskega sistema
in ga posredovati agenciji najpozneje v desetih dneh od dneva sprejetja letne
elektroenergetske bilance za prihodnje leto. Če elektroenergetska bilanca ni
sprejeta do 20. oktobra tekočega leta, sistemski operater posreduje
agenciji ocenjen količinski načrt za prihodnje leto do 31. oktobra tekočega
leta.
(5) V skladu z drugim odstavkom tega člena distribucijski
operater izdela količinski letni načrt za prihodnje leto po posameznih mesecih
leta za:
-       
količine distribuirane električne energije in moči za končne odjemalce,
priključene na distribucijski sistem po posameznih odjemnih skupinah iz 131.
člena tega akta za posamezna območja distribucijskega sistema in
-       
količine električne energije po posameznem območju distribucijskega
sistema, prevzete od proizvajalcev, priključenih na distribucijski sistem.
(6) V skladu s četrtim odstavkom tega člena sistemski operater
izdela količinski letni načrt za prihodnje leto po posameznih mesecih leta za:
-       
količine prevzete električne energije in moči, ki jo prevzamejo končni
odjemalci, priključeni na prenosni sistem, po posameznih odjemnih skupinah iz
131. člena tega akta in
-       
količine električne energije, predane na prenosnem sistemu
distribucijskemu operaterju po posameznem območju distribucijskega sistema, ki
so usklajene z distribucijskim operaterjem.
15. člen
(faktor načrtovane inflacije)
(1) Pri določitvi stroškov delovanja in vzdrževanja ter
drugih prihodkov za posamezno leto regulativnega obdobja se upošteva faktor
načrtovane inflacije, ki se izračuna na naslednji način:
kjer oznake pomenijo:
NIt
         faktor načrtovane inflacije;
nit
     načrtovana stopnja inflacije za povprečje leta iz Pomladanske napovedi
gospodarskih gibanj (v nadaljnjem besedilu: pomladanska napoved), ki jo objavi
Urad Republike Slovenije za makroekonomske analize in razvoj (v nadaljnjem
besedilu: UMAR) v letu pred začetkom regulativnega obdobja (leto t-1);
t         leto
regulativnega obdobja.
(2) Če UMAR v pomladanski napovedi iz prejšnjega
odstavka ne objavi načrtovane stopnje inflacije za vsa posamezna leta
regulativnega obdobja, se za manjkajoča leta upošteva objavljeni podatek o
načrtovani stopnji inflacije za zadnje leto iz napovedi iz prejšnjega odstavka.
3.2. Upravičeni stroški
3.2.1. Določanje upravičenih stroškov
16. člen
(določitev upravičenih stroškov)
(1) Upravičeni stroški regulativnega obdobja
elektrooperaterja se izračunajo kot vsota upravičenih stroškov posameznih let
regulativnega obdobja.
(2) Dodatno se za distribucijskega operaterja upravičeni
stroški za posamezno leto regulativnega obdobja izračunajo kot vsota
upravičenih stroškov posameznih območij distribucijskega sistema.
(3) Upravičeni stroški območja distribucijskega sistema
za posamezno leto regulativnega obdobja se izračunajo kot vsota stroškov
distribucijskega podjetja in stroškov distribucijskega operaterja, ki pripadajo
posameznemu območju distribucijskega sistema. Upravičeni stroški
distribucijskega operaterja, ki pripadajo posameznemu območju distribucijskega
sistema, se razdelijo za:
-       
elektroenergetsko infrastrukturo glede na to, kje se sredstvo nahaja;
-       
spodbude in kakovost oskrbe glede na uspešnost delovanja posameznega
distribucijskega podjetja;
-       
stroške električne energije za izgube v omrežju glede na odstotek
priznanih izgub za posamezno območje distribucijskega sistema in
-       
ostale upravičene stroške glede na število območij distribucijskega
sistema.
(4) Upravičeni stroški za posamezno leto regulativnega
obdobja se izračunajo na naslednji način:
USt = SDVt
+ SEEIt + AMt + RDSt + SSt +
ΔS(Q)t + RIt +St [EUR],
kjer oznake pomenijo:
Ust
          upravičeni stroški;
SDVt
       stroški delovanja in vzdrževanja;
SEEIt
      stroški električne energije za izgube v omrežju;
AMt
         stroški amortizacije;
RDSt
       reguliran donos na sredstva;
SSt
          stroški sistemskih storitev;
ΔS(Q)t
    kakovost oskrbe;
RIt
           stroški raziskav in inovacij;
St
             spodbude;
t                leto
regulativnega obdobja.
(5) Pri določitvi upravičenih stroškov se upoštevajo
naslednji kriteriji:
-       
namenska raba sredstev;
-       
gospodarna in učinkovita raba sredstev;
-       
zagotavljanje kakovosti oskrbe in
-       
upoštevanje zgolj tistih upravičenih stroškov, ki so neposreden pogoj in
posledica opravljanja dejavnosti elektrooperaterja in nimajo značaja
privatnosti ter so skladni z običajno poslovno prakso.
(6) Kriterija »značaj privatnosti in skladnost z
običajno poslovno prakso« iz prejšnjega odstavka se presojata po davčni
zakonodaji.
(7) V upravičenih stroških so tudi stroški, ki se
pokrivajo iz plačila za druge storitve iz 134. člena tega akta.
3.2.2. Stroški delovanja in vzdrževanja
3.2.2.1. Splošno
17. člen
(vrste stroškov delovanja in vzdrževanja)
(1) Stroški delovanja in vzdrževanja (SDVt)
so stroški, ki nastajajo v zvezi z delovanjem in vzdrževanjem sistema v skladu s
predpisi, slovenskimi tehničnimi standardi in zahtevami sistemskih obratovalnih
navodil.
(2) Stroški delovanja in vzdrževanja se obravnavajo
ločeno glede na možnost vpliva elektrooperaterja na višino stroškov, in sicer
se delijo na:
-       
nadzorovane stroške delovanja in vzdrževanja in
-       
nenadzorovane stroške delovanja in vzdrževanja.
(3) Stroški delovanja in vzdrževanja za posamezno leto
regulativnega obdobja se izračunajo na naslednji način:
SDVt =
NSDVt + NNSDVt [EUR],
kjer oznake pomenijo:
SDVt        stroški
delovanja in vzdrževanja;
NSDVt
    nadzorovani stroški delovanja in vzdrževanja;
NNSDVt
  nenadzorovani stroški delovanja in vzdrževanja;
t                leto
regulativnega obdobja.
(4) Stroški delovanja in vzdrževanja so:
1.     
stroški materiala;
2.     
stroški storitev;
3.     
stroški dela;
4.     
drugi poslovni odhodki in
5.     
drugi odhodki.
3.2.2.2. Nadzorovani stroški delovanja in vzdrževanja
18. člen
(kriteriji za ugotavljanje nadzorovanih stroškov delovanja
in vzdrževanja)
(1) Nadzorovani stroški delovanja in vzdrževanja (NSDV)
so tisti stroški, na katere lahko elektrooperater vpliva s svojim delovanjem in
so odvisni tudi od naložb v sredstva, ki se odražajo v spremembi dolžine vodov
in števila postaj. Nadzorovani stroški delovanja in vzdrževanja distribucijskega
operaterja so odvisni tudi od števila uporabnikov.
(2) Kot upravičeni nadzorovani stroški delovanja in
vzdrževanja se ne upoštevajo nepriznani stroški, ki so:
1.     
stroški reklam in sponzorstev;
2.     
stroški donacij;
3.     
stroški dodatnega pokojninskega zavarovanja;
4.     
stroški, ki se ne priznajo v skladu z davčno zakonodajo;
5.     
stroški in odhodki iz četrtega odstavka 17. člena tega akta, ki so
vkalkulirani v usredstvene lastne proizvode in storitve v višini izkazanih
prihodkov za te namene;
6.     
stroški, ki se nanašajo na plače in druge vrste plačil delavcem na
podlagi uspešnosti poslovanja vključno s pripadajočimi dajatvami;
7.     
stroški nagrad članom organov vodenja in nadzora vključno s
pripadajočimi dajatvami;
8.     
stroški, ki se nanašajo na plačila članom organom vodenja in nadzora na
podlagi uspešnosti poslovanja vključno s pripadajočimi dajatvami;
9.     
stroški regresa za letni dopust, če je obračunan v višini, ki je višja
od minimalne plače v Republiki Sloveniji;
10.  
izplačana nadomestila uporabnikom zaradi dokazanih kršitev zajamčenih
standardov kakovosti oskrbe;
11.  
stroški in odhodki, ki nastanejo kot posledica vračila brezplačno
prevzetih sredstev vključno z denarnimi sredstvi;
12.  
stroški raziskav in inovacij iz 3.2.8 odseka II. poglavja tega akta;
13.  
stroški najemnin za distribucijski sistem, če distribucijski operater ni
lastnik distribucijskega sistema ali njegovega dela;
14.  
stroški storitev iz naslova prenosa nalog distribucijskega operaterja na
distribucijsko podjetje;
15.  
prevrednotovalni poslovni odhodki za ostala sredstva;
16.  
stroški in odhodki, ki so posledica enkratnih poslovnih dogodkov in
17.  
stroški iz četrtega odstavka 73. člena tega akta.
(3) Stroški, ki se ne upoštevajo v skladu z davčno
zakonodajo, se presojajo po predpisih, ki urejajo davke. Za potrebe tega akta
so stroški iz 4. točke prejšnjega odstavka:
1.     
stroški, ki se nanašajo na privatno življenje;
2.     
odhodki za stroške prisilne izterjave davkov ali drugih dajatev;
3.     
odhodki za kazni, ki jih izreče pristojni organ;
4.     
odhodki v višini 50 odstotkov stroškov reprezentance;
5.     
odhodki za plače, druga izplačila v zvezi z zaposlitvijo ter nadomestila
plače za čas odsotnosti z dela zaradi izrabe letnega dopusta in zaradi drugih
odsotnosti z dela poslovodnih delavcev, prokuristov in delavcev s posebnimi
pooblastili in odgovornostmi, ki presegajo znesek, obračunan v skladu z zakonom
oziroma pogodbo o zaposlitvi in
6.     
odhodki za zagotavljanje bonitet in drugih izplačil v zvezi z
zaposlitvijo, če niso obdavčeni po davčni zakonodaji.
(4) Stroški, ki se nanašajo na plače in druge vrste
plačil delavcem in članom organov vodenja in nadzora iz 6. in 8. točke drugega
odstavka tega člena, se upoštevajo v višini, ki se obračuna v skladu z zakonom
in kolektivno pogodbo, ki velja za elektrogospodarstvo, razen stroški in
odhodki, ki se nanašajo na plače in druge vrste plačil delavcem in članom
organov vodenja in nadzora na podlagi uspešnosti poslovanja vključno s
pripadajočimi dajatvami. Druge vrste plačil delavcem in članom organov vodenja
in nadzora so vsa plačila, ki jih zraven plače le-ti prejmejo in so določena z
zakonom in kolektivno pogodbo, ki velja za elektrogospodarstvo. Plača in druge
vrste plačil iz naslova uspešnosti poslovanja so posledica dogovora med
delodajalci in delavci (sindikati), zato se krijejo iz reguliranega donosa na
sredstva.
(5) Nepriznani nadzorovani stroški delovanja in
vzdrževanja iz drugega odstavka tega člena se krijejo iz reguliranega donosa na
sredstva.
19. člen
(določitev nadzorovanih stroškov delovanja in vzdrževanja za
sistemskega operaterja)
(1) Nadzorovani stroški delovanja in vzdrževanja (NSDV)
za posamezno leto regulativnega obdobja za sistemskega operaterja se izračunajo
na naslednji način:
NSDVt =
NSDVvzdt + NSDVmdt [EUR],
kjer oznake pomenijo:
NSDVt
       nadzorovani stroški delovanja in vzdrževanja;
NSDVvzdt
 nadzorovani stroški delovanja in vzdrževanja iz naslova vzdrževanja
elektroenergetske infrastrukture in obratovanja prenosnega sistema;
NSDVmdt
  nadzorovani stroški delovanja in vzdrževanja iz naslova mednarodnega
delovanja;
t
                 leto regulativnega obdobja.
(2) Nadzorovani stroški delovanja in vzdrževanja iz
naslova vzdrževanja elektroenergetske infrastrukture in obratovanja prenosnega
sistema (NSDVvzdt) za posamezno leto regulativnega obdobja za
sistemskega operaterja se izračunajo na naslednji način:
NSDVvzdt
= ((dvzd • NSDVpt) • (1 – Ut + NIt)) + ((ΔNSDVvodit
+ ΔNSDVpostajet) • 0,3) [EUR],
kjer oznake
pomenijo:
NSDVvzdt
           nadzorovani stroški delovanja in vzdrževanja iz naslova
vzdrževanja elektroenergetske infrastrukture in obratovanja sistema;
dvzd
                    delež nadzorovanih stroškov delovanja in vzdrževanja,
ki so namenjeni vzdrževanju elektroenergetske infrastrukture in obratovanju
sistema;
NSDVpt
               nadzorovani stroški delovanja in vzdrževanja predhodnega
leta (pt);
Ut
                        faktor učinkovitosti;
NIt
                       faktor načrtovane letne inflacije;
ΔNSDVvodit
       povečanje ali zmanjšanje NSDVvzdt zaradi spremembe
dolžine vodov;
ΔNSDVpostajet
  povečanje ali zmanjšanje NSDVvzdt zaradi spremembe števila
postaj;
Pt
                        predhodno leto;
t
                          leto regulativnega obdobja.
(3) Povečanje ali zmanjšanje NSDVvzdt
zaradi spremembe dolžine vodov (ΔNSDVvodit) iz prejšnjega
odstavka se v posameznem letu regulativnega obdobja izračuna tako, da se NSDVvzdt,
korigirani z načrtovano inflacijo in zahtevano učinkovitostjo, pomnožijo z
deležem NSDVvzdt, ki je namenjen vzdrževanju vodov (dvodi)
in odstotkom spremembe dolžine vodov (ivodi).
(4) Povečanje ali zmanjšanje NSDVvzdt
zaradi spremembe števila postaj (ΔNSDVpostajet) iz drugega
odstavka tega člena se v posameznem letu regulativnega obdobja izračuna tako,
da se NSDVvzdt, korigirani z načrtovano inflacijo in
zahtevano učinkovitostjo, pomnožijo z deležem NSDVvzdt, ki je
namenjen vzdrževanju postaj (dpostaje) in odstotkom spremembe števila
postaj (ipostaje).
(5) Odstotek spremembe dolžine vodov (ivodi) iz
tretjega odstavka tega člena in odstotek spremembe števila postaj (ipostaje)
iz prejšnjega odstavka se izračuna s primerjavo stanja na dan 31. december
posameznega leta regulativnega obdobja (t) glede na stanje na dan
31. december predhodnega leta (pt).
(6) Postaje iz drugega odstavka tega člena se za
sistemskega operaterja izračunajo kot vsota visokonapetostnih (VN) polj v
razdelilno-transformatorskih postajah (RTP), razdelilnih postajah (v nadaljnjem
besedilu: RP), elektronapajalnih postajah (v nadaljnjem besedilu: ENP) in
stikališčih. Visokonapetostna (VN) polja so: daljnovodna in kablovodna,
transformatorska, zvezna, merilna in ozemljilna.
(7) Nadzorovani stroški delovanja in vzdrževanja iz
naslova mednarodnega delovanja (NSDVmdt) za posamezno leto
regulativnega obdobja za sistemskega operaterja se izračunajo na naslednji
način:
NSDVmdt =
dmd • NSDVpt • (1 – Ut + NIt) [EUR],
kjer oznake pomenijo:
NSDVmdt
  nadzorovani stroški delovanja in vzdrževanja iz naslova mednarodnega
poslovanja;
Dmd
          delež nadzorovanih stroškov delovanja in vzdrževanja, ki so vezani na
projekte mednarodnega sodelovanja pri čezmejnem trgovanju na dolgoročnih in
kratkoročnih trgih, na področje varnega in zanesljivega obratovanja in na
področje izravnave nenamernih odstopanj;
NSDVpt
     nadzorovani stroški delovanja in vzdrževanja predhodnega leta;
Ut
               faktor učinkovitosti;
NIt
              faktor načrtovane letne inflacije;
pt
               predhodno leto;
t
                 leto regulativnega obdobja.
20. člen
(določitev nadzorovanih stroškov delovanja in vzdrževanja za
distribucijskega operaterja)
(1) Nadzorovani stroški delovanja in vzdrževanja (NSDVt)
za posamezno leto regulativnega obdobja za distribucijskega operaterja se
izračunajo na naslednji način:
NSDVt =
NSDVvzdt + NSDVstrt [EUR],
kjer oznake pomenijo:
NSDVt
       nadzorovani stroški delovanja in vzdrževanja;
NSDVvzdt
 nadzorovani stroški delovanja in vzdrževanja iz naslova vzdrževanja
elektroenergetske infrastrukture in obratovanja distribucijskega sistema;
NSDVstrt
   nadzorovani stroški delovanja in vzdrževanja iz naslova storitev za
uporabnike;
t
                 leto regulativnega obdobja.
(2) Nadzorovani stroški delovanja in vzdrževanja iz
naslova vzdrževanja elektroenergetske infrastrukture in obratovanja
distribucijskega sistema (NSDVvzdt) posameznega leta
regulativnega obdobja se za distribucijskega operaterja izračunajo v skladu z
drugim odstavkom 19. člena tega akta.
(3) Postaje iz drugega odstavka 19. člena tega akta se
za distribucijskega operaterja izračunajo kot vsota:
-       
VN polj v RTP, ENP in stikališčih,
-       
srednjenapetostnih (SN) celic v RTP-jih in RP-jih in
-       
transformatorskih postaj (v nadaljnjem besedilu: TP).
(4) Nadzorovani stroški delovanja in vzdrževanja iz
naslova storitev za uporabnike (NSDVstrt) za posamezno leto
regulativnega obdobja za distribucijskega operaterja se izračunajo na naslednji
način:
NSDVstrt
= (dstr • NSDVpt • (1 – Ut + NIt)) + (ΔNSDVuporabnikit
• 0,3) [EUR],
kjer oznake
pomenijo:
NSDVstrt                  nadzorovani stroški
delovanja in vzdrževanja iz naslova storitev za uporabnike;
dstr                           delež nadzorovanih stroškov
delovanja in vzdrževanja, ki so namenjeni zagotavljanju storitev za uporabnike;
NSDVpt                    nadzorovani stroški
delovanja in vzdrževanja predhodnega leta;
Ut                             faktor učinkovitosti;
NIt                             faktor načrtovane
letne inflacije;
ΔNSDVuporabnikit   povečanje ali zmanjšanje NSDVstrt
zaradi spremembe števila uporabnikov;
pt                              predhodno leto;
t                                leto regulativnega obdobja.
(5) Uporabniki iz prejšnjega odstavka se določijo kot
vsota končnih odjemalcev in proizvajalcev.
(6) Končni odjemalci iz prejšnjega odstavka se določijo
kot vsota:
-       
prevzemno-predajnih mest brez proizvodnih naprav za proizvodnjo
električne energije na obnovljive vire in soproizvodnjo z visokim izkoristkom v
notranji instalaciji in
-       
prevzemno-predajnih mest, ki imajo v svojem notranjem omrežju za
prevzemno-predajnim mestom priključene proizvodne naprave za proizvodnjo
električne energije na obnovljive vire in soproizvodnjo z visokim izkoristkom.
(7) Proizvajalci iz petega odstavka tega člena se
določijo kot vsota:
-       
prevzemno–predajnih mest, ki imajo v svojem notranjem omrežju za
prevzemno-predajnim mestom priključene proizvodne naprave za proizvodnjo električne
energije na obnovljive vire in soproizvodnjo z visokim izkoristkom in
-       
prevzemno-predajnih mest, na katerih so direktno na omrežje priključene
proizvodne naprave za proizvodnjo električne energije na obnovljive vire in
soproizvodnjo z visokim izkoristkom, brez lastnega odjema.
(8) Povečanje ali zmanjšanje NSDVstrt
zaradi spremembe števila uporabnikov ΔNSDVuporabnikit iz
četrtega odstavka tega člena se v posameznem letu regulativnega obdobja
izračuna tako, da se NSDVstrt korigirani z načrtovano
inflacijo in zahtevano učinkovitostjo, pomnožijo z odstotkom spremembe števila
uporabnikov (iuporabniki).
(9) Odstotek spremembe števila uporabnikov (iuporabniki)
iz prejšnjega odstavka se izračuna s primerjavo stanja na dan 31. december
posameznega leta regulativnega obdobja (t) glede na stanje na dan
31. december predhodnega leta (pt).
21. člen
(osnova za določitev nadzorovanih stroškov delovanja in
vzdrževanja)
(1) Za določitev nadzorovanih stroškov delovanja in
vzdrževanja za prvo leto regulativnega obdobja se za elektrooperaterja
upoštevajo načrtovani nadzorovani stroški delovanja in vzdrževanja predhodnega
leta (NSDVpt). To so načrtovani nadzorovani stroški delovanja in
vzdrževanja zadnjega leta regulativnega obdobja pred začetkom novega
regulativnega obdobja. Če agencija pri določitvi regulativnega okvira upošteva
tretji odstavek 40. člena tega akta, se (NSDVpt) za prvo leto
regualtivnega obdobja ustrezno spremenijo.
(2) Če so izpolnjeni pogoji iz drugega odstavka 26. in
drugega odstavka 27. člena tega akta, se načrtovani NSDVpt iz
prejšnjega odstavka povečajo za povprečno vrednost priznanih nenadzorovanih
stroškov delovanja in vzdrževanja iz 26. in 27. člena tega akta. Povprečna
vrednost priznanih nenadzorovanih stroškov delovanja in vzdrževanja iz 26. in
27. člena tega akta se izračuna kot povprečna vrednost pri odstopanju od
regulativnega okvira priznanih nenadzorovanih stroškov delovanja in vzdrževanja
za posamezno novo nalogo ali posamezno sredstvo pametnega omrežja v obdobju let
t-6, t-5, t-4, t-3 in t-2 pred začetkom novega regulativnega
obdobja, in sicer glede na število let, v katerih so bili ti stroški priznani
pri odstopanju od regulativnega okvira.
(3) Za določitev načrtovanih nadzorovanih stroškov
delovanja in vzdrževanja se deleža nadzorovanih stroškov delovanja in
vzdrževanja (dvzd in dmd) v celotnih nadzorovanih stroških delovanja in
vzdrževanja za sistemskega operaterja izračunata na podlagi povprečnih
realiziranih nadzorovanih stroškov delovanja in vzdrževanja let t-5, t-4
in t-3 pred začetkom regulativnega obdobja in sta enaka za vsa leta
regulativnega obdobja. Prav tako se na podlagi povprečnih realiziranih
nadzorovanih stroškov delovanja in vzdrževanja let t-5, t-4 in t-3
pred začetkom regulativnega obdobja izračunata deleža dvodi in dpostaje v
celotnih NSDVvzdt in sta enaka za vsa leta regulativnega
obdobja.
(4) Za določitev načrtovanih nadzorovanih stroškov
delovanja in vzdrževanja se za določitev deležev nadzorovanih stroškov
delovanja in vzdrževanja (dvzd in dstr) v celotnih nadzorovanih stroških
delovanja in vzdrževanja za distribucijskega operaterja upoštevajo podatki
distribucijskega operaterja iz poročil o fizični in finančni realizaciji
vzdrževanja elektroenergetske infrastrukture in poročil o fizični ter finančni
realizaciji storitev za uporabnike. Prav tako se na podlagi podatkov
distribucijskega operaterja iz poročil o fizični in finančni realizaciji
vzdrževanja elektroenergetske infrastrukture in poročil o fizični ter finančni
realizaciji storitev za uporabnike izračunata deleža NSDVvzdt,
ki sta namenjena vzdrževanju vodov in postaj (dvodi in dpostaje)
v celotnih NSDVvzdt. Deleži se izračunajo na podlagi
povprečnih podatkov o finančni realizaciji let t-5, t-4 in t-3
pred začetkom regulativnega obdobja in so enaki za vsa leta regulativnega
obdobja.
(5) Razmejitev nadzorovanih stroškov delovanja in
vzdrževanja na vzdrževanje elektroenergetske infrastrukture in na storitve za
uporabnike določi distribucijski operater ob sodelovanju distribucijskih
podjetij.
22. člen
(opredelitev faktorja učinkovitosti)
(1) Pri določitvi nadzorovanih stroškov delovanja in
vzdrževanja se za posamezno leto regulativnega obdobja upošteva zahtevano
povečevanje učinkovitosti, ki se odraža v faktorju učinkovitosti za posamezno
leto regulativnega obdobja (Ut). Faktor učinkovitosti odraža
zahtevo po potrebnem znižanju nadzorovanih stroškov delovanja in vzdrževanja
elektrooperaterja.
(2) Faktor učinkovitosti za posamezno leto regulativnega
obdobja se izračuna na naslednji način:
kjer oznake pomenijo:
Ut           faktor učinkovitosti;
USplt      načrtovana splošna produktivnost
gospodarstva, opredeljena kot stopnja rasti produktivnosti dela (BDP na
zaposlenega) iz pomladanske napovedi, ki jo objavi UMAR v letu pred začetkom
regulativnega obdobja (leto t-1);
UIndt      faktor individualne učinkovitosti
elektrooperaterja;
t             leto regulativnega obdobja.
(3) Če UMAR v pomladanski napovedi iz prejšnjega
odstavka ne objavi načrtovane produktivnosti dela za vsa posamezna leta
regulativnega obdobja, se za manjkajoča leta upošteva objavljeni podatek o
načrtovani produktivnosti dela za zadnje leto iz napovedi iz prejšnjega
odstavka.
(4) Faktor individualne učinkovitosti elektrooperaterja
se na podlagi rezultatov primerjalnih analiz za vsako regulativno obdobje
določi v I poglavju Priloge 1, ki je sestavni del tega akta. Pri določitvi
faktorja individualne učinkovitosti agencija upošteva tudi premik mejnega
področja.
3.2.2.3. Nenadzorovani stroški delovanja in vzdrževanja
23. člen
(vrste nenadzorovanih stroškov delovanja in vzdrževanja)
(1) Nenadzorovani stroški delovanja in vzdrževanja (NNSDV)
so tisti stroški, na katerih višino elektrooperater s svojim delovanjem ne more
vplivati, in sicer:
1.     
nadomestilo za uporabo stavbnega zemljišča oziroma dajatev, ki bo
nadomestila to dajatev;
2.     
prevrednotovalni poslovni odhodki v zvezi s terjatvami do kupcev iz
naslova omrežnine;
3.     
prevrednotovalni poslovni odhodki v zvezi s sredstvi, ki se nanašajo na
elektroenergetsko infrastrukturo, razen prevrednotovalni poslovni odhodki, ki
so nastali kot posledica odprave škod na sredstvih;
4.     
nadomestila sistemskega operaterja za izvajanje regulativnih nalog
agencije;
5.     
rente in odškodnine, ki so posledica umestitve infrastrukture v prostor
in ne povečujejo nabavne vrednosti sredstev elektrooperaterja;
6.     
članarine, kjer je obvezno članstvo predpisano z zakonom in uredbami
Evropske unije;
7.     
vplačila v mehanizem medsebojnih nadomestil med sistemskimi operaterji
(Inter TSO Compensation; v nadaljnjem besedilu: mehanizem ITC);
8.     
stroški, povezani z električno energijo za izravnavo sistema, in stroški
odstopanj iz tega naslova;
9.     
stroški škod;
10.  
stroški električne energije za zasilno in nujno oskrbo, ki se kupuje
skladno s pravili, veljavnimi za nakup električne energije za izgube v omrežju
po tem aktu;
11.  
stroški, ki vključujejo stroškovne kategorije i, ii, iii in iv iz 3.
člena metodologije UCI na podlagi upoštevanja določil metodologije UCI in
priporočila ACER;
12.  
stroški za čezmerno prevzeto jalovo energijo distribucijskega operaterja,
če je zaračunana omrežnina za čezmerno prevzeto jalovo energijo iz tretjega
odstavka 138. člena tega akta nižja kot omrežnina za čezmerno prevzeto
jalovo energijo, ki pripada sistemskemu operaterju na podlagi četrtega odstavka
138. člena tega akta in
13.  
nadomestila stroškov dela, ki se refundirajo, in prihodki za pokrivanje teh
nadomestil ne predstavljajo državne pomoči (npr. zaradi epidemije covida-19).
(2) Med nenadzorovane stroške delovanja in vzdrževanja
se uvrstijo tudi stroški, na višino katerih lahko elektrooperater s svojim
delovanjem vpliva. Med te stroške spadajo stroški in odhodki, povezani z novimi
nalogami elektrooperaterja iz prvega odstavka 26. člena tega akta ter stroški
in odhodki pametnih omrežij iz 27. člena tega akta.
24. člen
(določitev nenadzorovanih stroškov delovanja in vzdrževanja)
Načrtovani nenadzorovani stroški delovanja in vzdrževanja za
posamezno leto regulativnega obdobja se izračunajo na naslednji način:
NNSDVt =
NNSDVpt • (1 + NIt) [EUR],
kjer oznake pomenijo:
NNSDVt          nenadzorovani stroški
delovanja in vzdrževanja za posamezno leto regulativnega obdobja;
NNSDVpt        nenadzorovani stroški delovanja in
vzdrževanja predhodnega leta;
NIt                          faktor načrtovane letne
inflacije;
pt                     predhodno leto;
t                       leto regulativnega obdobja.
25. člen
(stroški škod)
(1) Upravičeni stroški škod iz 9. točke prvega odstavka
23. člena tega akta so stroški, ki so posledica nesreč in nastanejo na
nepremičninah in premičninah (v nadaljnjem besedilu: poškodovano sredstvo).
Stroški škod obsegajo stroške popravil in zamenjave poškodovanih sredstev ali
delov sredstev za povrnitev in postavitev poškodovanih sredstev v stanje, v
katerem je bilo pred nastankom nesreče. Stroški škod so naslednji:
-       
tekoči stroški za popravila, če gre za poškodbe, pri katerih se s
popravilom odpravi poškodba in pri tem ne gre za zamenjavo dela ali celega
sredstva (v naravi so to stroški materiala, storitev, dela in drugo) in
-       
prevrednotovalni poslovni odhodki v zvezi z izločitvijo poškodovanega
sredstva, če je poškodba tako velika, da je zaradi poškodbe treba zamenjati del
ali celo sredstvo, da sredstvo ohrani svojo funkcijo.
(2) Nesreča iz prejšnjega odstavka je dogodek, ki ima za
posledico nastanek škode na elektroenergetski infrastrukturi in ostalih
sredstvih in jih povzročijo:
1.     
tretje osebe ali uporabniki;
2.     
lastni kadri elektrooperaterja oziroma podizvajalci elektrooperaterja pri
izvajanju del;
3.     
divje ali domače živali;
4.     
naravni pojavi in vplivi vremena ter
5.     
druge nesreče, skladno z zakonom, ki ureja varstvo pred naravnimi in
drugimi nesrečami.
(3) Med stroške škod se ne upoštevajo stroški, ki so
posledica nadgradnje ali posodobitve sredstva, in stroški škod, ki so
vkalkulirani v usredstvene lastne proizvode in storitve.
(4) Vir za pokrivanje stroškov škod je odškodnina, ki jo
prejme elektrooperater od zavarovalnice ali tretje osebe, in omrežnina v višini
10 odstotkov letnih stroškov škod, ugotovljenih v skladu z določbami tega akta.
(5) Morebitna razlika med stroški škod in viri za
pokrivanje le-teh se krije iz reguliranega donosa na sredstva.
26. člen
(nove naloge v regulativnem obdobju)
(1) Nove naloge, ki jih mora elektrooperater začeti
izvajati na podlagi veljavne zakonodaje znotraj regulativnega obdobja, so
dodatne naloge, ki jih elektrooperater še ni izvajal. V nove naloge ne spadata
nadgradnja ali sprememba izvajanja že obstoječe naloge na podlagi veljavne zakonodaje.
(2) Stroški iz prejšnjega odstavka so v regulativnem
obdobju, v katerem se pojavljajo prvič (t) in v naslednjem regulativnem
obdobju (t+1) nenadzorovani stroški delovanja in vzdrževanja. Za
regulativna obdobja (t+2, t+3, t+4,…) se ti stroški in odhodki
obravnavajo kot nadzorovani stroški delovanja in vzdrževanja ob upoštevanju
kriterijev za določitev stroškov delovanja in vzdrževanja, razen če so
izpolnjeni kriteriji za priznavanje drugih upravičenih stroškov iz četrtega
odstavka 16. člena tega akta.
27. člen
(stroški in odhodki pametnih omrežij)
(1) Stroški in odhodki pametnih omrežij so stroški, ki
nastanejo zaradi vzdrževanja in obratovanja sredstev iz 79. člena tega
akta.
(2) Stroški, ki se nanašajo na posamezno sredstvo iz 79.
člena tega akta, so v regulativnem obdobju, v katerem se pojavljajo prvič (t)
in v naslednjem regulativnem obdobju (t+1) nenadzorovani stroški delovanja in
vzdrževanja. Za regulativna obdobja (t+2, t+3, t+4 …) se ti stroški in odhodki
obravnavajo kot nadzorovani stroški delovanja in vzdrževanja ob upoštevanju
kriterijev za določitev stroškov delovanja in vzdrževanja, razen če so
izpolnjeni kriteriji za priznavanje drugih upravičenih stroškov iz četrtega
odstavka 16. člena tega akta.
28. člen
(osnova za določitev nenadzorovanih stroškov delovanja in
vzdrževanja)
(1) Ne glede na določbe 24. člena tega akta in ob
upoštevanju kriterijev iz II. poglavja tega akta, se pri določitvi načrtovanih nenadzorovanih
stroškov delovanja in vzdrževanja za prvo leto regulativnega obdobja namesto NNSDVpt
upošteva povprečje realiziranih nenadzorovanih stroškov delovanja in
vzdrževanja let t-5, t-4 in t-3 pred začetkom regulativnega obdobja.
(2) Nadomestilo sistemskega operaterja za izvajanje
regulativnih nalog agencije se za prvo leto regulativnega obdobja načrtuje na
podlagi načrta agencije, sprejetega skladno z energetsko zakonodajo, v
naslednjih letih pa v skladu s 24. členom tega akta.
(3) Stroški škod se za posamezno leto regulativnega
obdobja ne načrtujejo vnaprej.
(4) Stroški, ki vključujejo stroškovne kategorije i, ii,
iii in iv iz 3. člena metodologije UCI, se načrtujejo na podlagi s strani
agencije opravljene presoje ocene teh stroškovnih kategorij, ki jo predloži
sistemski operater.
(5) Stroški in odhodki, povezani z novimi nalogami elektrooperaterja,
ter stroški in odhodki pametnih omrežij se za posamezno leto regulativnega
obdobja načrtujejo na podlagi načrta, ki ga v postopku določitve regulativnega
okvira elektrooperater predloži agenciji.
3.2.3. Stroški električne energije za izgube v omrežju
29. člen
(postopek določitve stroška nakupa električne energije za
izgube v omrežju)
(1) Stroški nakupa električne energije za izgube v
omrežju (SEEI) se določijo na podlagi določenih količin izgub električne
energije iz tretjega in petega odstavka tega člena in ob upoštevanju načrtovane
cene električne energije iz šestega odstavka tega člena.
(2) Količine izgub na distribucijskem sistemu
distribucijskega operaterja se ugotavljajo na podlagi razlik med količinami električne
energije, evidentiranimi na meji med prenosnim in distribucijskim sistemom, ter
količinami električne energije v medsebojni (medsosedski) izmenjavi (iz tujine)
na območju distribucijskega sistema in količinami električne energije,
izmerjenimi na prevzemno-predajnih mestih pri končnih odjemalcih na
distribucijskem sistemu distribucijskega operaterja v posameznih letih. Pri tem
se upoštevajo tudi količine električne energije, ki jo v distribucijski sistem
distribucijskega operaterja oddajajo proizvajalci, priključeni na ta sistem, in
medsebojne izmenjave med območji distribucijskega sistema distribucijskega operaterja.
Količine izgub na distribucijskem sistemu se izračunajo na naslednji način:
Wizg_dis =
Wpren + Wpro ± Wizm_dis – Wko
[kWh],
kjer oznake pomenijo:
Wizg_dis
       količine izgub električne energije na distribucijskem sistemu;
Wpren
         količine evidentirane električne energije na meji med prenosnim in
distribucijskim sistemom;
Wpro
           oddana količina električne energije proizvajalcev na
distribucijskem sistemu;
Wizm_dis
      količine medsebojne izmenjave električne energije med
distribucijskimi sistemi distribucijskih operaterjev;
Wko
            količina izmerjene električne energije pri končnih odjemalcih na
distribucijskem sistemu.
(3) Agencija določi povprečni priznani odstotek
količinskih izgub glede na realizirane količine na prevzemno-predajnih mestih
pri končnih odjemalcih na sistemu distribucijskega operaterja v obdobju, ki
zajema leta t-4, t-3 in t-2 pred začetkom regulativnega obdobja,
pri čemer predstavlja t prvo leto regulativnega obdobja. Načrtovane količine
izgub v posameznih letih regulativnega obdobja na območju distribucijskega
sistema distribucijskega operaterja se določijo na podlagi priznanega odstotka
količinskih izgub in ob upoštevanju količinskega letnega načrta porabe električne
energije iz 14. člena tega akta na naslednji način:
kjer oznake pomenijo:
Wnačrt_izg_dis
         načrtovane količine izgub v posameznem letu regulativnega
obdobja na območju distribucijskega sistema distribucijskega operaterja;
Wprevz
                  skupne, v distribucijski sistem prevzete količine, ki
zajemajo:
-     evidentirane
količine električne energije na meji med prenosnim in distribucijskim sistemom,
-     proizvedene
količine, oddane na distribucijskem sistemu in
-     količine
medsebojne izmenjave električne energije med distribucijskimi sistemi
distribucijskih operaterjev;
Wodd
                    skupne, iz distribucijskega sistema oddane količine,
ki zajemajo:
-     količine
medsebojne izmenjave električne energije med distribucijskimi sistemi
distribucijskih operaterjev in
-     količine
izmerjene električne energije pri končnih odjemalcih na distribucijskem
sistemu;
Wko_dis
                 količina izmerjene električne energije pri končnih
odjemalcih na območju distribucijskega sistema.
(4) Količine izgub na prenosnem sistemu se ugotavljajo
na podlagi razlik med količinami električne energije na prevzemno-predajnih
mestih med proizvajalci in prenosnim sistemom ter količinami električne
energije na meji med prenosnim in distribucijskim sistemom oziroma omrežji
končnih odjemalcev, priključenih na prenosni sistem v posameznih letih in na
povezovalnih vodih do sosednjih čezmejnih prenosnih sistemov, na naslednji
način:
Wizg_pren =
Wpro ± Wtranz – Wdis – Wko_pren [kWh],
kjer oznake pomenijo:
Wizg_pren
              količine izgub električne energije na prenosnem sistemu;
Wpro
                    oddana količina električne energije proizvajalcev na
prenosnem sistemu;
Wdis
                     količine evidentirane električne energije na meji
med prenosnim in distribucijskim sistemom;
Wko_pren
              količina izmerjene električne energije pri končnih odjemalcih
na prenosnem sistemu;
Wtranz
                  količine izgub električne energije na povezovalnih vodih
do sosednjih čezmejnih prenosnih sistemov.
(5) Agencija določi povprečni priznani odstotek
količinskih izgub glede na realizirane količine na prevzemno-predajnih mestih
pri končnih odjemalcih na prenosnem in distribucijskem sistemu v obdobju, ki
zajema leta t-4, t-3 in t-2 pred začetkom regulativnega obdobja,
pri čemer predstavlja t prvo leto regulativnega obdobja. Načrtovane količine
izgub v posameznih letih regulativnega obdobja za prenosni sistem se določijo
na podlagi priznanega odstotka količinskih izgub in ob upoštevanju količinskega
letnega načrta porabe električne energije iz 14. člena tega akta ter zajema
količine izgub na povezovalnih vodih do sosednjih čezmejnih prenosnih sistemov,
na naslednji način:
kjer oznake pomenijo:
Wnačrt_izg_pren        načrtovane
količine izgub v posameznem letu regulativnega obdobja na prenosnem sistemu;
Wprevz
                  skupne, v prenosni sistem prevzete količine, ki zajemajo:
-       
proizvedene količine, oddane na prenosni sistem in
-       
količine električne energije, izmerjene na merilnih napravah, ki so
nameščene na čezmejnih povezovalnih vodih;
Wodd
                   skupne, iz prenosnega sistema oddane količine, ki
zajemajo:
-       
količine evidentirane električne energije na meji med prenosnim in distribucijskim
sistemom,
-       
količine električne energije, izmerjene na merilnih napravah, ki so
nameščene na čezmejnih povezovalnih vodih in
-       
količina izmerjene električne energije pri končnih odjemalcih na
prenosnem sistemu;
Wko
                            količina izmerjene električne energije
pri končnih odjemalcih.
(6) Za posamezno leto regulativnega obdobja se
načrtovana cena električne energije za izgube za že izvedene nakupe določi na
podlagi že doseženih cen izvedenih letnih nakupov električne energije za
izgube, za preostale količine električne energije za izgube se načrtovana cena
določi na podlagi povprečja cen električne energije za produkta pasovne in
vršne energije vseh dnevnih trgovanj za leto regulativnega obdobja do vključno
31. avgusta leta pred začetkom regulativnega obdobja, doseženih na
madžarski energetski borzi. V načrtovani letni ceni je upoštevan 70-odstotni
delež cene za pasovno energijo in 30-odstotni delež cene za vršno energijo, kar
izhaja iz profila povprečnega dnevnega diagrama porabe električne energije v
Republiki Sloveniji.
3.2.4. Stroški sistemskih storitev
30. člen
(zagotavljanje sistemskih storitev)
Za zagotavljanje zadostnih pogojev, ki omogočajo zanesljivo in
stabilno delovanje sistema, sta odgovorna sistemski in distribucijski operater.
Ponudniki sistemskih storitev zagotavljajo izvajanje teh storitev iz
proizvodnih objektov in od končnih odjemalcev na območju sinhronega
obratovanja. Ponudniki so lahko proizvajalci, končni odjemalci, trgovci,
dobavitelji in agregatorji.
31. člen
(zbiranje ponudb)
(1) Za zagotavljanje dejanskega potrebnega obsega
sistemskih storitev iz naslednjega odstavka, učinkovite in pregledne porabe
sredstev ter enakopravnosti med ponudniki mora sistemski operater izvesti
postopek zbiranja ponudb po enotnih kriterijih ločeno za posamezne sistemske
storitve. 
(2) V povabilu za zbiranje ponudb mora sistemski
operater določiti kriterije, ki jih predpisujejo sistemska obratovalna navodila
za prenosni sistem oziroma Uredba Komisije (EU) 2017/1485 z dne 2. avgusta
2017 o določitvi smernic za obratovanje sistema za prenos električne energije
(UL L št. 220 z dne 25. 8. 2017, str. 1; v nadaljnjem besedilu:
Uredba (EU) št. 2017/1485) in pogoje zagotavljanja posamezne sistemske
storitve:
-       
za zagotavljanje rezerve za vzdrževanje frekvence oziroma primarno
regulacijo frekvence;
-       
za avtomatski proces povrnitve frekvence oziroma sekundarno regulacijo
frekvence in moči, ločeno za zakup izravnalne moči navzgor in navzdol;
-       
za ročni proces povrnitve frekvence oziroma minutno rezervo za terciarno
regulacijo, ločeno za zakup izravnalne moči navzgor in navzdol;
-       
za rezervo za nadomestitev;
-       
za regulacijo napetosti in jalove moči in
-       
za zagon agregatov brez zunanjega napajanja.
(3) Ponudniki morajo podati ceno za vsako sistemsko
storitev ločeno. Postopek zakupa sistemskih storitev iz prve in druge alineje
prejšnjega odstavka se izvaja čim kratkoročneje, kadar je to gospodarsko
učinkovito.
(4) Pri zagotavljanju sistemskih storitev iz drugega
odstavka tega člena lahko sistemski operater med ponudnike uvrsti vire, ki temeljijo
na prilagajanju odjema, vključevanju razpršenih virov proizvodnje in
hranilnikov energije, pri čemer so manjši viri lahko agregirani v regulacijske
portfelje, s katerimi upravljajo agregatorji in katerih velikost je primerljiva
z drugimi viri v sistemu.
(5) Določbe tega člena se smiselno uporabljajo za sistemske
storitve, ki jih potrebuje distribucijski operater.
32. člen
(ocena in poročilo o zagotavljanju sistemskih storitev)
(1) Sistemski operater najkasneje do 31. marca
izdela oceno potrebnega obsega posameznih sistemskih storitev za naslednja tri
leta, ki mora vsebovati količinski obseg s tehničnimi značilnostmi in
utemeljitev obsega posameznih sistemskih storitev za posamezno leto, ki se deli
na:
-       
posamezne vrste sistemskih storitev, potrebne skladno z veljavnimi
predpisi;
-       
že zakupljene posamezne vrste sistemskih storitev, ki vključujejo tudi
pogodbe o deljenju rezerv in medsebojni pomoči s sosednjimi sistemskimi
operaterji;
-       
dodatno potrebne posamezne vrste sistemskih storitev.
(2) V oceni iz prejšnjega odstavka mora sistemski
operater navesti tudi načrtovane postopke in časovnico izvedbe zakupa dodatno
potrebnih posameznih vrst sistemskih storitev.
(3) Najkasneje do 31. januarja sistemski operater
izdela poročilo o zagotavljanju sistemskih storitev v preteklem letu, ki mora
vsebovati:
-       
količinski obseg s tehničnimi značilnostmi in utemeljitev obsega
posameznih sistemskih storitev za preteklo leto, strukturirano skladno s prvim
odstavkom tega člena;
-       
odmike od načrtovanega obsega posameznih sistemskih storitev, ki jih je
sistemski operater načrtoval v poročilu iz prvega odstavka tega člena, in
utemeljitev razlogov za nastale odmike;
-       
dokumentacijo o izvedenih postopkih zakupa posameznih sistemskih
storitev (povabila za zbiranje ponudb, prejete ponudbe, sklenjene pogodbe,
sporazume in drugo).
(4) Določbe tega člena se smiselno uporabljajo za
distribucijskega operaterja.
33. člen
(določitev stroškov sistemskih storitev)
Pri določitvi načrtovanih stroškov posameznih sistemskih
storitev v posameznem letu regulativnega obdobja agencija izhaja iz
realiziranih tržnih cen vsake posamezne sistemske storitve, ki jo je
elektrooperater zakupil v zadnjem letu pred določitvijo novega regulativnega
obdobja, in obsega posameznih sistemskih storitev, ki jih je elektrooperater
opredelil v oceni iz prejšnjega člena. Za določitev načrtovanih stroškov
posameznih sistemskih storitev za posamezno leto regulativnega obdobja se
upošteva faktor načrtovane inflacije iz 15. člena tega akta.
3.2.5. Strošek amortizacije
34. člen
(določitev stroška amortizacije)
(1) Strošek amortizacije (AMt) se za
posamezno leto regulativnega obdobja izračuna na naslednji način:
kjer oznake pomenijo:
AMt       strošek amortizacije;
NVt      nabavna vrednost posameznega sredstva;
ast       amortizacijska stopnja za posamezno
sredstvo, ki upošteva določeno dobo koristnosti;
t           leto regulativnega obdobja.
(2) Strošek amortizacije posameznega leta regulativnega
obdobja se izračuna kot vsota stroška amortizacije elektroenergetske infrastrukture
in ostalih sredstev.
35. člen
(kriteriji za ugotavljanje stroška amortizacije)
(1) Strošek amortizacije se izračuna ob upoštevanju
nabavne vrednosti sredstev, ki se določi v skladu s 36. členom tega akta,
amortizacijske stopnje, določene ob upoštevanju dobe koristnosti posameznega
sredstva, in metode enakomernega časovnega amortiziranja. 
(2) Pri določitvi stroška amortizacije se upoštevajo
amortizacijske stopnje, ki odražajo dobo koristnosti posameznega sredstva in
niso višje od davčno priznanih. Če elektrooperater za poslovne potrebe
obračunava strošek amortizacije po amortizacijskih stopnjah, ki so višje od
davčno priznanih, mora za obračunan strošek amortizacije, ki presega davčno
priznano amortizacijsko stopnjo, voditi posebne računovodske evidence.
(3) Strošek amortizacije sredstev, ki so uporabljena pri
izdelavi usredstvenih lastnih proizvodov in storitev ter je vkalkuliran v
usredstvene lastne proizvode in storitve, se ne upošteva v višini izkazanih
prihodkov za te namene.
(4) Pri določitvi stroška amortizacije se amortizacija
od posameznega sredstva ali dela sredstva obračuna in priznava le enkrat,
dokler sredstvo ni v celoti amortizirano.
(5) V primeru prevrednotenja sredstva na višjo vrednost
ali preprodaje po višji vrednosti med življenjsko dobo sredstva se pri izračunu
stroška amortizacije upošteva nabavna vrednost tega sredstva ob prvi
usposobitvi za uporabo pri prvem elektrooperaterju ali prvem lastniku omrežja
in naknadna vlaganja v sredstvo.
(6) Strošek amortizacije sredstev iz naslova vlaganj v
služnostne pravice se obračunava v dobi koristnosti te pravice. Strošek
amortizacije sredstev iz naslova pridobitve časovno neomejenih služnostnih
pravic na trasah vodov se upošteva glede na amortizacijsko osnovo s 100-letno
dobo koristnosti teh sredstev. Za vlaganja v služnostne pravice, ki niso v
uporabi, strošek amortizacije ni upravičeni strošek. Od 1. januarja 2013
se služnostne pravice na trasah vodov vodijo po pravilih, ki veljajo za dele
opredmetenih sredstev večjih vrednosti.
(7) Če elektrooperater pripiše stroške obresti
posameznemu sredstvu, ki ga je predal v uporabo po 1. januarju 2013, se
strošek amortizacije iz tega naslova ne priznava. Elektrooperater mora v tem
primeru voditi evidenco tistega dela posameznega sredstva, ki se nanaša na
obresti in pripadajoči del stroška amortizacije.
(8) Pri naknadnih vlaganjih v sredstva se doba
koristnosti teh sredstev zaradi novih vlaganj ustrezno podaljša, amortizacijska
stopnja pa ustrezno preračuna, ali pa se nova vlaganja obravnavajo kot
samostojni del sredstev, za katerega se ločeno določi doba koristnosti in
amortizacijska stopnja.
(9) Strošek amortizacije sredstev, ki niso neposreden
pogoj za opravljanje dejavnosti elektrooperaterja iz drugega odstavka 39. člena
tega akta, se ne priznava.
36. člen
(osnove za izračun stroška amortizacije)
(1) Strošek amortizacije se izračuna ob upoštevanju
nabavne vrednosti sredstev na podlagi stanja sredstev in amortizacijskih stopenj
v poslovnih knjigah na dan 31. december leta t-3 pred začetkom
regulativnega obdobja, načrtovanih naložb v sredstva za leto t-2 in t-1,
pred začetkom regulativnega obdobja, kot je določeno v odločbi o regulativnem
okviru za leti t-2 in t-1, in načrtovanih naložb v sredstva, ki
so določene v skladu s 40. členom tega akta za posamezno leto regulativnega obdobja.
(2) Za načrtovane naložbe v elektroenergetsko
infrastrukturo se strošek amortizacije izračuna na podlagi predvidene 30-letne
dobe koristnosti sredstev.
(3) Za načrtovane naložbe v ostala sredstva se strošek
amortizacije izračuna na podlagi predvidene 12-letne dobe koristnosti sredstev.
(4) Za načrtovane naložbe iz drugega in prejšnjega
odstavka tega člena se v prvem letu amortiziranja upošteva 100 odstotkov vrednosti
izračunanega stroška amortizacije.
(5) Strošek amortizacije vključuje tudi strošek amortizacije
brezplačno prevzetih sredstev, sredstev, zgrajenih s sofinanciranjem, drugih
nepovratnih sredstev in sredstev, zgrajenih iz sredstev od prezasedenosti.
3.2.6. Reguliran donos na sredstva
37. člen
(določitev reguliranega donosa na sredstva)
(1) Reguliran donos na sredstva (RDSt)
se za posamezno leto regulativnega obdobja izračuna na naslednji način:
RDSt =
PVRBt • TPSK [EUR],
kjer oznake pomenijo:
RDSt
       reguliran donos na sredstva;
PVRBt
     povprečna vrednost regulativne baze sredstev;
TPSK       tehtani
povprečni strošek kapitala pred obdavčitvijo (WACC – Weighted Average Cost of
Capital), v odstotku;
t                leto
regulativnega obdobja.
(2) Reguliran donos na sredstva posameznega leta
regulativnega obdobja se izračuna kot vsota reguliranega donosa na sredstva
elektroenergetske infrastrukture in ostalih sredstev.
(3) Reguliran donos na sredstva se ne priznava za del
vrednosti sredstev v višini brezplačno prevzetih sredstev, pridobljenih s
plačili nesorazmernih stroškov za priključitev na sistem, na sredstva v gradnji
in izdelavi, sredstva, zgrajena iz sredstev od prezasedenosti, sredstva,
zgrajena s sofinanciranjem, brezplačno prevzeta evropska sredstva in druga
nepovratna sredstva, ter sredstva, ki niso neposreden pogoj za opravljanje
dejavnosti elektrooperaterja iz drugega odstavka 39. člena tega akta.
38. člen
(povprečna vrednost regulativne baze sredstev)
(1) Povprečna vrednost regulativne baze sredstev (PVRBt)
za posamezno leto regulativnega obdobja se izračuna na naslednji način:
kjer oznake pomenijo:
PVRBt
     povprečna vrednost regulativne baze sredstev;
OVSt
       otvoritvena vrednost regulativne baze sredstev;
ZVSt
        zaključna vrednost regulativne baze sredstev;
t                leto
regulativnega obdobja.
(2) Povprečna vrednost regulativne baze sredstev za
posamezno leto regulativnega obdobja se izračuna ločeno za:
-       
elektroenergetsko infrastrukturo in
-       
ostala sredstva.
39. člen
(določitev otvoritvene in zaključne vrednosti regulativne baze
sredstev)
(1) V regulativno bazo sredstev so vključena samo tista
sredstva, ki predstavljajo neposreden pogoj za opravljanje dejavnosti
elektrooperaterja.
(2) Kot sredstva, ki niso neposreden pogoj za
opravljanje dejavnosti elektrooperaterja, se v skladu s tem aktom štejejo
stanovanjski, počitniški in muzejski objekti s pripadajočo opremo in zemljišči,
polnilnice za električna vozila (razen javne infrastrukture hitrih polnilnic na
avtocestnem križu), umetniška dela in elektrarne za proizvodnjo električne
energije iz obnovljivih virov in v soproizvodnji z visokim izkoristkom ter
podobna sredstva.
(3) V otvoritveni vrednosti regulativne baze sredstev so
upoštevane neodpisane vrednosti sredstev, razen vrednosti sredstev, na katere
se ne priznava reguliran donos na sredstva v skladu s tretjim odstavkom 37.
člena tega akta na prvi dan posameznega leta regulativnega obdobja.
(4) Zaključna vrednost regulativne baze sredstev za
posamezno leto regulativnega obdobja se izračuna na naslednji način:
ZVSt =
OVSt + NNt – AMt – ISt – BPSt
[EUR],
kjer oznake pomenijo:
ZVSt
        zaključna vrednost regulativne baze sredstev za leto t regulativnega
obdobja, ki je enaka neodpisani vrednosti sredstev na zadnji dan leta t;
OVSt
       otvoritvena vrednost regulativne baze sredstev za leto t
regulativnega obdobja, ki je enaka neodpisani vrednosti sredstev na prvi dan
leta t, zmanjšani za vrednost sredstev, na katere se ne priznava
donos;
NNt
         vrednost novih naložb v sredstva v letu t, potrebnih za
izvajanje dejavnosti elektrooperaterja, razen sredstev, potrebnih za izvajanje
pilotnih projektov;
AMt
         strošek amortizacije za leto t regulativnega obdobja, zmanjšana
za strošek amortizacije BPSt;
ISt            neodpisana
vrednost izločenih sredstev v letu t regulativnega obdobja;
BPSt
       vrednost novih naložb v sredstva v letu t regulativnega obdobja,
na katera se ne priznava donos v skladu s tretjim odstavkom 37. člena tega
akta;
t                leto
regulativnega obdobja.
(5) Zaključna vrednost regulativne baze sredstev za
leto t regulativnega obdobja je enaka otvoritveni vrednosti
regulativne baze sredstev leta t+1.
(6) V izračunu regulativne baze sredstev se upošteva
neodpisana vrednost sredstva, ki izhaja iz nabavne vrednosti ob prvi
usposobitvi za uporabo ter naknadna vlaganja v sredstvo pri prvem
elektrooperaterju ali prvem lastniku omrežja.
40. člen
(načrtovane naložbe v sredstva)
(1) Pri določitvi vrednosti načrtovanih naložb v
sredstva, ki so v regulativnem obdobju vključene v izračun povprečne vrednosti
regulativne baze sredstev, agencija presoja potrebna sredstva za naložbe iz
naložbenih načrtov elektrooperaterjev.
(2) Pri oceni vrednosti načrtovanih naložb v sredstva v
letu t-2 in t-1 pred začetkom regulativnega obdobja, ki so
vključene v izračun povprečne vrednosti regulativne baze sredstev leta t-2
in t-1, agencija upošteva vrednosti načrtovanih naložb v sredstva, kot
je določeno v odločbi o regulativnem okviru za leti t-2 in t-1.
(3) Če agencija ugotovi, da so bile posamezne načrtovane
naložbe v letu t-2 in t-1 pred začetkom regulativnega obdobja
izvedene le v višini 50 odstotkov oziroma so bile v celoti neizvedene in
elektrooperater načrtuje izvedbo le-teh v novem regulativnem obdobju, agencija
za vrednost teh naložb ustrezno zniža oceno višine naložb iz prejšnjega
odstavka.
(4) Agencija določa upravičene stroške
elektrooperaterja, ki se nanašajo na strošek amortizacije in reguliran donos na
sredstva na podlagi ocene in presoje naložbenega načrta skladno z EZ-1 in
aktom, ki ureja metodologijo za pripravo in ocenitev naložbenega načrta
elektrooperaterja. Elektrooperater je dolžan na podlagi akta, ki ureja
metodologijo za pripravo in ocenitev naložbenega načrta elektrooperaterja,
izdelati naložbeni načrt za naslednje regulativno obdobje in ga do 31. januarja
v letu, ko agencija odloča o regulativnem okviru, posredovati agenciji.
(5) Če agencija pri oceni in presoji naložbenega načrta
ugotovi, da bi upoštevanje vseh naložb iz naložbenega načrta imelo prevelik
vpliv na omrežnino, lahko pri določitvi upravičenih stroškov elektrooperaterja,
ki se nanašajo na strošek amortizacije in reguliran donos na sredstva, za
regulativno obdobje upošteva le določene naložbe po prioritetnem vrstnem redu
iz naložbenega načrta elektrooperaterja.
(6) Načrtovane naložbe v sredstva se v regulativno bazo
sredstev vključujejo v višini 100 odstotkov v letu načrtovane naložbe.
41. člen
(določitev tehtanega povprečnega stroška kapitala)
(1) Tehtani povprečni strošek kapitala pred obdavčitvijo
(TPSK) določi agencija na naslednji način:
kjer oznake pomenijo:
TPSK       tehtani
povprečni strošek kapitala pred obdavčitvijo (WACC – Weighted Average Cost of
Capital), v odstotku;
DLK         delež
lastniškega kapitala, ki je enak razmerju: (vrednost lastniškega kapitala) /
(vrednost lastniškega kapitala + vrednost dolžniškega kapitala), v odstotku;
SLK          strošek
lastniškega kapitala, v odstotku;
EDS         efektivna
davčna stopnja v višini, ki izhaja iz ekonomsko upravičenega oziroma davčno
optimalnega poslovanja podjetja, v deležu;
DDK         delež
dolžniškega kapitala, ki je enak razmerju: (vrednost dolžniškega kapitala) /
(vrednost lastniškega kapitala + vrednost dolžniškega kapitala), v odstotku;
SDK         strošek
dolžniškega kapitala, v odstotku.
(2) Višino tehtanega povprečnega stroška kapitala pred
obdavčitvijo (TPSK) za potrebe izračuna reguliranega donosa na sredstva določa
II. poglavje Priloge 1.
3.2.7. Kakovost oskrbe
3.2.7.1. Splošno
42. člen
(spremljanje dimenzij kakovosti oskrbe)
Agencija spremlja za izvajanje reguliranja s kakovostjo
oskrbe naslednje dimenzije:
-       
neprekinjenost napajanja;
-       
komercialno kakovost in
-       
kakovost napetosti.
43. člen
(namen reguliranja s kakovostjo oskrbe)
Nameni reguliranja s kakovostjo oskrbe so:
1.     
doseči tako neprekinjenost napajanja, da bodo prekinitve napajanja čim
manj pogoste in čim krajše oziroma da bodo doseženi minimalni standardi
kakovosti oskrbe;
2.     
pri udeležencih na trgu z električno energijo vzpostaviti takšne
razmere, ki bodo spodbujale izboljšanje neprekinjenosti napajanja uporabnikov;
3.     
uvesti ukrepe in postopke v skladu s stanjem tehnike za optimalno raven
neprekinjenosti napajanja glede na trenutna in načrtovana obratovalna stanja;
4.     
zajamčiti ustrezno raven netehnične oziroma komercialne kakovosti, ki se
odraža pri izvajanju posameznih storitev;
5.     
zagotavljati raven kakovosti napetosti, kot jo opredeljuje standard SIST
EN 50160, in
6.     
spodbuditi vlaganje v infrastrukturo ter ustrezno podpreti procese
delovanja in vzdrževanja, da bodo trajno doseženi cilji, opisani v prejšnjih
točkah.
44. člen
(načini reguliranja s kakovostjo oskrbe)
(1) Načini reguliranja s kakovostjo oskrbe, ki jih
agencija uporablja za posamezno dimenzijo kakovosti oskrbe, so:
-       
javna objava podatkov o vrednostih posameznih parametrov kakovosti
oskrbe;
-       
funkcijska povezava med neprekinjenostjo napajanja in upravičenimi
stroški distribucijskega operaterja in
-       
določitev minimalnih standardov kakovosti oskrbe.
(2) Pri javni objavi rezultatov analiz stanja kakovosti
napetosti iz prve alineje prejšnjega odstavka agencija upošteva minimalno raven
kakovosti napetosti, ki je določena z veljavnimi tehničnimi standardi v 5.
točki 43. člena tega akta.
(3) Reguliranje s kakovostjo oskrbe na območju
sistemskega operaterja se izvaja le na način iz prve alineje prvega odstavka
tega člena.
45. člen
(neprekinjenost napajanja)
(1) Neprekinjenost napajanja se spremlja s parametri na
podlagi števila in trajanja prekinitev ter s količinami nedobavljene energije
zaradi prekinitev napajanja. Elektrooperater in distribucijska podjetja vodijo
register podatkov o prekinitvah napajanja za celoten sistem in za vsa
prevzemno-predajna mesta.
(2) Za neprekinjenost napajanja se uporabljajo
parametri, določeni v aktu, ki ureja pravila monitoringa kakovosti oskrbe z
električno energijo.
46. člen
(komercialna kakovost)
(1) Komercialna kakovost označuje vidike kakovosti
storitev, ki izhajajo iz odnosov med distribucijskim operaterjem ali
distribucijskimi podjetji in uporabniki.
(2) Za komercialno kakovost se uporabljajo parametri,
določeni v aktu, ki ureja pravila monitoringa kakovosti oskrbe z električno
energijo.
47. člen
(kakovost napetosti)
(1) Kakovost napetosti zajema tehnične karakteristike
napetosti na prevzemno-predajnem mestu uporabnika, ki so predpisane v tehničnih
standardih. Elektrooperater in distribucijska podjetja so dolžni uporabnikom
zagotavljati kakovost napetosti na prevzemno-predajnem mestu v skladu z
veljavno zakonodajo in stanjem tehnike.
(2) Elektrooperater in distribucijska podjetja so dolžni
zagotavljati stalno spremljanje in periodično preverjanje stanja kakovosti
napetosti, in sicer na zbiralkah VN/VN in VN/SN RTP, na meji med prenosnim in
distribucijskim sistemom in na točkah povezav prenosnega sistema s sosednjimi
sistemi. Na zahtevo uporabnika oziroma po potrebi elektrooperater in
distribucijska podjetja preverjajo kakovost napetosti na prevzemno-predajnem mestu
uporabnika.
(3) Za preverjanje kakovosti napetosti iz prejšnjega
odstavka elektrooperater in distribucijska podjetja spremljajo vse parametre po
standardu SIST EN 50160 (odkloni napajalne napetosti, harmonske in medharmonske
napetosti, hitre spremembe napetosti, neravnotežje napajalne napetosti,
signalne napetosti, odstopanje omrežne frekvence, upadi in porasti napetosti,
kratkotrajne in dolgotrajne prekinitve napetosti). Za ocenjevanje ustreznosti
kakovosti napetosti uporabljajo elektrooperater in distribucijska podjetja
standard SIST EN 50160.
48. člen
(javna objava podatkov o kakovosti oskrbe)
Agencija javno objavi podatke o vrednostih parametrov
kakovosti oskrbe glede na koristnost in učinke objave podatkov ter upoštevaje
pravila poslovne etike. Za javno objavo se šteje objava na spletnih straneh
agencije, v letnih poročilih agencije ali v okviru elektronskih in tiskanih
publikacij.
49. člen
(reguliranje s kakovostjo oskrbe)
(1) V regulativnem obdobju se reguliranje s kakovostjo
oskrbe izvaja po posameznih območjih distribucijskega sistema glede na vrednost
parametra povprečnega trajanja prekinitev napajanja v sistemu (v nadaljnjem
besedilu: SAIDI) in parametra povprečne frekvence prekinitev napajanja v
sistemu (v nadaljnjem besedilu: SAIFI), ki odražata nenačrtovane dolgotrajne prekinitve
in so posledica lastnih vzrokov.
(2) Vrednosti parametrov se izračunajo za posamezno
območje distribucijskega sistema, in sicer posebej za njegovo urbano območje,
ki vključuje mestne in mešane srednjenapetostne (SN) izvode in ruralno območje,
kot so podeželski srednjenapetostni (SN) izvodi.
(3) Agencija z reguliranjem s kakovostjo oskrbe spodbuja
vlaganja v razvoj sistema, ki prinašajo največje koristi, in zagotavlja
racionalno vodenje, obratovanje in vzdrževanje sistema. Reguliranje s
kakovostjo oskrbe je povratnozančno vodenje procesa, pri katerem agencija
vpliva na proces tako, da se raven kakovosti oskrbe, ki jo regulira, čim bolj
ujema z želenimi (referenčnimi) veličinami, ne glede na motnje, ki jim je
sistem izpostavljen.
(4) Temelj ekonomskega reguliranja s kakovostjo oskrbe
so informacije, ki jih agencija pridobiva iz procesa nadzora kakovosti oskrbe
pri elektrooperaterju in distribucijskih podjetjih in obsega merjenje in
spremljanje veličin za izračun parametrov kakovosti oskrbe, zajem in obdelavo
podatkov ter poročanje.
50. člen
(spremljanje kakovosti oskrbe)
(1) Spremljanje kakovosti oskrbe pri elektrooperaterju
in distribucijskih podjetjih obsega:
-       
zajem in obdelavo podatkov o kakovosti oskrbe, ki obsega zajem in
shranjevanje podatkov ter izračun parametrov neprekinjenosti napajanja,
komercialne kakovosti in kakovosti napetosti;
-       
merjenje in spremljanje veličin, potrebnih za izračun parametrov
kakovosti napetosti, ki obsegajo stalni in občasni monitoring kakovosti
napetosti ter beleženje časa nastanka dogodkov v omrežju in beleženje stanj
poslovnih procesov pri izvajanju storitev;
-       
poročanje o kakovosti oskrbe in izdajanje potrdil, ki obsegata pripravo
poročil in posredovanje le-teh upravi, ministrstvu, pristojnemu za energijo,
agenciji in uporabnikom ter pripravo izjav o skladnosti oziroma neskladnosti
kakovosti napetosti.
(2) Elektrooperater in distribucijska podjetja lahko
prenesejo izvajanje nalog, povezanih s spremljanjem kakovosti oskrbe, na tretjo
osebo. V tem primeru morajo v pogodbi, s katero prenesejo izvajanje teh nalog,
zagotoviti, da bo ta oseba na območju distribucijskega sistema, na katerem
izvaja te naloge, izvajala spremljanje in omogočila presoje kakovosti oskrbe v
skladu z določbami akta, ki ureja pravila monitoringa kakovosti oskrbe z
električno energijo.
51. člen
(posredovanje podatkov)
Elektrooperater in distribucijska podjetja so dolžni agenciji
posredovati vse podatke, ki so potrebni za izvajanje reguliranja s kakovostjo
oskrbe. Nabor podatkov, ki jih potrebuje agencija, način zbiranja in obdelave
podatkov (spremljanja parametrov) o kakovosti oskrbe ter način in dinamika
poročanja so določeni v aktu, ki ureja pravila monitoringa kakovosti oskrbe z
električno energijo.
52. člen
(presoja podatkov o kakovosti oskrbe)
(1) Agencija pred določitvijo načrtovanih upravičenih
stroškov novega regulativnega obdobja ali med trajanjem regulativnega obdobja
presodi podatke o kakovosti oskrbe let t-4, t-3, t-2 ali t-1,
ki so jih posredovali elektrooperater ali distribucijska podjetja. Presoja se
izvede za izbrano preteklo leto za enega ali več distribucijskih podjetij.
(2) Presoja podatkov o kakovosti oskrbe se izvede po
postopku, ki je določen v aktu, ki ureja pravila monitoringa s kakovostjo
oskrbe z električno energijo.
3.2.7.2. Minimalni standardi kakovosti oskrbe
53. člen
(minimalni standardi kakovosti oskrbe)
(1) Minimalni standardi kakovosti oskrbe se izražajo z
zajamčenimi standardi ali s sistemskimi standardi kakovosti oskrbe.
(2) Minimalne standarde kakovosti oskrbe za izbrane
dimenzije kakovosti oskrbe in raven opazovanja posameznih parametrov kakovosti
oskrbe določajo 2. in 6. oddelek I. poglavja ter 1. in 2. oddelek II.
poglavja Priloge 2, ki je sestavni del tega akta.
54. člen
(zajamčeni standardi neprekinjenosti napajanja)
(1) Zajamčeni standardi neprekinjenosti napajanja, ki
jih morata zagotavljati elektrooperater ali distribucijsko podjetje, so
določeni z:
-       
maksimalnim dopustnim skupnim trajanjem in številom dolgotrajnih
prekinitev (prekinitve napajanja, ki so daljše od treh minut) in so posledica
lastnih vzrokov elektrooperaterja ali distribucijskega podjetja za vsako
prevzemno-predajno mesto;
-       
maksimalnim trajanjem posamezne nenačrtovane dolgotrajne prekinitve
zaradi lastnih vzrokov;
-       
maksimalnim trajanjem posamezne načrtovane dolgotrajne prekinitve.
(2) Ob dokazanem kršenju zajamčenih standardov
neprekinjenosti napajanja so uporabniki upravičeni do izplačila nadomestila.
(3) Zajamčene standarde neprekinjenosti napajanja določa
6. oddelek I. poglavja Priloge 2.
55. člen
(nadomestilo ob kršitvah zajamčenih standardov
neprekinjenosti napajanja)
(1) Uporabnik je zaradi kršitve zajamčenih standardov
neprekinjenosti napajanja s strani distribucijskega operaterja upravičen do
izplačila nadomestila na podlagi utemeljene zahteve, ki jo uporabnik lahko poda
do konca tekočega leta za preteklo koledarsko leto. Pogoj za zahtevo je, da
uporabnik z vzdrževanjem svojega notranjega omrežja in napeljav ter s svojim
delovanjem zagotavlja skladnost napetosti s tehničnimi standardi na svojem
prevzemno-predajnem mestu v obdobju opazovanja (koledarsko leto) in da ima
vgrajeno merilno napravo, ki zagotavlja registracijo in prenos podatkov o
prekinitvah v informacijski sistem distribucijskega operaterja. Prizadeti
uporabnik prejme nadomestilo od distribucijskega operaterja na pisno zahtevo.
(2) Distribucijski operater je dolžan utemeljenost
zahteve uporabnika o kršenju zajamčenih standardov neprekinjenosti napajanja
presoditi v 30 dneh od prejema zahtevka, v nasprotnem primeru je uporabnik
upravičen do nadomestila.
(3) Če distribucijski operater ugotovi, da je zahteva
uporabnika utemeljena, mu je nadomestilo dolžan plačati najkasneje v naslednjem
mesecu po potrditvi zahteve uporabnika oziroma po preteku roka iz prejšnjega
odstavka.
(4) Nadomestila iz prejšnjega odstavka niso upravičeni
stroški distribucijskega operaterja. Distribucijski operater je dolžan voditi
podrobno (vrednostno in količinsko) evidenco potrjenih zahtev zaradi kršitve
zajamčenih standardov, ki jih je potrdil, in podrobno (vrednostno in
količinsko) evidenco izplačanih nadomestil. Višino nadomestila določa 7.
oddelek I. poglavja Priloge 2.
(5) Uporabnik ni upravičen do izplačila nadomestila, če
je leto t regulativnega obdobja, v katerem se je zgodila kršitev
zajamčenega standarda neprekinjenosti napajanja, predmet izvzetja iz 65. člena
tega akta.
56. člen
(posamezne dolgotrajne prekinitve)
(1) Najdaljše dopustno trajanje posamezne dolgotrajne
prekinitve napajanja je časovno omejeno, kot sledi:
-       
normalna situacija (brez izrednih dogodkov): devet ur za nenačrtovane
prekinitve zaradi lastnih vzrokov in za načrtovane prekinitve;
-       
izredni dogodki: 18 ur za nenačrtovane prekinitve zaradi lastnih
vzrokov.
(2) Izredni dogodek iz druge alineje prejšnjega odstavka
je dogodek, ki je posledica lastnega vzroka ali pri katerem je za vzpostavitev
napajanja potrebno daljše časovno obdobje iz drugih upravičenih razlogov, pri
čemer se izvzamejo dogodki, ki so posledica prekinitev napajanja zaradi
delovanja višje sile in tujih vzrokov, kot jih opredeljuje akt, ki ureja
pravila monitoringa kakovosti oskrbe z električno energijo.
(3) Uporabnik ima pravico do nadomestila, če trajanje
posamezne prekinitve preseže mejne vrednosti osnovne omejitve trajanja
dolgotrajne prekinitve napajanja. Pogoj za zahtevo je vgrajena merilna naprava
pri uporabniku, ki zagotavlja registracijo in hranjenje podatkov o prekinitvah.
(4) Nadomestila iz prejšnjega odstavka niso upravičeni
stroški distribucijskega operaterja. Distribucijski operater je dolžan voditi
podrobno (vrednostno in količinsko) evidenco potrjenih zahtev zaradi kršitve
zajamčenih standardov, ki jih je potrdil, in podrobno (vrednostno in
količinsko) evidenco izplačanih nadomestil.
(5) Višina nadomestila se poveča za 100 odstotkov
vrednosti osnovne višine nadomestila za vsako dodatno 100-odstotno prekoračitev
osnovne omejitve trajanja dolgotrajne prekinitve napajanja. Nadomestilo je
navzgor omejeno s trikratnikom njegove osnovne višine. Višino nadomestila
določa 8. oddelek I. poglavja Priloge 2.
(6) Uporabnik ni upravičen do izplačila nadomestila, če
je leto t regulativnega obdobja, v katerem se je zgodila kršitev
zajamčenega standarda komercialne kakovosti, predmet izvzetja iz 65. člena tega
akta.
57. člen
(sistemski standardi neprekinjenosti napajanja)
(1) Parametra neprekinjenosti napajanja, ki se
uporabljata za sistemske standarde neprekinjenosti napajanja, sta:
-       
SAIDI in
-       
SAIFI.
(2) Obdobje, v katerem se zahteva zagotavljanje
sistemskih standardov, ne more biti krajše od enega koledarskega leta, obenem
pa ne sme biti daljše od regulativnega obdobja, skrajšanega za eno koledarsko leto.
(3) Sistemski standardi neprekinjenosti napajanja
določajo:
-       
referenčno raven kakovosti oskrbe, ki jo mora elektrooperater ali
distribucijsko podjetje zagotoviti v vnaprej določenem obdobju v
distribucijskem sistemu, posameznih območjih distribucijskega sistema ali v
prenosnem sistemu s ciljem postopnega približevanja dosežene ravni
neprekinjenosti napajanja k ciljni vrednosti ali
-       
referenčno območje ravni kakovosti oskrbe, v okviru katere mora
elektrooperater ali distribucijsko podjetje v vnaprej določenem obdobju
zagotavljati raven kakovosti oskrbe v distribucijskem sistemu, posameznih
območjih distribucijskega sistema ali v prenosnem sistemu za ohranitev ravni
neprekinjenosti napajanja v okviru referenčnega območja.
(4) Sistemski standardi neprekinjenosti napajanja se kot
referenčna vrednost oziroma območje določijo:
-       
z zahtevanim relativnim izboljšanjem ravni neprekinjenosti napajanja
glede na izhodiščno vrednost kazalnikov neprekinjenosti napajanja ali
-       
z zahtevano absolutno ravnijo neprekinjenosti napajanja, določeno glede
na izhodiščno vrednost kazalnikov neprekinjenosti napajanja, ali
-       
z zahtevo po ohranitvi ravni neprekinjenosti napajanja znotraj
referenčnega območja, določenega z vrednostmi parametrov neprekinjenosti
napajanja.
(5) Sistemski standardi neprekinjenosti napajanja so
določeni s stopnjami izboljšanja kakovosti oskrbe glede na izhodiščno raven
neprekinjenosti napajanja za posamezno območje distribucijskega sistema za
vsako posamezno leto regulativnega obdobja.
(6) Izhodiščna raven kakovosti oskrbe je enaka doseženi
ravni neprekinjenosti napajanja v preteklem obdobju. V kolikor podatki o
doseženi ravni neprekinjenosti napajanja za preteklo obdobje niso na voljo,
agencija kot izhodiščno raven kakovosti oskrbe upošteva podatke o doseženi
ravni neprekinjenosti napajanja za zadnje obdobje, ki je na voljo.
(7) Zahtevano izboljšanje ravni neprekinjenosti
napajanja v obliki sistemskih standardov neprekinjenosti napajanja določa referenčno
gibanje ravni kakovosti oskrbe proti ciljni ravni. Ko elektrooperater ali
distribucijsko podjetje z ukrepi doseže predpisane ciljne ravni kakovosti
oskrbe, se zahteva le še ohranitev ravni kakovosti oskrbe. Obdobje, v katerem
agencija od elektrooperaterja ali distribucijskega podjetja pričakuje dosego
ciljnih ravni kakovosti oskrbe, je posredno odvisno od sheme zahtevanega
izboljšanja posameznih parametrov neprekinjenosti napajanja. Če sistemski
standardi kakovosti oskrbe določajo referenčno območje ravni kakovosti oskrbe,
je le-to konstantno za čas trajanja regulativnega obdobja.
(8) Pri oblikovanju sheme zahtevanega izboljšanja
agencija upošteva tudi značilnosti omrežja in okoljske, geografske ter
demografske značilnosti posameznega območja distribucijskega sistema.
(9) Sistemske standarde neprekinjenosti napajanja v
distribucijskem sistemu, posameznih območjih distribucijskega sistema in v
prenosnem sistemu določa 2. oddelek I. poglavja Priloge 2.
58. člen
(zajamčeni standardi komercialne kakovosti)
(1) Zajamčeni standardi komercialne kakovosti se
nanašajo na minimalne ravni kakovosti storitev, ki jih je distribucijski
operater ali distribucijsko podjetje dolžna zagotavljati vsem uporabnikom.
(2) Uporabnik ima pravico do izplačila nadomestila, če
distribucijski operater ali distribucijsko podjetje ob izvajanju storitve
dokazano kršita določeni zajamčeni standard komercialne kakovosti.
(3) Distribucijski operater je dolžan utemeljenost
zahteve uporabnika o kršenju zajamčenih standardov komercialne kakovosti
presoditi v osmih delovnih dneh od prejema pisnega zahtevka, v nasprotnem
primeru je uporabnik upravičen do izplačila nadomestila.
(4) Distribucijski operater je dolžan uporabniku plačati
nadomestilo v naslednjem mesecu po potrditvi zahtevka uporabnika oziroma po
preteku roka iz prejšnjega odstavka.
(5) Nadomestila iz prejšnjega odstavka niso upravičeni
stroški distribucijskega operaterja. Distribucijski operater je dolžan voditi
evidenco potrjenih zahtev zaradi kršitve zajamčenih standardov komercialne
kakovosti, ki jih je potrdil, in evidenco izplačanih nadomestil.
(6) Višina nadomestila se poveča za 100 odstotkov
vrednosti osnovne višine nadomestila za vsako dodatno 100 odstotno prekoračitev
osnovne omejitve zajamčenega standarda. Distribucijski operater je dolžan
uporabniku plačati nadomestilo v naslednjem mesecu po potrditvi zahtevka uporabnika.
Če distribucijski operater tega ne stori, se višina nadomestila poveča za 100
odstotkov. Nadomestilo je navzgor omejeno s trikratnikom osnovne višine. Višino
nadomestila določa 3. oddelek II. poglavja Priloge 2.
59. člen
(nadomestilo ob kršitvah zajamčenega standarda pri odpravi
neskladja odklonov napajalne napetosti)
(1) Uporabnik je zaradi kršitve zajamčenega standarda
komercialne kakovosti, ki opredeljuje maksimalni čas trajanja do odprave
neskladja odklonov napajalne napetosti s strani distribucijskega operaterja ali
distribucijskega podjetja, upravičen do izplačila nadomestila na podlagi
upravičene zahteve.
(2) Ne glede na določbe prejšnjega člena je
distribucijski operater dolžan utemeljenost zahteve uporabnika o kršenju
zajamčenega standarda komercialne kakovosti, ki opredeljuje maksimalni čas
trajanja do odprave neskladja odklonov napajalne napetosti, presoditi v roku 30
dni od prejema pisne zahteve uporabnika. V ta čas se štejejo aktivnosti
distribucijskega operaterja iz tretjega, četrtega in petega odstavka tega
člena. V nasprotnem primeru je uporabnik upravičen do nadomestila v naslednjem
mesecu po preteku tega roka.
(3) Distribucijski operater na podlagi prejete pisne
zahteve glede neustrezne kakovosti napetosti izvede meritve kakovosti napetosti
v skladu s stanjem tehnike, ki morajo biti izvedene v času normalnega
obratovalnega stanja.
(4) Če rezultati meritev ne pokažejo odstopanj odklonov
napajalne napetosti s standardom SIST EN 50160, distribucijski operater pisno
zahtevo zavrne. V primeru skladnosti vseh parametrov kakovosti napetosti s
standardom SIST EN 50160 krije stroške izvedenih meritev uporabnik, ki je
vložil pisno prijavo.
(5) Če rezultati meritev potrdijo odstopanja odklonov
napajalne napetosti s standardom SIST EN 50160, distribucijski operater te
ugotovitve opredeli v pisni izjavi o skladnosti kakovosti napetosti. Hkrati
distribucijski operater v pisni zavezi, ki jo poda uporabniku, opredeli vrsto
posega glede na zahtevnost izvedbe ukrepa in določi rok za odpravo tega neskladja,
ki pa ne sme presegati zajamčenega standarda iz zaporedne številke 11 v tabeli
iz 2. oddelka II. poglavja Priloge 2.
(6) Distribucijski operater je dolžan uporabniku plačati
nadomestilo v naslednjem mesecu po preteku roka za odpravo neskladja iz zajamčenega
standarda pod zaporedno številko 11 v tabeli iz 2. oddelka II. poglavja Priloge
2 glede na zahtevnost ukrepa iz prejšnjega odstavka.
(7) Višina nadomestila je navzgor omejena s 50 odstotki
uporabnikove mesečne omrežnine za distribucijski sistem. Višino nadomestila
določa 3. oddelek II. poglavja Priloge 2.
(8) Pravica do nadomestila preneha, ko distribucijski
operater s ponovnimi meritvami dokaže, da je neskladje odklonov napajalne
napetosti odpravil.
(9) Uporabnik ni upravičen do izplačila nadomestila, če
je leto t regulativnega obdobja, v katerem se je zgodila kršitev
zajamčenega standarda pri odpravi neskladja odklonov napajalne napetosti,
predmet izvzetja iz 65. člena tega akta.
60. člen
(sistemski standardi komercialne kakovosti)
(1) Sistemski standardi komercialne kakovosti se
nanašajo na vnaprej določeno minimalno raven kakovosti izvajanja storitev, ki
jo uporabniki lahko pričakujejo od distribucijskega operaterja ali
distribucijskega podjetja z določenim deležem odstopanja.
(2) Sistemske standarde določa 1. oddelek II. poglavja
Priloge 2.
3.2.7.3. Funkcijska povezava med doseženo ravnijo
neprekinjenosti napajanja in priznanimi upravičenimi stroški distribucijskega
operaterja
61. člen
(ciljna raven neprekinjenosti napajanja)
(1) Ciljna raven neprekinjenosti napajanja določa
optimalno raven neprekinjenosti napajanja za vrsto oziroma obseg sistema, na
katerega se nanaša. Ciljna raven neprekinjenosti napajanja je sistemska raven
kakovosti oskrbe distribucijskega sistema, posameznega območja distribucijskega
sistema ali prenosnega sistema, ki ga elektrooperater ali distribucijsko
podjetje z ustreznimi ukrepi postopoma doseže v predvidenem obdobju, ki lahko
presega časovni okvir regulativnega obdobja.
(2) Ciljna raven neprekinjenosti napajanja se izraža s
parametri neprekinjenosti napajanja SAIDI in SAIFI, ki odražata nenačrtovane
dolgotrajne prekinitve in so posledica lastnih vzrokov ter za določeno vrsto
ali območje sistema (mestno, mešano, podeželsko, urbano ali ruralno območje ali
območje distribucijskega sistema oziroma celotni sistem).
(3) Agencija za posamezno regulativno obdobje postavi
ciljne ravni neprekinjenosti napajanja na podlagi izsledkov analiz dosežene
ravni neprekinjenosti napajanja, načrtov razvoja sistema, učinkov realiziranih
investicij ter drugih ukrepov. Ciljna raven neprekinjenosti napajanja je
opredeljena v 1. oddelku I. poglavja Priloge 2.
62. člen
(vpliv kakovosti oskrbe na upravičene stroške distribucijskega
operaterja)
(1) Kakovost oskrbe (ΔS(Q)t) se za
posamezno leto regulativnega obdobja t izračuna na podlagi sistemskih
parametrov neprekinjenosti napajanja, priznanih nadzorovanih stroškov delovanja
in vzdrževanja NSDV(Q)t ter vrednosti v tem letu
predane opreme in nadomestnih delov elektroenergetske infrastrukture v uporabo NS(Q)t.
(2) Vpliv ΔS(Q)t se v obliki spodbude
za boljšo kakovost oziroma sankcije za slabšo kakovost za posamezno leto
regulativnega obdobja t ugotavlja na podlagi faktorjev upravičenosti qt,
NSDV(Q)t in NS(Q)t za distribucijskega
operaterja za distribucijski sistem oziroma za območje distribucijskega sistema
i ter se določi na naslednji način:
ΔS(Q)t =
Ʃi(qt • (NSDV(Q)t + NS(Q)t)) [EUR],
kjer oznake pomenijo:
ΔS(Q)t
       kakovost oskrbe;
Qt
              faktor upravičenosti NSDV(Q)t in NS(Q)t
distribucijskega operaterja za distribucijski sistem oziroma za območje
distribucijskega sistema i za posamezno leto regulativnega obdobja t;
NSDV(Q)t
 priznani nadzorovani stroški delovanja in vzdrževanja distribucijskega
operaterja v posameznem letu regulativnega obdobja t za distribucijski
sistem oziroma za območje distribucijskega sistema i;
NS(Q)t
       vrednost v tem letu predane opreme in nadomestnih delov infrastrukture v
uporabo;
i
                 distribucijski sistem oziroma območje distribucijskega sistema;
t
                 posamezno leto regulativnega obdobja, za katerega se ugotavlja
vpliv neprekinjenosti napajanja na NSDV(Q)t in NS(Q)t.
(3) Distribucijski operater določi faktorje
upravičenosti qt za distribucijski sistem oziroma območje distribucijskega
sistema i na podlagi določb 5. oddelka I. poglavja Priloge 2.
(4) Nabor sistemskih parametrov neprekinjenosti
napajanja iz prvega odstavka tega člena je določen v 45. členu tega akta.
63. člen
(faktor upravičenosti)
(1) Faktor upravičenosti qt je odvisen
od faktorja qK, ki je določen kot funkcija odstopanj izbranega
parametra neprekinjenosti napajanja K od referenčne vrednosti. Faktor
upravičenosti qt je lahko pozitiven ali negativen. Na podlagi
sheme upravičenosti se za distribucijski sistem oziroma posamezno območje
distribucijskega sistema i in za posamezno leto regulativnega obdobja t
faktor upravičenosti qt določi na naslednji način:
qt =
ƩVOƩK(pK • qK),
kjer oznake pomenijo:
qt
             faktor upravičenosti;
pK
            ponder vpliva parametra neprekinjenosti napajanja K;
qK
            Faktor qK, izračunan za posamezni parameter neprekinjenosti
napajanja K;
VO           vrsta
območja, po katerem potekajo SN-izvodi distribucijskega sistema in za katerega
je opredeljena shema upravičenosti.
(2) Ponderja pK za posamezni parameter
K in vrsto območja VO sta določena v 5. oddelku I. poglavja Priloge
2.
(3) Faktor qK se izračuna glede na
odstopanje dosežene ravni kakovosti oskrbe ΔK, ki je izraženo z
odstopanjem dosežene vrednosti posameznega parametra neprekinjenosti napajanja Kdos
od referenčne vrednosti posameznega parametra neprekinjenosti napajanja Kref
in se izračunava za vsak reguliran parameter neprekinjenosti napajanja
posebej. Določi se na naslednji način:

kjer oznake pomenijo:
qK
            faktor qK;
f(ΔK)        funkcijska
odvisnost faktorja qK od odstopanja dosežene ravni kakovosti
oskrbe;
ΔK            odstopanje
dosežene ravni kakovosti oskrbe;
Kref           referenčna vrednost posameznega
parametra neprekinjenosti napajanja, določena na podlagi sistemskih standardov
neprekinjenosti napajanja;
Kdos
         dosežena vrednost posameznega parametra neprekinjenosti napajanja
v obdobju opazovanja.
(4) Faktor qK se izračunava za
distribucijski sistem oziroma območje distribucijskega sistema i za posamezni
parameter neprekinjenosti napajanja K na koncu vsakega leta t
regulativnega obdobja za nazaj s pomočjo sheme upravičenosti iz naslednjega
člena.
64. člen
(shema upravičenosti)
(1) Shema upravičenosti (qK(ΔK)) je
matematično določena s kosoma linearno funkcijo, ki je izražena z matematičnim
modelom »metode razredov kakovosti z interpolacijo na robu« in je navzgor in navzdol
omejena ter se določi na naslednji način:
kjer oznake pomenijo:
Parametri
qs        določajo stopnje upravičenosti oziroma neupravičenosti
NSDV(Q)t in NS(Q)t in so
izraženi z njihovim deležem;
Parametri
ks        določajo meje posameznih razredov neprekinjenosti napajanja.
Izražajo se z relativnim odstopanjem od zahtevane referenčne ravni
neprekinjenosti napajanja;
Parameter
d        določa odzivnost sheme upravičenosti na spremembe ravni
neprekinjenosti napajanja v območju med dvema razredoma oziroma širino robov
kakovostnega razreda. Na robu predvidene debeline se vrednost funkcije linearno
interpolira.
(2) Parametri qs in ks
za s = {1, 2, 3, 4} ter parameter d so določeni v 5. oddelku I. poglavja
Priloge 2.
65. člen
(izvzetje obdobja iz reguliranja s kakovostjo oskrbe)
(1) Če agencija v postopku presoje podatkov o kakovosti oskrbe
ugotovi, da bi zaradi izjemnega dogodka, ki je v presojanem letu zajel vsa
območja distribucijskega sistema in pri distribucijskih podjetjih pomembno
vplival na njihov proces nadzora kakovosti oskrbe, upoštevanje posredovanih
podatkov pomenilo preveliko tveganje z vidika vpliva na upravičene stroške distribucijskega
operaterja, agencija zadevno leto izvzame iz reguliranja s kakovostjo za vsa
območja distribucijskega sistema.
(2) Pomemben vpliv na proces nadzora kakovosti oskrbe iz
prejšnjega odstavka je takšen vpliv, ko podjetja upravičeno dalj časa niso bila
v stanju zagotavljati ustrezne ravni učinkovitosti procesov nadzora kakovosti
oskrbe in posledično zahtevane kakovosti ter celovitosti posredovanih podatkov
o kakovosti oskrbe, zaradi česar agencija ne more z gotovostjo ugotavljati
pravilnosti razvrščanja dogodkov po vzroku.
66. člen
(korekcija podatkov)
Če izjemni dogodek iz prvega odstavka prejšnjega člena ne
zajame vseh območij distribucijskega sistema, agencija izvede validacijo
poročanih podatkov za prizadeta območja z uporabo statistične metode za
razvrščanje po vzrokih prekinitev ob upoštevanju razpoložljivih podatkov. Če
postopek izkaže bistvena odstopanja, agencija pri določitvi upravičenih
stroškov distribucijskega operaterja upošteva rezultate statistične metode.
3.2.8. Raziskave in inovacije
3.2.8.1. Splošno
67. člen
(namen in cilji)
Stroški raziskav in inovacij so upravičeni stroški projektov,
če se z njimi:
-       
zagotavlja financiranje raziskovalnih in demonstracijskih projektov
elektrooperaterjev, ki izpolnjujejo kriterije tega akta in omogočajo potencialne
neto širše družbene koristi;
-       
spodbuja raziskave oziroma demonstracije inovativnih prijemov pametnih
omrežij, medsektorskega povezovanja in ekosistema za globoko elektrifikacijo s
ciljem boljšega izkoriščanja obstoječe elektroenergetske infrastrukture in
obnovljivih virov energije kot tudi nizkoogljičnih in energijsko učinkovitih
rešitev z uporabo koncepta odprtih inovacij, in
-       
razširjajo znanja, pridobljena z izvajanjem projektov za zagotavljanje
koristi in prihrankov pri uporabi omrežja končnega odjemalca, ter zagotavljajo
učinkovitejše naložbe v omrežje na podlagi rezultatov projektov.
68. člen
(kvalifikacija projektov)
(1) Postopek in pogoje kvalificiranja projektov na
področju raziskav in inovacij določa Priloga 3, ki je sestavni del tega akta.
(2) Elektrooperater mora agenciji prijaviti vsak projekt
iz prejšnjega člena pred začetkom izvajanja projekta. Projekte iz 3.2.8.2
pododseka II. poglavja tega akta je treba prijaviti najkasneje do
31. januarja leta regulativnega obdobja, v katerem se začne izvajati
projekt. Prijavitelja projekta, postopek prijave in vsebino vloge za
kvalifikacijo projekta podrobneje določa Priloga 3.
(3) Za projekte iz 72. člena tega akta mora
elektrooperater dodatno predložiti še dokazila za vsako področje ocenjevanja iz
drugega odstavka 74. člena tega akta, ki jih podrobneje opredeljuje Priloga 4,
ki je sestavni del tega akta.
(4) Elektrooperater agenciji prijavi tudi projekte, ki so se
začeli izvajati v regulativnem obdobju 2016–2018. Kvalifikacija teh projektov
se izvede v treh mesecih od prijave projekta.
(5) Če agencija ugotovi vsebinsko podvajanje projekta z že
kvalificiranimi projekti v smislu uporabe iste ali zelo podobne metode ali
rešitve, se lahko odloči, da projekta ne kvalificira.
(6) Agencija najkasneje v 60 dneh po prejemu popolne
vloge elektrooperaterja pisno obvesti o kvalifikaciji projekta.
69. člen
(opredelitev upravičenih stroškov)
(1) Stroški raziskav in inovacij so stroški, ki so
posledica kvalificiranih inovativnih projektov na področju raziskav,
eksperimentalnega razvoja in demonstracij in lahko vključujejo vse vrste
inovacij, vključno s poslovnimi, tehnološkimi in operativnimi, ter so nastali v
času od začetka zasnove projekta pred prijavo do zaključka projekta.
(2) Upravičenost teh stroškov iz prejšnjega odstavka ni
osredotočena izključno na inovativne projekte z morebitnimi direktnimi
nizkoogljičnimi in okoljskimi koristmi, tovrstne koristi projektov so lahko
tudi posredne.
(3) Stroški razvijanja niso upravičeni stroški raziskav
in inovacij.
70. člen
(določitev stroškov raziskav in inovacij)
(1) Stroški raziskav in inovacij so stroški materiala,
stroški storitev, stroški dela, drugi poslovni odhodki in drugi odhodki in niso
upoštevani v okviru nadzorovanih stroškov delovanja in vzdrževanja.
(2) Načrtovani stroški raziskav in inovacij za posamezno
leto regulativnega obdobja se izračunajo na naslednji način:
RIt = 0,0025
• NVzl [EUR],
kjer oznake pomenijo:
RIt     stroški
raziskav in inovacij;
NVzl
  načrtovani viri za pokrivanje upravičenih stroškov zadnjega leta
regulativnega obdobja pred začetkom novega regulativnega obdobja;
zl       zadnje
leto regulativnega obdobja pred začetkom novega regulativnega obdobja;
t         leto
regulativnega obdobja.
(3) Če je regulativni okvir za distribucijskega
operaterja razdeljen na območja distribucijskega sistema, se načrtovani stroški
raziskav in inovacij določijo ločeno za distribucijska podjetja in
distribucijskega operaterja skladno s prejšnjim odstavkom.
71. člen
(nadzor nad izvajanjem projektov)
(1) Elektrooperater mora agenciji poročati o izvajanju
projektov na način, ki ga določa Priloga 3.
(2) Če agencija ugotovi kakršno koli neskladnost pri
izvajanju projekta z zahtevami tega akta, naloži elektrooperaterju korektivne
ukrepe ter rok za njihovo izvedbo. Če elektrooperater neskladnosti pravočasno
in v celoti ne odpravi, stroški, nastali z izvajanjem tega projekta, niso
upravičeni stroški elektrooperaterja.
(3) Elektrooperater mora za projekte iz 67. člena tega
akta voditi posebne evidence stroškov teh projektov.
3.2.8.2. Posebne določbe za projekte, ki uporabljajo
pilotne mehanizme obračuna omrežnine
72. člen
(opredelitev pilotnih projektov na področju dinamičnega
tarifiranja)
(1) Kvalificirani pilotni oziroma demonstracijski
projekti, ki temeljijo na dinamičnem tarifiranju, morajo biti izvajani s ciljem
odgovoriti na ključna razvojna vprašanja glede aktivnega sodelovanja odjemalcev
na trgu, uporabnosti novih tehnologij in storitev na področju pametnih omrežij
in z njimi povezanih tržnih mehanizmov, kot je npr. uporaba prožnosti končnih
odjemalcev. Elektrooperater lahko za spodbujanje prilagajanja odjema in upravljanja
s porabo električne energije uporabi pilotne mehanizme obračuna omrežnine iz
135. in 137. člena tega akta oziroma vključi aktivne odjemalce k sodelovanju v
sistemskih storitvah na podlagi 136. člena tega akta s ciljem zagotavljati
prihranek energije pri končni porabi, izboljšanje učinkovitosti proizvodnje,
prenosa in distribucije energije oziroma zanesljivo in stabilno delovanje
sistema.
(2) Elektrooperater izvaja dinamično tarifiranje v
okviru preizkušanja pilotnih mehanizmov obračuna omrežnine izključno na podlagi
predhodnega soglasja končnega odjemalca.
(3) Elektrooperater mora v okviru posameznega projekta
uporabiti vsaj enega izmed mehanizmov obračuna omrežnine oziroma ukrepa
spodbujanja sodelovanja aktivnih odjemalcev v sistemskih storitvah iz prvega
odstavka tega člena. Projekti iz prvega odstavka tega člena lahko vključujejo
tudi druge ukrepe elektrooperaterja, ki jih le-ta izvaja za zagotavljanje ali
izboljševanje ravni kakovosti oskrbe, doseganje energetske učinkovitosti oziroma
uravnavanja odjema ali porazdeljene proizvodnje, s katerimi nadgradnja ali
nadomeščanje elektroenergetskih zmogljivosti ne bi bila potrebna ali bi se
lahko časovno zamaknila.
(4) Elektrooperater oziroma agregator ali druga
pooblaščena oseba (v kolikor končni odjemalec sodeluje preko nje) v fazi
vključevanja odjemalcev v projekt v soglasju z aktivnim odjemalcem pridobi
informacije o napravah končnih odjemalcev, ki lahko prispevajo k prilagajanju
odjema (npr. električna vozila in polnilnice, hranilniki energije, toplotne
črpalke, proizvodni viri, ipd.) in so koristne za interpretacijo rezultatov
oziroma vrednotenje učinkov projektov. Oseba iz prvega stavka pridobi in vodi
te informacije ločeno za vsakega končnega odjemalca za čas trajanja projekta.
73. člen
(dodatni pogoji za kvalifikacijo)
(1) Projekti iz prejšnjega člena morajo poleg pogojev iz
68. člena tega akta izpolnjevati tudi naslednje:
-       
vključevanje uporabnikov v projekt mora biti izvedeno na podlagi
preglednega in nediskriminatornega načina izbire;
-       
posamezen uporabnik je lahko istočasno vključen v več pilotnih projektov
pod pogojem, da vsak od teh projektov naslavlja različne pilotne mehanizme
obračuna omrežnine iz 135. in 137. člena tega akta oziroma, da le en izmed
zadevnih projektov vključuje uporabnika k sodelovanju v sistemskih storitvah na
podlagi 136. člena tega akta;
-       
elektrooperater mora ločeno spremljati učinke posameznih pilotnih
mehanizmov;
-       
maksimalno število vključenih uporabnikov v posamezni kvalificirani
pilotni projekt je omejeno na 3000 končnih odjemalcev z obračunsko močjo do
vključno 43 kW, ki se jim na prevzemno-predajnem mestu z obstoječo merilno
opremo že ugotavlja prevzem oziroma oddaja električne energije iz omrežja na
15-minutni ravni;
-       
število vključenih odjemalcev v posameznem projektu ne sme biti manjše
od 10 odstotkov vseh odjemalcev, ki so priključeni na sistem za točkami v
omrežju, v katerih se ugotavlja učinek teh ukrepov in izpolnjujejo tehnične
zahteve projekta, in obenem ne manj kot 5 odstotkov vseh priključenih
odjemalcev za navedenimi točkami v omrežju.
(2) Elektrooperater mora v okviru izvajanja posameznega
projekta zagotoviti koordinirano izvajanje aktivacij prožnosti s ciljem
dosegati maksimalne učinke programov prilagajanja odjema ob zagotavljanju
zanesljivega obratovanja sistema.
(3) Elektrooperater mora omogočiti vsakemu aktivnemu
odjemalcu učinkovit dostop do primerjalnega obračuna po sistemski tarifi iz
131. člena tega akta za posamezno obračunsko obdobje.
(4) Morebitne spodbude oziroma nagrade za udeležbo v
projektu, za katere se elektrooperater dogovori z uporabniki, morajo biti
sorazmerne direktnim in indirektnim stroškom, ki jih ima uporabnik zaradi
vključitve v projekt (zagotavljanje celovitosti rezultatov projekta). Tovrstni
stroški niso upravičeni stroški elektrooperaterja, razen nadomestilo iz 136.
člena tega akta.
(5) Elektrooperater mora vsakemu aktivnemu odjemalcu, ki
sodeluje v projektu, brezplačno zagotoviti merilno komunikacijsko opremo na
prevzemno-predajnem mestu, ki omogoča aktivnemu odjemalcu oziroma njegovim upravičencem
učinkovit lokalni dostop do merilnih podatkov v realnem času z intervalom, kar
zagotavlja sodelovanje aktivnega odjemalca v sistemskih storitvah. Če ni druge
možnosti, se navedeno zagotavlja z zamenjavo obstoječe merilno komunikacijske
opreme na prevzemno-predajnem mestu.
(6) Če ima aktivni odjemalec na prevzemno-predajnem
mestu že vgrajen sistemski števec, ki omogoča lokalni dostop do podatkov iz
prejšnjega odstavka, njegova merilna naprava pa ni integrirana v merilni center
distribucijskega operaterja, zaradi česar niso zagotovljeni pogoji za daljinsko
odčitavanje merilnih podatkov, lahko za potrebe izvajanja projektov iz
72. člena tega akta distribucijski operater sklene z uporabnikom oziroma
agregatorjem pogodbo, na podlagi katere mu lokalno pridobljene merilne podatke
zagotavlja uporabnik oziroma agregator na ravni obračunskega intervala.
Zagotavljanje podatkov po tej pogodbi je brezplačno. V pogodbi mora biti
opredeljena raven kakovosti in razpoložljivosti podatkov, ki mora biti skladna
z zahtevami procesa obračuna in zahtevami posameznega projekta iz 72. člena
tega akta.
(7) Elektrooperater mora vsakega uporabnika, ki sodeluje
v projektu iz 72. člena tega akta in je njegova merilna komunikacijska oprema
integrirana v napredni sistem merjenja, v procesu bilančnega obračuna uvrstiti
v merjeni odjem z obračunskim intervalom največ 1 uro.
74. člen
(postopek kvalifikacije projektov)
(1) Agencija v shemo spodbud po posameznem pilotnem
mehanizmu iz 72. člena tega akta kvalificira največ pet najbolje ocenjenih
projektov v posameznem letu regulativnega obdobja. Agencija izvede
kvalifikacijo prijavljenih pilotnih projektov v posameznem letu regulativnega
obdobja na podlagi ocene posameznega projekta. Projekte klasificira na podlagi
indeksa prioritete:
kjer oznake pomenijo:
I_pi
              indeks prioritete projekta i;
Si
             načrtovani stroški projekta i v 1 000 EUR, ki upoštevajo tudi
brezplačno prevzeta sredstva;
Oi,j
           ocena projekta i (število točk) na področju ocenjevanja j;
i                identifikator
projekta;
j                identifikator
področja ocenjevanja;
N              število
področij ocenjevanja.
(2) Področja ocenjevanja so:
1.     
prepoznavnost projekta;
2.     
dimenzija projekta;
3.     
raven inovacije;
4.     
izvedljivost projekta;
5.     
ponovljivost projekta.
(3) Agencija izvede ocenjevanje vseh prispelih vlog. Če
na podlagi predložene dokumentacije ni mogoče opraviti ocene projekta, se
projekt ne kvalificira. Sistem ocenjevanja opredeljuje Priloga 4.
3.2.9. Spodbude
75. člen
(učinkovitost poslovanja elektrooperaterja)
(1) Če elektrooperater realizira nižje stroške, kot so
priznani upravičeni stroški, razliko stroškov zadrži.
(2) Če elektrooperater realizira višje stroške, kot so
priznani upravičeni stroški, razliko pokriva iz reguliranega donosa na
sredstva.
(3) Če sistemski operater zagotovi eno ali več
sistemskih storitev na brezplačen način, ki ni posledica zakonodajne zahteve, se
mu prizna spodbuda v višini 10 odstotkov vrednosti prihranka, ki je enak
vrednosti, ki bi jo sistemski operater plačal za nakup te sistemske storitve.
(4) (črtan).
(5) (črtan).
76. člen
(brezplačno prevzeta sredstva)
(1) Če elektrooperater pridobi brezplačno prevzeta
sredstva vključno z denarnimi sredstvi za naložbe, se mu v upravičenih stroških
prizna stimulacija v enkratni višini 6 odstotkov od pridobljenih brezplačno
prevzetih sredstev v letu, ko je bilo sredstvo predano v uporabo.
(2) Če elektrooperater pridobi brezplačno prevzeta
denarna sredstva za pokrivanje stroškov raziskav in inovacij, se mu v
upravičenih stroških prizna stimulacija v enkratni višini 6 odstotkov od
prihodkov, izkazanih v poslovnih knjigah posameznega leta.
(3) Če mora elektrooperater iz kakršnega koli razloga
vrniti brezplačno prevzeta sredstva, prejeta stimulacija zmanjšuje upravičene
stroške pri ugotavljanju odstopanj od regulativnega okvira za tisto leto
regulativnega obdobja, ko je izvedeno vračilo teh sredstev. Vsi stroški in
odhodki, nastali iz naslova vračila brezplačno prevzetih sredstev, niso
upravičeni stroški elektrooperaterja.
77. člen
(spodbude za prihranke pri nabavi sistemskih števcev
električne energije s komunikacijskim modulom)
V primeru doseganja nižje letne povprečne nabavne cene od
zamejene cene iz 95. člena tega akta agencija prizna enkratno spodbudo v višini
50 odstotkov od realiziranega letnega prihranka pri nabavi sistemskih števcev.
Letni prihranek je razlika med vrednostjo nabavljenih sistemskih števcev po
realizirani povprečni nabavni ceni in vrednostjo nabavljenih sistemskih števcev
po zamejeni ceni iz 95. člena tega akta.
78. člen
(spodbujanje naložb v pametna omrežja)
(1) Za dosego cilja iz 2. in 3. točke 6. člena tega akta
agencija spodbuja naložbe elektrooperaterja v pametna omrežja s ciljem
omogočiti uvajanje uveljavljenih novih tehnologij za učinkovitejše izkoriščanje
obstoječega elektroenergetskega sistema, za učinkovito združevanje ravnanja in
ukrepov vseh uporabnikov, priključenih na elektroenergetski sistem, zlasti
proizvajanja električne energije iz obnovljivih ali distribuiranih virov
energije ter prilagajanja odjema odjemalcev.
(2) Shema spodbud obsega finančne spodbude za naložbe v
pametna omrežja, in sicer:
-       
časovno omejene finančne spodbude in
-       
enkratne spodbude za uspešnost projekta.
(3) Vsota spodbud je navzgor zamejena z vrednostjo 20
odstotkov izkazanih neto koristi celotnega projekta.
(4) V shemo spodbud agencija uvršča naložbe v pametna
omrežja, ki spodbujajo najbolj učinkovit razvoj omrežij, katerih skupna
vrednost v okviru posameznega projekta presega 100.000,00 eurov.
(5) Agencija nadzira izvajanje projektov, uvrščenih v
shemo spodbud.
(6) Za uvrstitev posamezne naložbe v pametna omrežja v
shemo spodbud morajo biti izpolnjeni kriteriji, ki so določeni v 79. členu tega
akta.
79. člen
(osnovni kriteriji sheme spodbud)
(1) Projekti rešitev pametnih omrežij morajo biti
skladni z definicijo pametnih omrežij oziroma pametne energetske infrastrukture
in skupaj s povezanimi podpornimi projekti zagotavljajo celovito izrabo
funkcionalnosti pametnih omrežij. Podporni projekti vključujejo potrebno, v
zasnovi kibernetsko varno IT podporo in IKT infrastrukturo, v obsegu, nujno
potrebnem za uvajanje prej omenjenih projektov rešitev pametnih omrežij.
(2) Naložbe iz prejšnjega člena morajo biti usmerjene v
reševanje problematike na vsaj enem izmed naslednjih področij:
1.     
izboljšanje izkoriščenosti obstoječega elektroenergetskega sistema;
2.     
zagotavljanje prenosne zmogljivosti v smislu obvladovanja lokalnih
preobremenitev;
3.     
povečanje prenosne zmogljivosti sistema;
4.     
učinkovita integracija proizvodnje iz obnovljivih virov ter
soproizvodnje elektrike in toplote z visokim izkoristkom v omrežje in drugo;
5.     
postavitev obratovalnih zahtev proizvodnim enotam, koordinirano
omejevanje delovanja proizvodnih enot in drugo;
6.     
zagotavljanje otočnega obratovanja (mikro omrežja) ob uporabi
proizvodnje iz obnovljivih virov;
7.     
izrabljanje naprednih tržnih mehanizmov v smislu zagotavljanja aktivnega
sodelovanja uporabnikov v ukrepih elektrooperaterja kot na primer v programih
prilagajanja odjema na področju frekvenčnih in nefrekvenčnih sistemskih
storitev;
8.     
spodbujanje energetske učinkovitosti v smislu zmanjšanja porabe
elektrike, priključne moči, konične moči, izgub v omrežju in drugo;
9.     
učinkovita integracija polnilne infrastrukture za polnjenje električnih
vozil v omrežje z vključevanjem pametne polnilne infrastrukture v programe
prilagajanja odjema s ciljem spodbujanja povečevanja rabe električne energije v
prometu ali
10.  
izboljševanje oziroma ohranjanje ravni neprekinjenost napajanja in
kakovosti napetosti.
(3) Komponente za izvajanje tržnih mehanizmov, ki se
uvajajo v okviru projektov iz prejšnjega člena in ne služijo omrežju, niso
predmet upravičenih stroškov in te sheme spodbud.
80. člen
(časovno omejena finančna spodbuda)
(1) Naložbam v pametna omrežja, ki izpolnjujejo osnovne
kriterije iz prejšnjega člena, agencija v primeru izpolnjevanja zahtevanih
pogojev iz tega člena prizna spodbudo iz prve alineje drugega odstavka 78.
člena tega akta v višini 4 odstotkov od neodpisane vrednosti sredstva na dan
31. decembra za čas trajanja šestih let od dneva aktiviranja.
(2) Če elektrooperater za projekte iz 78. člena tega
akta delno ali v celoti pridobi brezplačno prevzeta sredstva ali druga
nepovratna sredstva, se spodbuda iz prejšnjega odstavka za tako pridobljena
sredstva ne prizna.
(3) Elektrooperater mora za kvalifikacijo projekta za
spodbudo iz prvega odstavka tega člena z dokumentacijo dokazati, da bodo s
projektom povezane naložbe v razvoj pametnih omrežij namenjene reševanju
problematike omrežja na področjih iz drugega odstavka prejšnjega člena.
Elektrooperater v vlogi za odobritev spodbud iz prvega odstavka tega člena
agenciji predloži:
1.     
opis projekta in uporabljenih ukrepov uvajanja pametnih omrežij z
navedbo reference na posamezen ukrep iz študije agencije o reguliranju na
področju pametnih omrežij, ki je objavljena na spletni strani agencije, oziroma
rešitve v študiji »Posodobitev nacionalnega programa pametnih omrežij« (EIMV in
drugi, št. 2444);
2.     
za projekt, katerega skupna vrednost:
- 
je do vključno 300.000 eurov: podrobno utemeljitev upravičenosti
posamezne naložbe glede na zgoraj naštete kriterije (vključno z opredelitvijo
koristi v primerjavi s konvencionalno naložbo, če je ta izvedljiva);
- 
je nad 300.000 eurov: analizo stroškov in koristi projekta po
priporočilih Evropske komisije (»Guidelines for conducting a cost-benefit
analysis of Smart Grid projects«, Report EUR 25246 EN), s katero dokazuje
upravičenost posamezne naložbe glede na zgoraj naštete kriterije. Učinke
oziroma uspešnost uvajanja projekta mora prikazati na podlagi koristi oziroma z
njimi povezanimi ključnimi kazalniki uspešnosti v povezavi s storitvami in
funkcionalnostmi skladno s prej navedenimi priporočili. Izbiro koristi in
ključnih kazalnikov uspešnosti iz Priloge IV priporočil mora elektrooperater v
vlogi utemeljiti;
3.     
projektni načrt;
4.     
dokumentacijo, iz katere je razvidna dejanska tehnična in časovna
izvedba projekta;
5.     
evidenco aktiviranih sredstev.
(4) Če elektrooperater dokaže, da je pri načrtovanju in
implementaciji rešitve uporabil pristop upoštevanja celotnega
elektroenergetskega sistema (prenosnega in distribucijskega), se mu dodatno k
spodbudi iz prvega odstavka tega člena prizna še spodbuda v višini 3 odstotkov
od neodpisane vrednosti sredstva na dan 31. decembra za čas trajanja šestih
let od dneva aktiviranja. Kot dokazilo morata distribucijski operater in
sistemski operater v vlogi iz prejšnjega odstavka predložiti skupno izjavo o
sodelovanju pri načrtovanju in implementaciji naložbe s podrobno utemeljitvijo,
iz katere izhaja, da je v okviru naložbe uporabljena najbolj učinkovita zasnova
rešitve za celotni elektroenergetski sistem. Naložba mora zagotavljati
učinkovit mehanizem koordinacije med distribucijskim operaterjem in sistemskim
operaterjem, ki vključuje učinkovito izmenjavo pomembnih podatkov o stanju v
distribucijskem sistemu v realnem času (na manj kot 30 sekund). Utemeljitev mora
biti podkrepljena z ovrednotenjem enega ali več kazalnikov uspešnosti, ki
naslavljajo pristop upoštevanja celotnega elektroenergetskega sistema in ki po
potrebi smiselno dopolnjujejo nabor kazalnikov iz tretje alineje sedmega
odstavka tega člena.
(5) Elektrooperater mora zagotoviti korelacijo
identifikatorja vsakega posameznega sredstva iz projektne dokumentacije z
identifikatorjem istega sredstva v registru sredstev, ki ga elektrooperater
uporablja za namene računovodenja. Če agencija iz predložene dokumentacije ne
more učinkovito preveriti vrste sredstva ter povezanosti sredstva z naložbo, za
katero elektrooperater uveljavlja spodbudo, se spodbuda ne prizna.
(6) Elektrooperaterju, ki prijavlja določeno naložbo v
shemo spodbud v vlogi sodelujočega partnerja v projektu, mora elektrooperater,
ki je nosilec oziroma prijavitelj projekta, formalno potrditi aktivirana
sredstva.
(7) Agencija v okviru ugotavljanja odstopanj na podlagi
posredovanih podatkov in dokumentacije pri odločitvi, ali je posamezen projekt
upravičen do spodbude, presoja:
-       
izpolnjevanje osnovnih kriterijev;
-       
podrobno utemeljitev upravičenosti naložbe oziroma analizo stroškov in
koristi (skladnost izvedbe analize s priporočili Evropske komisije iz tretjega
odstavka tega člena in rezultat) glede na skupno vrednost projekta;
-       
odstopanja dejanske izvedbe projekta od načrta.
(8) Projekti skupnega interesa na področju pametnih
omrežij (PCI Smart Grids), ki jih je dokončno potrdila Evropska komisija, so do
spodbude iz prvega odstavka tega člena upravičeni brez presoje iz prejšnjega
odstavka.
(9) Agencija po opravljenem ugotavljanju odstopanj od
regulativnega okvira na spletnih straneh objavi na standardiziran način osnovne
informacije o investicijskih projektih, za katere so elektrooperaterji
pridobili spodbudo iz tega člena.
81. člen
(finančna spodbuda na podlagi uspešnosti projekta)
(1) Za naložbe v pametna sredstva, ki so pridobila
časovno omejeno spodbudo iz prejšnjega člena, se pod pogoji iz naslednjega
odstavka elektrooperaterju prizna tudi enkratna spodbuda za uspešnost projekta
iz druge alineje drugega odstavka 78. člena tega akta v višini 5 odstotkov od
nabavne vrednosti sredstev, izključno potrebnih za doseganje ključnih
kazalnikov uspešnosti (v nadaljnjem besedilu: KPI), ki jih opredeljuje Priloga
5, ki je sestavni del tega akta.
(2) Elektrooperater mora dokazati dejansko uspešnost
projekta na podlagi kazalnikov uspešnosti, na vsaj enem izmed štirih
prioritetnih področjih:
-       
učinkovitost integracije razpršene proizvodnje iz OVE;
-       
zmanjšanje lokalne konične obremenitve;
-       
povečanje prenosnih zmogljivosti in
-       
povečanje spoznavnosti distribucijskega omrežja.
(3) Elektrooperater mora zagotoviti korelacijo
identifikatorja vsakega posameznega sredstva s KPI z identifikatorjem istega
sredstva v registru sredstev, ki ga elektrooperater uporablja za namene
računovodenja. Če agencija iz predložene dokumentacije ne more učinkovito
preveriti vrste sredstva ter povezanosti sredstva s KPI, za katero
elektrooperater uveljavlja spodbudo, se spodbuda ne prizna.
82. člen
(kvalifikacija projekta za finančno spodbudo na podlagi
uspešnosti projekta)
(1) Elektrooperater mora agenciji posredovati skupaj z
vlogo iz tretjega odstavka 80. člena tega akta dokumentacijo, s katero dokazuje
upravičenost izvajanja posameznega ukrepa, in sicer:
1.     
analizo začetnega stanja;
2.     
podroben opis predvidenega ukrepa za izboljšanje KPI z uporabo novih
tehnologij (pametna omrežja);
3.     
podroben opis primerljivega ukrepa za izboljšanje KPI na podlagi
klasičnega razvoja omrežja;
4.     
rezultate simulacij stanja po izvedbi klasičnega ukrepa in ukrepa
pametnih omrežij;
5.     
izračun KPI skladno z metodologijo, ki jo opredeljuje Priloga 5, ki
vključuje:
a)   
izračun KPI za začetno stanje (KPIzačetno stanje);
b)   
predviden KPI za obe vrsti ukrepov, klasičnega (KPIklasičen
ukrep) in pametnih omrežij (KPIukrep pametnih omrežij),
če alternativni ukrep obstaja;
c)   
izračun faktorja razmerja KPI (fKPIpredviden).
(2) Agencija na podlagi validacije informacij,
pridobljenih na podlagi tretjega odstavka 80. člena tega akta ter prejšnjega
odstavka, kvalificira projekt za odobritev spodbude, pri čemer je investicija v
ukrep pametnih omrežij upravičena, če je vrednost fKPIpredviden
> 1. O kvalifikaciji projekta za odobritev spodbude, agencija obvesti
elektrooperaterja.
(3) Če agencija v postopku iz tega člena ugotovi, da
izračuni temeljijo na metodologiji, ki ni skladna s predpisano, ali na
nepreverljivih podatkih, podatkih slabe kakovosti oziroma izkrivljenih
informacijah, projekta ne kvalificira, o čemer obvesti elektrooperaterja.
83. člen
(odobritev finančne spodbude na podlagi uspešnosti projekta)
(1) Elektrooperater mora agenciji najkasneje v enem letu
po zaključku kvalificiranega projekta predložiti dokumentacijo, iz katere je
razviden dejanski učinek projekta na podlagi KPI, ki jih opredeljuje Priloga 5.
Dokumentacija mora vsebovati:
-       
primerjalno analizo začetnega in doseženega stanja;
-       
izračun KPI za stanje po aktivaciji ukrepa (KPIkončno stanje);
-       
izračun dejanskega doseženega izboljšanja KPI (ΔKPIdejanski).
(2) V odvisnosti od vrednosti ΔKPIdejanski agencija
elektrooperaterju prizna dodatno finančno spodbudo iz 81. člena tega akta, kot
je določeno v Prilogi 5.
(3) Če agencija v postopku iz tega člena ugotovi, da
izračuni temeljijo na metodologiji, ki ni skladna s predpisano, ali na
nepreverljivih podatkih, podatkih slabe kakovosti oziroma izkrivljenih
informacijah, spodbude elektrooperaterju ne odobri.
84. člen
(poročanje o izvajanju naložb v pametna omrežja)
(1) Elektrooperater poroča letno o izvajanju projekta po
uspešni kvalifikaciji projekta, in sicer najkasneje do 31. januarja za
preteklo leto.
(2) Strukturo in obliko poročila ter navodila za
izdelavo poročila iz prejšnjega odstavka objavi agencija na svoji spletni
strani najkasneje do 31. januarja 2019.
85. člen
(nadzor nad izvajanjem naložb v pametna omrežja)
(1) Agencija nadzira izvajanje kvalificiranih naložb v
pametna omrežja v okviru sheme spodbud iz drugega odstavka 78. člena tega akta
z uporabo naslednjih instrumentov:
-       
analizo poročil o izvajanju projekta in
-       
s pridobivanjem informacij o projektu na zahtevo.
(2) Če agencija na podlagi dejstev, ugotovljenih v
postopku spremljanja izvajanja naložb v pametna omrežja, ugotovi, da naložba ne
izpolnjuje več pogojev, na podlagi katerih je tej naložbi odobrila spodbudo iz
prvega odstavka 80. člena tega akta, naloži elektrooperaterju korektivne ukrepe
ter rok za njihovo izvedbo. Če elektrooperater v roku ne odpravi nepravilnosti,
agencija za vrednost že priznanih spodbud zmanjša upravičene stroške v okviru
postopka ugotavljanja odstopanj od regulativnega okvira tistega leta, ko je
agencija ugotovila, da elektrooperater nepravilnosti ni odpravil.
3.3. Viri za pokrivanje upravičenih stroškov
3.3.1. Splošno
86. člen
(viri za pokrivanje upravičenih stroškov)
(1) Viri za pokrivanje upravičenih stroškov regulativnega
obdobja se izračunajo kot vsota virov za pokrivanje upravičenih stroškov
posameznih let regulativnega obdobja.
(2) Dodatno se za distribucijskega operaterja viri za
pokrivanje upravičenih stroškov za posamezno leto regulativnega obdobja
izračunajo kot vsota virov za pokrivanje upravičenih stroškov posameznih
območij distribucijskega sistema.
(3) Viri za pokrivanje upravičenih stroškov območja
distribucijskega sistema za posamezno leto regulativnega obdobja se izračunajo
kot vsota teh virov distribucijskega podjetja in distribucijskega operaterja,
ki pripadajo posameznemu območju distribucijskega sistema. Viri za pokrivanje
upravičenih stroškov distribucijskega operaterja, razen omrežnina za
distribucijski sistem, ki pripadajo posameznemu območju distribucijskega
sistema, se delijo na:
-       
omrežnino za priključno moč glede na pripadnost končnega odjemalca
območju distribucijskega sistema in
-       
ostale vire za pokrivanje upravičenih stroškov glede na število območij
distribucijskega sistema.
(4) Viri za pokrivanje upravičenih stroškov za posamezno
leto regulativnega obdobja se izračunajo na naslednji način:
Vt = RPt
– ΔROt [EUR],
kjer oznake pomenijo:
Vt         viri za pokrivanje upravičenih stroškov;
RPt      reguliran prihodek, ki se v skladu s petim
odstavkom 7. člena tega akta izračuna kot seštevek zneska zaračunanih omrežnin
in drugih prihodkov;
ΔROt   odstopanje od regulativnega okvira preteklih
let, ugotovljeno v skladu z 99. členom tega akta, ki se upošteva v posameznem
letu regulativnega obdobja;
t           leto regulativnega obdobja.
3.3.2. Reguliran letni prihodek
87. člen
(omrežnina in način določitve omrežnine)
(1) Omrežnina za prenosni sistem, omrežnina za
distribucijski sistem, omrežnina za priključno moč in omrežnina za čezmerno
prevzeto jalovo energijo so viri za pokrivanje upravičenih stroškov
elektrooperaterjev.
(2) Omrežnina se izračuna v skladu s četrtim odstavkom
7. člena tega akta.
(3) Načrtovana omrežnina za prenosni sistem in
načrtovana omrežnina za distribucijski sistem se izračunata na način, kot je
določeno v 9. členu tega akta.
88. člen
(določitev drugih prihodkov)
Načrtovani drugi prihodki za posamezno leto regulativnega obdobja
se izračunajo na naslednji način:
DPt = DPpt
• (1 + NIt) [EUR],
kjer oznake pomenijo:
DPt      drugi prihodki posameznega leta regulativnega
obdobja;
DPpt    drugi prihodki predhodnega leta;
NIt       faktor načrtovane letne inflacije;
pt         predhodno leto;
t           leto regulativnega obdobja.
89. člen
(vrste drugih prihodkov)
(1) Drugi prihodki (DP), ki izvirajo iz opravljanja
dejavnosti elektrooperaterja in so namenjeni pokrivanju upravičenih stroškov elektrooperaterja,
so:
1.     
prihodki od prodaje električne energije v okviru dejavnosti elektrooperaterja
(zasilna oskrba, neupravičen odjem električne energije, napačne meritve in
drugo);
2.     
prihodki od prodaje drugih storitev iz 134. člena tega akta;
3.     
prihodki od prezasedenosti v skladu s predpisi, ki urejajo zadevno
področje;
4.     
prihodki iz naslova medsebojnih nadomestil med sistemskimi operaterji
(mehanizem ITC);
5.     
prihodki, povezani z električno energijo za izravnavo sistema, in
prihodki odstopanj iz tega naslova;
6.     
prihodki, povezani s povprečnimi stroški priključevanja in omrežnino za
priključno moč, ki je bila končnim odjemalcem zaračunana do 31. decembra
2015;
7.     
prihodki, povezani z brezplačno prevzetimi sredstvi, sredstvi,
pridobljenimi s plačili nesorazmernih stroškov za priključitev na sistem in
drugimi nepovratnimi sredstvi ter sredstvi, ki so zgrajena s sofinanciranjem;
8.     
prevrednotovalni poslovni prihodki;
9.     
odškodnine od zavarovalnic ali tretjih oseb ter druga nepovratna
sredstva za pokrivanje stroškov škod;
10.  
ostali prihodki od prodaje;
11.  
ostali poslovni prihodki in
12.  
ostali drugi prihodki.
(2) Med druge prihodke, ki so namenjeni pokrivanju
upravičenih stroškov elektrooperaterja, se šteje tudi prejeta državna pomoč.
(3) Med druge prihodke, ki so namenjeni pokrivanju
upravičenih stroškov elektrooperaterja, se štejejo tudi prihodki od prodaje
sredstev ali delov sredstev, ki se prodajo kot odpadni material, in so bili za
ta sredstva predhodno priznani upravičeni stroški.
(4) Med
prevrednotovalnimi poslovnimi prihodki iz 8. točke prejšnjega odstavka mora
distribucijski operater izkazati tudi prevrednotovalne poslovne prihodke
izterjanih terjatev do kupcev iz naslova omrežnine, ki jo za račun
distribucijskega operaterja zaračunavajo dobavitelji. Distribucijski operater
mora od dobaviteljev pridobiti vso dokumentacijo o izterjanih terjatvah, na
podlagi katere bo preveril pravilnost prevrednotovalnih poslovnih prihodkov.
(5) Kot drugi prihodki se ne upoštevajo finančni prihodki,
razen prihodki v zvezi z obrestovanjem odstopanj od regulativnega okvira
skladno z 98. členom tega akta, in prihodki od usredstvenih lastnih proizvodov
in storitev ter prihodki, ki so posledica predhodno nepriznanih stroškov
delovanja in vzdrževanja, vendar največ do višine teh predhodno nepriznanih
stroškov.
90. člen
(osnova za določitev drugih prihodkov)
(1) Ne glede na določbe 88. člena tega akta in ob
upoštevanju kriterijev iz II. poglavja tega akta, se pri določitvi načrtovanih drugih
prihodkov za prvo leto regulativnega obdobja namesto DPpt
upošteva povprečje realiziranih drugih prihodkov let t-5, t-4 in t-3
pred začetkom regulativnega obdobja.
(2) Prihodki od prezasedenosti in njihova poraba se za
posamezna leta regulativnega obdobja načrtujejo na podlagi s strani agencije
opravljene presoje ocene, ki jo predloži sistemski operater.
(3) Odškodnine od zavarovalnic ali tretjih oseb ter
druga nepovratna sredstva za pokrivanje stroškov škod se ne načrtujejo vnaprej.
(4) Brezplačno prevzeta sredstva za financiranje naložb
se za posamezno leto regulativnega obdobja načrtujejo v višini načrtovane
amortizacije za ta sredstva.
91. člen
(črtan)
3.3.3. Odstopanje od regulativnega okvira
92. člen
(odstopanje od regulativnega okvira)
(1) Odstopanje od regulativnega okvira za posamezno leto
regulativnega obdobja se odraža v presežku ali primanjkljaju omrežnine (Δro).
(2) Presežek omrežnin se ugotovi kot presežek celotnega
letnega zneska zaračunanih omrežnin (zmanjšanega za primanjkljaj omrežnin iz
preteklih let ali povečanega za presežek omrežnin iz preteklih let) in drugih
letnih prihodkov iz dejavnosti elektrooperaterja nad priznanimi letnimi
upravičenimi stroški. Presežek omrežnine agencija upošteva pri določitvi
omrežnin v naslednjem regulativnem obdobju kot že zaračunano omrežnino preteklih
obdobij in se tako namensko uporabi za izvajanje dejavnosti elektrooperaterja.
(3) Primanjkljaj omrežnin se ugotovi kot presežek
priznanih letnih upravičenih stroškov nad celotnim letnim zneskom omrežnin
(povečanim za primanjkljaj omrežnin iz preteklih let ali zmanjšanim za presežek
omrežnin iz preteklih let) in drugimi letnimi prihodki iz dejavnosti
elektrooperaterja. Agencija znesek primanjkljaja omrežnin upošteva pri
določitvi omrežnin v naslednjem regulativnem obdobju.
(4) Odstopanje od regulativnega okvira za posamezno leto
regulativnega obdobja, ki se odraža v presežku ali primanjkljaju omrežnine, je
dolžan ugotavljati elektrooperater.
93. člen
(izračun odstopanja od regulativnega okvira)
(1) Odstopanje od regulativnega okvira za posamezno leto
regulativnega obdobja se izračuna na naslednji način:
Δrot =
PUSt – PRPt – ΔROt [EUR],
kjer oznake pomenijo:
Δrot
         odstopanje od regulativnega okvira, pri čemer negativna vrednost
pomeni presežek omrežnine, pozitivna vrednost pa primanjkljaj omrežnine;
PUSt
       priznani upravičeni stroški;
PRPt
       priznani reguliran prihodek;
ΔROt
       odstopanje od regulativnega okvira preteklih let, ugotovljeno v skladu z
99. členom tega akta, ki se upošteva v posameznem letu regulativnega obdobja;
t                posamezno
leto regulativnega obdobja, za katero se ugotavljajo odstopanja od
regulativnega okvira.
(2) Agencija za pregleden in enoten pristop ugotavljanja
odstopanj od regulativnega okvira elektrooperaterju posreduje računalniški
model za izračun odstopanj od regulativnega okvira.
(3) Elektrooperater je dolžan zagotoviti, da z oddajo
odstopanj od regulativnega okvira agencija prejme pravilne, popolne in
nezavajajoče podatke o poslovanju za posamezno leto regulativnega obdobja, če
agencija z njimi že ne razpolaga.
94. člen
(pravila za določitev priznanih upravičenih stroškov)
(1) Elektrooperater po zaključku posameznega leta
regulativnega obdobja izračuna priznane upravičene stroške tako, da upošteva
metodologijo za določitev regulativnega okvira iz II. poglavja tega akta in
pravila iz tega člena.
(2) Pravila za določitev priznanih upravičenih stroškov
po posameznih vrstah upravičenih stroškov so:
1.     
priznani nadzorovani stroški delovanja in vzdrževanja elektrooperaterja
iz naslova vzdrževanja elektroenergetske infrastrukture ter obratovanja sistema
(NSDVvzdt) se izračunajo na podlagi priznanih nadzorovanih
stroškov delovanja in vzdrževanja predhodnega leta (NSDVpt)
ter ob upoštevanju vpliva spremembe stanja dolžine vodov in števila postaj na
dan 31. december glede na predhodno leto;
2.     
priznani nadzorovani stroški delovanja in vzdrževanja distribucijskega
operaterja iz naslova storitev za uporabnike (NSDVstrt) se
izračunajo na podlagi priznanih nadzorovanih stroškov delovanja in vzdrževanja
predhodnega leta (NSDVpt) ter ob upoštevanju vpliva spremembe
števila uporabnikov na dan 31. december glede na predhodno leto;
3.     
če so izpolnjeni pogoji iz drugega odstavka 26. in drugega odstavka 27.
člena tega akta, se priznani NSDVpt povečajo za povprečno
vrednost priznanih nenadzorovanih stroškov delovanja in vzdrževanja iz 26. in
27. člena tega akta. Povprečna vrednost priznanih nenadzorovanih stroškov
delovanja in vzdrževanja iz 26. in 27. člena tega akta se izračuna kot
povprečna vrednost pri odstopanju od regulativnega okvira priznanih
nenadzorovanih stroškov delovanja in vzdrževanja za posamezno novo nalogo ali
posamezno sredstvo pametnega omrežja v obdobju let t-6, t-5, t-4, t-3, t-2
in t-1 pred začetkom novega regulativnega obdobja, in sicer glede na
število let, v katerih so bili ti stroški priznani pri odstopanju od
regulativnega okvira;
4.     
priznani nadzorovani stroški delovanja in vzdrževanja sistemskega
operaterja iz naslova mednarodnega delovanja (NSDVmdt) so
enaki načrtovanim nadzorovanim stroškom delovanja in vzdrževanja;
5.     
pri izračunu priznanih nadzorovanih stroškov delovanja in vzdrževanja se
na podlagi realiziranih podatkov preračuna tudi delež nadzorovanih stroškov
delovanja in vzdrževanja, ki so namenjeni vzdrževanju elektroenergetske
infrastrukture in obratovanju sistema (dvzd), in delež nadzorovanih
stroškov delovanja in vzdrževanja, ki so namenjeni zagotavljanju storitev za
uporabnike (dstr);
6.     
pri izračunu priznanih nadzorovanih stroškov delovanja in vzdrževanja
elektrooperaterja iz naslova vzdrževanja elektroenergetske infrastrukture ter
obratovanja sistema (NSDVvzdt) se na podlagi realiziranih
podatkov preračuna delež teh stroškov, ki je namenjen vzdrževanju vodov (dvodi)
in delež teh stroškov, ki je namenjen vzdrževanju postaj (dpostaje);
7.     
priznani prevrednotovalni poslovni odhodki v zvezi s terjatvami do
kupcev iz naslova omrežnin se za distribucijskega operaterja ugotovijo na
podlagi realiziranih odhodkov iz poslovnih knjig distribucijskega operaterja,
vendar največ do višine 0,2 odstotka od zaračunanih omrežnin za distribucijski
in prenosni sistem, ki jih zaračunajo distribucijski operater ali
distribucijsko podjetje ali dobavitelj končnim odjemalcem za račun prenosnega
in distribucijskega operaterja;
8.     
priznani prevrednotovalni poslovni odhodki v zvezi s terjatvami do kupcev
iz naslova omrežnin za sistemskega operaterja se ugotovijo na podlagi
realiziranih odhodkov iz poslovnih knjig sistemskega operaterja, vendar največ
do višine 0,2 odstotka zaračunanih omrežnin za prenosni sistem, ki jih
zaračuna končnim odjemalcem sistemski operater;
9.     
zamejitev prevrednotovalnih poslovnih odhodkov v zvezi s terjatvami do
kupcev iz naslova omrežnin v višini 0,2 odstotka od zaračunanih omrežnin
iz 7. točke tega odstavka se izračuna ločeno po osebah, ki zaračunavajo
omrežnino, in sicer od vrednosti zaračunane omrežnine, ki jo ta oseba zaračuna
končnim odjemalcem;
10.  
če omrežnino za distribucijski in prenosni sistem zaračunava dobavitelj
za račun prenosnega in distribucijskega operaterja, mora distribucijski
operater za priznavanje teh stroškov pridobiti vso dokumentacijo, na podlagi
katere bo preveril pravilnost zaračunane omrežnine in oblikovanih
prevrednotovalnih poslovnih odhodkov v zvezi s terjatvami do kupcev iz naslova
omrežnine;
11.  
priznani stroški in odhodki, ki so povezani z novimi nalogami, se
presojajo na podlagi poročila elektrooperaterja o realizaciji novih nalog iz
26. člena tega akta;
12.  
priznani stroški in odhodki pametnih omrežij se presojajo na podlagi
poročila elektrooperaterja o realizaciji teh stroškov iz 27. člena tega akta;
13.  
preostali priznani nenadzorovani stroški delovanja in vzdrževanja iz 23.
člena tega akta se ugotovijo na podlagi realiziranih stroškov in odhodkov iz
poslovnih knjig elektrooperaterja ob upoštevanju določb 3.2.2.3. pododseka
II. poglavja tega akta;
14.  
priznane cene električne energije za izgube se določijo na podlagi
tržnih cen dolgoročnih in kratkoročnih nakupov električne energije za posamezno
leto regulativnega obdobja, ki jih elektrooperater izvede na pregleden način na
trgu z električno energijo, ter cen odstopanj, ki jih izračuna in objavi
operater trga z elektriko. Agencija presoja, ali so nakupne cene, ki jih je
dosegel elektrooperater na tržen način, najugodnejše;
15.  
priznani stroški električne energije za izgube v omrežju za
distribucijskega operaterja se izračunajo kot produkt priznanih cen električne
energije za izgube in priznanih količin električne energije za izgube, ki so
določene na podlagi realiziranih količin električne energije, zaračunanih
končnim odjemalcem, in priznanega odstotka količinskih izgub električne
energije v omrežju iz odločbe o regulativnem okviru; ter priznanih cen
električne energije za izgube;
16.  
priznani stroški električne energije za izgube v omrežju za sistemskega
operaterja se izračunajo na podlagi priznanih cen električne energije za izgube
in priznanih količin električne energije za izgube, ki so enake realiziranim
količinam električne energije za izgube na prenosnem sistemu, evidentiranih v
uradni evidenci informacijskega sistema ministrstva, pristojnega za energetiko,
v katere so vključene količine električne energije za izgube, ki se sistemskemu
operaterju priznajo v mehanizmu ITC;
17.  
priznani strošek amortizacije se izračuna na podlagi realiziranih
stroškov amortizacije, razen v primeru iz 95. člena tega akta;
18.  
priznana povprečna vrednost regulativne baze sredstev se izračuna na
podlagi stanja sredstev v poslovnih knjigah na dan 31. december ob
upoštevanju 95. člena tega akta;
19.  
priznani reguliran donos na sredstva se izračuna na podlagi tehtanega
povprečnega stroška kapitala, ki je bil upoštevan pri določitvi reguliranega
donosa na sredstva za posamezno leto regulativnega obdobja, in priznane
povprečne vrednosti regulativne baze sredstev;
20.  
priznani stroški sistemskih storitev se izračunajo na podlagi
količinskega obsega posameznih sistemskih storitev in cen iz pogodb;
21.  
kakovost oskrbe se ugotovi v skladu s 3.2.7. odsekom II. poglavja tega
akta;
22.  
spodbude se ugotovijo v skladu s 3.2.9. odsekom II. poglavja tega
akta in
23.  
za projekte, kot so kvalificirani v skladu z odsekom 3.2.8. II. poglavja
tega akta, se stroški raziskav in inovacij v letu t ugotovijo na podlagi
realiziranih stroškov in odhodkov iz poslovnih knjig elektrooperaterja tistega
leta, za katero se ugotavlja odstopanje od regulativnega okvira, razen za
projekte iz četrtega odstavka 68. člena tega akta. Priznani stroški raziskav in
inovacij za posamezni projekt iz četrtega odstavka 68. člena tega akta se
začnejo priznavati v letu, ko je projekt kvalificiran in se ti stroški
ugotovijo na podlagi realiziranih stroškov in odhodkov iz poslovnih knjig
elektrooperaterja iz obdobja 2016–2021. Priznani stroški raziskav in inovacij
iz 67. člena tega akta se za kvalificirane projekte priznajo največ do višine,
ki se izračuna na naslednji način:
in
kjer oznake
pomenijo:

RIt

stroški
  raziskav in inovacij; 


Vpt

priznani
  viri za pokrivanje upravičenih stroškov predhodnega leta; 


BPSRI

drugi
  prihodki iz naslova brezplačno prevzetih sredstev za projekte iz
  67. člena tega akta, vključno s temi prihodki iz RO 2016–2018; 


t
  

leto,
  za katero se ugotavlja odstopanje od regulativnega okvira; 


pt
  

predhodno
  leto; 


i
  

1
  do N


N
  

število
  projektov od 1 do i;


Tro
  

trajanje
  regulativnega obdobja, izraženo s številom let; 


n
  

1
  do Tro

pri čemer se v letu t
tekočega regulativnega obdobja stroški raziskav in inovacij priznajo do višine
zamejitve, določene z enačbama iz te točke, hkrati pa neizkoriščeni stroški
raziskav in inovacij predhodnih let tekočega regulativnega obdobja povečujejo
zamejeno višino stroškov raziskav in inovacij leta t. Če pa se projekt
zaključi v letu t tekočega regulativnega obdobja in stroški raziskav in
inovacij presegajo zamejeno višino stroškov inovacij in raziskav tega leta, se
nepriznani stroški leta t pokrivajo v naslednjem letu tekočega
regulativnega obdobja do zamejitve. Če je projekt
sofinanciran z brezplačno prevzetimi sredstvi, se na podlagi deleža
sofinanciranja preračuna 100-odstotna vrednost projekta. Pri izračunu letnih
stroškov raziskav in inovacij skladno z enačbama iz te točke se za ta projekt
upoštevajo stroški največ v višini tako preračunane 100-odstotne vrednosti
projekta.
95. člen
(uvajanje naprednih sistemov merjenja)
(1) Pri izračunu priznane regulativne baze sredstev in
priznanega stroška amortizacije posameznega leta regulativnega okvira se za
sistemske števce električne energije s komunikacijskim modulom za odjemno
skupino gospodinjskega odjema in ostalega odjema brez merjenja moči priznajo
nabavne cene največ do višine 63,80 eura za enofazne števce s
komunikacijskim modulom oziroma 86,20 eura za trifazne števce s
komunikacijskim modulom.
(2) Povprečna priznana nabavna cena za posamezno vrsto
sistemskih števcev (enofazni, trifazni) v posameznem letu regulativnega obdobja
se izračuna ob upoštevanju skupne letne nabavne vrednosti ter števila posamezne
vrste sistemskih števcev električne energije s komunikacijskim modulom.
(3) Distribucijski operater mora zagotoviti korelacijo
sistemskih števcev iz prvega odstavka tega člena z registrom sredstev, ki jih
uporablja za namene računovodenja.
(4) Elektrooperater za sistemski števec iz prvega odstavka
tega člena ni upravičen do spodbude iz 78. člena tega akta.
96. člen
(pravila za določitev priznanih virov za pokrivanje upravičenih
stroškov)
(1) Elektrooperater po zaključku posameznega leta
regulativnega obdobja izračuna priznane vire za pokrivanje upravičenih stroškov
tako, da upošteva metodologijo za določitev regulativnega okvira iz II.
poglavja tega akta in pravila iz tega člena.
(2) Pravila za določitev priznanih virov za pokrivanje
upravičenih stroškov po posameznih vrstah virov so:
1.     
priznane omrežnine, ki so zaračunani zneski omrežnine za distribucijski
sistem, omrežnine za prenosni sistem in omrežnine za priključno moč ter
omrežnine za čezmerno prevzeto jalovo energijo;
2.     
priznani prihodki od prezasedenosti v skladu z 19. členom Uredbe
2019/943/EU;
3.     
priznani prihodki, povezani s povprečnimi stroški priključevanja in
omrežnino za priključno moč, ki je bila končnim odjemalcem zaračunana do
31. decembra 2015, ki se izračunajo na podlagi realizirane amortizacije
teh sredstev iz poslovnih knjig elektrooperaterja;
4.     
priznani prihodki, povezani z brezplačno prevzetimi sredstvi, sredstvi,
pridobljenimi s plačili nesorazmernih stroškov za priključitev na sistem,
brezplačno prevzetimi evropskimi sredstvi in drugimi nepovratnimi sredstvi ter
sredstvi, ki so zgrajena s sofinanciranjem, ter se izračunajo na podlagi
realizirane amortizacije teh sredstev iz poslovnih knjig elektrooperaterja;
5.     
priznani prihodki iz naslova odškodnin od zavarovalnic in tretjih oseb
ter druga nepovratna sredstva za pokrivanje škod, ki se izračunajo na podlagi
realiziranih prihodkov ob upoštevanju 25. člena tega akta;
6.     
preostali priznani regulirani drugi prihodki iz 89. člena tega akta, ki
se izračunajo na podlagi realiziranih prihodkov iz poslovnih knjig
elektrooperaterja in
7.     
odstopanje od regulativnega okvira preteklih let iz 99. člena tega akta,
ki je bilo upoštevano v regulativnem okviru tistega leta, za katero se
ugotavlja odstopanje od regulativnega okvira.
97. člen
(črtan)
98. člen
(obrestovanje)
(1) Odstopanje od regulativnega okvira, ki se odraža v
presežku ali primanjkljaju omrežnine za posamezno leto regulativnega obdobja,
in sredstva na ločenem internem računu iz tretjega odstavka 19. člena Uredbe
2019/943/EU se letno obrestujejo.
(2) Odstopanje od regulativnega okvira, ki se odraža v
presežku ali primanjkljaju omrežnine za posamezno leto regulativnega obdobja,
se letno obrestuje z upoštevanjem povprečne letne vrednosti odstopanj in letne
obrestne mere, ki je za posamezno regulativno obdobje določena v III. poglavju
Priloge 1.
(3) Povprečna letna vrednost odstopanj od regulativnega
okvira za posamezno leto regulativnega obdobja se izračuna kot povprečna
vrednost stanja odstopanja na začetku posameznega leta in stanja odstopanja na
koncu posameznega leta regulativnega obdobja.
(4) Sredstva na ločenem internem računu iz tretjega odstavka
19. člena Uredbe 2019/943/EU se obravnavajo kot presežek omrežnine in se letno
obrestujejo z upoštevanjem povprečne letne vrednosti sredstev na ločenem
internem računu in letne obrestne mere, ki je za posamezno regulativno obdobje
določena v III. poglavju Priloge 1.
(5) Povprečna letna vrednost sredstev na ločenem
internem računu za posamezno leto regulativnega obdobja se izračuna kot
povprečna vrednost stanja na začetku posameznega leta in stanja sredstev na
ločenem internem računu na koncu posameznega leta regulativnega obdobja.
(6) Obresti za posamezno leto regulativnega obdobja se
izračunajo na naslednji način:
OBRt =
obrΔrot + obrirt,
kjer oznake pomenijo:
OBRt
         obresti;
obrΔrot
      obresti od presežka ali primanjkljaja omrežnine;
obrirt
          obresti od sredstev na internem računu iz tretjega odstavka 19.
člena Uredbe 2019/943/EU;
t                  leto
regulativnega obdobja.
(7) Vrednost izračunanih obresti v skladu z določbami
tega člena letno povečuje oziroma zmanjšuje ugotovljena odstopanja od
regulativnega okvira, ki se pri določitvi načrtovanega zneska omrežnine za
naslednje regulativno obdobje upošteva v skladu z 99. členom tega akta.
99. člen
(odstopanje od regulativnega okvira preteklih let)
(1) Pri določitvi načrtovane omrežnine za prenosni
sistem in omrežnine za distribucijski sistem se kumulativno odstopanje od
regulativnega okvira preteklih let izračuna na naslednji način:
kjer oznake pomenijo:
ΔRO        kumulativno
odstopanje od regulativnega okvira preteklih let, ki se upošteva v regulativnem
okviru;
Δrot
         odstopanje od regulativnega okvira posameznega leta
regulativnega obdobja, ki je bilo do izdaje odločbe o regulativnem okviru
ugotovljeno s posebno odločbo agencije ali usklajeno z elektrooperaterjem;
OBRt
       obresti posameznega leta regulativnega obdobja;
TΔ            časovno
obdobje, ki je odvisno od zaključenih postopkov ugotavljanja odstopanj do
izdaje odločbe o regulativnem okviru;
n               1
do TΔ;
t                leto,
za katero se ugotavljajo odstopanja od regulativnega okvira.
(2) Odstopanje od regulativnega okvira preteklih let, ki
je določeno skladno s prejšnjim odstavkom, se za posamezno leto regulativnega
obdobja izračuna na naslednji način:
kjer oznake pomenijo:
ΔRO        kumulativno
odstopanje od regulativnega okvira preteklih let, ki se upošteva v regulativnem
okviru;
ΔROt
       odstopanje od regulativnega okvira preteklih let, ki se upošteva v
posameznem letu regulativnega obdobja;
Tro           trajanje
regulativnega obdobja, izraženo s številom let.
(3) Ne glede na prejšnji odstavek se v primeru, če je
načrtovani presežek ali primanjkljaj omrežnine vsaj enega leta regulativnega
obdobja iz sedmega odstavka 7. člena tega akta višji od 30 odstotkov
načrtovanega reguliranega donosa na sredstva zadevnega leta regulativnega
obdobja, ΔROt izračuna tako, da načrtovani presežek ali
primanjkljaj vsaj enega leta regulativnega obdobja ne presega 30 odstotkov
načrtovanega reguliranega donosa na sredstva zadevnega leta regulativnega
obdobja.
4. Regulativni okvir, če distribucijski operater ni
lastnik pomembnega dela distribucijskega sistema ali če bistvene naloge
distribucijskega operaterja izvaja druga oseba
100. člen
(pravila za določitev najemnine in plačila za izvajanje
nalog)
(1) Če distribucijski operater najame distribucijski
sistem, se za posamezno leto regulativnega obdobja najemnina za posameznega
najemodajalca izračuna na naslednji način:
NAJEMt=
AMeeit + RDSeeit [EUR],
kjer oznake pomenijo:
NAJEMt
  najemnina za najeti distribucijski sistem;
AMeeit
     strošek amortizacije elektroenergetske infrastrukture najetega
distribucijskega sistema;
RDSeeit
  reguliran donos na sredstva od elektroenergetske infrastrukture
najetega distribucijskega sistema;
t                leto
regulativnega obdobja.
(2) Če distribucijski
operater prenese izvajanje svojih nalog na distribucijsko podjetje, se za
posamezno leto regulativnega obdobja plačilo za izvajanje nalog za posamezno
distribucijsko podjetje izračuna na naslednji način:
kjer oznake
pomenijo:
PINt
         plačilo za izvajanje nalog distribucijskega podjetja;
SDVt
       stroški delovanja in vzdrževanja območja distribucijskega sistema;
AMost
     strošek amortizacije ostalih sredstev območja distribucijskega
sistema;
RDSost
   reguliran donos na ostala sredstva območja distribucijskega sistema;
ΔS(Q)t
    kakovost oskrbe območja distribucijskega sistema;
Rit
           raziskave in inovacije območja distribucijskega sistema;
St
            spodbude območja distribucijskega sistema;
DOstrt
     stroški delovanja in vzdrževanja, strošek amortizacije ostalih
sredstev, reguliran donos na ostala sredstva, kakovost oskrbe, raziskave in
inovacije ter spodbude distribucijskega operaterja;
PNstrt
      stroški delovanja in vzdrževanja, strošek amortizacije ostalih
sredstev, reguliran donos na ostala sredstva, kakovost oskrbe, raziskave in
inovacije ter spodbude za prenesene naloge iz distribucijskega podjetja na
distribucijskega operaterja;
t                leto
regulativnega obdobja.
(3) Distribucijski operater mora najkasneje do začetka
postopka za določitev regulativnega okvira v pogodbi z distribucijskim podjetjem
določiti vrste in obseg posameznih nalog, ki jih bo v posameznem letu
regulativnega obdobja izvajal sam, in vrste in obseg posameznih nalog, ki jih
bo prenesel v izvajanje distribucijskemu podjetju. Obseg nalog se določi na
podlagi deleža posamezne naloge v finančni realizaciji iz poročil o fizični in
finančni realizaciji vzdrževanja elektroenergetske infrastrukture in poročil o
fizični ter finančni realizaciji storitev za uporabnike za leta t-5, t-4
in t-3 pred začetkom regulativnega obdobja.
(4) PNstrt se določi upoštevaje vsoto deležev
prenesenih nalog z distribucijskega podjetja na distribucijskega operaterja in
vsoto stroškov delovanja in vzdrževanja, stroškov amortizacije ostalih sredstev
in reguliranega donosa na ostala sredstva, kakovost oskrbe, raziskave in
inovacije ter spodbude. Po zaključku posameznega leta regulativnega obdobja se PNstrt,
določi na podlagi ugotovljenih odstopanj od regulativnega okvira in prejšnjega
odstavka.
(5) Distribucijski operater in distribucijsko podjetje
pogodbeno uredita vire financiranja najemnine in plačila za izvajanje nalog,
način financiranja, medletno zaračunavanje najemnine in plačila za izvajanje
nalog ter roke plačil. Distribucijski operater v plačilu za izvajanje nalog
upošteva tudi obresti od presežka ali primanjkljaja omrežnine, ki so izračunane
skladno z 98. členom tega akta.
5. Nepomemben del distribucijskega sistema
101. člen
(določanje upravičenih stroškov)
(1) Če ima distribucijski operater v najemu del
distribucijskega sistema, ki ni v lasti distribucijskih podjetij, se pri
določitvi upravičenih stroškov za ta del sistema namesto najemnine določi
strošek amortizacije in reguliran donos na sredstva v skladu z določbami tega
akta. Pri določitvi stroškov delovanja in vzdrževanja za distribucijskega
operaterja se stroški najemnine ne upoštevajo, ker so vključeni v strošek
amortizacije in reguliran donos na sredstva. Distribucijski operater določi
najemnino za nepomembne dele distribucijskega sistema na podlagi sklenjenih pogodbenih
razmerij in priznanih upravičenih stroškov.
(2) Za določitev načrtovanih stroškov amortizacije in
reguliranega donosa na sredstva je distribucijski operater dolžan posredovati
podatke, ki jih agencija potrebuje za določitev navedenih stroškov v skladu z
določbami tega akta. Distribucijski operater je dolžan zagotoviti te podatke v
okviru pogodbenega razmerja z najemodajalcem.
(3) Če distribucijski operater najema sredstvo od
fizične osebe, ki ne opravlja dejavnosti ali pravne osebe in ta oseba ne
razpolaga s knjigovodsko vrednostjo tega sredstva, mora za določitev stroška
amortizacije in reguliranega donosa na sredstva, ne glede na prejšnji odstavek,
posredovati podatke za primerljivo sredstvo, ki ga ima v lasti ali najemu od
distribucijskega podjetja zadevnega območja distribucijskega sistema.
(4) Priznan strošek amortizacije in priznan reguliran
donos na sredstva se izračunata na podlagi določb tega akta in podatkov,
potrebnih za izračun stroška amortizacije in donosa na sredstva. Če je vsota
priznanih stroškov amortizacije in priznanega reguliranega donosa na sredstva
višja, kot znaša višina najemnine iz pogodbe z najemodajalcem, se v izračunu
odstopanj od regulativnega okvira upošteva najemnina.
6. Zaprti distribucijski sistemi
102. člen
(način določanja omrežnine)
(1) Če operater zaprtega distribucijskega sistema pridobi
izjemo v skladu s 93. členom EZ-1, omrežnino določi operater zaprtega
distribucijskega sistema v skladu z določbami tega akta.
(2) Če operater zaprtega distribucijskega sistema ne
pridobi izjeme v skladu s 93. členom EZ-1 ali če uporabnik zaprtega distribucijskega
sistema zahteva, da omrežnino določi agencija, omrežnino določi agencija v
skladu z določbami tega akta.
III. METODOLOGIJA ZA OBRAČUNAVANJE OMREŽNINE
1. Splošno
103. člen
(načela metode obračunavanja omrežnine)
(1) Agencija kot osnovo metodologije za obračunavanje
omrežnine uporablja netransakcijsko metodo poštne znamke. Ta izhaja iz sistema
enotnih tarifnih postavk, ki jih glede na merilno mesto pristojni
elektrooperater obračuna končnim odjemalcem.
(2) Tarifne postavke za omrežnino za prenosni in
distribucijski sistem se izračunajo na podlagi omrežnine, določene v skladu z
metodologijo za določitev omrežnine.
(3) Agencija določa metodologijo za obračunavanje
omrežnine s cilji:
-       
zagotoviti preglednost tarifnih postavk;
-       
uporabe netransakcijske metode določanja tarifnih postavk, po kateri so
tarifne postavke za omrežnino na celotnem območju Republike Slovenije enotne,
in
-       
spodbujati uporabnike k optimalni uporabi omrežij.
(4) Metodologija za obračunavanje omrežnine v povezavi z
metodologijo za določitev omrežnine zagotavlja porazdelitev upravičenih
stroškov, ki se pokrivajo iz omrežnine, na posamezne odjemne skupine v
odvisnosti od stroškov, ki jih posamezna skupina povzroča v omrežju.
(5) Določitev posebnih tarifnih postavk za pilotne
projekte predstavlja časovno omejen sistem obračunavanja omrežnine za
distribucijski sistem in ima namen oblikovanja spodbud za učinkovitejšo rabo
sistema in razvoj energetskega trga.
104. člen
(metoda za obračun omrežnine)
(1) Porazdelitev stroškov na posamezne odjemne skupine
temelji na upoštevanju:
-       
metode poštne znamke, ki proporcionalno razdeli skupne stroške na
posamezne odjemalce v sorazmerju z velikostjo njihove porabe (obračunana moč
ali električna energija), predstavlja geografsko neodvisno tarifo ter je za posamezno
odjemno skupino in napetostni nivo na celotnem območju Republike Slovenije
enotna;
-       
bruto načina upoštevanja stroškov omrežja, pri čemer se pri odjemalcih
na distribucijskem sistemu upoštevajo celotni stroški visokonapetostnega (VN)
omrežja v sorazmerju odjema posameznih odjemnih skupin, in
-       
metode delitve stroškov omrežja za vse napetostne nivoje in vse končne
odjemalce, razvrščene v isto odjemno skupino oziroma skupine končnih
odjemalcev.
(2) Za izračun tarifnih postavk omrežnine se načrtovani
znesek omrežnine za prenosni sistem in načrtovani znesek omrežnine za
distribucijski sistem obravnavata kot strošek sistema, ki se razdeli po
napetostnih nivojih, na katere so priključeni odjemalci. Načrtovani znesek
omrežnine za prenosni sistem se v celoti pripiše VN-nivoju prenosnega sistema.
Načrtovani znesek omrežnine za distribucijski sistem se razporedi po
napetostnih nivojih distribucijskega sistema v skladu z nabavno vrednostjo
naprav.
(3) Za določitev tarifnih postavk omrežnine za prenosni
oziroma distribucijski sistem se uporabljajo naslednja merila in kriteriji
razdelitve stroškov omrežja:
1.     
z bruto metodo porazdelitve stroškov omrežja odjemna skupina posameznega
napetostnega nivoja krije sorazmeren delež stroškov pripadajočega napetostnega
nivoja in višjih napetostnih nivojev omrežja;
2.     
stroški uporabe omrežja za posamezno odjemno skupino na določenem
napetostnem nivoju se določijo na podlagi razmerja med letno konično močjo
odjemne skupine in vsoto letnih koničnih moči tistih odjemnih skupin, ki so
neposredno ali posredno na nižjih nivojih priključeni na ta nivo;
3.     
letna konična moč posamezne odjemne skupine se določi iz povprečne
mesečne obračunane moči odjemne skupine in faktorja istočasnosti te odjemne
skupine, ki se izračuna iz letne obračunane moči in letne obračunane energije
odjemne skupine. Vsota letnih koničnih moči odjemnih skupin se ujema s konično
močjo sistema, ki je maksimalna letna prevzeta urna energija sistema;
4.     
odjemalci na istem napetostnem nivoju, ki se jim meri maksimalna
dosežena moč, so razdeljeni na odjemne skupine glede na letne obratovalne ure
pod in nad 2500 ur ter na visoki napetosti (VN) še nad 6000 ur. Meja 2500 ur
predstavlja ločnico med enoizmenskim in večizmenskim statističnim delovnikom,
kar se kaže v dnevnem profilu porabe električne energije. Meja 6000 ur na
visoki napetosti (VN) predstavlja način uporabe omrežja, kjer se šteje, da
odjemalec trajno obremenjuje omrežje s svojih odjemom električne energije;
5.     
za zagotovitev učinkovite in racionalne rabe omrežja se uporablja binomen
način obračuna omrežnine, to je na doseženo obračunsko moč in prevzeto
električno energijo.
(4) Razmerja med tarifnimi postavkami omrežnine za
prenosni oziroma distribucijski sistem za posamezno odjemno skupino so določena
v odvisnosti od nabavne vrednosti naprav po napetostnih nivojih in načrtovanega
odjema električne energije.
105. člen
(tarifne postavke za omrežnino)
Za pokrivanje upravičenih stroškov sistemskega in
distribucijskega operaterja, ki se pokrivajo iz omrežnine, so določene tarifne
postavke za posamezne odjemne skupine iz 131. člena tega akta, in sicer ločeno
za:
-       
omrežnino za prenosni sistem;
-       
omrežnino za distribucijski sistem;
-       
omrežnino za čezmerno prevzeto jalovo energijo in
-       
omrežnino za priključno moč.
2. Obračunavanje omrežnine
106. člen
(obračunavanje omrežnine za prenosni in distribucijski
sistem)
(1) Pri obračunavanju omrežnine elektrooperater upošteva
uvrstitev končnega odjemalca v odjemno skupino, ločeno za vsako
prevzemno-predajno mesto.
(2) Elektrooperater uvrsti končnega odjemalca v odjemno
skupino upoštevaje njegovo uvrstitev glede na napetostni nivo (visoka napetost,
srednja napetost, nizka napetost), način priključitve (zbiralke, izvod), režim
obratovanja (obratovalne ure) in vrsto odjema, in sicer:
1.     
visoka napetost (VN) nazivne napetosti 400, 220 in 110 kV;
2.     
srednja napetost (SN) na zbiralki SN v RTP VN/SN;
3.     
srednja napetost (SN) nazivne napetosti 35, 20 in 10 kV;
4.     
nizka napetost (NN) na zbiralki NN v TP SN/NN;
5.     
nizka napetost (NN) nazivne napetosti 400/230 V.
(3) Elektrooperater razvrsti polnilno infrastrukturo
namenjeno izključno za polnjenje električnih vozil na javno dostopnih polnilnih
mestih v odjemno skupino »polnjenje EV«, če je na distribucijski sistem
priključena preko odjemnih mest, ki izpolnjujejo pogoje za razvrstitev v odjemno
skupino nizka napetost (NN) z merjenjem moči.
(4) Elektrooperater obračuna omrežnino na podlagi
obračunskih elementov:
-       
obračunske moči,
-       
prevzete električne (delovne) energije in
-       
čezmerno prevzete jalove energije.
107. člen
(opredelitev dnevnih obdobij pri obračunavanju omrežnine)
(1) Po dnevnem času se tarifne postavke za omrežnino za
prenosni in distribucijski sistem delijo na:
-       
višje dnevne tarifne postavke (VT) in
-       
nižje dnevne tarifne postavke (MT).
(2) Višje dnevne tarifne postavke (VT) se obračunavajo
od ponedeljka do petka od 6.00 do 22.00. V obdobju, ko velja poletni čas, se za
končnega odjemalca, ki nima krmilne naprave z možnostjo programske nastavitve
prilagajanja na poletni čas, višje dnevne tarifne postavke obračunavajo od 7.00
do 23.00.
(3) Nižje dnevne tarifne postavke (MT) se obračunavajo v
preostalem času in ob sobotah, nedeljah in dela prostih dnevih od 00.00 do
24.00. Če končni odjemalec nima ustrezne krmilne naprave, ki bi evidentirala
porabo električne energije v času nižje dnevne tarifne postavke (MT) ob
sobotah, nedeljah in dela prostih dnevih, se upošteva čas nižje dnevne tarifne
postavke (MT) glede na sposobnost prilagoditve naprave registraciji odjema ob
sobotah, nedeljah in dela prostih dnevih.
(4) Če se končni odjemalec odjemne skupine na nizki
napetosti (NN) brez merjenja moči in odjemne skupine gospodinjski odjem ne
odloči za dvotarifni način obračuna omrežnine, se mu omrežnina obračunava po
enotni dnevni tarifni postavki (ET).
(5) Krmilne stikalne ure za preklop dvotarifnih oziroma
tritarifnih števcev, ki jih ni mogoče daljinsko nastaviti, so stalno
nastavljene po srednjeevropskem času in se ob prehodu na poletno računanje časa
ne pomaknejo za uro naprej.
(6) Ure konične obremenitve omrežja (v nadaljnjem
besedilu: KOO) določi sistemski operater v sodelovanju z distribucijskim operaterjem
za vsako območje distribucijskega sistema posebej vsako leto do
15. oktobra za leto vnaprej in jih objavi na svojih spletnih straneh.
Kriterij za opredelitev ur KOO, ki ga uporabita elektrooperaterja, je analiza
urnih obremenitev za celotno območje distribucijskega sistema na merilnih
točkah med obema operaterjema in analiza urnih obremenitev v regulacijskem območju
sistemskega operaterja v preteklih treh letih. Ure KOO sistemski operater
določi v času višjih dnevnih tarifnih postavk ob delavnikih, od ponedeljka do
petka, in trajajo dve uri na dan.
108. člen
(spodbujanje prehoda na dvotarifni obračun omrežnine)
(1) Distribucijski operater vsakemu odjemalcu, katerega
merilna naprava je integrirana v sistem naprednega merjenja in mu
distribucijski operater enotarifno obračunava porabo vsaj leto dni, omogoči
brezplačen prehod na dvotarifni obračun.
(2) Distribucijski operater vsakemu končnemu odjemalcu
iz prejšnjega odstavka na učinkovit način posreduje primerjalni obračun
omrežnine na podlagi dvotarifnega in enotarifnega merjenja na letni ravni,
informacijo o stroških prehoda na dvotarifno merjenje ter morebitnem vplivu
prehoda na obračun storitve dobave električne energije. Odjemalec se na podlagi
prejetih informacij odloči glede morebitnega prehoda.
(3) Distribucijski operater po prejemu zahteve končnega
odjemalca izvede prehod na dvotarifno merjenje z začetkom veljavnosti v
naslednjem obračunskem obdobju, če je zahteva prejeta do 20. dneva v mesecu.
109. člen
(določanje letnih obratovalnih ur za končne odjemalce, ki se
jim meri moč)
(1) Letne obratovalne ure (T) se uporabljajo za
razvrstitev končnega odjemalca v odjemno skupino in se določijo iz razmerja med
prevzeto energijo v preteklem letu (Wletni) in med največjo 15-minutno
izmerjeno prevzeto močjo v istem obdobju (Pmax), doseženo na
prevzemno-predajnem mestu. Določijo se na podlagi enačbe:
kjer oznake pomenijo:
Wletni
     količina letno prevzete električne energije (v kWh);
Pmax
      največja 15-minutna izmerjena prevzeta moč (v kW).
(2) Če končni odjemalec ni priključen na sistem vse
leto, se desna stran enačbe iz prejšnjega odstavka pomnoži s količnikom števila
dni v letu in številom dni, ko je končni odjemalec priključen.
(3) Končnemu odjemalcu, ki se priključi na omrežje na
novo, se letne obratovalne ure do konca koledarskega leta določijo s pogodbo o
uporabi sistema.
110. člen
(pogoji pri določanju odjemne skupine)
(1) Elektrooperater tistega končnega odjemalca, ki se mu
moč meri, najkasneje v roku 15 dni po zaključku koledarskega leta pisno obvesti
o ugotovljenih letnih obratovalnih urah (T) preteklega leta ter o
njegovi uvrstitvi v eno od odjemnih skupin iz 131. člena tega akta. Odjemno
skupino končnega odjemalca elektrooperater izkazuje tudi na vsakokratnem računu
za omrežnino.
(2) Odjemalec, ki pogodbo o uporabi sistema sklepa za
čas veljavnosti soglasja za priključitev, lahko pri elektrooperaterju na
podlagi utemeljenih dokazov vloži predlog razvrstitve v odjemno skupino glede
na pričakovane letne obratovalne ure.
(3) Elektrooperater za odjemalca iz prejšnjega odstavka
po preteku koledarskega leta na podlagi obračunskih podatkov preveri dosežene
letne obratovalne ure (T) in izvede poračun omrežnin ob prvem naslednjem
obračunu omrežnine.
111. člen
(pogoji pri določanju odjemne skupine v primeru lastništva
omrežja)
Elektrooperater uvrsti končnega odjemalca v odjemno skupino
na podlagi njegove pisne zahteve naslednji mesec po prejemu zahteve
»priključitev na zbiralke RTP oziroma TP, če je:
a)    
priključen z vodom, ki je v odjemalčevi lasti, na zbiralke srednje
napetosti (SN) v RTP oziroma zbiralke nizke napetosti (NN) v TP
elektrooperaterja;
b)    
izvedena ustrezna meritev na prevzemno-predajnem mestu;
c)    
izpolnjen kriterij minimalne priključne moči (v nadaljnjem besedilu: P):
- 
P ≥ 8 MW (na nivoju SN – zbiralke SN) in
- 
P ≥ 130 kW (na nivoju NN – zbiralke NN).
112. člen
(izjema pri obračunavanju obračunske moči za končne
odjemalce, ki obratujejo na prevzemno-predajnem mestu s proizvodnimi napravami)
Za proizvodne naprave iz obnovljivih virov in proizvodne
naprave s soproizvodnjo toplote in električne energije z visokim izkoristkom,
ki imajo nazivno moč manjšo od 50 kW in so priključene na prevzemno-predajnih
mestih, elektrooperater pri obračunu omrežnine ne obračuna obračunske moči.
113. člen
(izjema pri obračunavanju obračunske moči za namene
delovanja siren za obveščanje in alarmiranje prebivalstva)
Na prevzemno-predajnih mestih, ki so namenjena izključno delovanju
siren za obveščanje in alarmiranje prebivalstva, elektrooperater pri obračunu
omrežnine ne obračuna obračunske moči.
114. člen
(zaokroževanje obračunskih količin)
Pri določanju priključne moči, ugotavljanju mesečne
obračunske moči ter prevzete električne energije se kilovati (kW), kilovatne
ure (kWh) in prekomerno prevzete jalova energija (kvarh) zaokrožujejo na cela
števila.
115. člen
(kriterij določitev obračunskih količin v primeru
medmesečnih sprememb tarifnih postavk)
Pri spremembi vrednosti tarifnih postavk za omrežnino med
mesecem se pri končnem odjemalcu, ki nima daljinskega merjenja električne
energije, obračunski elementi iz drugega odstavka 106. člena tega akta za
koledarski mesec obračunajo sorazmerno s številom dni veljavnosti posamezne
tarifne postavke.
116. člen
(kriterij določitev obračunske moči v primeru posebnih
okoliščin)
(1) Če se končni odjemalec odjavi ali priključi na
sistem sistemskega operaterja v koledarskem mesecu, elektrooperater obračuna
obračunsko moč sorazmerno številu dni uporabe sistema v tem mesecu.
(2) Pri priključitvah merilnih mest za določen čas
elektrooperater obračuna obračunsko moč sorazmerno številu dni uporabe sistema.
117. člen
(določitev obračunskih količin za proizvajalce, ko le-ti
prevzemajo električno energijo iz sistema)
(1) Proizvajalec električne energije za posamezno
prevzemno-predajno mesto plača omrežnino za prevzem električne energije iz
sistema glede na določbe tega akta.
(2) Proizvajalcu električne energije, ki ima več kot
10 MW inštalirane moči, se omrežnina obračuna od urnega salda prevzete in
oddane električne energije na prevzemno-predajnem mestu, pri čemer se kot
prevzemno-predajno mesto šteje mesto, kjer se vršita prevzem in oddaja
električne energije in za katero se organizatorju trga z električno energijo
prijavlja obratovalna napoved.
(3) Za določitev obračunske moči proizvajalca električne
energije se upošteva mesečno povprečje urnih moči iz prejšnjega odstavka.
118. člen
(določitev omrežnine za hranilnike energije)
(1) Hranilnik energije, ki je priključen na omrežje
neposredno in nima lastnega odjema, za prevzeto električno energijo, namenjeno
izključno shranjevanju energije v hranilnik energije za kasnejše pretvorbe
shranjene energije v električno energijo, ne plača omrežnine. 
(2) Za določitev omrežnine za priključno moč pri
priključevanju hranilnika energije iz prejšnjega odstavka se smiselno uporabijo
določbe 130. člena tega akta.
(3) (črtan).
119. člen
(upoštevanje faktorja izgub transformacije)
Končnemu odjemalcu, ki je
uvrščen v odjemno skupino na srednji napetosti (SN) in ima merjenje električne
energije izvedeno na sekundarni strani transformacije SN/NN, elektrooperater pri
obračunu omrežnine upošteva faktor izgube transformacije, ki je odvisen od
letnih obratovalnih ur:


Vrsta odjema

Faktor izgub
  transformacije


T ≥ 6 000 ur

1,01


6 000 > T ≥ 2
  500 ur

1,03


T < 2 500 ur

1,05


120. člen
(določanje obračunske moči končnemu odjemalcu)
(1) Obračunska moč se pri končnem odjemalcu na visoki
napetosti (VN) ali srednji napetosti (SN), ki ima priključno moč večjo od 43 kW
in se z merilno napravo evidentirajo 15-minutne meritve ter je omogočen lokalni
prikaz obračunskih vrednosti ločeno po tarifnih časih, ugotavlja kot povprečje
treh največjih 15-minutnih povprečnih moči v obračunskem mesecu v urah KOO
znotraj višje dnevne tarifne postavke (VT). Če končni odjemalec na visoki
napetosti (VN) ali srednji napetosti (SN) doseže v času KOO obračunsko moč, ki
je manjša od 25 odstotkov treh največjih 15-minutnih povprečnih moči, doseženih
v času zunaj KOO, se mu za obračunsko moč obračuna 25 odstotkov treh največjih
15-minutnih povprečnih moči, doseženih v času zunaj KOO.
(2) Obračunska moč se pri končnem odjemalcu na nizki
napetosti (NN), ki ima priključno moč večjo od 43 kW in se z merilno napravo
evidentirajo 15-minutne meritve, ugotavlja kot povprečje treh največjih
15-minutnih povprečnih moči v obračunskem mesecu znotraj višje dnevne tarifne
postavke (VT). Če končni odjemalec na nizki napetosti (NN) doseže v času višje
dnevne tarifne postavke (VT) obračunsko moč, ki je manjša od 25 odstotkov treh
največjih 15-minutnih povprečnih moči, doseženih v času nižje dnevne tarifne
postavke (MT), se mu za obračunsko moč obračuna 25 odstotkov treh največjih
15-minutnih povprečnih moči, doseženih v času nižje dnevne tarifne postavke
(MT).
(3) Pri končnem odjemalcu na nizki napetosti (NN), ki se
mu moč ugotavlja s pripravo za preprečevanje prekoračitev dogovorjene
obremenitve, se obračunska moč določa na podlagi naslednjih tabel:
Gospodinjski odjem


Nazivna jakost
  omejevalca toka

Enofazni priključek

Trifazni priključek


(A)

Obračunska moč (kW)

Obračunska moč (kW)


16

3

7


20

3

7


25

6

10


32

7

22


35

7

24


40

-

28


50

-

35


63

-

43


Odjem na nizki napetosti (NN) brez
merjene moči


Nazivna jakost
  omejevalca toka

Enofazni priključek

Trifazni priključek


(A)

Obračunska moč (kW)

Obračunska moč (kW)


16

3

11


20

5

14


25

6

17


32

7

22


35

8

24


40

-

28


50

-

35


63

-

43


(4) Pri priključevanju novih odjemalcev gospodinjskega
odjema in odjema na nizki napetosti (NN) brez merjenja moči se uporabljajo
standardne vrednosti omejevalca toka.
121. člen
(določanje obračunske moči končnemu odjemalcu z več
priključnimi mesti)
Končnemu odjemalcu, ki se na eni lokaciji napaja po več
priključkih in ima več merilnih mest ter se mu sumarno merita električna
energija in konična obremenitev, se pri obračunu omrežnine upošteva hkratna
sumarna konična obremenitev na vseh merilnih mestih znotraj posameznega
napetostnega nivoja.
122. člen
(določanje obračunske moči končnemu odjemalcu, ki sodeluje
pri zagotavljanju sistemskih storitev)
(1) Končnemu odjemalcu, ki zagotavlja sistemske storitve iz
31. člena tega akta in se mu moč meri, elektrooperater pri določitvi treh
največjih 15-minutnih povprečnih moči iz prvega in drugega odstavka
120. člena tega akta upošteva znižano vrednost realizirane izravnave moči,
če je bilo izvajanje izravnave moči izvedeno v smislu povečanja prevzete moči
iz omrežja v času treh največjih 15-minutnih povprečnih moči. 
(2)  Pri določitvi obračunske moči na podlagi
120. člena tega akta elektrooperater končnemu odjemalcu posamezno ugotovljeno
največjo 15-minutno povprečno moč iz prejšnjega odstavka zniža za ugotovljeno
moč, s katero je končni odjemalec prispeval k izravnavi moči.
(3) Če pri končnemu odjemalcu niso zagotovljene ustrezne
meritve na samodejno vodenih bremenih, ki omogočajo natančno določitev
realizirane aktivacije, lahko le-to elektrooperater določi na podlagi
ugotavljanja odstopanja od zadnje izvedene 15-minutne meritve moči pred
nastopom aktivacije na ravni prevzemno-predajnega mesta. Ugotovljena
realizacija posamezne aktivacije se pri določitvi obračunske moči prizna le do
višine zahtevane moči aktivacije v posameznem intervalu.
(4) Sistemski operater posreduje distribucijskemu
operaterju spisek aktivacij končnih odjemalcev, ki so priključeni na
distribucijski sistem, in sicer za namen izračuna obračunske moči končnega
odjemalca, ki zagotavlja sistemsko storitev neposredno sistemskemu operaterju
(brez agregatorja). Ta spisek vsebuje za vsakega končnega odjemalca ločeno
informacijo, v katerih petnajst minutnih časovnih intervalih je bil aktiviran
in ugotovljeno realizacijo posamezne aktivacije iz prejšnjega odstavka.
(5) V primeru, da sistemski operater izvede aktivacije
posredno preko agregatorja, je le-ta dolžan pravočasno sporočiti
elektrooperaterju, med katere končne odjemalce in v kakšni višini je bila
aktivacija razporejena na ravni posameznega končnega odjemalca, pri čemer vsota
aktivacij v posameznih petnajstminutnih intervalih ne sme presegati tiste
prejete s strani sistemskega operaterja. Sistemski operater ima pravico
preverjati kakovost posredovanih podatkov o aktivacijah, ki jih prejme od
agregatorja.
(6) Sistemski operater posreduje distribucijskemu
operaterju spisek aktivacij agregatorjev za namen izračuna obračunske moči
končnih odjemalcev priključenih na distribucijski sistem, ki sistemskemu
operaterju zagotavljajo sistemsko storitev posredno preko agregatorja. Ta
spisek vsebuje za vsakega agregatorja ločeno informacijo v katerih 15-minutnih
časovnih intervalih je bil aktiviran in zahtevano povprečno moč aktivacije v
teh intervalih.
123. člen
(obračunavanje omrežnine za čezmerni prevzem jalove
energije)
(1) Elektrooperater ugotavlja čezmerni prevzem ali
oddajo jalove energije na osnovi 15-minutnih meritev jalove in delovne energije
na posameznih prevzemno-predajnih mestih uporabnika.
(2) Čezmerna prevzeta jalova energija je razlika med
dejansko izmerjeno jalovo energijo in dovoljeno prevzeto ali oddano jalovo
energijo v 15-minutnem merilnem intervalu, ki ustreza faktorju tg φind=+0,32868
ali tg φkap=‑0,32868 in
se izračuna na naslednji način:
kjer oznake pomenijo:
WQ,čp
    čezmerno prevzeta jalova energija v kvarh;
WQ,izmi
    jalova energija, izmerjena v 15-minutnem intervalu i v kvarh;
WP,izmi
   delovna energija, izmerjena v 15-minutnem intervalu i v kWh;
N            število
15-minutnih intervalov v mesecu.
(3) Čezmerno prevzeta jalova energija se obračuna
mesečno in je vsota vseh 15-minutnih absolutnih vrednosti čezmerno prevzete in
čezmerno oddane jalove energije v obračunskem mesecu. Elektrooperater ne
obračuna čezmerno prevzete in čezmerno oddane jalove energije uporabniku, ki se
mu moč ugotavlja s pripravo za preprečevanje prekoračitev dogovorjene
obremenitve oziroma uporabniku, čigar priključna moč je enaka ali manjša od 43
kW.
(4) Glede na lokalne razmere v sistemu v določenih
časovnih intervalih se lahko elektrooperater pogodbeno dogovori z uporabnikom o
prevzemu ali oddaji jalove energije izven meja tg φ, določenega v drugem
odstavku tega člena.
(5) Sistemski operater ne zaračunava čezmerne jalove
energije uporabniku, ki na podlagi pogodbe s sistemskim operaterjem zagotavlja
sistemsko storitev regulacije napetosti in jalove moči.
(6) Proizvajalcem električne energije, ki so priključeni
v distribucijsko omrežje in sodelujejo pri regulaciji napetosti in uravnavanju
pretokov jalove energije skladno z zahtevami akta, ki ureja sistemska
obratovalna navodila distribucijskega omrežja električne energije, se
prekomerno prevzeta ali oddana jalova energija ne obračunava.
124. člen
(obračunavanje omrežnine za priključno moč)
Ob sklenitvi pogodbe o priključitvi za povečanje priključne
moči plača obstoječi končni odjemalec za dodatno priključno moč iz soglasja za
priključitev omrežnino za priključno moč v enkratnem znesku. Vsak novi končni
odjemalec plača omrežnino za priključno moč v enkratnem znesku za priključno
moč iz soglasja za priključitev.
125. člen
(določitev zneska za omrežnino za priključno moč)
Znesek omrežnine za priključno moč, ki ga plača končni
odjemalec za priključitev na sistem, je odvisen od priključne moči in tarifne
postavke za omrežnino za priključno moč ob upoštevanju uvrstitve končnega
odjemalca v skupino končnih odjemalcev, pri čemer se upošteva pripadajoči
faktor.
126. člen
(skupine končnih odjemalcev pri obračunavanju omrežnine za
priključno moč)
Za posamezno skupino končnih odjemalcev so določeni faktorji,
ki določajo razmerje stroškov, potrebnih za ojačitev elektroenergetskega
sistema za posamezno skupino končnih odjemalcev na različnih napetostnih
nivojih zaradi priključitev novih končnih odjemalcev ali povečanja moči
obstoječih končnih odjemalcev:


Skupina končnih odjemalcev

Faktor


Odjem na visoki napetosti (VN) 

1,10


Odjem na srednji napetosti (SN) 

2,13


Odjem na nizki napetosti (NN) z merjenjem moči

2,54


Polnjenje EV

2,00


Odjem na nizki napetosti (NN) brez merjenja moči 

1,78


Gospodinjstvo

1,00


127. člen
(določanje priključne moči za končne odjemalce na nizki
napetosti (NN) brez merjenja moči)
(1) Priključna moč se pri
končnem odjemalcu za gospodinjski odjem in odjem na nizki napetosti (NN) brez
merjenja moči določi na podlagi naslednje tabele:


Nazivna jakost
   omejevalca toka

Enofazni
   priključek

Trifazni
   priključek


(A)

Priključna moč (kW)

Priključna moč (kW)


16

4

11


20

5

14


25

6

17


32

7

22


35

8

24


40

-

28


50

-

35


63

-

43


(2) V primeru povečanja priključne moči pri odjemalcih iz
prejšnjega odstavka na vrednost nad 43 kW, se priključna moč določi na podlagi
naslednje tabele:


Nazivna jakost
   omejevalca toka

Enofazni
   priključek

Trifazni
   priključek


(A)

Priključna moč (kW)

Priključna moč (kW)


80

-

55


100

-

69


125

-

86


160

-

110


200

-

138


128. člen
(pogoji za določanje omrežnine za priključno moč)
(1) Če končni odjemalec:
1.     
poveča obstoječo priključno moč v isti odjemni skupini končnih
odjemalcev ali
2.     
spremeni svojo uvrstitev iz skupine gospodinjski odjem v skupino odjem
nizka napetost (NN) brez merjenja moči ali
3.     
spremeni svojo uvrstitev iz skupine odjem nizka napetost (NN) brez
merjenja moči v skupino odjem nizka napetost (NN) z merjenjem moči ali
4.     
spremeni svojo uvrstitev iz skupine odjem na srednja napetost (SN) v
skupino odjem nizka napetost (NN) z merjenjem moči ali
5.     
spremeni svojo uvrstitev iz skupine odjem na visoka napetost (VN) v
skupine odjem na srednja napetost (SN) ali odjem nizka napetost (NN) z
merjenjem moči ali odjem nizka napetost (NN) brez merjenja moči ali
6.     
razdeli prevzemno-predajno mesto na več prevzemno-predajnih mest z
manjšo priključno močjo 
se omrežnina za priključno moč izračuna kot
razlika med omrežnino za priključno moč iz novega soglasja za priključitev in
omrežnine za priključno moč iz predhodnega soglasja za priključitev.
(2) Omrežnina za priključno moč se po izvedbi
priključitve ne vrača.
129. člen
(minimalni pogoji za določanje omrežnine za priključno moč)
(1) Za novega končnega odjemalca, priključenega na nizko
napetost (NN), ki se mu moč ugotavlja s pripravo za preprečevanje prekoračitev
dogovorjene obremenitve, elektrooperater pri izdaji soglasja za priključitev
upošteva najnižjo priključno moč 6 kW za enofazni priključek in 14 kW za
trifazni priključek. Če končni odjemalec priključuje na sistem enostavne ali
nezahtevne objekte, lahko elektrooperater na zahtevo končnega odjemalca
obračuna nižjo priključno moč, vendar ne manj kot 3 kW za enofazni priključek
in 11 kW za trifazni priključek.
(2) Minimalna priključna moč za lastno rabo proizvajalca
je 14 kW za trifazni oziroma 6 kW za enofazni priključek.
130. člen
(pogoji za določanje omrežnine za priključno moč za namene
odjema električne energije proizvajalca)
(1) Proizvajalec električne energije, ki se priključi na
prevzemno-predajnem mestu, plača za prevzem električne energije iz
elektroenergetskega sistema omrežnino za priključno moč. Elektrooperater uvrsti
odjem proizvajalca glede na skupino končnih odjemalcev, določeno v 131. člena
tega akta.
(2) Elektrooperater uvrsti odjem lastne rabe
proizvajalca glede na napetostni nivo, način priključitve in režim obratovanja
proizvodne naprave v odjemno skupino, določeno v 131. členu tega akta.
131. člen
(tarife za obračunavanje omrežnin)
(1) Omrežnine za posameznega
končnega odjemalca oziroma uporabnika elektrooperater obračuna na podlagi
naslednjih tarif:


odjemna skupina

tarifne postavke


napetostni nivo

način priključitve

vrsta odjema

obračunska moč
  (EUR/kW/mesec)

prevzeta delovna
  energija (EUR/kWh)


VT

MT

ET


VN

 

T ≥ 6000 ur

 

 

 

 


6000 > T ≥ 2500
  ur

 

 

 

 


T < 2500 ur

 

 

 

 


SN

zbiralke SN

T ≥ 2500 ur

 

 

 

 


T < 2500 ur

 

 

 

 


 

T ≥ 2500 ur

 

 

 

 


 

T < 2500 ur

 

 

 

 


NN

zbiralke NN

T ≥ 2500 ur

 

 

 

 


T < 2500 ur

 

 

 

 


 

T ≥ 2500 ur

 

 

 

 


T < 2500 ur

 

 

 

 


polnjenje EV

 

 

 

 


brez merjenja
  moči

 

 

 

 


gospodinjstvo

 

 

 

 



-       
tarifa za obračunavanje omrežnine za prenosni in distribucijski sistem:


odjemna skupina

tarifne postavke


napetostni nivo

prekomerno prevzeta
  jalova energija (EUR/kvarh)


VN

 


SN, NN

 


-       
tarifa za obračunavanje omrežnine za čezmerno prevzeto jalovo energijo:


odjemna skupina

tarifna postavka


napetostni
  nivo/vrsta odjema

omrežnina za
  priključno moč (EUR/kW)


VN

 


SN

 


NN z merjenjem moči

 


polnjenje EV

 


NN brez merjenja moči

 


gospodinjstvo

 


-       
tarifa za obračunavanje omrežnine za priključno moč:


odjemna skupina

tarifna postavka


napetostni
  nivo/vrsta odjema

omrežnina za
  priključno moč (EUR/kW)


VN

 


SN

 


NN z merjenjem moči

 


polnjenje EV

 


NN brez merjenja moči

 


gospodinjstvo

 


kjer oznake pomenijo:
ET                                 –
enotna dnevna tarifna postavka;
MT                                 –
nižja dnevna tarifna postavka;
NN                                 –
nizka napetost;
SN                                 –
srednja napetost;
T                                    –
letne obratovalne ure;
VN                                 –
visoka napetost;
VT                                 –
višja dnevna tarifna postavka;
polnjenje
EV             – odjemna mesta, namenjena izključno za polnjenje električnih
vozil na javno dostopnih polnilnih mestih.
(2) Tarifne postavke za leta regulativnega obdobja iz
odločbe agencije elektrooperater objavi na svoji spletni strani pred začetkom
novega regulativnega obdobja.
132. člen
(obračun omrežnine za čezmejni prenos)
(1) Uporabnik, ki ima na podlagi odločbe agencije
odobreno izvzetje za novo infrastrukturo – nov povezovalni vod, oziroma
dobavitelji, ki po distribucijskem vodu, ki prečka državno mejo, oskrbujejo z
električno energijo odjemalce zunaj Republike Slovenije, plačajo omrežnino iz
105. člena tega akta, razen omrežnine za priključno moč.
(2) Elektrooperater za določitev odjemne skupine
uporabnika iz prejšnjega odstavka upošteva določbe 106., 107., 109., 110., 120.
in 123. člena tega akta.
133. člen
(način obračunavanja omrežnine za zaprte distribucijske
sisteme)
(1) Če operater zaprtega distribucijskega sistema
pridobi izjemo v skladu s 93. členom EZ-1, tarifne postavke omrežnine za zaprt
distribucijski sistem določi sam v skladu s tem aktom.
(2) Če operater zaprtega distribucijskega sistema ne
pridobi izjeme v skladu s 93. členom EZ-1, določi tarifne postavke omrežnine za
zaprt distribucijski sistem agencija v skladu s tem aktom.
(3) Operater zaprtega distribucijskega sistema tarifne
postavke omrežnine iz prvega oziroma prejšnjega odstavka tega člena objavi na
svoji spletni strani.
134. člen
(obračunavanje drugih storitev elektrooperaterja)
(1) Elektrooperater lahko uporabnikom poleg omrežnine
zaračuna samo druge storitve, ki so neposredno povezane z izvajanjem
gospodarske javne službe.
(2) Stroški drugih storitev, ki niso vsebovani v
omrežnini, morajo predstavljati stroške stroškovno učinkovitega izvajanja
dejavnosti elektrooperaterja.
(3) Cene za druge storitve določi agencija po uradni
dolžnosti ali na zahtevo elektrooperaterja s posebno odločbo tako, da pri tem
upošteva dejanske stroške dela, materiala, prevoza in normativne količine
stroškovnih elementov.
(4) Cenik, nabor in opis drugih storitev elektrooperater
javno objavi na svoji spletni strani.
135. člen
(dinamična pilotna kritična konična tarifa)
(1) V okviru pilotnih
projektov iz 72. člena tega akta lahko distribucijski operater obračunava
omrežnino za distribucijski sistem na podlagi modela negativne in pozitivne
kritične konične tarife, kot sledi:



odjemna skupina

tarifne postavke


napetostni nivo

vrsta odjema

obračunska moč
  (EUR/kW/mesec)

prevzeta delovna
  energija (EUR/kWh)


PKKT

NKKT

VT

MT

ET


NN

brez merjenja
  moči

 

 

 

 

 


gospodinjstvo

 

 

 

 

 



kjer oznake pomenijo:
PKKT     tarifna postavka v času konične obremenitve omrežja
(pozitivna kritična konična tarifna postavka), ki lahko nastopi v času višje
dnevne tarifne postavke (VT), nižje dnevne tarifne postavke (MT) ali enotne
dnevne tarifne postavke (ET);
NKKT    tarifna postavka v času presežka proizvodnje
(negativna kritična konična tarifna postavka), ki lahko nastopi v času višje
dnevne tarifne postavke (VT), nižje dnevne tarifne postavke (MT) ali enotne
dnevne tarifne postavke (ET) na primer v času konične proizvodnje iz razpršenih
virov energije (praviloma med 11.00 in 16.00) ali v času minimalnega odjema, ki
se s strani odjemalcev lahko izkorišča tudi za nočno polnjenje električnih
vozil (praviloma med 0.00 in 4.00).
(2) Kritična konična tarifa je namenjena znižanju porabe
končnih odjemalcev v času kritične konične obremenitve omrežja oziroma
povečanju porabe končnih odjemalcev v času kritične neto proizvodnje omrežja s
ciljem zagotoviti največjo možno razbremenitev omrežja. Čas nastopa pozitivne
ali negativne kritične tarifne postavke določi distribucijski operater na
podlagi napovedovanja obratovalnega stanja ob upoštevanju okoljskih dejavnikov
oziroma razpoložljivosti energije iz razpršenih virov energije.
(3) Distribucijski operater mora o nastopu ter času
trajanja PKKT oziroma NKKT na učinkovit način obvestiti vsakega končnega
odjemalca in agregatorja oziroma drugo pooblaščeno osebo (če končni odjemalec v
projektu sodeluje prek njih), in sicer:
-       
končnega odjemalca, čigar bremena niso samodejno krmiljena, mora obvestiti
z direktnim obveščanjem najmanj 24 ur vnaprej pred aktivacijo ukrepa;
-       
končnemu odjemalcu, čigar bremena so samodejno krmiljena (neposredno ali
posredno prek lokalnega sistema za upravljanje z energijo), posreduje zahtevo
za prilagoditev odjema skladno s tehničnimi zahtevami uporabljene tehnologije
ter operativnimi zahtevami posameznega ukrepa.
(4) Distribucijski operater, agregator ali druga
pooblaščeno oseba mora o aktivacijah na učinkovit način obvestiti tudi vse
odgovorne bilančnih skupin na ravni posameznega prevzemno-predajnega mesta.
(5) Informacije o nastopu in trajanju aktivacije mora
elektrooperater končnim odjemalcem zagotavljati istočasno tudi na spletnih
straneh.
(6) Število ur PKKT v koledarskem letu je minimalno 30
in maksimalno 100. Maksimalno možno število ur NKKT v koledarskem letu pa je
omejeno na 3650.
(7) Pilotne tarifne postavke VT, MT in ET za omrežnino
za distribucijski sistem za prevzeto električno energijo so določene na način,
da se ob neprilagajanju odjema povprečnega končnega odjemalca v obdobju PKKT
obračuna v obdobju enega leta največ enaka omrežnina kot v primeru, če bi
distribucijski operater takemu končnemu odjemalcu obračunal omrežnino za
distribucijski sistem na podlagi tarifnih postavk iz 131. člena tega akta.
(8) Elektrooperater mora končnega odjemalca, ki je na
podlagi soglasja vključen v pilotni projekt, obvestiti o pričetku in trajanju
obračuna omrežnine po pilotni tarifi in mu v tem obdobju zagotavljati
razčlenjen obračun omrežnine po vseh tarifnih postavkah. Minimalno obdobje
obračuna omrežnine po pilotni tarifi je eno leto.
136. člen
(nadomestilo za sodelovanje aktivnega odjemalca v sistemskih
storitvah)
(1) Če v okviru pilotnih projektov iz 72. člena tega
akta aktivni odjemalci sistemskemu operaterju neposredno ali posredno (preko
agregatorja) v okviru programov prilagajanja odjema zagotavljajo sistemske
storitve, so upravičeni do nadomestila, ki ga sistemski operater določi na
podlagi vrednotenja realizirane prožnosti posameznega aktivnega odjemalca in ga
obračuna kot nadomestilo na mesečni ravni na podlagi obračunskega intervala, ki
ga določi sistemski operater v vlogi za kvalifikacijo projekta.
(2) Aktivni odjemalci so upravičeni do nadomestila ne
glede na to, ali so obračunani po sistemski tarifi iz 131. člena tega akta ali
po pilotni tarifi iz prejšnjega člena.
(3) Prilagajanje odjema se izvaja izključno s samodejnim
krmiljenjem bremen (neposredno ali posredno prek lokalnega sistema za
upravljanje z energijo) s strani sistemskega operaterja oziroma agregatorja, ki
aktivnim odjemalcem posreduje zahtevo za prilagoditev odjema v realnem času ali
blizu realnega časa skladno s tehničnimi zahtevami uporabljene tehnologije ter
zahtevami izvajane sistemske storitve.
(4) Obseg realizirane prožnosti sistemski operater ugotavlja
mesečno za primer realiziranega povečanega ali znižanega odjema za posameznega
aktivnega odjemalca na podlagi razlike med realiziranim (merjenim) obremenilnim
diagramom in referenčnim obremenilnim diagramom aktivnega odjemalca v času
aktivacije.
(5) Sistemski operater določi referenčni obremenilni
diagram aktivnega odjemalca na podlagi ene izmed naslednjih metod:
-       
za čas aktivacije konstantna obremenitev enaka zadnji izmerjeni
15-minutni vrednosti delovne energije pred aktivacijo ali
-       
statistično določen diagram na podlagi zgodovinskih merilnih podatkov
odjemalca v obdobju, ko le-ta ni bil vključen v programe prilagajanja odjema ob
upoštevanju okoljskih parametrov ali
-       
povprečni obremenilni diagram na podlagi realizacije statistično
pomembne kontrolne skupine primerljivih odjemalcev na ožjem geografskem
področju v času aktivacije ali
-       
diagram določen na podlagi druge metodologije, ki je podrobno
predstavljena v vlogi za kvalifikacijo projekta in jo je dovoljeno recenzirati
s strani neodvisne tretje osebe.
(6) Sistemski operater mora ob vlogi za kvalifikacijo
projekta agenciji podati informacijo, kateri referenčni obremenilni diagram bo
uporabil za vrednotenje prožnosti za posamezno vrsto aktivacije in opredeliti
obračunski interval za posamezno vrsto aktivacije ter o tem informirati
aktivnega odjemalca in agregatorja ali drugo pooblaščeno osebo.
(7) Aktivnemu odjemalcu pripada nadomestilo za prožnost,
ki se lahko izplača na mesečni ali letni ravni. Nadomestilo mora biti odvisno
od odzivnosti odjemalca ter proporcionalno koristim, ki so bile z njegovo
pomočjo dosežene v omrežju. Skupno vrednost realizirane prožnosti v obračunskem
obdobju sistemski operater določi ob upoštevanju doseženih cen na trgu
sistemskih storitev oziroma izravnalnem trgu kot produkt skupne mesečne
realizirane količine delovne energije prožnosti in upoštevane vrednosti
realizirane prožnosti. Skupna vrednost vseh izplačanih nadomestil na letni
ravni ne sme presegati 20 eurov na aktivnega odjemalca. Sistemski operater mora
metodologijo za vrednotenje realizirane prožnosti predstaviti v vlogi za
kvalifikacijo pilotnega projekta iz 72. člena tega akta.
(8) Distribucijski operater sistema, katerega aktivni
odjemalci so vključeni v izvajanje storitev iz prvega odstavka tega člena,
zagotavlja sistemskemu operaterju, aktivnim odjemalcem in agregatorju oziroma
drugi pooblaščeni osebi vse potrebne merilne podatke na podlagi funkcij sistema
naprednega merjenja (centralizirano na podlagi podatkovnih storitev v okviru
skupne dostopne točke oziroma lokalno na ustreznem vmesniku merilne naprave).
Če distribucijski operater ne more zagotoviti potrebnih merilnih podatkov za
izvajanje storitev iz prvega odstavka tega člena, jih mora sistemskemu
operaterju zagotavljati agregator, in sicer vsaj na ravni obračunskega
intervala iz prvega odstavka tega člena.
(9) Elektrooperater mora odjemalcu in agregatorju
oziroma drugi pooblaščeni osebi omogočati učinkovit dostop do informacij o času
aktivacij, uporabljenem referenčnem dnevnem obremenilnem diagramu, realiziranem
dnevnem obremenilnem diagramu ter metodološko določenih količinah prožnosti.
Vse informacije morajo biti podane na ravni obračunskega intervala ter
organizirane in prikazane na pregleden način. Na mesečni ravni mora imeti
aktivni odjemalec dostop do razčlenjenega obračuna nadomestila za sodelovanje v
sistemskih storitvah. Elektrooperater mora aktivnemu odjemalcu omogočati dostop
do teh podatkov za obdobje pilotnega projekta. Elektrooperater lahko podatkovne
storitve iz tega člena zagotavlja preko posrednika oziroma agregatorja s ciljem
zagotoviti stroškovno učinkovitost projekta iz 72. člena tega akta.
137. člen
(pilotno obračunavanje samooskrbe odjemalcev v skupnosti)
(1) Skupnosti končnih odjemalcev z eno ali več
proizvodnih naprav iz obnovljivih virov energije, priključenih na nizko
napetost (NN) na isto transformatorsko postajo, ki sodelujejo v kvalificiranem
projektu iz 72. člena tega akta, se omogoči obračun omrežnine na podlagi
koncepta lokacijskega netiranja proizvodnje in porabe vseh uporabnikov v skupnosti
s časovnim obračunskim intervalom 1 ure. Vsa prevzemno-predajna mesta v
skupnosti morajo pripadati istemu odgovornemu bilančne skupine.
(2) Distribucijski operater za namen obračunavanja iz
prejšnjega odstavka določi administrativno merilno točko, v kateri določa neto
prevzeto oziroma oddano energijo skupnosti na podlagi meritev na
prevzemno-predajnih mestih vseh uporabnikov v skupnosti.
(3) Končnim odjemalcem v skupnosti pripada nadomestilo
za doseganje samozadostnosti v obliki zmanjšanja omrežnine in je odvisno od
ugotovljene količine energije skupinske samozadostnosti v skupnosti znotraj
posameznih obračunskih intervalov. Energija skupinske samozadostnosti v
skupnosti je tista količina prevzete energije vseh končnih odjemalcev v
skupnosti, ki se v posameznem obračunskem intervalu v celoti pokrije z oddano
električno energijo proizvedeno v vseh proizvodnih napravah iz obnovljivih
virov energije v skupnosti. Distribucijski operater določi nadomestilo za
posamezni interval tako, da energijo skupinske samozadostnosti porazdeli med
vse končne odjemalce v skupnosti sorazmerno deležu prevzete energije
posameznega končnega odjemalca, dobljene količine pa pomnoži z veljavno tarifno
omrežninsko postavko v obračunskem intervalu in faktorjem 0,8.
(4) Nadomestilo iz prejšnjega odstavka distribucijski
operater prikaže na računu aktivnega odjemalca v obliki posebne ločene postavke
zmanjšanja omrežnine za doseganje samozadostnosti v skupnosti.
(5) Distribucijski operater mora končnemu odjemalcu in
agregatorju oziroma drugi pooblaščeni osebi omogočati učinkovit dostop do
informacij o porabi končnega odjemalca, sorazmernemu deležu količine energije
skupinske samozadostnosti, skupni količini proizvedene energije in prevzete
energije v skupnosti ter neto oddani oziroma prevzeti energiji na ravni
administrativne merilne točke skupnosti iz drugega odstavka tega člena.
Distribucijski operater mora končnemu odjemalcu omogočati dostop do
razčlenjenega obračuna omrežnine skladno s tretjim odstavkom tega člena.
Informacije morajo biti podane na ravni obračunskega intervala iz prvega
odstavka tega člena. Informacije morajo biti organizirane in prikazane na
pregleden način. Končni odjemalec mora imeti na mesečni ravni za potrebe
primerjave tudi dostop do razčlenjenega obračuna po sistemski tarifi iz
131. člena tega akta. Distribucijski operater mora odjemalcu omogočati
dostop do teh podatkov za obdobje trajanja pilotnega projekta.
(6) Če dobavitelj končnemu odjemalcu izstavlja skupni
račun za dobavo energije in uporabo omrežja, mora distribucijski operater vse
potrebne podatke za obračun in prikaz postavke na računu iz prejšnjega odstavka
posredovati pristojnemu dobavitelju.
3. Zaračunavanje in plačevanje omrežnine
138. člen
(način zaračunavanja omrežnin in drugih storitev)
(1) Končnim odjemalcem, ki imajo dostop do sistema preko
prevzemno-predajnega mesta na prenosnem sistemu, zaračuna omrežnino za prenosni
sistem in omrežnino za čezmerno prevzeto jalovo energijo sistemski operater ali
tretja oseba za račun sistemskega operaterja.
(2) Končnim odjemalcem, ki imajo dostop do sistema preko
prevzemno-predajnega mesta na distribucijskem sistemu, zaračuna omrežnino
distribucijski operater ali tretja oseba za račun distribucijskega operaterja,
pri čemer omrežnino za prenosni sistem zaračuna za račun sistemskega
operaterja, omrežnino za distribucijski sistem pa zaračuna za račun
distribucijskega operaterja.
(3) Končnim odjemalcem, ki imajo dostop do sistema preko
prevzemno-predajnega mesta na distribucijskem sistemu, zaračuna omrežnino za
čezmerno prevzeto jalovo energijo distribucijski operater ali tretja oseba za
račun distribucijskega operaterja.
(4) Zaračunano omrežnino za čezmerno prevzeto jalovo
energijo iz prejšnjega odstavka, ki na podlagi ugotovljenih količin pripada
sistemskemu operaterju, distribucijski operater izračuna tako, da izmerjene
količine čezmerno prevzete jalove energije med prenosnim sistemom in posameznim
območjem distribucijskega sistema pomnoži s tarifo za obračunavanje omrežnine
za čezmerno prevzeto jalovo energijo za VN-nivo iz 131. člena tega akta.
(5) Na računu, ki ga izda distribucijski operater ali
tretja oseba za račun distribucijskega operaterja, se omrežnina prikaže kot
seštevek tarifnih postavk omrežnine za prenosni sistem in omrežnine za
distribucijski sistem.
(6) Distribucijski operater mora na svoji spletni strani
prikazati ločeno tarifne postavke omrežnine za prenosni sistem in omrežnine za
distribucijski sistem.
(7) Elektrooperater izstavi račun za izvedene druge
storitve najkasneje v roku desetih dni po izvedeni storitvi. Sistemski operater
lahko izvedene druge storitve zaračuna tudi na računu iz prvega odstavka tega
člena skupaj z omrežnino, distribucijski operater pa na računu iz prejšnjega
odstavka skupaj z omrežnino.
(8) Na računu, s katerim se zaračunavajo druge storitve,
mora biti podana podrobna specifikacija drugih storitev.
139. člen
(roki in obveznosti plačevanja omrežnine)
(1) Končni odjemalec iz prvega odstavka prejšnjega člena
ali dobavitelj s sklenjeno pogodbo, na podlagi katere plačuje omrežnino za
končnega odjemalca, plača omrežnino za prenosni sistem in omrežnino za čezmerno
prevzeto jalovo energijo sistemskemu operaterju v 15 dneh od datuma izstavitve
računa sistemskega operaterja.
(2) Končni odjemalec iz drugega odstavka prejšnjega
člena ali dobavitelj s sklenjeno pogodbo, na podlagi katere plačuje omrežnino
za končnega odjemalca, plača omrežnino za prenosni sistem, omrežnino za
distribucijski sistem in omrežnino za čezmerno prevzeto jalovo energijo
distribucijskemu operaterju v 15 dneh od datuma izstavitve računa
distribucijskega operaterja. Distribucijski operater prenese zaračunane zneske
omrežnine za prenosni sistem sistemskemu operaterju v skladu z določbo 142.
člena tega akta.
140. člen
(obveznost posredovanja podatkov o zaračunanih količinah)
(1) Distribucijski operater mesečno posreduje
sistemskemu operaterju in agenciji izvirne podatke o močeh in količinah
električne energije, zaračunane končnim odjemalcem, in sicer do osmega
delovnega dne v tekočem mesecu za pretekli mesec.
Distribucijski operater mora mesečne podatke o količinah, ki
se nanašajo na pretekla obdobja in so bile v mesecu, za katerega poroča,
zaračunane končnim odjemalcem, prikazati ločeno po posameznih obdobjih, za
katera so veljale različne tarifne postavke.
(2) Sistemski operater mesečno, do desetega delovnega
dne v tekočem mesecu za pretekli mesec, posreduje agenciji izvirne podatke o
obračunanih in zaračunanih močeh in količinah električne energije končnim
odjemalcem.
141. člen
(spremljanje obračuna omrežnine)
Agencija lahko kadar koli preveri resničnost in točnost
posredovanih izvirnih podatkov o količini in obračunski moči zaračunane uporabe
elektroenergetskega sistema končnim odjemalcem.
142. člen
(roki za izvedbo obračuna omrežnine)
(1) Mesečni obračun uporabe prenosnega sistema za
pretekli mesec opravi sistemski operater do desetega delovnega dne v tekočem
mesecu na podlagi končnih podatkov.
(2) Distribucijski operater poravna obveznosti za
omrežnino najpozneje v 18 dneh od datuma izstavitve računa.
(3) Sistemski operater poravna obveznost za nadomestilo
za izvajanje regulativnih nalog agencije najpozneje v 18 dneh od datuma
izstavitve računa agencije.

Priloga
1: Določitev faktorja individualne učinkovitosti elektrooperaterja
Priloga
2: Minimalni standardi kakovosti oskrbe za izbrane dimenzije kakovosti oskrbe
in raven opazovanja posameznih parametrov kakovosti oskrbe
Priloga
3: Shema upravičenja stroškov raziskav in inovacij
Priloga
4: Ocenjevanje pilotnih projektov na področju raziskav in inovacij
Priloga
5: Izračun kazalnikov uspešnosti za potrebe odobritve enkratne spodbude na
podlagi uspešnosti projektov na področju pametnih omrežij

Akt o metodologiji za določitev regulativnega
okvira in metodologiji za obračunavanje omrežnine za elektrooperaterje (Uradni
list RS, št. 46/18) vsebuje naslednji prehodni in
končni določbi:
»IV. PREHODNI IN KONČNI DOLOČBI
143. člen
(trajanje regulativnega
obdobja)
Prvo regulativno obdobje se začne 1. januarja 2019.
144. člen
(uporaba določb v postopkih
ugotavljanja odstopanj od regulativnega okvira)
(1) Določba 65. člena tega akta se uporabi v postopkih
ugotavljanja odstopanj od regulativnega okvira za leta, ki do uveljavitve tega
akta še niso zaključena s pravnomočno odločbo agencije.
(2) Določba 10. točke prvega odstavka 23. člena tega akta
se uporabi v postopkih ugotavljanja odstopanj od regulativnega okvira za leta,
ki do uveljavitve tega akta še niso zaključena s pravnomočno odločbo agencije.
145. člen
(prenehanje uporabe
predpisov)
Z dnem uveljavitve tega akta preneha veljati Akt o metodologiji
za določitev regulativnega okvira in metodologiji za obračunavanje omrežnine za
elektrooperaterje (Uradni list RS, št. 66/15, 105/15 in 61/16), ki se uporablja
za ugotavljanje odstopanj od regulativnega okvira 2016–2018, razen desete
alineje prvega odstavka 24. člena Akta o metodologiji za določitev
regulativnega okvira in metodologiji za obračunavanje omrežnine za
elektrooperaterje (Uradni list RS, št. 66/15, 105/15 in 61/16), ki se
preneha uporabljati z dnem uveljavitve tega akta.
146. člen
(uveljavitev akta)
Ta akt začne veljati naslednji dan po objavi v Uradnem listu
Republike Slovenije.«.

Akt o spremembi Akta o metodologiji za
določitev regulativnega okvira in metodologiji za obračunavanje omrežnine za
elektrooperaterje (Uradni list RS, št. 86/18) vsebuje naslednjo končno določbo:
»KONČNA DOLOČBA
2. člen
Ta akt začne veljati naslednji dan po objavi v Uradnem listu
Republike Slovenije.«.

Akt o spremembah in dopolnitvah Akta o
metodologiji za določitev regulativnega okvira in metodologiji za obračunavanje
omrežnine za elektrooperaterje (Uradni list RS, št. 76/19) vsebuje naslednji prehodni in končno
določbo:
»PREHODNI IN KONČNA DOLOČBA
11. člen
Drugi odstavek spremenjenega 31. člena akta se začne
uporabljati 1. januarja 2020. 
12. člen
Elektrooperater mora projekte iz novega četrtega odstavka
68. člena tega akta agenciji prijaviti najkasneje do 31. decembra
2020. 
13. člen
Ta akt začne veljati naslednji dan po objavi v Uradnem listu
Republike Slovenije.«.

Akt o spremembah in dopolnitvah Akta o
metodologiji za določitev regulativnega okvira in metodologiji za obračunavanje
omrežnine za elektrooperaterje (Uradni list RS, št. 85/20) vsebuje naslednje prehodne in
končni določbi:
»PREHODNE IN KONČNI DOLOČBI
5. člen
(uporaba določb pri
pravilih za določitev priznanih upravičenih stroškov pri posameznih vrstah
upravičenih stroškov)
(1) Zamejitev
prevrednotovalnih poslovnih odhodkov v višini 0,2 odstotka
od zaračunanih omrežnin iz spremenjenih 6. in 7. točke drugega odstavka 94. člena tega akta se zaradi epidemije COVID-19 v
letih 2020 in 2021 poveča na 0,5 odstotka.
(2) Neizkoriščen del
zamejitev prevrednotovalnih poslovnih odhodkov v zvezi s terjatvami do kupcev
iz naslova omrežnin v višini 0,5 odstotka
od zaračunanih omrežnin leta 2020 povečuje zamejeno višino teh stroškov leta
2021.
(3) Ne glede na 18.
točko drugega odstavka 94. člena tega
akta se za leto 2020 priznani reguliran donos na sredstva izračuna na podlagi
stopnje donosnosti v višini 4,13 odstotka in priznane povprečne vrednosti
regulativne baze sredstev.
6. člen
(uporaba določb v postopkih
ugotavljanja odstopanj)
Določbe tega akta se uporabljajo v postopku ugotavljanja
odstopanj za leti 2020 in 2021.
7. člen
(začetek veljavnosti)
Ta akt začne veljati naslednji dan po objavi v Uradnem listu
Republike Slovenije.«.

Akt o spremembah in dopolnitvah Akta o
metodologiji za določitev
regulativnega okvira in metodologiji za obračunavanje omrežnine za
elektrooperaterje (Uradni list RS, št. 145/21)
vsebuje naslednjo prehodno in končno določbo:
»PREHODNA IN KONČNA DOLOČBA
49. člen
(regulativno obdobje od
1. januarja 2022 do 31. decembra 2022)
(1) Ne glede na 3. člen
akta traja regulativno obdobje, ki sledi regulativnemu obdobju 2019–2021, od 1. januarja 2022 do 31. decembra
2022.
(2) NSDVpt, ki so določeni v skladu s prvim odstavkom 21. člena
akta, in priznani NSDVpt iz
1. in 2. točke drugega odstavka 94. člena akta, se za regulativno obdobje od 1. januarja 2022
do 31. decembra 2022
elektrooperaterju povečajo za razliko:
-       
med priznanimi stroški zavarovalnih premij za leto 2019 in povprečnimi
stroški zavarovalnih premij obdobja 2014–2019, evidentiranih v poslovnih
knjigah, in
-       
med priznanimi in v poslovnih knjigah evidentiranimi stroški
neupravičenega odjema leta 2019.
(3) Za ugotavljanje
razlike iz prve alineje prejšnjega odstavka se za distribucijskega operaterja
stroški zavarovalnih premij izračunajo kot vsota stroškov zavarovalnih premij
distribucijskih podjetij in distribucijskega operaterja (v nadaljnjem besedilu:
SODO). Ugotovljena razlika iz prve alineje prejšnjega odstavka se med
distribucijska podjetja in SODO razdeli glede na strukturni delež sedanje
vrednosti elektroenergetske infrastrukture posamezne družbe v skupni vrednosti
elektroenergetske infrastrukture distribucijskih podjetij in SODO na dan
31. decembra 2019.
(4) Ne glede na drugi
in četrti odstavek 22. člena akta se pri določitvi faktorja učinkovitosti za
regulativno obdobje od 1. januarja 2022 do 31. decembra 2022 upošteva le načrtovana splošna produktivnost
gospodarstva (USplt).
(5) Ne glede na drugi
odstavek 26. člena akta so v regulativnem obdobju od 1. januarja 2022 do 31. decembra 2022 stroški in odhodki, ki so posledica
izvajanja novih nalog in te naloge izvaja sistemski operater, nenadzorovani
stroški delovanja in vzdrževanja.
(6) Zamejitev
prevrednotovalnih poslovnih odhodkov v zvezi s terjatvami do kupcev iz naslova
omrežnine v višini 0,2 odstotka od zaračunanih omrežnin za distribucijski
in prenosni sistem iz 7. in 8. točke spremenjenega drugega odstavka 94. člena
akta se zaradi epidemije covida-19 v letu 2022 poveča na 0,5 odstotka.
(7) Ne glede na prvi
odstavek 99. člena akta se za regulativno obdobje od 1. januarja 2022 do 31. decembra 2022 pri določitvi načrtovane omrežnine za
prenosni sistem in omrežnine za distribucijski sistem kumulativno odstopanje
preteklih let poveča ali zmanjša za 1/3 ocenjenega primanjkljaja omrežnine leta
2021, ki ga v postopku določitve regulativnega okvira oceni elektrooperater
skladno s pravili za določitev priznanih upravičenih stroškov in priznanih
virov za pokrivanje teh stroškov. Ocenjeni primanjkljaj omrežnine leta 2021 se
določi v odločbi za regulativni okvir.
50. člen
(začetek veljavnosti in
uporabe)
Ta akt začne veljati naslednji dan po objavi v Uradnem listu
Republike Slovenije in se uporablja za določitev regulativnih okvirov in
ugotavljanje odstopanj od regulativnih okvirov za regulativna obdobja, ki se
začnejo od 1. januarja 2022 dalje.«.
