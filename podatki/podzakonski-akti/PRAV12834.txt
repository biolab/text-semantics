1. člen
(vsebina)
(1) Ta pravilnik določa pogoje, ki jih morajo
izpolnjevati domače ali tuje pravne osebe iz držav članic Evropske unije,
Evropskega gospodarskega prostora in Švicarske konfederacije (v nadaljnjem
besedilu: tuje pravne osebe) ali samostojni podjetniki posamezniki za
pridobitev ali obnovitev dovoljenja za opravljanje strokovnih nalog varnosti
pri delu (v nadaljnjem besedilu: dovoljenja).
(2) Ta pravilnik določa tudi postopkovne pogoje za
pridobitev, obnovitev ali odvzem dovoljenja, imenovanje komisij in vodenje
vpisnika.
2. člen
(strokovne naloge)
(1) Pravna oseba ali samostojni podjetnik posameznik
lahko pridobi dovoljenje za opravljanje vseh ali posameznih strokovnih nalog:
1.     
obdobne preiskave škodljivosti v delovnem okolju:
a)   
toplotne razmere
b)   
hrup
c)    osvetlitvene
razmere
č)   vibracije
d)   
elektromagnetna sevanja
e)   
umetna optična sevanja
f)    
nevarne kemijske snovi na delovnem mestu
2.     
obdobne preglede in preizkuse delovne opreme.
(2) Pravna oseba ali samostojni podjetnik posameznik
lahko pridobi dovoljenje za opravljanje strokovnih nalog iz prejšnjega
odstavka, če izpolnjuje pogoje po tem pravilniku.
3. člen
(strokovni delavci)
Pravna oseba ali samostojni podjetnik posameznik lahko
opravlja strokovne naloge s tolikšnim številom zaposlenih strokovnih delavcev,
ki so zaposleni za nedoločen čas s polnim
delovnim časom in izpolnjujejo predpisane pogoje iz tega
pravilnika, da so strokovne naloge opravljene v skladu z metodologijami, ki jih
mora vsebovati vloga iz drugega odstavka 12. člena tega pravilnika.
4. člen
(tehnična oprema)
(1) Pravna oseba ali samostojni podjetnik posameznik
mora za opravljanje strokovnih nalog imeti v lasti ali dolgoročnem zakupu
tehnično opremo, s katero mora strokovni delavec, ki opravlja strokovne naloge,
znati ravnati.
(2) Tehnična oprema, potrebna za opravljanje obdobnih
preiskav škodljivosti v delovnem okolju in za opravljanje obdobnih pregledov in
preizkusov delovne opreme, je navedena v prilogi 1, ki je sestavni del tega
pravilnika.
5. člen
(pogoji za opravljanje obdobnih preiskav fizikalnih škodljivosti
v delovnem okolju)
(1) Pravna oseba ali samostojni podjetnik posameznik, ki
opravlja obdobne preiskave fizikalnih škodljivosti v delovnem okolju, mora
imeti v lasti ali dolgoročnem zakupu tehnično opremo iz 1. točke priloge 1 tega
pravilnika, v skladu z vrstami obdobnih preiskav, ki jih opravlja, in
metodologije izvajanja obdobnih preiskav fizikalnih škodljivosti v delovnem
okolju.
(2) Tehnična oprema iz prejšnjega odstavka mora
izpolnjevati zahteve veljavnih tehničnih standardov in omogočati izvajanje
meritev v najmanj takšnih merilnih območjih, ki vsebujejo vrednosti, določene s
predpisi s področja varnosti in zdravja pri delu.
(3) Strokovni delavci, ki opravljajo strokovne naloge iz
prvega odstavka tega člena, morajo imeti najmanj izobrazbo ravni 6/2 po
KLASIUS–SRV z naravoslovno-tehničnega področja, v skladu z uredbo, ki ureja
klasifikacijski sistem izobraževanja in usposabljanja, in najmanj tri leta
delovnih izkušenj na področju varnosti in zdravja pri delu. V skladu s predpisi
o opravljanju strokovnega izpita na področju varnosti in zdravja pri delu mora
imeti strokovni delavec opravljen celotni strokovni izpit s področja varnosti
in zdravja pri delu. Za tuje pravne osebe ali samostojne podjetnike
posameznike, ki v Republiki Sloveniji želijo čezmejno opravljati storitev na
področju varnosti in zdravja pri delu, se upošteva dokazilo o opravljenem
primerljivem izpitu.
6. člen
(pogoji za opravljanje obdobnih preiskav kemijskih
škodljivosti na delovnem mestu na podlagi akreditacije)
(1) Pravna oseba ali samostojni podjetnik posameznik
lahko na podlagi akreditacije pridobi dovoljenje za opravljanje obdobnih
preiskav škodljivosti nevarnih kemijskih snovi na delovnem mestu iz posameznih
podskupin nevarnih kemijskih snovi, razvrščenih v skupine 1 do 5, navedenih v
prilogi 2, ki je sestavni del tega pravilnika.
(2) Pravna oseba ali samostojni podjetnik posameznik iz
prejšnjega odstavka mora imeti akreditacijo, ki omogoča izvajanje preiskav v
najmanj takšnih merilnih območjih, ki segajo od 0,1 do 2,0 mejne vrednosti za:
-       
določanje nevarnih kemijskih snovi na delovnih mestih (vzorčenje,
analiza, izračun končnih vrednosti koncentracij) ali
-       
izvajanje postopkov vzorčenja nevarnih kemijskih snovi na delovnem mestu
z izračunom končnih vrednosti koncentracij, z zagotovilom, da analizo vzorcev
izvaja organ, ki je akreditiran za metode, ki omogočajo analize vzorčenih
nevarnih kemijskih snovi na delovnih mestih, za katere ima vzorčevalec
pridobljeno akreditacijo.
(3) Strokovni delavci, ki opravljajo strokovne naloge iz
prvega odstavka tega člena, morajo imeti najmanj izobrazbo ravni 6/2 po
KLASIUS–SRV z naravoslovno-tehničnega področja, v skladu z uredbo, ki ureja
klasifikacijski sistem izobraževanja in usposabljanja, in najmanj tri leta
delovnih izkušenj na področju varnosti in zdravja pri delu. V skladu s predpisi
o opravljanju strokovnega izpita na področju varnosti in zdravja pri delu mora
imeti strokovni delavec opravljen celotni strokovni izpit s področja varnosti
in zdravja pri delu. Za tuje pravne osebe ali samostojne podjetnike
posameznike, ki v Republiki Sloveniji želijo čezmejno opravljati storitev na
področju varnosti in zdravja pri delu, se upošteva dokazilo o opravljenem
primerljivem izpitu.
(4) Pravna oseba ali samostojni podjetnik posameznik, ki
opravlja obdobne preiskave nevarnih kemijskih snovi v zraku na delovnem mestu,
mora pri izvajanju preiskav kemijskih škodljivosti upoštevati standard SIST EN
689.
7. člen
(pogoji za opravljanje obdobnih preiskav kemijskih
škodljivosti na delovnem mestu za podskupine nevarnih kemijskih snovi)
(1) Če ima pravna oseba ali samostojni podjetnik
posameznik že akreditacijo po prejšnjem členu za prvi dve podskupini nevarnih
kemijskih snovi iz četrte ali vsaj za dve podskupini nevarnih kemijskih snovi
pete skupine iz priloge 2 tega pravilnika, lahko pridobi dovoljenje za
opravljanje obdobnih preiskav škodljivosti nevarnih kemijskih snovi ostalih
podskupin nevarnih kemijskih snovi iz četrte ali pete skupine brez
akreditacije, na podlagi predložene metodologije določanja nevarnih kemijskih
snovi na delovnih mestih, ki je izdelana na podlagi ene od mednarodno priznanih
metod vzorčenja in analize nevarnih snovi (kot npr. NIOSH, IFA, OSHA, MDHS,
ISO, EN, SIST ipd.).
(2) Če podskupina nevarnih kemijskih snovi iz prejšnjega
odstavka zajema več snovi in se vzorči po različnih metodah, je treba
predložiti metodologijo samo za eno snov, za ostale snovi v tej podskupini pa
pravna oseba ali samostojni podjetnik posameznik poda izjavo, da se bo
določanje nevarnih kemijskih snovi na delovnih mestih izvedlo v skladu z
ustreznimi, konkretno navedenimi mednarodno priznanimi metodami vzorčenja in
analiz nevarnih snovi na delovnih mestih.
(3) Pravna oseba ali samostojni podjetnik posameznik iz
prvega odstavka tega člena, mora imeti v lasti ali dolgoročnem zakupu tehnično
opremo iz točke 1. f) priloge 1 tega pravilnika. Tehnična oprema mora
izpolnjevati zahteve veljavnih tehničnih standardov in omogočati izvajanje
meritev v najmanj takšnih merilnih območjih, ki segajo od 0,1 do 2,0 mejne
vrednosti.
(4) Strokovni delavci, ki opravljajo strokovne naloge iz
prvega odstavka tega člena, morajo imeti najmanj izobrazbo ravni 6/2 po
KLASIUS–SRV z naravoslovno-tehničnega področja, v skladu z uredbo, ki ureja
klasifikacijski sistem izobraževanja in usposabljanja, in najmanj tri leta
delovnih izkušenj na področju varnosti in zdravja pri delu. V skladu s predpisi
o opravljanju strokovnega izpita na področju varnosti in zdravja pri delu mora
imeti strokovni delavec opravljen celotni strokovni izpit s področja varnosti in
zdravja pri delu. Za tuje pravne osebe ali samostojne podjetnike posameznike,
ki želijo v Republiki Sloveniji čezmejno opravljati storitev na področju
varnosti in zdravja pri delu, se upošteva dokazilo o opravljenem primerljivem
izpitu.
8. člen
(pogoji za opravljanje obdobnih pregledov in preizkusov
delovne opreme)
(1) Pravna oseba ali samostojni podjetnik posameznik, ki
opravlja strokovne naloge obdobnih pregledov in preizkusov delovne opreme, mora
imeti v lasti ali dolgoročnem zakupu tehnično opremo iz 2. točke priloge 1 tega
pravilnika in metodologijo izvajanja obdobnih pregledov in preizkusov delovne
opreme.
(2) Tehnična oprema iz prejšnjega odstavka mora
ustrezati namenu izvajanja obdobnih pregledov in preizkusov delovne opreme.
(3) Strokovni delavci, ki opravljajo strokovne naloge iz
prvega odstavka tega člena, morajo imeti izobrazbo ravni 6/1 po KLASIUS–SRV z
naravoslovno-tehničnega področja, v skladu z uredbo, ki ureja klasifikacijski
sistem izobraževanja in usposabljanja, in najmanj pet let delovnih izkušenj na
področju varnosti in zdravja pri delu ali najmanj izobrazbo ravni 6/2 po
KLASIUS–SRV z naravoslovno-tehničnega področja, v skladu z uredbo, ki ureja
klasifikacijski sistem izobraževanja in usposabljanja, in tri leta delovnih
izkušenj s področja varnosti in zdravja pri delu. V skladu s predpisi o
opravljanju strokovnega izpita na področju varnosti in zdravja pri delu mora
imeti strokovni delavec opravljen celotni strokovni izpit s področja varnosti
in zdravja pri delu. Za tuje pravne osebe ali samostojne podjetnike
posameznike, ki želijo v Republiki Sloveniji čezmejno opravljati storitev na
področju varnosti in zdravja pri delu, se upošteva dokazilo o opravljenem
primerljivem izpitu.
9. člen
(dodatni pogoji za obnovitev dovoljenja)
(1) Za obnovitev dovoljenja pravna oseba ali samostojni
podjetnik posameznik za vsakega strokovnega delavca izkaže njegovo strokovno
usposobljenost v skladu s predpisom, ki ureja stalno strokovno usposabljanje
strokovnih delavcev.
(2) Dokazila strokovnega delavca o njegovem stalnem
strokovnem usposabljanju iz prejšnjega odstavka morajo izkazovati pridobljenih
100 kreditnih točk na podlagi predpisa iz prejšnjega odstavka, kadar je
strokovni delavec pri pravni osebi ali samostojnem podjetniku posamezniku
neprekinjeno zaposlen najmanj sedem let. Od teh 100 kreditnih točk mora biti
najmanj 30 % točk pridobljenih na usposabljanjih s področij tistih strokovnih
nalog, ki jih izvaja in za katere je pravna oseba ali samostojni podjetnik
posameznik pridobila dovoljenja.
(3) Strokovni delavec, ki je pri pravni osebi ali
samostojnem podjetniku posamezniku zaposlen manj kakor sedem let, mora
izkazovati proporcionalno število pridobljenih kreditnih točk glede na
dopolnjena leta zaposlitve.
(4) Strokovni delavec, ki je pri pravni osebi ali
samostojnem podjetniku posamezniku zaposlen najmanj od dneva uveljavitve
predpisa iz prvega odstavka tega člena, mora izkazovati proporcionalno število
pridobljenih kreditnih točk glede na dopolnjena leta zaposlitve.
10. člen
(pogoji za ponovno pridobitev dovoljenja)
Pravna oseba ali samostojni podjetnik posameznik, ki v roku
iz 15. člena tega pravilnika ne vloži vloge za obnovitev dovoljenja, mora
za ponovno pridobitev dovoljenja tudi izpolnjevati pogoje iz prejšnjega člena.
11. člen
(upoštevanje primerljivih dovoljenj tujih pravnih oseb)
(1) Tuje pravne osebe ali samostojni podjetniki
posamezniki lahko v Republiki Sloveniji čezmejno opravljajo storitve varnosti
pri delu na podlagi dovoljenja po tem pravilniku.
(2) Za čezmejno opravljanje storitev varnosti pri delu
se upošteva tudi primerljivo dovoljenje, izdano v državi članici Evropske
unije, Evropskega gospodarskega prostora in Švicarske konfederacije.
(3) Vloga za upoštevanje primerljivega dovoljenja mora
vsebovati:
-       
dovoljenje tuje pravne osebe,
-       
navedbo strokovnih nalog iz 2. člena tega pravilnika, za katere se
upošteva primerljivo dovoljenje.
(4) Primerljivost dovoljenja tuje pravne osebe se
ugotavlja v skladu s predpisi o storitvah na notranjem trgu.
(5) Minister, pristojen za delo, odloči o primerljivosti
dovoljenja na podlagi mnenja tričlanske komisije.
12. člen
(postopek za pridobitev in obnovitev dovoljenja)
(1) Pravna oseba ali samostojni podjetnik posameznik, ki
želi pridobiti ali obnoviti dovoljenje po tem pravilniku, zaprosi pri
ministrstvu, pristojnem za delo, za izdajo dovoljenja.
(2) Vloga za pridobitev dovoljenja, glede na vrsto
dovoljenja vsebuje naslednja dokazila oziroma izjave o dejstvih:
-       
navedbo strokovnih nalog iz 2. člena tega pravilnika, za katere
želi pridobiti dovoljenje,
-       
dokazila o lastništvu ali dolgoročnem zakupu tehnične opreme, zapise o
tehnični opremi iz 17. člena tega pravilnika, certifikate o kalibraciji in
dokazila o vzdrževanju elektronske tehnične opreme ter dokazila o vzdrževanju
mehanske tehnične opreme, ki jo ima v lasti,
-       
dokazila o pridobljeni izobrazbi, delovnih izkušnjah, opravljenem
strokovnem izpitu ter o prijavi v obvezno pokojninsko in invalidsko
zavarovanje, zdravstveno zavarovanje in zavarovanje za primer brezposelnosti za
strokovne delavce,
-       
dokumentirane metodologije pregledovanja in preizkušanja delovne opreme
oziroma preiskovanja delovnega okolja, ki izpolnjujejo zahteve določene s
harmoniziranimi standardi in stroke s področja varnosti in zdravja pri delu in
zahteve tega pravilnika,
-       
dokazila o pridobljenih akreditacijah, akreditirane metode oziroma
metodologije določanja nevarnih kemijskih snovi na delovnih mestih, dokazila o
kompatibilnosti analitskih metod postopka vzorčenja in analize nevarnih
kemijskih snovi na delovnih mestih.
(3) Vloga za obnovitev ali ponovno pridobitev dovoljenja
mora poleg vsebine iz prejšnjega odstavka vsebovati tudi dokazila o stalnem
strokovnem izpopolnjevanju in usposabljanju strokovnih delavcev.
(4) Tuje pravne osebe ali samostojni podjetniki
posamezniki predložijo neoverjeni prevod vloge v slovenski jezik.
13. člen
(komisija)
(1) Minister, pristojen za delo, odloči o izdaji,
obnovitvi ali odvzemu dovoljenja na podlagi ogleda in mnenja tričlanske
komisije.
(2) Minister, pristojen za delo, določi seznam članov
komisije izmed javnih uslužbencev ministrstva, pristojnega za delo, in
Inšpektorata Republike Slovenije za delo.
(3) Komisija za obravnavo posameznih vlog za izdajo ali
obnovitev dovoljenja ter za odvzem dovoljenja se sestavi s seznama članov iz
prejšnjega odstavka.
(4) Komisija za izdajo, obnovitev ali za odvzem
dovoljenja sestavi zapisnik, ki mora vsebovati vse podatke in ugotovitve za
izdajo, obnovitev ali odvzem dovoljenja.
14. člen
(ogled)
Ogled vsebuje pregled dokumentacije za izdajo, obnovitev in
odvzem dovoljenja ter ogled tehnične opreme, kadar je to potrebno za ugotovitev
izpolnjevanja vseh pogojev za opravljanje strokovnih nalog ali odvzem
dovoljenja.
15. člen
(rok za obnovitev dovoljenja)
Minister, pristojen za delo, izda dovoljenje za sedem let. Če
želi pravna oseba ali samostojni podjetnik obnoviti dovoljenje, zaprosi za
obnovo dovoljenja najmanj tri mesece pred pretekom dovoljenja.
16. člen
(ravnanje s tehnično opremo)
(1) Tehnična oprema iz drugega odstavka 4. člena
tega pravilnika mora biti v času, ko ni v uporabi, shranjena na vnaprej
določenih mestih, ki so zavarovana pred škodljivimi vplivi toplote, prahu,
vlage, par, dima, vibracij ali elektromagnetnih sevanj.
(2) Mehanska tehnična oprema iz drugega odstavka
4. člena tega pravilnika mora biti redno vzdrževana. Elektronska tehnična
oprema mora biti poleg tega tudi kalibrirana. Dokazila o kalibracijskih in
vzdrževalnih delih hrani lastnik opreme.
(3) Vsak del opreme ali naprave, ki je bila izpostavljena
škodljivim vplivom ali se je z njo napačno ravnalo ali ki daje dvomljive
merilne rezultate ali za katero se je pri kalibraciji ali vzdrževanju izkazalo,
da ni ustrezna, je treba takoj prenehati uporabljati.
17. člen
(zapisi)
(1) Za tehnično opremo iz drugega odstavka 4. člena
tega pravilnika pravna oseba ali samostojni podjetnik posameznik vodi zapise,
ki vsebujejo naslednje podatke:
-       
številka in datum zapisa,
-       
naziv tehnične opreme, identifikacija tipa in serijska številka,
-       
ime proizvajalca,
-       
datum prevzema in datum začetka uporabe tehnične opreme,
-       
tehnično stanje ob prevzemu (nova, rabljena, obnovljena in podobno),
-       
številka in datum izdaje certifikata o opravljenih kalibracijskih
postopkih za elektronsko tehnično opremo,
-       
roki kalibracij,
-       
datumi in opisi opravljenih vzdrževalnih delih za elektronsko tehnično
opremo,
-       
datumi in opisi opravljenih vzdrževalnih delih za mehansko tehnično
opremo,
-       
trenutna lokacija opreme.
(2) Priloge k zapisu iz prejšnjega odstavka so:
-       
certifikati o opravljenih kalibracijskih postopkih za elektronsko
tehnično opremo ali izjave o skladnosti za novo elektronsko tehnično opremo,
-       
dokazila o opravljenih vzdrževalnih delih za elektronsko tehnično
opremo,
-       
dokazila o opravljenih vzdrževalnih delih za mehansko tehnično opremo,
-       
opisi okvar, nepravilnega delovanja, sprememb ali popravil.
18. člen
(vsebina vpisnika)
Ministrstvo, pristojno za delo, vodi o dovoljenjih vpisnik,
ki vsebuje:
-       
številko vpisa,
-       
ime, naslov in matično številko pravne osebe ali samostojnega
podjetnika,
-       
številko in datum odločbe o pridobitvi, obnovitvi ali odvzemu
dovoljenja,
-       
obseg strokovnih nalog,
-       
datum vpisa dovoljenja v vpisnik,
-       
seznam strokovnih delavcev.
PREHODNA IN KONČNI DOLOČBI
19. člen
(podaljšanje veljave dovoljenj in vložene vloge)
(1) Dovoljenja za opravljanje preiskav škodljivosti v
delovnem okolju in dovoljenja za opravljanje pregledov in preizkusov delovne
opreme, pridobljena po Pravilniku o dovoljenjih za opravljanje strokovnih nalog
na področju varnosti pri delu (Uradni list RS, št. 109/11 in 36/14), ostanejo
v veljavi.
(2) Pravne osebe ali samostojni podjetniki posamezniki z
dovoljenjem iz prejšnjega odstavka, v šestih mesecih od uveljavitve tega
pravilnika ministrstvu, pristojnemu za delo predložijo dokazila o prijavi v
obvezna socialna zavarovanja za strokovne delavce.
(3) Pravne osebe ali samostojni podjetniki posamezniki z
dovoljenjem iz prvega odstavka tega člena, ki ne izpolnjujejo kadrovskih
pogojev za pridobitev dovoljenja za strokovne naloge po tem pravilniku, ker ne
zaposlujejo vsaj enega strokovnega delavca za nedoločen čas s polnim delovnim
časom, ta pogoj izpolnijo in o tem obvestijo ministrstvo, pristojno za delo ter
predložijo dokazila o izpolnjevanju pogojev v šestih mesecih od uveljavitve
tega pravilnika.
(4) Pravne osebe ali samostojni podjetniki posamezniki z
dovoljenjem iz prvega odstavka tega člena, ki opravljajo strokovne naloge
obdobnih preiskav škodljivosti nevarnih kemijskih snovi na delovnem mestu, v
šestih mesecih po uveljavitvi tega pravilnika ministrstvu, ki je pristojno za
delo, predložijo pogodbo, sklenjeno s Slovensko akreditacijo o vzpostavitvi in
vzdrževanju akreditacije, akreditacijo pa pridobijo ter o tem z dokazili
obvestijo ministrstvo, pristojno za delo v 24 mesecih po uveljavitvi
pravilnika.
(5) Pravne osebe ali samostojni podjetniki posamezniki
iz prejšnjega odstavka do pridobitve akreditacije zagotovijo, da analizo
nevarnih kemijskih snovi v zraku na delovnem mestu izvede organ, ki je
akreditiran za metode, ki omogočajo analize vzorčenih nevarnih kemijskih snovi.
(6) Pravne osebe in samostojne podjetnike posameznike,
ki ne bodo izpolnili zahtev iz drugega, tretjega in četrtega odstavka tega
člena, bo ministrstvo, pristojno za delo s sklepom izbrisalo iz vpisnika
dovoljenj.
(7) Postopki, ki so se začeli pred uveljavitvijo tega
pravilnika, se dokončajo po dosedanjih predpisih, razen postopkov za
opravljanje obdobnih preiskav škodljivosti elektromagnetnih sevanj v delovnem
okolju, ki se dokončajo po tem pravilniku.
20. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o dovoljenjih za opravljanje strokovnih nalog na področju varnosti pri delu
(Uradni list RS, št. 109/11 in 36/14).
21. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 00720-6/2016
Ljubljana, dne 3. januarja 2017
EVA 2016-2611-0025
dr. Anja Kopač Mrak l.r.
Ministrica
za delo, družino, socialne zadeve
in enake možnosti

Priloga 1: Tehnična
oprema, potrebna za opravljanje obdobnih preiskav škodljivosti v delovnem
okolju in za opravljanje obdobnih pregledov in preizkusov delovne opreme
Priloga 2: Skupine
nevarnih kemijskih snovi na delovnem mestu
 