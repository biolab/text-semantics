1. člen
(vsebina)
(1) S to uredbo se
sprejmeta:
-       
Načrt upravljanja voda na vodnem območju Donave za obdobje 2023–2027 (v
nadaljnjem besedilu: načrt na VO Donave) in
-       
Načrt upravljanja voda na vodnem območju Jadranskega morja za obdobje
2023–2027 (v nadaljnjem besedilu: načrt na VO Jadranskega morja).
(2) Ta uredba določa
tudi vodna telesa površinskih in podzemnih voda, za katera se podaljšajo roki
za doseganje ciljev načrta na VO Donave in načrta na VO Jadranskega morja, in
podrobneje ureja prepovedi, pogoje ter omejitve pogojev in omejitve posegov v vodno
dobro zaradi zagotavljanja doseganja ciljev ali ohranjanja ciljev načrta na VO
Donave in načrta na VO Jadranskega morja, v skladu zakonom, ki ureja vode.
2. člen
(dostopnost načrtov upravljanja voda)
Načrt na VO Donave in načrt na VO Jadranskega morja se
objavita na osrednjem spletnem mestu državne uprave ter sta v tiskani obliki
dostopna na ministrstvu, pristojnem za vode (v nadaljnjem besedilu:
ministrstvo).
3. člen
(okoljska izhodišča)
Načrt na VO Donave in načrt na VO Jadranskega morja se
štejeta za okoljski izhodišči, ki se nanašata na vode, v skladu z zakonom, ki
ureja varstvo okolja.
4. člen
(vodna telesa s podaljšanimi roki za doseganje ciljev
načrtov upravljanja voda)
(1) Vodna telesa
površinskih voda, za katera morajo biti cilji načrta na VO Donave in načrta na
VO Jadranskega morja na podlagi podaljšanja rokov zaradi razlogov, povezanih s
tehnično izvedljivostjo ukrepov za doseganje teh ciljev ali z naravnimi pogoji,
doseženi najpozneje do 22. decembra 2027,
so:
1.     
MPVT zadrževalnik HE Moste (SI111VT7),
2.     
VTJ Blejsko jezero (SI1128VT),
3.     
VT Sora (SI123VT),
4.     
VT Pšata (SI1326VT),
5.     
VT Kamniška Bistrica Stahovica – Študa (SI132VT5),
6.     
VT Kamniška Bistrica Študa – Dol (SI132VT7),
7.     
VT Cerkniščica (SI14102VT),
8.     
VT Pivka Prestranek – Postojnska jama (SI144VT2),
9.     
VT Logaščica (SI146VT),
10.  
VT Ljubljanica povirje – Ljubljana (SI14VT77),
11.  
MPVT Mestna Ljubljanica (SI14VT93),
12.  
UVT Velenjsko jezero (SI1624VT),
13.  
VT Paka Velenje – Skorno (SI162VT7),
14.  
VT Paka Skorno – Šmartno (SI162VT9),
15.  
MPVT zadrževalnik Šmartinsko jezero (SI1668VT),
16.  
VT Hudinja Nova Cerkev – sotočje z Voglajno (SI1688VT2),
17.  
MPVT zadrževalnik Slivniško jezero (SI168VT3),
18.  
VT Voglajna zadrževalnik Slivniško jezero – Celje (SI168VT9),
19.  
VT Temenica I (SI186VT3),
20.  
VT Krka povirje – Soteska (SI18VT31),
21.  
VT Mestinjščica (SI1922VT),
22.  
VT Sotla Dobovec – Podčetrtek (SI192VT1),
23.  
MPVT Sava Vrhovo – Boštanj (SI1VT713),
24.  
VT Sava Boštanj – Krško (SI1VT739),
25.  
VT Rinža (SI21332VT),
26.  
VT Krupa (SI21602VT),
27.  
VT Mislinja Slovenj Gradec – Otiški vrh (SI322VT7),
28.  
VT Meža Črna na Koroškem – Dravograd (SI32VT30),
29.  
VT Ložnica Slovenska Bistrica – Pečke (SI364VT7),
30.  
VT Polskava Zgornja Polskava – Tržec (SI368VT9),
31.  
VT Pesnica državna meja – zadrževalnik Perniško jezero (SI38VT33),
32.  
MPVT zadrževalnik Perniško jezero (SI38VT34),
33.  
VT Pesnica zadrževalnik Perniško jezero – Ormož (SI38VT90),
34.  
MPVT Drava mejni odsek z Avstrijo (SI3VT197),
35.  
MPVT zadrževalnik Ptujsko jezero (SI3VT5172),
36.  
MPVT zadrževalnik Ormoško jezero (SI3VT950),
37.  
VT Kučnica (SI432VT),
38.  
VT Ščavnica povirje – zadrževalnik Gajševsko jezero (SI434VT51),
39.  
MPVT zadrževalnik Gajševsko jezero (SI434VT52),
40.  
VT Ščavnica zadrževalnik Gajševsko jezero – Gibina (SI434VT9),
41.  
VT Kučnica Mura Petanjci – Gibina (SI43VT30),
42.  
VT Velika Krka povirje – državna meja (SI441VT),
43.  
VT Kobiljski potok povirje – državna meja (SI4426VT1),
44.  
VT Kobiljski potok državna meja – Ledava (SI4426VT2),
45.  
VT Ledava državna meja – zadrževalnik Ledavsko jezero (SI442VT11),
46.  
MPVT zadrževalnik Ledavsko jezero (SI442VT12),
47.  
VT Ledava zadrževalnik Ledavsko jezero – sotočje z Veliko Krko
(SI442VT91),
48.  
VT Ledava mejni odsek (SI442VT92),
49.  
VT Sava izvir – Hrušica (SI111VT5),
50.  
VT Sava Sveti Janez – Jezernica (SI112VT7),
51.  
VT Sava Jezernica – sotočje s Savo Dolinko (SI112VT9),
52.  
VT Tržiška Bistrica povirje – sotočje z Lomščico (SI114VT3),
53.  
VT Kokra Preddvor – Kranj (SI116VT7),
54.  
VT Poljanska Sora (SI121VT),
55.  
VT Selška Sora (SI122VT),
56.  
VT Kamniška Bistrica povirje – Stahovica (SI132VT1),
57.  
VT Unica (SI145VT),
58.  
VT Iščica (SI1476VT),
59.  
VT Gradaščica z Veliko Božno (SI148VT3),
60.  
VT Dreta (SI1616VT),
61.  
VT Paka povirje – Velenje (SI162VT3),
62.  
VT Bolska Trojane – Kapla (SI164VT3),
63.  
VT Bolska Kapla – Latkova vas (SI164VT7),
64.  
VT Hudinja povirje – Nova Cerkev (SI1688VT1),
65.  
VT Gračnica (SI1696VT),
66.  
VT Savinja Letuš – Celje (SI16VT70),
67.  
VT Mirna (SI172VT),
68.  
VT Temenica II (SI186VT5),
69.  
VT Krka Soteska – Otočec (SI18VT77),
70.  
MPVT Sava Mavčiče – Medvode (SI1VT170),
71.  
VT Čabranka (SI2112VT),
72.  
VT Lahinja (SI216VT),
73.  
VT Mislinja povirje – Slovenj Gradec (SI322VT3),
74.  
VT Mutska Bistrica (SI332VT3),
75.  
VT Ložnica povirje – Slovenska Bistrica (SI364VT1),
76.  
VT Klivnik (SI5212VT2),
77.  
VT Koren (SI6354VT),
78.  
VT Vipava Brje – Miren (SI64VT90),
79.  
VT Trebuščica (SI626VT),
80.  
VT Hubelj (SI644VT),
81.  
VT Idrija (SI681VT),
82.  
VT Soča povirje – Bovec (SI6VT119) in
83.  
VT Soča Bovec – Tolmin (SI6VT157).
(2) Cilji načrta na VO
Donave in načrta na VO Jadranskega morja, ki se nanašajo na doseganje okoljskih
standardov kakovosti za živo srebro v organizmih, na podlagi podaljšanja rokov
zaradi razlogov, povezanih s tehnično izvedljivostjo ukrepov za doseganje teh
ciljev ali z naravnimi pogoji, morajo biti doseženi najpozneje do 22. decembra 2027 za vsa vodna telesa površinskih
voda.
(3) Cilji načrta na VO
Donave in načrta na VO Jadranskega morja, ki se nanašajo na doseganje okoljskih
standardov kakovosti za bromirane difeniletre (BDE) v organizmih, na podlagi
podaljšanja rokov zaradi razlogov, povezanih s tehnično izvedljivostjo ukrepov
za doseganje teh ciljev ali z naravnimi pogoji, morajo biti doseženi najpozneje
do 22. decembra 2027 za vsa vodna telesa
površinskih voda.
(4) Cilji načrta na VO
Donave, ki se nanašajo na doseganje okoljskih standardov kakovosti za dioksine
in podobne spojine, na podlagi podaljšanja rokov zaradi razlogov, povezanih s
tehnično izvedljivostjo ukrepov za doseganje teh ciljev ali z naravnimi pogoji,
morajo biti doseženi najpozneje do 22. decembra 2027 za naslednji vodni
telesi površinskih voda:
-       
VT Krupa (SI21602VT) in
-       
VT Lahinja (SI216VT).
(5) Vodna telesa
podzemnih voda, za katera morajo biti cilji načrta na VO Donave in načrta na VO
Jadranskega morja na podlagi podaljšanja rokov zaradi razlogov, povezanih s
tehnično izvedljivostjo ukrepov za doseganje teh ciljev ali z naravnimi pogoji,
doseženi najpozneje do 22. decembra 2027,
so naslednja:
-       
Savinjska kotlina (VTPodV_1002),
-       
Dravska kotlina (VTPodV_3012) in
-       
Murska kotlina (VTPodV_4016).
5. člen
(prepovedi, pogoji in omejitve posebne rabe površinske vode)
(1) Vodna pravica za
posebno rabo vode se ne podeli, če je vrednost srednjega malega pretoka vode (v
nadaljnjem besedilu: sQnp) v profilu predvidenega odvzema vode manjša ali enaka
0,02 m3/s in je hkrati vrednost srednjega pretoka vode (v nadaljnjem
besedilu: sQs) v profilu predvidenega odvzema vode manjša ali enaka 0,08 m3/s.
(2) Ne glede na
prejšnji odstavek se vodna pravica lahko podeli za namakanje kmetijskih
zemljišč in za zasneževanje smučišč, če:
-       
gre za odvzem vode, ki ne presega 0,1 % sQs v profilu predvidenega
odvzema,
-       
gre za odvzem vode, ki ne presega 5 % sQs, če je pretok v času odvzema
večji od 1x sQs, ali
-       
gre za odvzem vode, ki ne presega 10 % sQs, če je pretok v času odvzema
večji od 2x sQs.
(3) Odvzem vode iz
prejšnjega odstavka mora biti tehnično izveden tako, da fizično onemogoča
odvzem vode v nasprotju z drugo in tretjo alinejo prejšnjega odstavka.
(4) Ne glede na prvi
odstavek tega člena se vodna pravica za oskrbo s pitno vodo lahko podeli.
(5) Ne glede na prvi
odstavek tega člena se vodna pravica za rabo površinske vode za namakanje
podeli tudi, kadar je dejanski pretok na mestu odvzema manjši od ekološko
sprejemljivega pretoka, in sicer z odvzemom:
-       
v količini največ 0,07 x sQnp do pretoka 0,6 × sQnp iz vodotokov s
prispevno površino, večjo od 2.500 km2, ali sQs > 50 m3/s
ali iz vodotokov iz skupine ekoloških tipov 3, določenih v skladu s predpisom,
ki ureja stanje površinskih voda, s prispevno površino med 100 in 1.000 km2
ali
-       
v količini največ 0,07 x sQnp do pretoka 0,7 × sQnp iz vodotokov, ki
niso vodotoki iz prejšnje alineje.
(6) Ne glede na prvi
odstavek tega člena se vodna pravica za izvajanje športnega ribolova v
komercialnem ribniku, odvzem vode za gojenje sladkovodnih organizmov in drugo
rabo vode (račniki, biotopi, okrasni ribniki, ribniki, v katerih se izvaja
ribolov v skladu s predpisi, ki urejajo sladkovodno ribištvo), lahko podeli v
skladu s predpisi, ki urejajo vode, če se s tem ne poslabša stanje voda.
(7) Ne glede na prvi
odstavek tega člena se vodna pravica za rabo vode za pogon vodnega mlina, žage
ali podobne naprave lahko podeli, če gre za ohranjanje ali obnovo obstoječih
objektov kulturne dediščine. Raba vode je mogoča tako, da se dovoli raba vode
le v času, ko je vrednost dejanskega pretoka na mestu rabe vode večja od
vrednosti sQs, če:
-       
gre za odvzem vode, ki ne presega 10 % sQs in
-       
je odvzem vode tehnično izveden tako, da fizično onemogoča odvzem vode,
ko je vrednost dejanskega pretoka na mestu rabe vode manjša od vrednosti sQs.
(8) Vodna pravica za
rabo vode za proizvodnjo električne energije se ne podeli na delu vodotoka, ki
ima prispevno površino, manjšo od 10 km2, ali če je vrednost sQnp v
profilu predvidenega odvzema vode manjša ali enaka 0,08 m3/s.
(9) Ne glede na
prejšnji odstavek se vodna pravica za rabo vode za proizvodnjo električne
energije lahko podeli v primeru samooskrbnih gospodinjstev, ki izkažejo, da
priključitev na distribucijsko omrežje ni izvedljiva.
(10) Vodna pravica za
rabo površinske vode za namakanje se ne podeli, če je zemljišče, ki naj bi se
namakalo, na območju javnega namakalnega sistema in ta ni popolno izkoriščen.
Ministrstvo, pristojno za kmetijstvo, posreduje ministrstvu podatke o
izkoriščenosti javnega namakalnega sistema v okviru postopka podeljevanja vodne
pravice za rabo površinske vode.
(11) Vodna pravica za
rabo vode za gojenje sladkovodnih organizmov in za izvajanje športnega ribolova
v komercialnih ribnikih se ne podeli na gramoznicah in zalitih izkopih, ki so
nastali zaradi odvzema ali izkoriščanja mineralnih surovin ali drugih podobnih
posegov in so v stiku s podzemno vodo.
6. člen
(prepovedi, pogoji in omejitve rabe na odsekih)
(1) Vodna pravica za
posebno rabo vode se ne podeli na odsekih vodotokov in na naravnih jezerih,
pomembnih za določitev za tip površinske vode značilnih referenčnih razmer (v
nadaljnjem besedilu: referenčni odseki). Vodna pravica za posebno rabo vode na
vodotokih in drugih vodah v zaledju odseka se lahko podeli na podlagi
ugotovitve ministrstva, da izvajanje vodne pravice ne bo poslabšalo stanja voda
na teh odsekih v skladu s predpisi, ki urejajo vode.
(2) Ne glede na
prejšnji odstavek se vodna pravica za namakanje kmetijskih zemljišč na
referenčnih odsekih lahko podeli, če gre za odvzem vode, ki ne presega 1 %
sQnp.
(3) Ne glede na prvi
odstavek tega člena se lahko podeli vodna pravica za oskrbo s pitno vodo.
7. člen
(prepovedi, pogoji in omejitve rabe podzemne vode in pogoji
za posege v podzemne vode)
(1) Vodna pravica za
rabo vode za pridobivanje toplote na najožjih vodovarstvenih območjih se ne
podeli.
(2) Vodne pravice za
rabo vode za izkoriščanje termalne in termomineralne vode v Mursko-Zalskem in
Krško-Brežiškem bazenu se lahko podelijo na podlagi ugotovitve ministrstva, da
trend gladine podzemne vode v vodonosnikih določenih vodnih teles ni več
padajoč.
(3) Vodna telesa iz
prejšnjega odstavka so:
1.     
Krška kotlina (VTPodV_1003),
2.     
Posavsko hribovje do osrednje Sotle (VTPodV_1008),
3.     
Dolenjski kras (VTPodV_1011),
4.     
Dravska kotlina (VTPodV_3012),
5.     
Haloze in Dravinjske gorice (VTPodV_3014),
6.     
Zahodne Slovenske gorice (VTPodV_3015),
7.     
Murska kotlina (VTPodV_4016),
8.     
Vzhodne Slovenske gorice (VTPodV_4017),
9.     
Goričko (VTPodV_4018).
(4) Če se z rudarsko
pravico za izkoriščanje nekovinskih mineralnih surovin vpliva na podzemne vode,
se ta lahko podeli ali podaljša pod naslednjimi pogoji:
-       
z izvajanjem rudarske pravice se ne povečujejo odprte površine podzemne
vode,
-       
dno izkopa mora biti vsaj 2 m nad najvišjo gladino podzemne vode,
-       
z izvajanjem rudarske pravice se ne posega na vodovarstvena območja, če
tako določajo predpisi, ki urejajo vodovarstveni režim na teh območjih.
(5) Ne glede na
prejšnji odstavek se odpiranje ali povečevanje odprtih površin podzemnih voda
ali kopanje globlje kot 2 m nad najvišjo gladino podzemne vode lahko dovoli, če
so izpolnjeni naslednji pogoji:
-       
za rudarski projekt je izvedena presoja vplivov na okolje, s katero je
ugotovljeno, da izkoriščanje mineralnih surovin iz prejšnjega odstavka ne bo
pomembno vplivalo na količino in kakovost podzemne vode, v katero se posega ali
je namenjena za oskrbo prebivalcev s pitno vodo in
-       
za rudarski projekt je izdelana ocena vpliva na podzemno vodo skladno s
Prilogo, ki je sestavni del te uredbe, iz katere je razvidno, da poseg ne bo imel
škodljivega vpliva na vire pitne vode, namenjene za oskrbo prebivalcev s pitno
vodo in da je vpliv posega na količino in kakovost podzemnih in površinskih
voda zaradi izkoriščanja mineralnih surovin sprejemljiv.
(6) Pri opravljanju
rudarske dejavnosti se lahko uporabljajo samo tiste snovi, vključno z
razstrelivi, ki same oziroma njihovi razgradni produkti ne povzročajo
poslabšanja kemijskega stanja podzemne vode na mestu vnosa v skladu z zakonom,
ki ureja kemikalije.
(7) Vodna pravica za
rabo podzemne vode za namakanje se ne podeli, če je zemljišče, ki naj bi se
namakalo, na območju javnega namakalnega sistema in ta ni popolno izkoriščen.
Ministrstvo, pristojno za kmetijstvo, posreduje ministrstvu podatke o
izkoriščenosti javnega namakalnega sistema v okviru postopka podeljevanja vodne
pravice za rabo podzemne vode.
(8) Pregled in
potrditev ustreznosti ocene vpliva rudarskega projekta na podzemno vodo iz
druge alineje petega odstavka tega člena izvede pristojni organ, ki vodi
postopek za izdajo vodnega soglasja.
8. člen
(prepovedi posegov na vodnih in priobalnih zemljiščih)
Na vodnih zemljiščih je izven območij pristanišč, za katera
je podeljena vodna pravica, prepovedano stalno sidranje.
9. člen
(prepoved ponovne uporabe prečiščene komunalne odpadne vode
v kmetijstvu)
Ponovna uporaba prečiščene komunalne odpadne vode za
namakanje v kmetijstvu ni dovoljena.
PREHODNE IN KONČNE DOLOČBE
10. člen
(začeti postopki in podelitev vodne pravice)
(1) Postopki v zvezi z
izdajo vodnega soglasja in vodnega dovoljenja ali podelitvijo koncesije na
podlagi Zakona o vodah (Uradni list RS, št. 67/02,
2/04 – ZZdrI-A, 41/04 – ZVO-1, 57/08, 57/12, 100/13, 40/14, 56/15, 65/20, 35/23
– odl. US in 78/23 – ZUNPEOVE), začeti pred uveljavitvijo te uredbe, se končajo
v skladu s to uredbo.
(2) Ne glede na prvi
odstavek 5. člena te uredbe se vodna
pravica za neposredno rabo vode za zasneževanje smučišč na vlogo imetnika lahko
podaljša v enakem obsegu, v kakršnem je bila podeljena, če je bil za
uresničevanje vodne pravice pred uveljavitvijo te uredbe zgrajen objekt za rabo
vode za zasneževanje smučišč.
(3) Ne glede na osmi
odstavek 5. člena te uredbe se vodna
pravica za rabo vode za proizvodnjo električne energije lahko podeli:
-       
v primeru podaljšanja vodne pravice, če se pri tem ne podaljšuje odseka
rabe vode in ne povečuje odvzema vode ter je bilo za hidroelektrarno pred
uveljavitvijo te uredbe pridobljeno dovoljenje za poseg v prostor in graditev
objektov;
-       
če je bilo pred uveljavitvijo te uredbe za hidroelektrarno že
pridobljeno dovoljenje za poseg v prostor in graditev objektov in se pri tem ne
podaljšuje odseka rabe vode in ne povečuje odvzema vode ter od poteka
veljavnosti vodne pravice do vložitve vloge za pridobitev vodne pravice ni
minilo več kot eno leto.
(4) Ne glede na prvi
odstavek 6. člena te uredbe se vodna
pravica za rabo vode za gojenje sladkovodnih organizmov lahko podeli na
referenčnih odsekih in njihovih zaledjih, če je bila na njih pred uveljavitvijo
te uredbe podeljena vodna pravica in na podlagi ugotovitve ministrstva, da
nadaljnje izvajanje vodne pravice ne bo poslabšalo referenčnih razmer na teh
odsekih v skladu s predpisi, ki urejajo vode.
11. člen
(prenehanje veljavnosti in uporabe)
(1) Z dnem uveljavitve
te uredbe se preneha uporabljati Uredba o načrtu upravljanja voda za vodni
območji Donave in Jadranskega morja (Uradni list RS, št. 61/11, 49/12 in 67/16).
(2) Z dnem uveljavitve
te uredbe prenehajo veljati 1., 2., 3., 7. in 8. člen,
Priloga 1 in Priloga 2 Uredbe o načrtih upravljanja voda na vodnih območjih
Donave in Jadranskega morja (Uradni list RS, št. 67/16).
12. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00704-374/2023
Ljubljana, dne 19. oktobra 2023
EVA 2023-2560-0067
Vlada Republike Slovenije
dr. Robert Golob
predsednik

Priloga:
Vsebina ocene vpliva rudarskega projekta na podzemno vodo za pridobitev vodnega
soglasja za izkoriščanje mineralnih surovin