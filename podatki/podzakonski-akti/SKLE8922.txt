I.
Ta sklep zaradi upravljanja s kakovostjo zunanjega zraka
določa obseg podobmočij glede obremenjenosti zraka zaradi onesnaženosti s PM10
na podlagi ocene o kakovosti zunanjega zraka in ocene o obsegu območja za
učinkovito izvajanje ukrepov za izboljšanje kakovosti zunanjega zraka ter na
podlagi izhodišč za opredelitev območij degradiranega okolja zaradi
onesnaženosti zraka s PM10 iz operativnega programa, ki ureja varstvo zunanjega
zraka pred onesnaževanjem s PM10.
II.
Zaradi preseganja mejnih vrednosti za PM10 se določijo
podobmočja v območjih SI1, SI2, SI3 in SI4, kot izhaja iz tabele iz priloge 1,
ki je sestavni del tega sklepa.
III.
Meje podobmočij so prikazane na publikacijski karti v merilu
1: 1 000 000 iz priloge 2, ki je sestavni del tega sklepa.
IV.
Z dnem uveljavitve tega sklepa preneha veljati Sklep o
določitvi območij in stopnji onesnaženosti zaradi žveplovega dioksida,
dušikovih oksidov, delcev, svinca, benzena, ogljikovega monoksida in ozona v
zunanjem zraku (Uradni list RS, št. 72/03 in 9/11).
V.
Ta sklep začne veljati 1. avgusta 2011.
Št. 35405-1/2011
Ljubljana, dne 14. julija 2011
EVA 2011-2511-0067
Vlada Republike Slovenije
Borut Pahor l.r.
Predsednik

Priloga 1: Tabela
podobmočja v območjih SI1, SI2, SI3 in SI4 glede obremenjenosti zraka zaradi
onesnaženosti s PM(10)
Priloga
2: Karta poobmočij glede obremenjenosti zraka zaradi onesnaženosti s PM(10)