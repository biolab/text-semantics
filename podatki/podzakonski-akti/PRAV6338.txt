1. člen
S tem pravilnikom se določajo obrazci in
listine, ki se uporabljajo v postopkih uveljavljanja pravic zavarovanih oseb iz
obveznega zdravstvenega zavarovanja.
2. člen
(1) Obrazci iz prejšnjega člena so:
1.    
- PRIJAVA v pokojninsko in invalidsko ter zdravstveno zavarovanje (Obr.
M-1)
2.    
- ODJAVA iz pokojninskega in invalidskega ter zdravstvenega zavarovanja
(Obr. M-2)
3.      - SPREMEMBA
podatkov med pokojninskim in invalidskim ter zdravstvenim zavarovanjem (Obr.
M-3)
4.    
- SPREMEMBA podatkov o zaposlenih osebah pri poslovnem subjektu (Obr.
M-3A)
5.    
- PRIJAVA podatkov za zdravstveno zavarovanje družinskih članov (Obr.
M-DC)
6.    
- PRIJAVA POŠKODBE PRI DELU (Obr. ER-8)
7.      - PRIJAVA-ODJAVA
zavarovanja za primer poškodbe pri delu in poklicne bolezni (Obr. M1-2/B).
(2) Listine iz prejšnjega člena so:
1.    
-KARTICA ZDRAVSTVENEGA ZAVAROVANJA (Obr. KZZ)
2.    
-IZJAVA O IZBIRA OSEBNEGA ZDRAVNIKA (Obr. IOZ)
3.    
-RECEPT (Obr. Rp)
4.    
-NAPOTNICA (Obr. NAP)
5.    
-POTRDILO O UPRAVIČENI ZADRŽANOSTI OD DELA (Obr. BOL)
6.    
-NAROČILNICA ZA MEDICINSKO TEHNIČNI PRIPOMOČEK (Obr. NAR-1)
7.    
-NAROČILNICA ZA PRIPOMOČEK ZA VID (Obr. NAR-2)
8.    
-POTRDILO O UPRAVIČENOSTI DO POTNIH STROŠKOV – SPREMSTVA (Obr. PS)
9.    
-NALOG ZA PREVOZ (Obr. NLG)
10.  -PREDLOG
ZOBNOPROTETIČNE REHABILITACIJE (Obr. ZB)
11.  -REVERZ
(Obr. REV)
12.  -PREDLOG
IMENOVANEMU ZDRAVNIKU (Obr. IZ)
13.  -DELOVNI
NALOG (Obr. DN)
14.  -DELOVNI
NALOG ZA ZOBNOPROTETIČNE STORITVE (Obr. DNZ)
15.  -ORTODONTSKO
ZDRAVLJENJE (Obr. ORT)
16.  -MESEČNA
ZBIRNA NAROČILNICA (Obr. NAR-3)
(3) Obrazec iz 7. točke prvega odstavka tega
člena ter listine od 2. do 16. točke drugega odstavka tega člena so objavljeni
s tem pravilnikom in so njegov sestavni del.
(4) Vsebino in način uporabe listine iz 1.
točke drugega odstavka tega člena določi Zavod s splošnim aktom.
(5) Obrazci od 1. do 5. točke prvega
odstavka tega člena so objavljeni v Pravilniku o obrazcih prijav podatkov o
pokojninskem in invalidskem ter zdravstvenem zavarovanju, zavarovanju za
starševsko varstvo, zavarovanju za primer brezposelnosti in o sklenitvi
delovnega razmerja, obrazec iz 6. točke prvega odstavka tega člena pa v
Pravilniku o evidencah in prijavah s področja varstva pri delu.
3. člen
(1) Obrazec in listine iz 2. člena,
ki so objavljeni s tem pravilnikom, so javne listine.
(2) Obrazec in listine iz prejšnjega
odstavka obvezno vsebujejo podatek o založniku in izdajatelju, oznako obrazca
oziroma listine ter opombo “Ponatis prepovedan”, razen listine iz 16. točke
drugega odstavka prejšnjega člena, ki vsebuje le oznako listine.
4. člen
(1) Navodilo za izpolnjevanje
obrazca iz 7. točke prvega odstavka ter listin od 2. do 16. točke, razen listin
iz 3. in 5. točke drugega odstavka 2. člena tega pravilnika, izda zavod.
(2) Navodilo za izpolnjevanje listin iz 3. in 5. točke drugega odstavka 2. člena tega pravilnika izda Zavod v sodelovanju z Ministrstvom za
zdravje.
(3) Navodilo za izpolnjevanje obrazcev od
1. do vključno 6. točke prvega odstavka 2. člena tega pravilnika izdajo
nosilci, določeni s pravilniki iz petega odstavka 2. člena tega pravilnika.
5. člen
(1) Pri izvajanju zdravstvene
dejavnosti, ki je predmet obveznega zdravstvenega zavarovanja, lahko listine iz
drugega odstavka 2. člena tega pravilnika uporabljajo le javni zavodi, zasebni
zdravniki in drugi zasebni zdravstveni delavci, ki imajo za izvajanje
zdravstvene dejavnosti sklenjeno pogodbo z zavodom.
(2) Listine iz prejšnjega odstavka pri
izvajanju zdravstvenih storitev zavarovanim osebam ne smejo uporabljati zasebni
zdravniki in drugi zdravstveni delavci, ki za to z Zavodom nimajo sklenjene
pogodbe in tudi ne zdravniki in drugi zdravstveni delavci v javnih zavodih, ki
zavarovanim osebam nudijo zdravstvene storitve v okviru samoplačniške ambulante.
6. člen
(1) Zavod je založnik in izdajatelj obrazca
iz 7. točke prvega odstavka 2. člena ter listin iz drugega odstavka 2. člena
tega pravilnika, razen listine iz 16. točke drugega odstavka 2. člena tega
pravilnika.
(2) Listina iz 16. točke drugega odstavka
2. člena tega pravilnika se izda v obliki računalniškega izpisa, pri čemer mora
imeti enako vsebino, kot je določena s tem pravilnikom.
7. člen
(1) Posamezni obrazci in listine iz 2.
člena tega pravilnika se uporabljajo: 
-      
obrazec iz 7. točke prvega odstavka od 1. 7. 2007, 
-      
listina iz 2. točke drugega odstavka od 1. 1. 2007, 
-      
listina iz 3. točke drugega odstavka od 1. 7. 2005, 
-      
listina iz 4. točke drugega odstavka od 1. 1. 2011, 
-      
listina iz 5. točke drugega odstavka od 1. 1. 2007, 
-      
listina iz 6. točke drugega odstavka od 1. 6. 2008, 
-      
listina iz 7. točke drugega odstavka od 1. 6. 2008, 
-      
listina iz 8. točke drugega odstavka od 1. 6. 2008, 
-      
listina iz 9. točke drugega odstavka od 1. 6. 2008, 
-      
listina iz 10. točke drugega odstavka od 1. 6. 2008, 
-      
listina iz 11. točke drugega odstavka od 1. 2. 2005, 
-      
listina iz 12. točke drugega odstavka od 1. 6. 2008, 
-      
listina iz 13. točke drugega odstavka od 1. 4. 2007, 
-      
listina iz 14. točke drugega odstavka od 1. 6. 2008, 
-      
listina iz 15. točke drugega odstavka od 1. 4. 2007, 
-      
listina iz 16. točke drugega odstavka od 1. 1. 2011.
(2) Listina iz 1. točke drugega odstavka 2.
člena tega pravilnika se začne uporabljati z dnem, ki ga v skladu s posebnim
pravilnikom določi zavod.
8. člen
(1) Pravice, ki so jih v skladu s
pravili obveznega zdravstvenega zavarovanja zdravniki predpisali na listini iz
6. točke drugega odstavka 2. člena Pravilnika o obrazcih in listinah za
uresničevanje obveznega zdravstvenega zavarovanja (Uradni list RS, št. 101/99)
do 31. 1. 2005 lahko zavarovane osebe uveljavljajo še največ 30 dni od datuma
izdaje listine.
(2) Prijave v zavarovanje, vložene na
veljavnem obrazcu do datuma uveljavitve obrazca iz prve alineje prvega odstavka
7. člena tega pravilnika, ostanejo v veljavi še naprej brez omejitve.
(3) Izbire osebnega zdravnika, izpisane na listinah
veljavnih do 31. 12. 2004, ostanejo v veljavi še naprej brez omejitve.

Priloga
1: Prijava-odjava zavarovanja za primer poškodbe pri delu in poklicne bolezni
(Obr. M1-2/B)
Priloga
2: Izjava o izbiri osebnega zdravnika (Obr. IOZ)
Priloga
3: Recept (Obr. Rp)
Priloga
4: Napotnica (Obr. NAP)
Priloga
5: Potrdilo o upravičeni zadržanosti od dela (Obr. BOL)
Priloga
6: Naročilnica za medicinsko tehnični pripomoček (Obr. NAR-1)
Priloga
7: Naročilnica za pripomoček za vid (Obr. NAR-2)
Priloga
8: Potrdilo o upravičenosti do potnih stroškov – spremstva (Obr. PS)
Priloga
9: Nalog za prevoz (Obr. NLG)
Priloga
10: Predlog zobnoprotetične rehabilitacije (Obr. ZB)
Priloga
11: Reverz za medicinsko tehnični pripomoček (Obr. REV)
Priloga
12: Predlog imenovanemu zdravniku (Obr. IZ)
Priloga
13: Delovni nalog (Obr. DN)
Priloga
14: Delovni nalog za zobnoprotetične storitve (Obr. DNZ)
Priloga
15: Ortodontsko zdravljenje (Obr. ORT)
Priloga
16: Mesečna zbirna naročilnica (Obr. NAR-3/01)

Pravilnik o obrazcih in listinah za
uresničevanje obveznega zdravstvenega zavarovanja (Uradni list RS, št. 129/04)
vsebuje naslednji končni določbi:
»9. člen
Z dnem uveljavitve tega pravilnika preneha
veljati Pravilnik o obrazcih in listinah za uresničevanje obveznega
zdravstvenega zavarovanja (Uradni list RS, št. 101/99).
10. člen
Ta pravilnik začne veljati z dnem objave v
Uradnem listu Republike Slovenije.«.

Spremembe in dopolnitve pravilnika o obrazcih
in listinah za uresničevanje obveznega zdravstvenega zavarovanja (Uradni list
RS, št. 132/04) vsebujejo naslednjo prehodno in
končno določbo:
»4. člen
Vsebina listine iz 1. člena teh sprememb in
dopolnitev je razvidna iz priloge, ki je sestavni del teh sprememb in
dopolnitev pravilnika.
5. člen
Te spremembe in dopolnitve pravilnika
začnejo veljati naslednji dan po objavi v Uradnem listu Republike Slovenije.«.

Spremembe in dopolnitve pravilnika o obrazcih
in listinah za uresničevanje obveznega zdravstvenega zavarovanja (Uradni list
RS, št. 21/05) vsebujejo naslednjo prehodno in
končno določbo:
»3. člen
Vsebina listine iz 1. člena teh sprememb in
dopolnitev je razvidna iz priloge, ki je sestavni del teh sprememb in
dopolnitev pravilnika.
4. člen
Te spremembe in dopolnitve začnejo veljati
naslednji dan po objavi v Uradnem listu Republike Slovenije.«.

Spremembe in dopolnitve pravilnika o obrazcih
in listinah za uresničevanje obveznega zdravstvenega zavarovanja (Uradni list
RS, št. 34/05) vsebujejo naslednjo prehodno in
končno določbo:
»3. člen
Vsebina listin iz 1. člena teh sprememb in
dopolnitev je razvidna iz priloge, ki je sestavni del teh sprememb in
dopolnitev.
4. člen
Te spremembe in dopolnitve začnejo veljati
naslednji dan po objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obrazcih in listinah za uresničevanje obveznega zdravstvenega
zavarovanja (Uradni list RS, št. 98/06) v zvezi s 1. členom tega pravilnika
določa:
»2. člen
Vsebina listin iz 1. člena teh
sprememb in dopolnitev je razvidna iz priloge, ki je sestavni del tega
pravilnika.«;
ter vsebuje naslednjo končno določbo:
»5. člen
Pravilnik o spremembah in dopolnitvah
Pravilnika o obrazcih in listinah za uresničevanje obveznega zdravstvenega
zavarovanja stopi v veljavo naslednji dan po objavi v Uradnem listu Republike
Slovenije.«.

Pravilnik o spremembah in dopolnitvah
Pravilnika o obrazcih in listinah za uresničevanje obveznega zdravstvenega
zavarovanja (Uradni list RS, št. 138/06) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. aprila
2007.«.

Pravilnik o spremembah in dopolnitvah
Pravilnika o obrazcih in listinah za uresničevanje obveznega zdravstvenega
zavarovanja (Uradni list RS, št. 30/08) vsebuje naslednjo končno določbo:
»7. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. junija
2007.«.

Pravilnik o spremembah in dopolnitvah
Pravilnika o obrazcih in listinah za uresničevanje obveznega zdravstvenega
zavarovanja (Uradni list RS, št. 126/08) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. januarja
2009.«.

Pravilnik o spremembah in dopolnitvah
Pravilnika o obrazcih in listinah za uresničevanje obveznega zdravstvenega
zavarovanja (Uradni list RS, št. 94/10) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.