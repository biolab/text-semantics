1. člen
(vsebina)
Ta pravilnik določa način in metodologijo
izračuna polne cene subvencionirane vozovnice in cene subvencionirane
vozovnice, ki jo plača upravičenec, ter razrede oddaljenosti.
2. člen
(polna cena subvencionirane mesečne
vozovnice)
(1) Polna cena subvencionirane mesečne
vozovnice se izračuna po naslednji enačbi:
PCM = A * K * M
pri čemer je:
-       
PCM: polna cena subvencionirane mesečne vozovnice;
-       
A: cena enkratne vozovnice, v skladu z veljavno povprečno standardno
tarifo za prevoz potnikov in prtljage v javnem linijskem cestnem medkrajevnem
prometu in Splošno tarifo ST 700.04 – Cenik za GJS prevoz potnikov po
železnici;
-       
K: koeficient;
-       
M: število.
(2) Število M iz prejšnjega odstavka
se izračuna po naslednji enačbi:
M = (ŠD * 2) / ŠM
pri čemer je:
-       
ŠD: št. šolskih dni v obdobju subvencioniranja mesečnih vozovnic;
-       
ŠM: št. šolskih mesecev v obdobju subvencioniranja mesečnih vozovnic.
(3) Vrednost K iz prvega odstavka tega
člena je omejena z zgornjo mejo, ki znaša 0,895 in spodnjo mejo, ki znaša 0,684. Vrednost K za izvajanje medkrajevnega avtobusnega prevoza
potnikov, se za vse izvajalce medkrajevnega avtobusnega prevoza potnikov na
enak način natančneje definira s pogodbo med ministrstvom, pristojnim za promet
in izvajalci. Vrednost K za izvajanje železniškega prevoza potnikov v 2.
razredu potniškega vlaka se natančneje definira s pogodbo med ministrstvom,
pristojnim za promet in izvajalci.
(4) Upravičenec ima pravico do nakupa
subvencionirane enosmerne mesečne vozovnice v drugo smer potovanja pri drugem
izvajalcu, če izvajalec, ki izvaja subvencionirani prevoz upravičenca v prvo
smer potovanja, nima ustrezne povezave obeh smeri potovanja. Če se pri izdaji
subvencionirane enosmerne mesečne vozovnice v drugo smer potovanja poveča
razdalja potovanja, mora izvajalec prevoza v drugo smer preveriti ustreznost
višine cene, ki jo je plačal upravičenec pri izvajalcu oziroma izvajalcih
prevoza v prvotni smeri potovanja. Če se ob izdaji takšne vozovnice ugotovi, da
je potovanje v drugo smer povzročilo dvig razreda oddaljenosti, mora izvajalec
prevoza v drugo smer upravičencu obračunati razliko do višjega razreda
oddaljenosti.
3. člen
(polna cena subvencionirane polletne
vozovnice)
(1) Polna cena subvencionirane polletne
vozovnice se izračuna po naslednji enačbi:
PCP = A*Kp*M*T
pri čemer je:
-       
PCP: polna cena polletne vozovnice;
-       
A: cena enkratne vozovnice, v skladu z veljavno povprečno standardno
tarifo za prevoz potnikov in prtljage v javnem linijskem cestnem medkrajevnem
prometu in Splošno tarifo ST 700.04 – Cenik za GJS prevoz potnikov po
železnici;
-       
Kp: koeficient;
-       
M: predvideno število voženj na mesec;
-       
T: število mesecev v obdobju subvencioniranja vozovnic; pri tem velja,
da je T enak 5 razen v primeru vozovnice za študente v obdobju od 1. 10.
do 31. 1., ko je T enak 4.
(2) Vrednost Kp iz prejšnjega odstavka
je omejena z zgornjo mejo, ki znaša 0,895, in spodnjo mejo, ki znaša 0,684. Vrednost Kp za izvajanje medkrajevnega avtobusnega prevoza
potnikov, se za vse izvajalce medkrajevnega avtobusnega prevoza potnikov na
enak način natančneje definira s pogodbo med ministrstvom, pristojnim za promet
in izvajalci. Vrednost Kp za izvajanje železniškega prevoza potnikov v 2.
razredu potniškega vlaka se natančneje definira s pogodbo med ministrstvom,
pristojnim za promet in izvajalci.
4. člen
(polna cena subvencionirane letne
vozovnice)
(1) Polna cena subvencionirane letne
vozovnice se izračuna po naslednji enačbi:
PCL = A*Kl*M*T
pri čemer je:
-       
PCL: polna cena letne vozovnice;
-       
A: cena enkratne vozovnice, v skladu z veljavno povprečno standardno
tarifo za prevoz potnikov in prtljage v javnem linijskem cestnem medkrajevnem
prometu in Splošno tarifo ST 700.04 – Cenik za GJS prevoz potnikov po
železnici;
-       
Kl: koeficient;
-       
M: predvideno število voženj na mesec;
-       
T: število mesecev o obdobju subvencioniranja vozovnic, pri tem velja,
da je za vozovnice za študente T enak 9, za vozovnice za dijake pa je T enak
10.
(2) Vrednost Kl iz prejšnjega odstavka
je omejena z zgornjo mejo, ki znaša 0,895, in spodnjo mejo, ki znaša 0,684. Vrednost Kl za izvajanje medkrajevnega avtobusnega prevoza
potnikov, se za vse izvajalce medkrajevnega avtobusnega prevoza potnikov na
enak način natančneje definira s pogodbo med ministrstvom, pristojnim za promet
in izvajalci. Vrednost Kl za izvajanje železniškega prevoza potnikov v 2.
razredu potniškega vlaka se natančneje definira s pogodbo med ministrstvom,
pristojnim za promet in izvajalci.
5. člen
(polna cena subvencionirane mesečne
vozovnice za deset voženj)
(1) Polna cena subvencionirane mesečne
vozovnice za deset voženj se izračuna po naslednji enačbi:
PCM10 = 8 * A
pri čemer je:
-       
PCM10: polna cena subvencionirane mesečne vozovnice za deset voženj;
-       
A: cena enkratne vozovnice, v skladu z veljavno povprečno standardno
tarifo za prevoz potnikov in prtljage v javnem linijskem cestnem medkrajevnem
prometu in Splošno tarifo ST 700.04 – Cenik za GJS prevoz potnikov po
železnici.
(2) V primeru nakupa subvencionirane
mesečne vozovnice za deset voženj mora prodajalec vozovnice izdati subvencionirano
vozovnico za pet voženj v eno smer in pet voženj v drugo smer prevoza.
6. člen
(polna cena subvencionirane polletne
vozovnice za deset voženj)
(1) Polna cena subvencionirane
polletne vozovnice za deset voženj se izračuna po naslednji enačbi:
PCP10 = 8*A*K10p*T
pri čemer je:
-       
PCP10: polna cena polletne vozovnice za deset voženj;
-       
A: cena enkratne vozovnice, v skladu z veljavno povprečno standardno
tarifo za prevoz potnikov in prtljage v javnem linijskem cestnem medkrajevnem
prometu in Splošno tarifo ST 700.04 – Cenik za GJS prevoz potnikov po
železnici;
-       
K10p: koeficient;
-       
T: število mesecev v obdobju subvencioniranja vozovnic; pri tem velja,
da je T enak 5 razen v primeru vozovnice za študente v obdobju od 1. 10.
do 31. 1., ko je T enak 4.
(2) Vrednost K10p iz prejšnjega
odstavka je omejena z zgornjo mejo, ki znaša 1 in spodnjo mejo, ki znaša 0,75.
Vrednost K10p se za vse izvajalce prevoza potnikov na enak način natančneje
definira s pogodbo med ministrstvom, pristojnim za promet in izvajalci.
7. člen
(polna cena subvencionirane letne
vozovnice za deset voženj)
(1) Polna cena subvencionirane letne
vozovnice za deset voženj se izračuna po naslednji enačbi:
PCL10 = 8*A*K10l*T
pri čemer je:
-       
PCL10: polna cena letne vozovnice za deset voženj;
-       
A: cena enkratne vozovnice, v skladu z veljavno povprečno standardno
tarifo za prevoz potnikov in prtljage v javnem linijskem cestnem medkrajevnem
prometu in Splošno tarifo ST 700.04 – Cenik za GJS prevoz potnikov po
železnici;
-       
K10l: koeficient;
-       
T: število mesecev v obdobju subvencioniranja vozovnic; pri tem velja,
da je za vozovnice za dijake T enak 10, za vozovnice za študente pa je T enak
9.
(2) Vrednost K10l iz prejšnjega
odstavka je omejena z zgornjo mejo, ki znaša 1 in spodnjo mejo, ki znaša 0,75.
Vrednost K10l se za vse izvajalce prevoza potnikov na enak način natančneje
definira s pogodbo med ministrstvom, pristojnim za promet in izvajalci.
8. člen
(polna cena subvencionirane enosmerne
vozovnice)
Polna cena subvencioniranih enosmernih
vozovnic, navedenih v 2., 3., 4., 5., 6. in 7. členu tega pravilnika, se
izračuna po naslednji enačbi:
PCE = PC/2
pri čemer je:
-       
PCE: polna cena subvencionirane enosmerne vozovnice;
-       
PC: polna cena subvencionirane vozovnice.
9. člen
(razredi oddaljenosti)
Plačilo upravičenca za subvencionirano
vozovnico se določa glede na razred oddaljenosti:
1.     
razred oddaljenosti – upravičenec potuje na razdalji od 2 km do vključno
60 km;
2.     
razred oddaljenosti – upravičenec potuje na razdalji več kot 60 km do
vključno 90 km;
3.     
razred oddaljenosti – upravičenec potuje na razdalji več kot 90 km.
10. člen
(cena subvencionirane mesečne vozovnice,
ki jo plača upravičenec)
(1) Cena subvencionirane mesečne
vozovnice, ki jo plača upravičenec, je odvisna od dolžine skupne razdalje
prevoza upravičenca z medkrajevnim avtobusnim oziroma železniškim prometom v
eno smer potovanja in vrste subvencionirane mesečne vozovnice.
(2) Cena subvencionirane mesečne
vozovnice, ki jo plača upravičenec, znaša:
-       
za 1. razred oddaljenosti: 25 eurov;
-       
za 2. razred oddaljenosti: 35 eurov;
-       
za 3. razred oddaljenosti: 55 eurov.
11. člen
(cena subvencionirane polletne vozovnice,
ki jo plača upravičenec)
(1) Cena subvencionirane polletne
vozovnice, ki jo plača upravičenec, se določi po naslednji enačbi:
PUP = CPm * T
pri čemer je:
-       
PUP: plačilo upravičenca za polletno vozovnico;
-       
CPm: mesečna osnova za izračun cene polletne vozovnice, ki znaša:
-       
za 1. razred oddaljenosti: 22,50 eurov;
-       
za 2. razred oddaljenosti: 32,50 eurov;
-       
za 3. razred oddaljenosti: 52,50 eurov;
-       
T: število mesecev v obdobju subvencioniranja vozovnic; pri tem velja,
da je T enak 5 razen v primeru vozovnice za študente v obdobju od 1. 10.
do 31. 1., ko je T enak 4.
(2) Cena subvencionirane polletne
vozovnice, ki jo plača upravičenec, za veljavnost vozovnice štirih mesecev
znaša:
-       
za 1. razred oddaljenosti: 90,00 eurov;
-       
za 2. razred oddaljenosti: 130,00 eurov;
-       
za 3. razred oddaljenosti: 210,00 eurov.
(3) Cena subvencionirane polletne
vozovnice, ki jo plača upravičenec, za veljavnost vozovnice petih mesecev znaša:
-       
za 1. razred oddaljenosti: 112,50 eurov;
-       
za 2. razred oddaljenosti: 162,50 eurov;
-       
za 3. razred oddaljenosti: 262,50 eurov.
12. člen
(cena subvencionirane letne vozovnice, ki
jo plača upravičenec)
(1) Cena subvencionirane letne
vozovnice, ki jo plača upravičenec, se določi po naslednji enačbi:
PUL = CLm * T
pri čemer je:
-       
PUL: plačilo upravičenca za letno vozovnico;
-       
CLm: mesečna osnova za izračun cene letne vozovnice, ki znaša:
-       
za 1. razred oddaljenosti: 20,00 eurov;
-       
za 2. razred oddaljenosti: 30,00 eurov;
-       
za 3. razred oddaljenosti: 50,00 eurov;
-       
T: število mesecev v obdobju subvencioniranja vozovnic; pri tem velja,
da je za vozovnice za dijake T enak 10, za vozovnice za študente pa je T enak
9.
(2) Cena subvencionirane letne
vozovnice, ki jo plača upravičenec, za veljavnost vozovnice devetih mesecev znaša:
-       
za 1. razred oddaljenosti: 180,00 eurov;
-       
za 2. razred oddaljenosti: 270,00 eurov;
-       
za 3. razred oddaljenosti: 450,00 eurov.
(3) Cena subvencionirane letne
vozovnice, ki jo plača upravičenec, za veljavnost vozovnice deset mesecev
znaša:
-       
za 1. razred oddaljenosti: 200 eurov;
-       
za 2. razred oddaljenosti: 300 eurov;
-       
za 3. razred oddaljenosti: 500 eurov.
13. člen
(cena subvencionirane mesečne vozovnice za
deset voženj, ki jo plača upravičenec)
Cena subvencionirane mesečne vozovnice za
deset voženj, ki jo plača upravičenec, znaša 20,00 eurov.
14. člen
(cena subvencionirane polletne vozovnice
za deset voženj, ki jo plača upravičenec)
(1) Cena subvencionirane polletne
vozovnice za deset voženj, ki jo plača upravičenec, se določi po naslednji
enačbi:
PU10P = PU10Pm * T
pri čemer je:
-       
PU10P: plačilo upravičenca za polletno vozovnico za deset voženj;
-       
PU10Pm: mesečna osnova za polletno vozovnico za deset voženj, ki znaša
17,50 eurov;
-       
T: število mesecev v obdobju subvencioniranja vozovnic; pri tem velja,
da je T enak 5 razen v primeru vozovnice za študente v obdobju od 1. 10.
do 31. 1., ko je T enak 4.
(2) Cena subvencionirane polletne
vozovnice za deset voženj, ki jo plača upravičenec, za obdobje veljavnosti
štirih mesecev znaša 70,00 eurov, za obdobje veljavnosti petih mesecev pa 87,50
eurov.
15. člen
(cena subvencionirane letne vozovnice za
deset voženj, ki jo plača upravičenec)
(1) Cena subvencionirane letne
vozovnice za deset voženj, ki jo plača upravičenec, se določi po naslednji
enačbi:
PU10L = PU10Lm * T
pri čemer je:
-       
PU10L: plačilo upravičenca za letno vozovnico za deset voženj;
-       
PU10Lm: mesečna osnova za letno vozovnico za deset voženj, ki znaša
15,00 eurov;
-       
T: število mesecev v obdobju subvencioniranja vozovnic; pri tem velja,
da je za vozovnice za dijake T enak 10, za vozovnice za študente pa je T enak
9.
(2) Cena subvencionirane letne
vozovnice za deset voženj, ki jo plača upravičenec, za obdobje veljavnosti devetih
mesecev pa znaša 135 eurov, za obdobje veljavnosti desetih mesecev pa 150
eurov.
16. člen
(cena enosmerne subvencionirane vozovnice,
ki jo plača upravičenec)
Cena enosmerne subvencionirane vozovnice,
ki jo plača upravičenec, je enaka ceni subvencionirane vozovnice, ki jo plača
upravičenec.
17. člen
(kombinirana vozovnica)
(1) Ne glede na določbe 10., 11., 12.,
13., 14., 15. in 16. člena tega pravilnika se upravičencu, ki uveljavlja
pravico do subvencionirane vozovnice za medkrajevni avtobusni oziroma
železniški promet v kombinaciji z uveljavljanjem pravice do subvencionirane
vozovnice za mestni promet, cena subvencionirane vozovnice poveča za višino
doplačila za mestni promet, ki ne presega 15 eurov. Natančna cena doplačila
upravičenca za mestni promet se definira v pogodbi med ministrstvom, pristojnim
za promet in upravljavcem mestnega prometa.
(2) Upravičenec lahko uveljavlja
pravico do subvencionirane polletne ali letne vozovnice za mestni promet le na
osnovi v istem obdobju veljavne polletne ali letne vozovnice za medkrajevni
promet.
18. člen
(ugodnosti)
(1) Upravičenci, ki so izvedli nakup
letne vozovnice ali dveh polletnih vozovnic oziroma letne vozovnice za 10
voženj ali dveh polletnih vozovnic za 10 voženj so upravičeni do istovrstnih
brezplačnih mesečnih vozovnic na enaki relaciji in v obdobju od 1. 7. do
31. 8..
(2) Upravičenci, ki so izvedli nakup
polletne vozovnice oziroma polletne vozovnice za 10 voženj so upravičeni do ene
istovrstne brezplačne mesečne vozovnice na enaki relaciji in sicer v obdobju od
1. 7. do 31. 8..
(3) Dijaki oziroma udeleženci izobraževanja
odraslih, ki so izvedli nakup 10 mesečnih vozovnic oziroma 10 vozovnic za 10
voženj in študentje, ki so izvedli nakup 9 mesečnih vozovnic oziroma 9 vozovnic
za 10 voženj, so upravičeni do istovrstnih brezplačnih mesečnih vozovnic na
enaki relaciji in v obdobju od 1. 7. do 31. 8..
(4) Vozovnice izdane kot ugodnosti
niso subvencionirane.
19. člen
(črtan)

Pravilnik o določanju cen subvencioniranega
prevoza (Uradni list RS, št. 69/13) vsebuje naslednjo prehodno in
končni določbi:
»20. člen
(prehodna
določba)
Za nakup mesečne vozovnice za deset voženj
v mesecu septembru 2013, se za upravičence s statusom študenta v študijskem
letu 2012/13 uporablja prvi odstavek 5. člena Pravilnika o določanju cen
subvencioniranega prevoza (Uradni list RS, št. 65/12, 102/12 in 5/13).
21. člen
(prenehanje
veljavnosti)
Z dnem uveljavitve tega Pravilnika preneha
veljati Pravilnik o določanju cen subvencioniranega prevoza (Uradni list RS,
št. 65/12, 102/12 in 5/13).
22. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o določanju
cen subvencioniranega prevoza (Uradni list RS, št. 61/15) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.