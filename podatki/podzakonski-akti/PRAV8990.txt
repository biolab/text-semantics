1. člen
(1) Ta pravilnik določa obliko in
vsebino certifikata o licenci, ki ga ministrstvo za notranje zadeve podeli
gospodarski družbi, samostojnemu podjetniku posamezniku ali osebi, ki
samostojno opravlja dejavnost zasebnega varovanja po dokončnosti odločbe o
izdaji licence.
(2) Certifikat o licenci (v nadaljnjem
besedilu: certifikat) se podeli za vsako posamezno vrsto licence.
2. člen
(1) Certifikat je pravokotne oblike
standardnega formata A4 (210 x 297 mm). Osnovna barva je bela. Na njem je barvni
logotip Ministrstva za notranje zadeve Republike Slovenije (modra, rdeča in
rumena), besedilo je v modri barvi, besedilo »CERTIFIKAT O LICENCI« je v rumeni
barvi z modrimi obrobami. V podlagi sta vinjeta in grb Republike Slovenije v
svetlo oranžni barvi.
(2) Certifikat se izda na obrazcu
CER/VAR-1 MNZ RS (PC 4), ki je kot priloga 1 sestavni del tega pravilnika.
(3) Vsi podatki se v obrazec vpisujejo
mehanografsko s tiskalnikom računalnika.
3. člen
(1) V glavi obrazca so podatki o
izdajatelju certifikata in pravna podlaga za izdajo.
(2) Osrednji del obrazca vsebuje naziv
»CERTIFIKAT O LICENCI«, podatke o vrsti licence ter podatke o nazivu in sedežu
izvajalca zasebnega varovanja, ki mu je bil izdan certifikat.
(3) V spodnjem delu obrazca so
številka certifikata, kraj in datum izdaje ter prostor za žig in podpis pooblaščene
osebe.

Priloga
1: Certifikat o licenci

Pravilnik o obliki in vsebini certifikata o
licenci (Uradni list RS, št. 33/08)
vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obliki in vsebini certifikata o licenci (Uradni list RS, št. 40/10) vsebuje naslednji končni določbi:
»3. člen
Certifikati o licenci izdani na podlagi
Pravilnika o obliki in vsebini certifikata o licenci (Uradni list RS, št.
33/08) ostanejo v veljavi.
4. člen
Ta pravilnik začne veljati naslednji dan po
objavi v Uradnem listu Republike Slovenije.«.