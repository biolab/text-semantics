1.     
Banka Slovenije bo 10. avgusta 1993 dala v prodajo priložnostne zlatnike
in srebrnike, izdane ob 400-letnici bitke pri Sisku (Uradni list RS, št. 18/93)
z znamenji, ki so določena z Uredbo o glavnih znamenjih priložnostnih kovancev
ob 400-letnici bitke pri Sisku (Uradni list RS, št. 45/93). 
2.     
Priložnostni kovanci, izdelani iz zlata in srebra, se bodo prodajali po
ceni, ki je večja od njihove nominalne vrednosti. 
3.     
Banka Slovenije bo 10. avgusta 1993 izročila v obtok tudi priložnostni
kovanec za 5 tolarjev, izdelan iz kovin, iz katerih se izdelujejo kovanci v
obtoku, in z znamenji, ki so določena z Uredbo o glavnih znamenjih
priložnostnih kovancev ob 400-letnici bitke pri Sisku (Uradni list RS, št.
45/93). Kovanec bo izročen v obtok po njegovi nominalni vrednosti. 
4.     
Vsi priložnostni kovanci iz 1. in 3. točke tega sklepa so zakonito
plačilno sredstvo v višini nominalne vrednosti, ki je označena na njih. 
5.     
Ta sklep začne veljati z dnem objave v Uradnem listu Republike
Slovenije.
Št. GP-21
Ljubljana, dne 27. julija 1993.
Predsednik 
Sveta Banke Slovenije 
Guverner 
dr. France Arhar l. r.