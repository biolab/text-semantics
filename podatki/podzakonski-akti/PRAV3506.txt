I. SPLOŠNI DOLOČBI
1. člen
S tem pravilnikom se določa način vodenja evidence statutov
sindikatov (v nadaljnjem besedilu: evidenca).
2. člen
V evidenco se vpisujejo statuti sindikatov, ki so v hrambi
pri pristojnem upravnem organu.
II. VSEBINA, NAČIN VPISOVANJA IN VODENJE EVIDENCE
3. člen
Evidenca vsebuje rubrike za naslednje podatke: 
1.    
zaporedna številka vpisa v evidenco, 
2.    
datum vpisa v evidenco, 
3.    
naziv statuta, 
4.    
ime in kratica sindikata, 
5.    
sedež sindikata, 
6.    
številka in datum izdaje odločbe o hrambi statuta, 
7.    
datum izbrisa iz evidence.
4. člen
Evidenca se vodi v evidenčni knjigi ali kot računalniška
evidenca. 
Evidenčni vpis overi pristojni upravni organ s svojim pečatom
in podpisom uradne osebe, ki je pooblaščena za vodenje evidence.
5. člen
Poleg evidenčne knjige oziroma računalniške evidence iz
prejšnjega člena, pristojni upravni organ vodi in vzdržuje tudi zbirko listin,
ki je podlaga za vpis v evidenco.
6. člen
Sindikat mora sporočiti pristojnemu upravnemu organu vse
spremembe podatkov, ki se vpisujejo v evidenco in dejstva, ki so podlaga za
vpis v evidenco. 
Spremembe se vpišejo v ustrezno rubriko evidence.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 121-02-044/93
Ljubljana, dne 3. aprila 1993.
Jožica Puhar l. r. 
Ministrica 
za delo, družino in 
socialne zadeve