1. SPLOŠNE DOLOČBE
1. člen
(1) Ta pravilnik za neposredne
uporabnike državnega proračuna ureja postopke, obrazce in druge dokumente za:
1.     
določitev kvot (36. člen Zakona o javnih financah – Uradni list RS, št.
79/99, 124/00, 79/01, 30/02, 56/02 – ZJU, 110/02 – ZDT-B, 127/06 – ZJZP in
14/07 – ZSPDPO; v nadaljnjem besedilu: ZJF);
2.     
pripravo mesečnih načrtov za izvrševanje proračuna (37. člen ZJF);
3.     
prerazporejanje pravic porabe;
4.     
odpiranje novih postavk v proračunu ali novih kontov v okviru že odprtih
postavk;
5.     
vključevanje namenskih prejemkov in izdatkov v proračun (43. člen ZJF),
predvsem pa namenskih prihodkov:
- 
donacij (tip 30 in tip 32);
- 
predpristopnih pomoči (tip 3);
- 
popristopnih pomoči (tip 28);
- 
prenešeno izvrševanje nalog (tip 27);
- 
kupnin od prodaje in zamenjave državnega
stvarnega premoženja (tip 5);
- 
najemnin od državnega premoženja (tip 18);
- 
odškodnin iz naslova zavarovanj državnega
premoženja (tip 7);
- 
prihodkov iz naslova lastne dejavnosti
neposrednih uporabnikov in plačevanje med neposrednimi uporabniki (tip 6);
- 
prispevkov in pristojbin (tip 9 in tip 11);
- 
vplačanih tiskovin (tip 23);
- 
proračunskih skladov (tip 17);
6.     
zavarovanje predplačil (52. člen ZJF);
7.     
prevzemanje obveznosti v breme proračuna ter evidentiranje prevzetih
obveznostih;
8.     
spremljanje in spreminjanje načrta razvojnih programov ter zaključevanja
projektov;
9.     
izplačila iz proračuna (54. člen ZJF);
10.  
obveščanje Ministrstva za finance (v nadaljnjem besedilu: MF);
11.  
postopke dodelitve sredstev subvencij, posojil in drugih oblik
sofinanciranj iz državnega proračuna.
(2) Določbe tega pravilnika se
smiselno uporabljajo tudi za občine.
(3) Določbe tega pravilnika, ki se
nanašajo na proračun, se uporabljajo tudi za rebalans proračuna in spremembe
proračuna.
(4) (črtan).
2. člen
Izrazi, uporabljeni v tem pravilniku, imajo
naslednji pomen:
1.     
neposredni uporabniki so neposredni uporabniki državnega proračuna;
2.     
skupine neposrednih uporabnikov so tiste, ki so določene v drugem
odstavku 19. člena ZJF, in sicer:
- 
ministrstva in organi ter organizacije v
njihovi sestavi;
- 
Generalni sekretariat vlade ter vladne službe,
za katere je pooblaščen generalni sekretar vlade;
- 
upravne enote;
- 
sodišča in Sodni svet,
- 
tožilstva;
3.     
predlagatelji finančnih načrtov so predlagatelji finančnih načrtov, ki
so določeni v drugem odstavku 19. člena ZJF, in drugi neposredni uporabniki, ki
so zajeti v navedenem členu ZJF, pa niso navedeni v drugem odstavku 19. člena
ZJF;
4.     
organ upravljanja (v nadaljnjem besedilu: OU) je neposredni uporabnik,
ki je pristojen za opravljanje nalog upravljanja in izvajanja programov,
sofinanciranih s sredstvi iz proračuna Evropske unije (v nadaljnjem besedilu:
namenska sredstva EU) na področju skupne kmetijske politike, kohezijske
politike in notranjih politik.
5.     
prejemnik donacije je neposredni uporabnik, ki je pristojen za izvedbo
aktivnosti, financirane s sredstvi donacije;
6.     
skrbnik prejemkov proračuna je državni organ, ki na podlagi zakona
oziroma podzakonskega predpisa določa vrsto in višino denarnih obveznosti do
države (na primer izda sodno ali upravno odločbo ali sklep), evidentira
obveznosti, evidentira plačilo obveznosti in izvaja izterjavo neplačanih
obveznosti;
7.     
nadzornik prejemkov proračuna je državni organ, ki evidentira in nadzira
plačila obveznosti do države ter izterjuje neplačane zapadle obveznosti in o
tem tekoče obvešča skrbnika, oziroma ki določa vrsto in višino obveznosti do
države;
8.     
predlagatelj je oseba, ki potrdi pripravljeno odredbo za podpis
odredbodajalca;
9.     
računovodska služba uporabnika je računovodska služba neposrednega
uporabnika, za katerega se računovodstvo ne vodi pri Direktoratu za javno
računovodstvo v MF (v nadaljnjem besedilu: DJR);
10.  
likvidnostna komisija je likvidnostna komisija, ki jo imenuje minister
za finance;
11.  
proračun je proračun Republike Slovenije, spremembe proračuna Republike
Slovenije ali rebalans proračuna Republike Slovenije;
12.  
proračunska postavka (v nadaljnjem besedilu: postavka) je del
podprograma, ki prikazuje celoto ali del aktivnosti, projekta ali ekonomski
namen porabe sredstev iz delovnega področja enega neposrednega uporabnika;
13.  
proračunska vrstica je postavka-konto in je del postavke, ki v skladu s
predpisanim kontnim načrtom natančno določa ekonomski namen izdatkov postavke
in je temeljna enota za izvrševanje proračuna;
14.  
posebna postavka je postavka, na kateri se v proračunu izkazujejo
namenski prejemki in mora imeti opredeljen tip postavke;
15.  
integralna postavka je postavka, ki se financira iz rednih proračunskih
sredstev, in je opredeljena kot postavka tipa 1;
16.  
tip postavke označuje način porabe sredstev oziroma pravic porabe na
postavki (na primer tip 1 za integralne postavke, različni tipi za posebne
postavke iz šifranta tipov postavk v enotnem računalniško podprtem
računovodskem programu z imenom MFERAC – v nadaljnjem besedilu: sistem MFERAC);
17.  
pravica porabe je pravica neposrednega uporabnika da prevzema in pokriva
obveznosti v breme sredstev na določeni proračunski vrstici;
18.  
prerazporejanje je prerazporejanje pravic porabe med postavkami;
19.  
razporejanje je razporejanje pravic porabe iz splošne proračunske
rezervacije na druge proračunske postavke in med konti znotraj proračunskih
postavk;
20.  
evidentirane predobremenitve so v breme proračuna prevzete obveznosti,
ki so evidentirane v sistemu MFERAC s potrditvijo obrazca Finančni elementi
predobremenitev (v nadaljnjem besedilu: FEP);
21.  
obrazec FEP je aplikacijski obrazec v sistemu MFERAC;
22.  
odredba je dokument, ki je podlaga za izplačilo v breme proračuna
oziroma določne postavke oziroma proračunske vrstice;
23.  
dinamizirana ocena je mesečna dinamika ocene prejemkov in izdatkov
proračuna ter finančnih načrtov neposrednih uporabnikov za tekoče leto;
24.  
letni program financiranja proračuna je program, s katerim se načrtuje
zadolževanje države, upravljanje z državnimi dolgovi in intervencije na trgu
vrednostnih papirjev v določenem letu, ki ga v skladu s 84. členom ZJF sprejme
Vlada RS (v nadaljnjem besedilu: vlada) na predlog ministra za finance;
25.  
kvota je višina pravic porabe neposrednega uporabnika za trimesečno ali
drugo obdobje, v okviru katere sme neposredni uporabnik plačevati obveznosti v
breme pravic porabe njegovega finančnega načrta;
26.  
mesečni načrt za izvrševanje proračuna je pregled načrtovanih prihodkov
in drugih prejemkov proračuna in pregled načrtovanih odhodkov in drugih
izdatkov proračuna za določeni mesec, ki ga sestavljata mesečni načrt prejemkov
proračuna in mesečni načrt izdatkov proračuna;
27.  
mesečni likvidnostni načrt je obseg sredstev za obdobje enega meseca,
določen po skupinah uporabnikov oziroma samostojnih neposrednih uporabnikih in
po delovnih dnevih, v okviru katerega smejo plačevati obveznosti;
28.  
lastna dejavnost je tržna dejavnost neposrednega uporabnika, ki zajema
prodajo blaga in storitev, ki niso opredeljene kot dejavnosti oziroma naloge iz
pristojnosti neposrednega uporabnika, določene z zakonom, podzakonskim
predpisom ali aktom o ustanovitvi;
29.  
podračun proračuna je račun za izvrševanje proračuna Republike Slovenije
v okviru enotnega zakladniškega računa države;
30.  
predpristopne pomoči so prihodki, ki jih država prejme iz proračuna
Evropske unije (v nadaljnjem besedilu: EU) za programe, do katerih je bila
upravičena kot kandidatka za vstop v EU;
31.  
popristopne pomoči so prihodki, ki jih država prejme iz proračuna EU, in
od drugih EU donatorjev na podlagi mednarodnih pogodb;
32.  
projekt je ekonomsko nedeljiva celota aktivnosti, ki izpolnjujejo
določeno tehnično funkcijo in imajo opredeljene cilje, na podlagi katerih je
mogoče presojati, ali projekt izpolnjuje vnaprej določena merila. Projekt ima
vnaprej določeno trajanje, ki je omejeno z datumom začetka in zaključka;
33.  
faza projekta je tehnično in finančno samostojna celota, ki izpolnjuje
pogoje za projekt iz prejšnje točke. Za fazo projekta je mogoče šteti tudi
predhodne študije ter investicijsko in projektno dokumentacijo, potrebno za
izvedbo projekta;
34.  
investicijski projekt je skupek vseh aktivnosti v okviru neke
investicije, pri katerem se uporabljajo omejeni viri z namenom pridobivanja
koristi;
35.  
vrednost projekta je ocenjena skupna vrednost vseh izdatkov, ki so
potrebni za pripravo, izvedbo projekta in za predajo v uporabo. Ocenjena
vrednost projekta (predračun projekta) je določena v dokumentu o identifikaciji
projekta, izdelanem na strokovnih podlagah ali v drugem ustreznem izhodiščnem
dokumentu. Izražena je v tekočih cenah ob upoštevanju dinamike financiranja, ki
izhaja iz terminskega plana izvedbe projekta. Realizirano vrednost projekta se
v času izvedbe ugotavlja z vmesnimi ali končnim obračunom (obračun projekta);
36.  
načrt financiranja projekta sestavljajo podatki o vseh izdatkih za
projekt ter podatki o vseh virih za financiranje teh izdatkov;
37.  
izdatki za projekt v načrtu financiranja so izvršeni izdatki v preteklih
letih (realizacija) in načrtovani izdatki v tekočem in v naslednjih letih.
Izdatki za projekt se lahko vodijo po ekonomskih namenih (veljavni plan
izdatkov). Vsota izdatkov v preteklih letih in predvidenih izdatkov v tekočem
in naslednjih letih je enaka vrednosti projekta;
38.  
viri za financiranje projekta v načrtu financiranja projekta so izvršena
plačila za projekt v preteklih letih in načrtovana plačila v tekočem in v
naslednjih letih za financiranje celotne vrednosti projekta v celotnem obdobju
trajanja izvedbe projekta. Viri za financiranje projekta so proračunski viri in
ostali, neproračunski viri. Proračunski viri so plačila v preteklih letih in
pravice porabe na proračunskih vrsticah v tekočem in v naslednjih letih ter
predvidene pravice porabe v naslednjih letih. Ostali viri so plačila za projekt
drugih pravnih ali fizičnih oseb v preteklih letih in načrtovana plačila v
tekočem in bodočih proračunskih letih;
39.  
evidenčni projekt je načrt financiranja še neznane skupine projektov, za
katero pa so znani cilji in namen, vendar v načrt razvojnih programov (v
nadaljnjem besedilu: NRP) še niso uvrščeni projekti, s katerimi bodo cilji
doseženi;
40.  
celovit projekt sestavlja več projektov, od katerih vsak predstavlja
tehnično-tehnološko in ekonomsko zaokroženo celoto.
3. člen
Obrazci in izpisi, ki so določeni s tem
pravilnikom, morajo biti pravilno izpolnjeni, uradno podpisani in opremljeni z
žigom neposrednega uporabnika, razen če je s tem pravilnikom določeno drugače.
Če je obrazec podpisan elektronsko, žig ni obvezen.
2. POSTOPKI IN POGOJI ZA DOLOČITEV KVOT
4. člen
(1) V začetku leta določi minister za
finance dinamizirano oceno, ki se uporablja za spremljanje realizacije prejemkov
in izdatkov proračuna, upravljanje z likvidnostjo proračuna in določitev kvot.
(2) Ob pripravi dinamizirane ocene
določi minister za finance v sodelovanju z neposrednimi uporabniki dneve
izplačil za naslednje vrste odhodkov državnega proračuna:
1.     
plače;
2.     
izdatke za blago in storitve;
3.     
socialne transfere;
4.     
transfere občinam;
5.     
transfere v Zavod za pokojninsko in invalidsko zavarovanje (v nadaljnjem
besedilu: ZPIZ).
5. člen
(1) Kvoto določi vlada.
(2) Vlada določi kvote po skupinah
uporabnikov in samostojnih neposrednih uporabnikih.
(3) Predlagatelj finančnega načrta je
zadolžen za posredovanje vseh gradiv, potrebnih za določitev kvot, med MF in
neposrednimi uporabniki iz njegove pristojnosti.
6. člen
V obdobju začasnega financiranja je kvota
enaka obsegu pravic porabe v finančnemu načrtu skupine neposrednih uporabnikov
oziroma neposrednega uporabnika za to obdobje.
7. člen
MF pri predlaganju kvote upošteva:
1.     
letni finančni načrt neposrednega uporabnika;
2.     
evidentirane predobremenitve neposrednega uporabnika;
3.     
likvidnostne možnosti proračuna;
3.a  pravočasno
obveščanje predlagateljev finančnih načrtov o spremembah likvidnostnega načrta;
4.     
sezonsko komponento porabe proračunskih sredstev.
8. člen
(1) Vlada določi kvote na predlog MF
do 20. dne v mesecu pred začetkom obdobja, za katerega se kvota določa.
(2) Povečanje kvote, ki jo je določila
vlada, je mogoče samo, če to odobri MF.
(3) Če med neposrednim uporabnikom in
MF ni mogoče doseči soglasja, odloča o povečanju kvote vlada na predlog MF.
(4) Povečanje kvote je mogoče, če:
1.     
so prejemki proračuna za obdobje določanja kvote večji, kot so v
dinamizirani oceni načrtovani za to obdobje, ali
2.     
zakon določa, da je dopustno zadolževanje v večjem obsegu.
3. NAČRTOVANJE LIKVIDNOSTI PRORAČUNA
3.1. Določitev
likvidnostnega načrta
9. člen
Izvrševanje proračuna se izvaja na podlagi
mesečnega načrta za izvrševanje proračuna, ki ga sestavljata:
1.     
mesečni načrt prejemkov proračuna in
2.     
mesečni načrt izdatkov proračuna.
10. člen
(1) Predlog mesečnega načrta prejemkov
proračuna pripravi MF na podlagi predlogov načrtov prejemkov proračuna:
1.     
Finančne uprave Republike Slovenije (v nadaljnjem besedilu: FURS), ki
jih mora posredovati MF najkasneje do 22. v mesecu, in
2.     
drugih neposrednih uporabnikov, skrbnikov prejemkov proračuna in
nadzornikov prejemkov proračuna, ki jih morajo posredovati MF na njegovo
zahtevo.
(2) Skrbnik prejemkov proračuna lahko
za nadziranje in izterjavo plačila obveznosti pooblasti nadzornika prejemkov
proračuna, da to opravlja v njegovem imenu in ga o tem tekoče obvešča.
(3) Mesečni načrt prejemkov proračuna
potrdi v imenu MF likvidnostna komisija.
11. člen
Neposredni uporabniki, ki imajo odprte
račune za donacije, predpristopne in popristopne pomoči EU morajo do 22. v
mesecu MF posredovati okvirni načrt prilivov in odlivov za naslednji mesec
ločeno za račune iz prvega in tretjega odstavka 42. člena tega pravilnika.
12. člen
FURS med mesecem MF obvešča o vseh
pomembnejših spremembah in dogodkih, ki vplivajo na dinamiko oziroma višino
potrjenega načrta prejemkov. V primeru večjih odstopanj pripravita tudi pisno
obrazložitev in jo posredujeta likvidnostni komisiji.
13. člen
(črtan)
14. člen
(1) Mesečni načrt izdatkov proračuna
določi MF na podlagi predlogov mesečnih likvidnostnih načrtov predlagateljev
finančnih načrtov.
(2) Načrtovanje se izvaja v sistemu
MFERAC. Predlagatelji finančnih načrtov predloge mesečnih likvidnostnih načrtov
pripravijo najkasneje do 24. dne v tekočem mesecu za prihodnji mesec. Predlog
mesečnega likvidnostnega načrta se pripravi v okviru določene kvote pravic
proračunske porabe.
15. člen
(1) Likvidnostni načrti se določijo po
skupinah uporabnikov oziroma samostojnih neposrednih uporabnikih.
(2) Predlagatelj finančnega načrta je
zadolžen za posredovanje vseh gradiv, potrebnih za določitev mesečnih
likvidnostnih načrtov, med MF in neposrednimi uporabniki iz njegove
pristojnosti.
(3) Mesečne likvidnostne načrte določi
v imenu MF likvidnostna komisija.
(4) MF
do 7. v mesecu za tekoči mesec o potrjenih mesečnih likvidnostnih načrtih
obvesti predlagatelje finančnih načrtov.
16. člen
(1) MF pri določanju mesečnega
likvidnostnega načrta poleg predlogov iz prejšnjega člena upošteva tudi:
1.     
določene, izkoriščene in še proste kvote;
2.     
likvidnostne možnosti proračuna;
2.a  pravočasno
obveščanje predlagateljev finančnih načrtov o spremembah likvidnostnega načrta;
3.     
oceno realizacije proračuna v preteklih mesecih.
(2) Če predlagatelj finančnega načrta
v roku iz 14. člena tega pravilnika v sistemu MFERAC ne pripravi in posreduje v
obravnavo predloga mesečnega likvidnostnega načrta, se kot njegov predlog
upoštevajo evidentirane predobremenitve v objektu za planiranje v okviru
sistema MFERAC.
3.2. Spremembe
mesečnega likvidnostnega načrta
17. člen
(1) O spremembi rokov in zneskov plačil v
okviru mesečnega likvidnostnega načrta izdatkov, ki na posamezni dan presežejo
20.000 evrov, predlagatelj finančnih načrtov obvesti MF tri delovne dni pred
dnevom plačila, ki je določen v mesečnem likvidnostnem načrtu. Za spremembo, ki
ne preseže 20.000 evrov, predlagatelj finančnega načrta pripravi korekcijo
likvidnostnega načrta do 20. dne v mesecu za tekoči mesec. Predlagatelj finančnega
načrta spremembo pripravi v sistemu MFERAC.
(2) Ne glede na prejšnji odstavek se v
primeru plačil obveznosti v krajših rokih, ki jih dopušča zakon, ti zneski
plačil sporočijo najkasneje en delovni dan pred dnevom plačila, ki je določen v
likvidnostnem načrtu.
(3) Predlagatelj finančnega načrta lahko z
vlogo, ki jo pripravi v sistemu MFERAC, predlaga povečanje mesečnega
likvidnostnega načrta izdatkov.
(4) Povečanje mesečnega likvidnostnega
načrta izdatkov odobri MF, če skupina uporabnikov oziroma samostojni neposredni
uporabnik ni v celoti izkoristil kvote in:
1.     
to dopušča ugodna izhodiščna likvidnostna situacija proračuna ali
2.     
so prejemki proračuna večji kot so načrtovani za to obdobje ali
3.     
drugi predlagatelji finančnih načrtov pisno sporočijo, da ne bodo izkoristili
veljavnega mesečnega likvidnostnega načrta.
(5) Če MF skupini uporabnikov oziroma
samostojnemu neposrednemu uporabniku odobri povečan obseg mesečnega
likvidnostnega načrta, ponovno znižanje v okviru posameznega meseca ni več
možno.
(6) V primeru
odstopanj mesečnega likvidnostnega načrta nad 1.000.000 evrov neposredni
proračunski uporabniki pripravijo obrazložitev v sistemu MFERAC.
3.2. Stroški zaradi nepravočasnega
obveščanja MF o spremembi likvidnostnega načrta
(črtano)
18. člen
(črtan)
19. člen
(črtan)
20. člen
(črtan)
21. člen
(črtan)
22. člen
(črtan)
23. člen
(črtan)
24. člen
(črtan)
25. člen
(črtan)
4. POSTOPKI PRERAZPOREJANJA PRAVIC PORABE
26. člen
(1) Pravico predlagati prerazporeditev
ima predlagatelj prerazporeditve. Predlagatelj prerazporeditve je pod pogoji iz
zakona, ki ureja izvrševanje proračuna Republike Slovenije določenega leta (v
nadaljnjem besedilu: ZIPRS), neposredni uporabnik, predlagatelj finančnih
načrtov, OU in vlada.
(2) Osnova za prerazporejanje pravic
porabe po določilih ZIPRS je zadnji sprejeti proračun za leto izvrševanja.
(3) Prerazporejajo se lahko samo
proste pravice porabe.
(4) Proste pravice porabe so pravice,
ki niso zasedene s projekti v NRP kot tretjem delu proračuna in niso obremenjene
s prevzetimi obveznostmi na način iz 8. poglavja tega pravilnika.
(5) Ne glede na prejšnji odstavek, o
prerazporeditvah pravic porabe, kadar stopijo v veljavo določila iz ZIPRS, ki
se nanašajo na ukrepe za uravnoteženje proračuna ali za namene, ki dovoljujejo
vladi prerazporejanje pravic porabe brez omejitev, odloča vlada.
(6) Pri prerazporeditvah pravic porabe
iz prejšnjega odstavka vlada s sklepom predpiše tudi način odprave povzročene
neskladnosti med projekti v NRP in zagotovljenimi pravicami porabe v posebnem
delu proračuna.
27. člen
(1) Predlagatelj prerazporeditve
samostojno izvede prerazporeditev, o kateri lahko v skladu z ZIPRS samostojno odloča.
Odločitev o prerazporeditvi sprejme s podpisom obrazca »Predlog za
prerazporeditev sredstev« (aplikacijski obrazec v sistemu MFERAC, v nadaljnjem
besedilu: obrazec PPS).
(2) Obrazec PPS mora podpisati
odgovorna oseba predlagatelja prerazporeditve, s čimer se šteje, da je uporabnik
sprejel sklep o prerazporeditvi.
(3) Prerazporeditev operativno izvede
oseba predlagatelja prerazporeditve.
(4) Podpisan obrazec PPS arhivira
predlagatelj prerazporeditve.
28. člen
(1) Predlog za prerazporeditev, o
kateri v skladu z ZIPRS odloča OU, posreduje predlagatelj prerazporeditve OU na
obrazcu PPS.
(2) Predlagatelj prerazporeditve pred
posredovanjem obrazca OU vnese predlog prerazporeditve v MFERAC in izpis
obrazca PPS posreduje OU.
(3) OU vrne nepravilno izpolnjen obrazec
PPS neposrednemu uporabniku v popravek ali dopolnitev.
(4) OU zavrne predlog za
prerazporeditev pravic porabe, če ni razpoložljivih pravic porabe na
proračunski vrstici, iz katere se sredstva prerazporejajo ali, če se s
predlagano prerazporeditvijo ne strinja in pojasni svoje stališče.
(5) OU v petih dneh po prejemu
predloga za prerazporeditev izvede prerazporeditev in obvesti predlagatelja prerazporeditve
o izvedeni prerazporeditvi. Obrazec PPS OU arhivira.
(6) OU samostojno izvede
prerazporeditev, če se tako dogovori z neposrednim uporabnikom oziroma
predlagatelji prerazporeditve in v vseh tistih primerih, za katere ZIPRS
izrecno določa, da lahko OU izvede prerazporeditev pravic porabe tudi brez
soglasja neposrednega uporabnika. OU o izvedeni prerazporeditvi obvesti
uporabnika s sklepom o prerazporeditvi pravic porabe (aplikacijski obrazec
DPS-4-01/25).
29. člen
(1) Predlog za prerazporeditev, o
kateri v skladu z ZIPRS odloča vlada, posreduje predlagatelj prerazporeditve DP
na obrazcu PPS.
(2) Predlagatelj prerazporeditve pred
posredovanjem obrazca v DP vnese predlog prerazporeditve v sistem MFERAC in
izpis obrazca PPS posreduje v DP.
(3) DP vrne nepravilno izpolnjen
obrazec PPS neposrednemu uporabniku v popravek ali dopolnitev.
(4) DP zavrne predlog za
prerazporeditev pravic porabe, če ni razpoložljivih pravic porabe na
proračunski vrstici, iz katere se sredstva prerazporejajo.
(5) Usklajen predlog za
prerazporeditev posreduje MF v odločitev vladi.
(6) V primeru, da DP ne soglaša s
predlagano prerazporeditvijo, predlagatelj pa vztraja pri svojem predlogu, MF v
obrazložitvi predloga za prerazporeditev predlaga vladi, da predloga ne sprejme
in pojasni svoje stališče.
(7) DP v petih dneh po prejemu sklepa
vlade izvede prerazporeditev in obvesti predlagatelja prerazporeditve o izvedeni
prerazporeditvi. Obrazec PPS DP arhivira.
30. člen
Predlagatelji prerazporeditve morajo
predložiti DP predlog za prerazporeditev na postavkah za plače, o katerih odloča
vlada, najkasneje do 15. dne v mesecu, v kolikor gre za zagotovitev ocenjenih
manjkajočih pravic porabe, potrebnih za naslednje izplačilo plač.
31. člen
Prerazporeditev se na samostojnem strežniku
neposrednega uporabnika lahko dokončno izvrši samo, če se prerazporeditev
predhodno izvrši na centralnem strežniku MF.
5. POSTOPKI ZA ODPIRANJE NOVIH POSTAVK ALI NOVIH KONTOV
V OKVIRU V PRORAČUNU ŽE ODPRTIH POSTAVK
32. člen
(1) Če so izpolnjeni pogoji iz 41.,
42., 43., 45., 46., 47. in 74. člena ZJF in ZIPRS, se lahko v sprejetem
proračunu odprejo nove postavke oziroma proračunske vrstice ali pa se
aktivirajo stare.
(2) O odpiranju novih postavk odloča
DP na podlagi obrazloženega predloga neposrednega uporabnika.
33. člen
(1) Nov konto v okviru v proračunu že
določenih postavk se praviloma sme odpreti v okviru podskupine kontov postavke,
v okviru katere se konto odpira.
(2) Pravice porabe na novem kontu se
zagotovijo z razporeditvijo v okviru proračunske postavke ali s prerazporeditvijo.
(3) O odpiranju novih kontov izdatkov
odloča DP na predlog neposrednega uporabnika. Predlog mora biti posredovan na
obrazcu »Predlog za odprtje nove proračunske vrstice« (v nadaljnjem besedilu:
PONPV), ki je v Prilogi 1 tega pravilnika, kjer mora biti označeno, da se
predlaga odprtje novega konta v okviru v proračunu že določenih postavk.
Obrazec PONPV se posreduje ločeno samo za odprtje novega konta. Utemeljitev
predloga mora biti vsebinsko dovolj podrobna, tako da je mogoče na njeni
podlagi presoditi upravičenost odprtja novega konta.
6. VKLJUČEVANJE NAMENSKIH PREJEMKOV IN IZDATKOV V PRORAČUN
34. člen
Namenski prejemki proračuna so prejemki
proračuna, ki so kot takšni opredeljeni v:
1.     
43. ter 74. členu ZJF in
2.     
ZIPRS.
35. člen
Za porabo namenskih prejemkov proračuna
veljajo določbe zakonov in podzakonskih predpisov, ki urejajo porabo proračunskih
sredstev, razen če ni v ZJF, ZIPRS ali tem pravilniku drugače določeno.
36. člen
(1) Namenski prejemki se v proračunu
izkazujejo na posebnih postavkah, ki so razvrščene v tipe proračunskih postavk
glede na vrsto prejemka.
(2) Neposredni uporabniki smejo prevzemati
in plačevati obveznosti v breme namenskih prejemkov samo do višine na posebni
postavki zagotovljenih pravic porabe.
37. člen
(1) Če se v proračun vplača namenski
prejemek, za katerega v sprejetem proračunu še ni odprta posebna postavka, odpre
DP na predlog neposrednega uporabnika, ki je prejemnik namenskih prejemkov,
novo posebno postavko.
(2) Predlog za odprtje posebne postavke
posreduje neposredni uporabnik DP na obrazcu »Vloga za odprtje nove proračunske
postavke-konto iz namenskih prejemkov in/ali povečanje oziroma razporeditve
veljavnega proračuna«, ki je v Prilogi 2 tega pravilnika.
(3) Posebna postavka se odpre:
1.     
glede na namen porabe namenskih prejemkov. Iz imena posebne postavke
mora biti razvidna vrsta namenskega prejemka, na katerega se izdatek nanaša,
ali namen porabe namenskih prejemkov in
2.     
v višini dejansko vplačanih namenskih prejemkov, razen če je v tem
pravilniku drugače določeno. Dejansko vplačilo namenskih prejemkov mora
dokazati neposredni uporabnik, ki je prejemnik namenskih prejemkov.
38. člen
(1) Če je v sprejetem proračunu za
določen namenski izdatek že odprta posebna postavka, se na tej postavki po
uveljavitvi proračuna določi obseg pravic porabe v višini 0 eurov.
(2) Obseg pravic porabe na posebni
postavki se poveča v višini:
1.     
iz preteklega leta prenesenih neporabljenih pravic porabe ali
2.     
dejansko vplačanih prejemkov proračuna, razen če je v tem pravilniku drugače
določeno. Dejansko vplačilo namenskih prejemkov mora dokazati neposredni
uporabnik, ki je prejemnik namenskih prejemkov.
(3) Po zaključku proračunskega leta je
zadnji rok za vložitev zahtevka za povečanje obsega pravic porabe iz namenskih
prejemkov preteklega leta 31. januar tekočega leta.
(4) Povečanje obsega pravic porabe se
izvede ročno ali avtomatsko.
39. člen
Prerazporejanje pravic porabe med posebnimi
postavkami in integralnimi postavkami ni dovoljeno.
40. člen
Določbe tega pravilnika, ki urejajo
določanje kvot, se ne uporabljajo za porabo namenskih prejemkov proračuna.
6.1. Donacije, predpristopne in popristopne
pomoči EU
6.1.1. Donacije
6.1.1.1 Splošno
41. člen
(1) Za sredstva donacij, predpristopnih in
popristopnih pomoči EU se lahko:
1.     
odpre namenski podračun v okviru EZRD,
2.     
določi podračun proračuna v domači ali tuji valuti, na katerega se
nakažejo sredstva donacij, predpristopnih in popristopnih pomoči EU, ali
3.     
odpre posebni namenski transakcijski račun (v nadaljnjem besedilu: PNTR)
pri Banki Slovenije v primerih, ko tuj donator ne dovoljuje vodenja sredstev na
računu v okviru podračuna EZRD ali gre za valuto, v kateri ni odprt EZRD. O
odprtju PNTR odloča Zakladnica Ministrstva za finance (v nadaljnjem besedilu:
Zakladnica).
(2) Pri odprtju računov proračunski
uporabniki ravnajo v skladu z zakonom, ki ureja opravljanje plačilnih storitev
za proračunske uporabnike, in drugimi predpisi, ki urejajo račune proračunskih
uporabnikov. O odprtju podračuna neposredni proračunski uporabnik obvesti
Zakladnico.
(3) Neposredni uporabnik obvesti Zakladnico
o vsakem pričakovanem nakazilu sredstev donacij, predpristopnih in popristopnih
pomoči EU najkasneje tri delovne dni pred nakazilom.
(4) Podrobnejša navodila pri določanju
sklicne številke neposredni uporabnik pridobi v DJR.
42. člen
(1) Donacije Republiki Sloveniji v
obliki denarnih sredstev so prihodek proračuna Republike Slovenije.
(2) Donacije so namenski prihodek
proračuna, ki se lahko uporabi samo za namene, za katere je bil podarjen in so
opredeljene kot postavke tipa 30.
(3) (črtan)
43. člen
Občine so lastnice premoženja, ki se nabavi
iz denarnih sredstev, ki se v državnem proračunu obravnavajo kot donacije in
jih kot investicijski transfer prejmejo od neposrednih uporabnikov oziroma jih
v njihovem imenu prejmejo druge pravne in fizične osebe.
44. člen
(1) Sredstva donacij se vključujejo v
proračun v skladu s 36. in 37. členom tega pravilnika. Sredstva donacij, ki se
vodijo kot projekti, se med letom uvrščajo v NRP skladno s pravili uvrščanja
projektov (168. člen tega pravilnika).
(2) V primeru sredstev donacij,
nominiranih v tuji valuti, se obseg pravic porabe na postavki donacij določa v
protivrednosti domače valute po referenčnem tečaju Evropske centralne banke (v
nadaljnjem besedilu: ECB), ki ga objavlja BS, oziroma po tečaju tujih valut, ki
jih določa BS v primeru, če posamezna valuta ni na tečajnici ECB.
(3) Prejemnik donacije mora sam voditi
evidenco o prejemu in o porabi sredstev v tuji valuti in jo mesečno posredovati
DJR, ki jo potrdi glede na stanje namenskem podračunu enotnega zakladniškega
računa države (v nadaljnjem besedilu: donacijski račun) in sporoči znesek
tečajnih razlik, pripisanih na donacijski račun. Neposredni uporabnik na osnovi
podatkov DJR pripravi, če je to potrebno, mesečno, vsekakor pa na dan
31. december, zahtevek za uskladitev obsega pravic porabe na postavki
donacij zaradi spremembe deviznih tečajev. Ta zahtevek posreduje v DP.
(4) V NRP se
za donacijo predvidi tudi financiranje slovenske udeležbe ter sredstva za
pokritje tistih stroškov, ki so potrebni za izvedbo projekta, ki pa jih donator
ne priznava kot upravičene stroške.
45. člen
(1) Kolikor v sporazumu ali pogodbi z
donatorjem ni drugače dogovorjeno, se iz sredstev donacij zagotavljajo sredstva
za plačilo:
1.     
davkov in prispevkov;
2.     
bančnih provizij;
3.     
konverzije tujih valut v eure;
4.     
drugih stroškov.
(2) V nasprotnem primeru zagotavlja
sredstva za navedene namene prejemnik donacije iz ustrezne postavke –
»slovenska udeležba«.
(3) (črtan).
46. člen
(črtan)
47. člen
Na podlagi pisne zahteve donatorja se
neporabljena sredstva donacij:
1.     
vrnejo donatorju, pri čemer se na ustrezni postavki za vrnjena sredstva
donacij zmanjšajo pravice porabe v finančnem načrtu neposrednega uporabnika,
ali
2.     
prerazporedijo za drugi namen donacij, če je to dogovorjeno v sporazumu
ali v pogodbi z donatorjem.
6.1.1.2. (črtano)
48. člen
(črtan)
49. člen
(črtan)
50. člen
(črtan)
51. člen
(črtan)
52. člen
(črtan)
53. člen
(črtan)
54. člen
(črtan)
55. člen
(črtan)
6.1.2. Predpristopne in popristopne
pomoči EU
6.1.2.1 Splošno
56. člen
(1) Določbe tega podpoglavja se
uporabljajo za uporabo sredstev programov PHARE, ISPA in SAPARD (tip 3), ki so
bila dodeljena Republiki Sloveniji v okviru predpristopnih pomoči EU, sredstev
Prehodnega vira (tip 28) ter sredstev Schengenskega vira in sredstev drugih
popristopnih programov, ki so dodeljena Republiki Sloveniji iz proračuna EU v
okviru popristopnih pomoči in s katerimi upravlja Nacionalni sklad (v
nadaljnjem besedilu: NS), razen če je s posebnim navodilom ministra, pristojnega
za finance, urejeno drugače.
6.1.2.2. PHARE in Prehodni vir
57. člen
(1) Finančni memorandum je sporazum
med Republiko Slovenijo in Evropsko skupnostjo, v katerem je določena višina
denarnih sredstev, ki jih zagotavlja EU, nameni, za katere lahko Republika
Slovenija črpa sredstva ter način in roki za njihovo porabo.
(2) (črtan)
58. člen
(črtan)
59. člen
(črtan)
60. člen
(1) Za obvezno poročanje Evropski
komisiji o sofinanciranju programov PHARE in programov Prehodnega vira s
slovenskimi sredstvi neposredni uporabnik poroča Nacionalnemu skladu, na
njegovo zahtevo.
(2) (črtan)
(3) (črtan)
(4) (črtan)
61. člen
(1) Centralna finančna pogodbena enota
(v nadaljnjem besedilu: CFPE) je v Republiki Sloveniji odgovorna za izvajanje
predhodnega nadzora nad uporabo sredstev programov PHARE oziroma Prehodnega
vira v fazi prevzemanja obveznosti in izvajanja plačil.
(2) Odredbodajalec za izvedbo programa
PHARE oziroma Prehodnega vira (v nadaljnjem besedilu: PAO) je oseba, ki v imenu
Republike Slovenije odgovarja in jamči Evropski komisiji za izvajanje
predhodnega nadzora nad uporabo sredstev programov PHARE oziroma Prehodnega
vira.
62. člen
(črtan)
63. člen
(črtan)
64. člen
(črtan)
65. člen
(črtan)
66. člen
(črtan)
67. člen
(črtan)
68. člen
CFPE v skladu z določbami posameznega
finančnega sporazuma in v okviru posameznega finančnega memoranduma pripravlja
poročila, ki jih predloži Nacionalnemu skladu.
69. člen
(1) Če izvajalec ali upravičenec
nakazanih sredstev PHARE ali Prehodnega vira ni v celoti porabil, mora CFPE v
skladu z določbami posameznega finančnega sporazuma pisno obvestiti Nacionalni
sklad, da je izvajalec oziroma upravičenec dolžan vrniti neporabljena sredstva.
(2) Če CFPE ugotovi, da so bila
sredstva PHARE ali Prehodnega vira nenamensko ali nepravilno ali preveč
izplačana, mora v skladu z določbami posameznega finančnega sporazuma pisno
obvestiti Nacionalni sklad. V tem primeru neposredni uporabnik zagotovi pravice
porabe za vračilo sredstev in s tem povezane obresti in stroške iz postavk v
svojem finančnem načrtu.
70. člen
Nacionalni sklad (v nadaljnjem besedilu:
NS) je v Republiki Sloveniji odgovoren za finančno upravljanje s sredstvi
predpristopnih in popristopnih pomoči EU, pri čemer je Nacionalni
odredbodajalec za program (v nadaljnjem besedilu: NAO) oseba, ki v imenu
Republike Slovenije odgovarja in jamči Evropski komisiji za sredstva predpristopnih
pomoči EU iz programov PHARE in Prehodnega vira.
71. člen
(črtan)
72. člen
(črtan)
73. člen
(črtan)
74. člen
(črtan)
75. člen
Evropski komisiji se na njeno zahtevo
vrnejo sredstva PHARE oziroma Prehodnega vira:
1.     
če so prejeta sredstva ostala neporabljena na računu NS;
2.     
če so bila sredstva PHARE oziroma Prehodnega vira nenamensko ali
nepravilno izplačana. Pravice porabe za vračila in s tem povezane obresti ter
za druge stroške mora zagotoviti neposredni uporabnik iz postavk v svojem finančnem
načrtu;
3.     
če po zaključku programa ni bil zagotovljen delež lastnega sofinanciranja,
morajo pravice porabe zagotoviti neposredni proračunski uporabniki, ki niso
izpolnili obveznosti, ki izhajajo iz finančnega memoranduma oziroma iz
mednarodne pogodbe.
76. člen
(črtan)
6.1.2.3. ISPA
77. člen
(črtan)
78. člen
(1) (črtan)
(2) Projekti ISPA pomenijo kohezijske
projekte, ki izvirajo iz programa ISPA, in za katere so bili podpisani finančni
memorandumi do 31. 12. 2003 in se niso zaključili do 30. 4. 2004.
79. člen
Finančni memorandum je sporazum med Republiko
Slovenijo in Evropsko skupnostjo, v katerem je določena višina denarnih
sredstev ISPA, ki jih zagotavlja Evropska skupnost, nameni, za katere lahko
Republika Slovenija črpa sredstva ISPA ter način in roki za njihovo porabo.
80. člen
(1) Proračunska postavka ISPA (v
nadaljnjem besedilu: postavka ISPA) je posebna proračunska postavka, ki je
namenjena za prevzemanje, evidentiranje in plačilo obveznosti v breme prejemkov
projektov ISPA. Postavka ISPA je vključena v sprejeti predlog finančnega načrta
pristojnega neposrednega uporabnika. Pravice porabe za realizacijo izplačila se
na ustrezni postavki ISPA v finančnem načrtu neposrednega uporabnika zagotovijo
z razporeditvijo sredstev, ki so nerazporejena na ustreznem računu NS (v
nadaljnjem besedilu: račun NS).
(2) Postavko ISPA oziroma v finančnem
načrtu neposrednega uporabnika odpre Sektor za proračun na predlog neposrednega
uporabnika, če:
1.     
je podpisan finančni memorandum za projekt ISPA in
2.     
s tem predhodno soglaša NS.
(3) Postavka
ISPA mora biti opremljena z oznako »ISPA CFCU« in mora biti opredeljena kot
postavka tipa (3) Postavka ISPA se odpre v višini 0 eurov. Kolikor je v sprejetem
proračunu že odprta postavka ISPA, se višina sredstev na tej postavki določi v
višini 0 eurov.
(4) Pravice
porabe se povečajo na osnovi soglasja Nacionalnega sklada k predlogu
neposrednega uporabnika za povečanje pravic porabe na postavki ISPA iz četrtega
odstavka tega člena. Pravice porabe na postavki ISPA se na koncu leta, na dan
31. december, prilagodijo višini izplačanih sredstev v letu.
81. člen
(1) Če finančni memorandum zahteva
sofinanciranje iz slovenskih sredstev mora biti:
-       
postavka, na kateri se zagotavljajo pravice porabe za sofinanciranje
projektov ISPA, opremljena z oznako »ISPA slovenska udeležba« in mora biti opredeljena
kot postavka tipa 20.
(2) Pravice porabe za plačilo DDV ter
drugih obveznih dajatev, potrebnih za izvedbo projektov ISPA, se praviloma
zagotavljajo na postavkah z oznako »ISPA slovenska udeležba« pri neposrednem
uporabniku.
(3) Prerazporejanje sredstev na
postavkah iz prejšnjega odstavka je urejeno z ZIPRS.
82. člen
(1) V primeru, da investitor projekta
ISPA oziroma pogodbe v okviru projekta ISPA (v nadaljnjem besedilu: projekt
ISPA), ki je hkrati tudi upravičenec do sredstev ISPA, ni neposredni uporabnik
državnega proračuna, se pogodbene obveznosti v okviru izvajanja projektov, za
katere so zagotovljena sredstva ISPA, prevzemajo samo na podlagi pogodbe o
sofinanciranju projektov ISPA (v nadaljnjem besedilu: pogodbe o
sofinanciranju), sklenjene med upravičencem do sredstev ISPA in pristojnim
neposrednim uporabnikom, pri katerem je odprta postavka ISPA.
(2) Pogodbo o sofinanciranju je
potrebno skleniti za sredstva ISPA v deležu sofinanciranja, ki ga predpiše
Evropska komisija glede na upravičeni znesek in ne sme presegati dodeljenega
zneska ISPA sredstev.
(3) V primeru, da je investitor
projekta ISPA, ki je hkrati tudi upravičenec do sredstev ISPA, neposredni
uporabnik državnega proračuna, sklenitev pogodbe o sofinanciranju ni smiselna.
83. člen
(1) Investitor projekta ISPA, ki je
hkrati tudi upravičenec do sredstev ISPA, (v nadaljnjem besedilu: upravičenec
do sredstev ISPA) izvrši potrebne kontrole računov pogodbenika s spremljajočo
dokumentacijo in v skladu s pravili, ki veljajo za kohezijski sklad določi
upravičeni znesek ter znesek ISPA. Znesek ISPA predstavlja delež, ki je določen
v Finančnem memorandumu glede na upravičeni znesek.
(2) Upravičenec do sredstev ISPA na
podlagi računov pogodbenika s spremljajočo dokumentacijo in po izvršenih
kontrolah izdela dokumentacijo zahtevka upravičenca do sredstev ISPA za porabo
sredstev ISPA, ki ga sestavljajo:
-       
zahtevek upravičenca do sredstev ISPA za porabo sredstev ISPA (v
nadaljnjem besedilu: zahtevek za porabo sredstev ISPA), ki ga naslovi na
neposrednega proračunskega uporabnika. Zahtevek upravičenca do sredstev ISPA za
porabo sredstev ISPA se šteje kot listina za izplačilo v kateri se navede,
kolikšen znesek se povrne upravičencu do sredstev ISPA iz postavke ISPA.
Zahtevek upravičenca do sredstev ISPA za porabo sredstev ISPA je naslovljen na
neposrednega proračunskega uporabnika;
-       
kopije računov pogodbenika s spremljajočo dokumentacijo v številu, ki je
predpisano v pogodbi o sofinanciranju;
-       
poročilo upravičenca do sredstev ISPA o napredku glede na finančne in
fizične kazalce za projekt ISPA z izjavo o opravljenih kontrolah in dokazili, v
skladu s kohezijskimi pravili ali zahtevami Nacionalnega sklada in/ali neposrednega
proračunskega uporabnika;
-       
izjavo upravičenca do sredstev ISPA o datumih plačil vseh računov
pogodbeniku, ki so podlaga zahtevka za porabo sredstev ISPA;
-       
kopijo kontrolnika upravičenca do sredstev ISPA za porabo sredstev ISPA.
(3) Če NS pri izvajanju kontrol v
skladu z 9. točko 7. člena Uredbe o izvajanju postopkov pri porabi
sredstev Kohezijskega sklada EU v Republiki Sloveniji (Uradni list RS, št.
41/07) ugotovi, da se znesek upravičenih izdatkov ali znesek sredstev ISPA
spremeni, zahteva popravek dokumentacije za povračilo iz sredstev ISPA od
neposrednega proračunskega uporabnika. Upravičenec do sredstev ISPA mora
neposrednemu proračunskemu uporabniku poslati popravljeno dokumentacije
zahtevka upravičenca do sredstev ISPA v roku, ki ga določi neposredni
proračunski uporabnik.
(4) NS ali neposredni proračunski
uporabnik lahko zahtevata od upravičenca do sredstev ISPA dodatna dokazila, ki
postanejo del dokumentacije zahtevka upravičenca do sredstev ISPA za porabo
sredstev ISPA.
(5) Upravičenec do sredstev ISPA
dokumentacijo zahtevka upravičenca do sredstev ISPA za porabo sredstev ISPA
pošlje neposrednemu proračunskemu uporabniku kot nosilcu proračunske postavke v
skladu s pogodbo o sofinanciranju. Število kopij posameznih dokumentov je določeno
v pogodbi o sofinanciranju.
84. člen
(1) Neposredni uporabnik pripravi
dokumentacijo za izplačilo iz proračuna za povračilo upravičencu (v nadaljnjem
besedilu: dokumentacija za povračilo iz sredstev ISPA) na podlagi dokumentacije
zahtevka upravičenca do sredstev ISPA za porabo sredstev ISPA in po izvršenih
kontrolah v skladu s 4. in 5. členom Uredbe o izvajanju postopkov pri porabi
sredstev Kohezijskega sklada EU (Uradni list RS, št. 41/07) v Republiki
Sloveniji, in sicer:
1.     
odredbo za plačilo – nakazilo;
2.     
vlogo za povečanje veljavnega proračuna;
3.     
seznam posredovanih knjigovodskih listin v treh izvodih;
4.     
odobren zahtevek za povračilo, ki ga predpiše predstojnik NS ter kopijo
kontrolnika neposrednega proračunskega uporabnika.
(2) Zahtevek upravičenca do sredstev
ISPA za porabo sredstev ISPA vsebuje:
-       
zahtevek upravičenca do sredstev ISPA za porabo sredstev ISPA (v nadaljnjem
besedilu: zahtevek za porabo sredstev ISPA). Zahtevek upravičenca do sredstev
ISPA za porabo sredstev ISPA se šteje kot listina za izplačilo v kateri mora
biti navedeno, kolikšen znesek se povrne upravičencu do sredstev ISPA iz
postavke ISPA in proračunske postavke z oznako slovenska udeležba;
-       
poročilo upravičenca do sredstev ISPA o napredku glede na finančne in
fizične kazalce za projekt ISPA z izjavo o opravljenih kontrolah in dokazili,
ki jih je potrebno izdelati v skladu s kohezijskimi pravili ali zahtevami
Nacionalnega sklada in/ali neposrednega proračunskega uporabnika;
-       
izjavo upravičenca do sredstev ISPA o datumih plačil vseh računov
pogodbeniku, ki so podlaga zahtevka za porabo sredstev ISPA;
-       
kopijo računov pogodbenika s spremljajočo dokumentacijo v številu, ki je
predpisano v pogodbi o sofinanciranju;
-       
kopijo kontrolnika upravičenca do sredstev ISPA za porabo sredstev ISPA;
-       
obrazec Annex I a Evropske komisije s prilogami, ki jih predpisuje
Evropska komisija;
-       
dokazila o izpolnjevanju posebnih pogojev, ki izhajajo iz 8. člena
Finančnega memoranduma.
(3) Podrobnejšo vsebino dokumentacije
za izplačilo iz sredstev ISPA določi NS.
(4) Če neposredni proračunski
uporabnik pri izvajanju kontrol v skladu s 4. in 5. členom Uredbe o izvajanju
postopkov pri porabi sredstev Kohezijskega sklada EU v Republiki Sloveniji
(Uradni list RS, št. 41/07) ugotovi napake ali pomanjkljivosti, dokumentacijo
za povračilo iz sredstev ISPA z ustrezno utemeljitvijo zavrne, zadrži in
zahteva popravke ali dopolnitve ali sam izvede popravke v 15 dneh od prejema
zahtevka.
(5) Neposredni proračunski uporabnik
pošlje dokumentacijo za povračilo iz sredstev ISPA na NS samo za povračila do
mejne vrednosti, do katere se smejo povečati pravice porabe na postavki ISPA v
breme rednih sredstev proračuna. Za preostala povračila pošlje neposredni
proračunski uporabnik dokumentacijo za končno povračilo iz sredstev ISPA na NS
šele po tem, ko so nastali vsi upravičeni izdatki v okviru projekta ISPA.
(6) NS lahko zahteva od neposrednega
uporabnika ali upravičenca dodatna pojasnila ali popravke dokumentacije za
povračilo iz sredstev ISPA. NS lahko z ustrezno utemeljitvijo v 30 dneh od
prejema zahtevka zavrne če le-ta ne izpolnjuje zahtevanih pogojev.
(7) Če NS pri izvajanju kontrol v
skladu z 9. točko 7. člena Uredbe o izvajanju postopkov pri porabi
sredstev Kohezijskega sklada EU v Republiki Sloveniji (Uradni list RS, št.
41/07), da se znesek upravičenih izdatkov ali znesek sredstev ISPA spremeni,
mora neposredni proračunski uporabnik NS najkasneje v 15 dneh od prejema
zahteve NS poslati popravljeno, pregledano in odobreno dokumentacijo za
povračilo iz sredstev ISPA.
85. člen
Ne glede na 179. člen tega pravilnika
predložijo neposredni uporabniki dokumentacijo za povračilo iz sredstev ISPA v
NS takoj, najkasneje pa v roku 19 delovnih dni pred dnem, predvidenim za
izplačilo.
86. člen
(1) NS evidentira prejem dokumentacije
za izplačilo iz sredstev ISPA, ter nadaljuje s postopkom kontrole.
(2) NS preveri, ali je prejeta
dokumentacija za izplačilo iz sredstev ISPA popolna in pravilna in v skladu z
zahtevami Evropske komisije po namenskem črpanju sredstev ISPA in/ali slovenske
udeležbe in predpisov, ki urejajo vključevanje sredstev ISPA.
(3) Glede na ugotovitve preverjanj
lahko NS:
1.     
zadrži dokumentacijo za izplačilo iz sredstev ISPA in od neposrednega
uporabnika zahteva popravke ali dopolnitve dokumentacije;
2.     
vrne dokumentacijo za izplačilo iz sredstev ISPA neposrednemu uporabniku
in od njega zahteva, da jo dopolni oziroma popravi;
3.     
sam popravi neustrezno ali napačno navedene podatke na odredbi, ki jo je
podpisal odredbodajalec neposrednega proračunskega uporabnika, če NS ugotovi
formalne pomanjkljivost oziroma pomote v številkah in druge očitne pomote in o
popravkih na odredbi pisno obvesti odredbodajalca neposrednega uporabnika
najkasneje naslednji dan po pisni odobritvi iz petega odstavka tega člena;
4.     
pošlje neposrednemu proračunskemu uporabniku zahtevo za popravek
dokumentacije za povračilo iz sredstev ISPA, če ugotovi napačno določen znesek
upravičenih stroškov in na njegovi podlagi napačno določen znesek sredstev ISPA
za povračilo in se zato upravičenih izdatkov ali znesek sredstev ISPA spremeni.
Neposredni proračunski uporabnik mora NS popravljeno odobreno dokumentacijo za
povračilo iz sredstev ISPA poslati najkasneje v 15 dneh od prejema zahteve.
(4) V primeru, da neposredni
proračunski uporabnik ne zagotovi primernih dopolnitev ali popravkov, NS zavrne
povračilo iz sredstev ISPA.
(5) NS na podlagi popolnih in
pravilnih dokumentov:
-       
izdela dokument Podatki o izvršeni kontroli v zvezi s 7. členom Uredbe o
izvajanju postopkov Kohezijskega sklada EU v Republiki Sloveniji (Uradni list
RS, št. 41/07), ki se šteje kot listina za izplačilo v kateri mora biti
navedeno, kolikšen znesek se povrne upravičencu do sredstev ISPA iz postavke
ISPA in kdaj. Kopija dokumenta Podatki o izvršeni kontroli v zvezi z 7. členom
Uredbe o izvajanju postopkov Kohezijskega sklada EU v Republiki Sloveniji
(Uradni list RS, št. 41/07) je priloga odredbe za plačilo – nakazilo za
izplačilo iz proračuna za povračilo upravičencu in naloga za prenos sredstev.
Dokument Podatki o izvršeni kontroli v zvezi z 7. členom Uredbe o izvajanju
postopkov Kohezijskega sklada EU v Republiki Sloveniji (Uradni list RS, št.
41/07) hrani NS;
-       
pripravi obrazec iz 50. člena tega pravilnika (v nadaljnjem besedilu:
nalog za prenos sredstev), pri čemer upošteva za prenos sredstev ISPA roke iz
57. člena tega pravilnika;
-       
izda pozitivno soglasje k vlogi za povečanje veljavnega proračuna in
-       
pridobi pisno odobritev predstojnika NS za prenos sredstev ISPA med
računom NS in podračunom proračuna.
(6) Če NS ugotovi, da izkazane
obveznosti za izplačilo iz sredstev ISPA presegajo razpoložljiva sredstva na
računu, se pravice porabe na postavki ISPA povečajo v breme rednih sredstev proračuna.
NS o tem obvesti proračunskega uporabnika, Zakladnico
in DP. NS vrne sredstva v proračun po prejemu nakazila sredstev ISPA na račun
NS.
(7) Pravice porabe na postavki ISPA se
smejo povečati v breme rednih sredstev proračuna iz šestega odstavka tega člena
samo do nižje mejne vrednosti za izplačilo iz sredstev ISPA, in sicer:
-       
mejne vrednosti za izplačilo iz sredstev ISPA, ki predstavlja 80%
vrednosti sredstev ISPA, ki so dodeljena s Finančnim memorandumom;
-       
mejne vrednosti za izplačilo iz sredstev ISPA, ki predstavlja 80%
vrednosti sredstev ISPA, ki so določena na podlagi vseh pogodb, ki jih
upravičenci do sredstev ISPA sklenejo znotraj posameznega Finančnega
memoranduma.
(8) Če se pravice porabe na postavki
ISPA ne smejo več povečati v breme rednih sredstev proračuna, financiranje
pogodb oziroma Finančnega memoranduma do poračuna Finančnega memoranduma
zagotavlja neposredni proračunski uporabnik oziroma ga zagotavljata skupaj
neposredni proračunski uporabnik in upravičenec, kar opredelita v pogodbi o sofinanciranju.
V pogodbi o sofinanciranju je mogoče določiti tudi, da financiranje pogodb
oziroma Finančnega memoranduma do poračuna Finančnega memoranduma v celoti
zagotavlja upravičenec.
(9) Za končno povračilo pošlje
neposredni proračunski uporabnik dokumentacijo za končno povračilo iz sredstev
ISPA na NS takoj po tem, ko so nastali vsi upravičeni izdatki v okviru projekta
ISPA. Dokumentacija za končno povračilo iz sredstev ISPA obsega dokumentacijo
za izplačilo iz proračuna za povračilo upravičencu in osnutek končnega
poročila.
(10) Neposredni proračunski uporabnik
zagotovi sredstva za zalaganje do končnega poračuna na postavki tipa 1 »ISPA
CFCU – zalaganje«.
(11) Pravice porabe na postavki ISPA
se ne smejo povečati v breme rednih sredstev proračuna, če upravičenec ali
neposredni proračunski uporabnik nista zagotovila, da bi projekt ISPA
napredoval, v skladu s Finančnim memorandumom in pogodbami z izvajalci oziroma
kolikor NS nista pravočasno posredovala pravilne dokumentacije za izplačilo.
(12) Plačilo obveznosti iz programa
ISPA se izvrši samo, če je nalog za prenos sredstev predhodno pisno odobril
predstojnik NS in če je predstojnik NS pisno odobril dokument Podatki o
izvršeni kontroli v zvezi z 7. členom Uredbe o izvajanju postopkov pri porabi
sredstev Kohezijskega sklada EU v Republiki Sloveniji (Uradni list RS, št.
41/07).
87. člen
(1) V primeru razpoložljivih sredstev
ISPA se nakazilo sredstev sofinanciranja za projekt ISPA izvrši:
-       
praviloma na dan iz izjave upravičenca do sredstev ISPA o datumih plačil
vseh računov pogodbeniku, ki so podlaga zahtevka za porabo sredstev ISPA ali
-       
v 19 delovnih dneh od dne, ko je neposredni uporabnik poslal NS popoln
in pravilen odobren zahtevek za povračilo.
(2) Za porabo sredstev ISPA
upravičenec predloži neposrednemu uporabniku in NS dokazilo o izvršenem plačilu
pogodbeniku, ki ga predpiše NS. Dokazilo o izvršenem plačilu pogodbeniku
predloži upravičenec najkasneje v osmih dneh po izvršitvi plačila in
predstavlja pogoj za naslednje nakazilo.
88. člen
V primeru preveč, nenamensko ali nepravilno
izplačanih sredstev ISPA mora neposredni proračunski uporabnik kot nosilec
proračunske postavke v desetih dneh po prejemu zahtevka za vračilo nacionalnega
sklada, izvršiti vračilo na račun nacionalnega sklada.
89. člen
NS na podlagi dokumentacije za izplačilo iz
sredstev ISPA, ki jih odobri odgovorna oseba neposrednega uporabnika za projekt
ISPA in jih predloži neposredni uporabnik v skladu z določbami posameznega
finančnega memoranduma in v skladu z navodili NS, pripravi zahtevek za plačilo
sredstev ISPA, ki jo odgovorna oseba pri NS podpiše in overi, ter jo pošlje
Evropski komisiji.
90. člen
NS na podlagi oddanega zahtevka za plačilo
sredstev ISPA obvesti Zakladnico in DJR o vsakem
pričakovanem nakazilu sredstev ISPA na račun NF in navede predvideno višino
nakazila in ekonomski namen namenskih prejemkov proračuna.
91. člen
Zakladnica o prejetem nakazilu sredstev ISPA
na račun NF obvesti NS in DJR takoj, najkasneje pa naslednji delovni dan po
prejemu izpiska računa. Ob tem Zakladnica predloži DJR
originalne izvode navedenih dokumentov, kopije slednjih pa Nacionalnemu skladu.
92. člen
(1) Evropski komisiji se na njeno
zahtevo vrnejo sredstva ISPA:
1.     
če so prejeta sredstva ostala neporabljena na računu NS;
2.     
če je neposredni proračunski uporabnik oziroma upravičenec vrnil
sredstva ISPA na račun NS;
3.     
če so bila sredstva ISPA preveč, nenamensko ali nepravilno izplačana.
(2) Zahtevek za vračilo sredstev ISPA
na račun NS izda NS.
(3) Kolikor se vračilo sredstev izvrši
v istem proračunskem letu kot nakazilo sredstev neposrednemu proračunskemu
uporabniku, se za znesek vračila popravijo pravice porabe na postavki ISPA.
(4) Pravice porabe za vračila in s tem
povezane obresti ter za druge stroške zagotovi neposredni uporabnik iz postavk
v svojem finančnem načrtu.
6.1.2.4. Schengenski vir
93. člen
(črtan)
94. člen
(črtan)
95. člen
Sredstva Schengenskega vira so namenska
sredstva EU na namenskem podračunu v okviru EZR države za namene izvajanja
Schengenskega vira.
96. člen
(črtan)
97. člen
(črtan)
6.1.2.5. Popristopni programi, ki se financirajo ali
sofinancirajo s sredstvi EU
98. člen
Določbe tega pravilnika se smiselno
uporabljajo za uporabo sredstev drugih popristopnih programov, ki se
financirajo ali sofinancirajo s sredstvi EU in ob veljavnosti posebnosti, ki so
v opisu plačilnega sistema za izvajanje mednarodnih pogodb.
99. člen
(sprememba predpisa določila manjše število členov
tega poglavja)
100. člen
(sprememba predpisa določila manjše število členov
tega poglavja)
101. člen
(sprememba predpisa določila manjše število členov
tega poglavja)
102. člen
(sprememba predpisa določila manjše število členov
tega poglavja)
103. člen
(sprememba predpisa določila manjše število členov
tega poglavja)
104. člen
(sprememba predpisa določila manjše število členov
tega poglavja)
105. člen
(sprememba predpisa določila manjše število členov
tega poglavja)
106. člen
(sprememba predpisa določila manjše število členov
tega poglavja)
6.2. Kupnine, najemnine, odškodnine,
prispevki in pristojbine, vplačane tiskovine in preneseno izvrševanje nalog
107. člen
(1) Kupnine od prodaje in zamenjave
stvarnega premoženja v lasti države (postavke tipa 5), najemnine od oddaje
stvarnega premoženja v lasti države (postavke tipa 18), odškodnine iz naslova
zavarovanj stvarnega premoženja države (postavke tipa 7), ki jih pridobi
neposredni uporabnik v primeru nastanka škode na podlagi zavarovalne pogodbe,
sklenjene z zavarovalnico, vplačane tiskovine (postavke tipa 23), prispevki in
pristojbine (postavke tipa 9 in z zakonsko omejitvijo višine postavke tipa 11)
ter preneseno izvrševanje nalog (postavke tipa 27) so namenski prihodek
proračuna in se uporabijo v skladu z določbami 80. člena ZJF in tega
pravilnika.
(2) Kupnine in najemnine so namenski
prihodki proračuna, ki pripadajo:
1.     
neposrednemu uporabniku, v čigar upravljanju je bilo premoženje, kar
velja tudi, če je bilo premoženje v upravljanju posrednih uporabnikov ali
drugih pravnih oseb iz pristojnosti neposrednega uporabnika, ali
2.     
drugemu neposrednemu uporabniku, ki ni upravljal s premoženjem, če tako
odloči vlada.
(3) Neposredni uporabnik mora upravljavcem, ki so v njegovi
pristojnosti, posredovati usmeritve, iz katerih izhaja, da upravljavec lahko v
primeru, če stvarno premoženje, ki je v lasti države, oddaja v najem, v najemni
pogodbi dogovori ločen prikaz obsega najemnine in obsega drugih stroškov, ki
jih plačuje najemnik. V tem primeru je namenski prihodek proračuna zgolj
najemnina.
(4) Pravice
porabe na posebni postavki se uporabijo na način, kot ga v skladu s tem pravilnikom
določi neposredni uporabnik, kateremu kupnina ali najemnina v skladu s
prejšnjim členom pripada in sicer za potrebe neposrednega uporabnika,
posrednega uporabnika ali druge pravne osebe iz pristojnosti neposrednega
uporabnika.
(5) Kupnine
in najemnine od nepremičnin in premičnin v lasti države se lahko uporabijo za
nakup, graditev, obnovo ter investicijsko in tekoče vzdrževanje nepremičnin in
premičnin v lasti države.
(6) Odškodnine
se lahko uporabijo za odpravo škode, kolikor obseg škode to zahteva, pa tudi za
nakup nepremičnin in premičnin. Kot odškodnine se obravnavajo tudi denarna
sredstva, ki jih pridobi neposredni uporabnik na podlagi instrumenta
zavarovanja pogodbene obveznosti (na primer aktivirane bančne garancije).
(7) Prilivi
iz naslova kupnin od prodaje stvarnega premoženja v lasti države in odškodnin
iz naslova zavarovanja stvarnega premoženja države se na proračunske postavke
kupnin od prodaje premoženja (postavke tipa 5) in na proračunske postavke
odškodnin (postavke tipa 7) nalagajo avtomatsko ali ročno.
108. člen
Na predlog neposrednega uporabnika, ki je
prejemnik sredstev iz prvega odstavka prejšnjega člena, odpre DP posebno
postavko, ki mora biti opremljena z oznako vrste prejemka in opredeljena kot
določen tip postavke.
109. člen
(črtan)
110. člen
Vlada v načrtu nabav in gradenj iz 25.
člena ZJF določi:
1.     
osnovna sredstva, ki se nabavijo, in investicijsko vzdrževanje, ki se
opravi iz kupnine, najemnine ali odškodnine, pri čemer je potrebno za vsako
osnovno sredstvo in investicijsko vzdrževanje je navesti predvideno nabavno
ceno in vire financiranja na posebni postavki ali na integralnih postavkah, in
2.     
neposrednega uporabnika, ki je prejemnik kupnine, najemnine ali
odškodnine.
6.3. Lastna dejavnost in plačevanje med
neposrednimi uporabniki
6.3.1. Lastna dejavnost
111. člen
(1) Lastna dejavnost je zlasti:
1.     
prodaja publikacij, ki jih pripravlja neposredni uporabnik;
2.     
interno tiskanje obrazcev;
3.     
fotokopiranje;
4.     
organizirano izobraževanje in izvajanje seminarjev;
5.     
opravljanje gostinske dejavnosti;
6.     
opravljanje prevozov za zunanje naročnike;
7.     
opravljanje počitniške dejavnosti.
(2) (črtan)
112. člen
Neposredni uporabnik mora urediti izvajanje
lastne dejavnosti v internem splošnem pravnem aktu, kjer določi:
1.     
vrsto lastne dejavnosti, ki jo neposredni uporabnik opravlja,
2.     
način opravljanja lastne dejavnosti,
3.     
okvirni način oblikovanja cene,
4.     
druge elemente.
113. člen
Prihodki lastne
dejavnosti so namenski prihodki proračuna, ki se uporabijo za stroške, povezane
z izvajanjem lastne dejavnosti.
114. člen
Neposredni uporabniki, ki imajo svoj
podračun, posredujejo:
1.     
v DJR praviloma v elektronski obliki podatke o prihodkih in odhodkih iz
naslova lastne dejavnosti po šestmestnih kontih najkasneje do petega delovnega
dne v mesecu za pretekli mesec, in
2.     
v DP razporeditev prihodkov iz naslova lastne dejavnosti po proračunskih
vrsticah do 1. in 15. v mesecu.
115. člen
(1) Presežek prihodkov nad odhodki
lastne dejavnosti neposrednega uporabnika se ugotavlja po stanju na dan 31. december.
(2) Presežek iz prejšnjega odstavka se
lahko zmanjša ob upoštevanju obveznosti do virov sredstev (splošni sklad za
lastno dejavnost).
(3) Neposredni uporabniki, ki imajo
svoj podračun, morajo vsake tri mesece vplačati začasni presežek prihodkov nad
odhodki lastne dejavnosti na podračun proračuna.
116. člen
(1) Cenik za opravljanje lastne
dejavnosti sprejme predstojnik predlagatelja finančnih načrtov ob predhodnem
soglasju vlade.
(2) V
ceniku je kalkulacija cene iz naslova lastne dejavnosti določena tako, da so v
ceno storitve všteti vsi stroški, ki so povezani z izvajanjem lastne dejavnosti
in se nanašajo na izdatke za blago in storitve, investicije in investicijsko
vzdrževanje ter stroške dela.
(3) Predlogu cenika za opravljanje
lastne dejavnosti, ki se posreduje vladi v soglasje, mora biti priložena tudi
obrazložitev, ki vsebuje kalkulativne osnove za oblikovanje cene proizvodov in
storitev lastne dejavnosti ter veljavni interni splošni pravni akt, ki ureja
lastno dejavnost neposrednega uporabnika.
117. člen
(1) DDV se v kalkulaciji cene blaga ali
storitve lastne dejavnosti obračunava v skladu z davčnimi predpisi.
(2) Proračunski uporabniki vzpostavijo
obveznost za plačilo DDV, ugotovljeno v obračunu, na kontu 2317 oziroma na
kontu 2318. Obveznost in plačilo se evidentirata na posebni izvenproračunski
postavki (postavka tipa 19 – Posebne transakcije) na isti datum obdobja, v
skladu s shemami knjiženja, ki jih predpiše DJR.
(3) Prilivi iz naslova lastne
dejavnosti se razporejajo na proračunske postavke lastne dejavnosti (postavke
tipa 6) in posebne izvenproračunske postavke za plačilo DDV (postavke tipa 19)
avtomatsko ali ročno v razmerju glede na stopnjo DDV. Razporejanje prilivov
mora izhajati iz knjižb glavne knjige. Postopek avtomatskega razporejanja
prilivov se izvaja samo na centralnem strežniku sistema MFERAC, zato morajo
proračunski uporabniki, ki uporabljajo lokalne MFERAC strežnike, prilive
sporočati na centralni strežnik. Postopek avtomatskega razporejanja prilivov se
izvaja enkrat dnevno, postopek ročnega razporejanja pa praviloma dvakrat na
mesec.
118. člen
Neposredni uporabniki morajo knjigovodske
listine, ki se nanašajo na lastno dejavnost, označiti tako, da je iz njih
razvidno, da se nanašajo na lastno dejavnost.
119. člen
Za spremljanje prihodkov iz naslova lastne
dejavnosti se v okviru poslovnih knjig vodi posebna evidenca za posameznega
neposrednega uporabnika.
6.3.1.a Usmeritve za opravljanje tržne dejavnosti
119.a člen
Akt o ustanovitvi posrednega uporabnika državnega proračuna,
ki je javni zavod in ki poleg javne službe opravlja tudi prodajo blaga in
storitev na trgu, mora vsebovati določbo, da javni zavod prodajo blaga in
storitev na trgu lahko izvaja le, če bo z izvajanjem te zagotovil najmanj
pokritje vseh s to dejavnostjo povezanih odhodkov.
119.b člen
(1) Neposredni uporabnik pozove javne zavode, ki sodijo v
njegovo pristojnost in ki opravljajo prodajo blaga in storitev na trgu, da v
zvezi s to dejavnostjo pripravijo cenik z obrazložitvijo, ki vsebuje
kalkulativne osnove za oblikovanje cene proizvodov in storitev tržne dejavnosti,
ter akt, ki ureja prodajo blaga in storitev na trgu.
(2) Neposredni uporabnik v pozivu iz prejšnjega odstavka
določi, da mora iz cenika izhajati kalkulacija cene za dejavnost, ki jo javni
zavod opravlja s prodajo blaga in storitev na trgu, cena pa mora biti določena
tako, da so vanjo všteti vsi stroški, ki so povezani s prodajo blaga in
storitev na trgu in se nanašajo na izdatke za blago in storitve, investicije in
investicijsko vzdrževanje ter stroške dela.
(3) Neposredni uporabnik v pozivu iz prvega odstavka tega
člena določi tudi, da cenik za opravljanje prodaje blaga in storitev na trgu
sprejme organ, pristojen za sprejem finančnega načrta javnega zavoda.
6.3.2. Plačevanje med neposrednimi
uporabniki
120. člen
(1) Neposredni uporabnik opravlja
storitve oziroma dobavlja blago za drugega neposrednega uporabnika (lastna
dejavnost) in mu zato izstavi knjigovodsko listino – račun, samo v primeru, če
ne gre za izvrševanje nalog iz njegove pristojnosti, določene z zakonom,
podzakonskim predpisom ali aktom o ustanovitvi.
(2) V primeru, ko neposredni uporabnik
opravlja storitve ali dobavlja blago za drugega neposrednega uporabnika, pri
izvrševanju nalog iz njegove pristojnosti, določene z zakonom, podzakonskim
predpisom ali aktom o ustanovitvi, izstavi knjigovodsko listino – obračun
stroškov za refundacijo, in sicer največ v višini dejanskih materialnih stroškov. Refundacija stroškov mora biti evidentirana znotraj
proračunskega leta na katerega se nanaša. Vsak neposredni uporabnik ima v
svojih poslovnih knjigah evidentiran le sorazmerni del stroškov, ki se nanašajo
nanj.
121. člen
Določbe prejšnjega člena se ne uporabljajo
za plačevanje obveznosti, za katere velja Navodilo o plačevanju skupnih
obveznosti proračunskih uporabnikov (Uradni list RS, št. 55/99 in 79/99 – ZJF).
6.4. Proračunski sklad
6.4.1. Splošno
122. člen
(1) Proračunski sklad se odpre, če so
izpolnjeni pogoji iz 56. člena ZJF in ZIPRS.
(2) Za proračunski sklad se odpre
podračun v okviru enotnega zakladniškega računa države, ki ga določi UJP.
123. člen
Za razpolaganje s sredstvi na podračunu
proračunskega sklada je odgovoren upravitelj proračunskega sklada, določen v aktu
o ustanovitvi.
124. člen
Viri financiranja proračunskega sklada so
določeni v aktu o ustanovitvi in so:
1.     
namenski prihodki proračuna, ki se preko namenske postavke izločajo na
podračun proračunskega sklada. Tovrstna postavka se opredeli kot tip 9 (prispevki
in pristojbine). Naziv postavke mora označevati vrsto sredstev, ki so namenski
prihodek proračunskega sklada. V okviru tovrstne proračunske postavke se odpre
konto 4093 – sredstva za posebne namene,
2.     
(črtana).
125. člen
(1) Pravice porabe na namenski postavki
se praviloma izločajo na podračun proračunskega sklada enkrat na mesec.
(2) Izločanje
pravic porabe na podračun proračunskega sklada se izvede na način izplačila iz
proračuna.
126. člen
DP odpre na proračunskem skladu na predlog
upravitelja proračunskega sklada, če je to potrebno, postavke proračunskega
sklada. Te se opredelijo kot tip 17 (proračunski skladi). Na postavkah proračunskega
sklada se odprejo glede na namen porabe primerni konti. Končna poraba za predviden
namen se evidentira in knjiži na teh postavkah.
127. člen
Za porabo sredstev proračunskega sklada se
uporabljajo določbe zakonov in podzakonskih predpisov, ki urejajo porabo
proračunskih sredstev, predvsem pa:
1.     
lahko neposredni uporabniki prevzemajo obveznosti v breme sredstev
proračunskega sklada v višini utemeljeno pričakovanih prejemkov proračunskega
sklada,
2.     
morajo biti pod predpisanimi pogoji projekti in programi, ki se
financirajo v breme sredstev proračunskih skladov, vključeni v NRP,
3.     
je potrebno pri porabi sredstev proračunskih skladov upoštevati
predpisane roke plačil ter določbe o likvidnostnem načrtovanju,
4.     
se poraba proračunskega sklada posebej prikaže v obrazložitvi splošnega
dela zaključnega računa proračuna in v obrazložitvi posebnega dela zaključnega
računa finančnega načrta neposrednega proračunskega uporabnika, ki je upravitelj
proračunskega sklada.
6.4.2. Proračunska rezerva
128. člen
(1) Sredstva proračunske rezerve se
uporabljajo v skladu z 48. členom ZJF in tem pravilnikom.
(2) Pravila za delovanje proračunskih
skladov, določena v tem podpoglavju veljajo tudi za proračunsko rezervo, razen
če ni v tem podpoglavju drugače določeno.
129. člen
Če so izpolnjeni pogoji iz ZJF, določi
vlada s sklepom o razporeditvi sredstev proračunske rezerve:
1.     
namen porabe sredstev proračunske rezerve,
2.     
višino sredstev za ta namen in
3.     
enega ali več neposrednih uporabnikov, ki so pristojni za izvedbo nalog.
130. člen
Za porabo sredstev proračunske rezerve se
odpre postavka proračunske rezerve, ki je opredeljena kot tip 8 (proračunska
rezerva) in se ne vključuje v proračun. Postavko proračunske rezerve odpre DP v
skladu s sklepom vlade iz prejšnjega člena. Iz naziva postavke mora biti
razviden namen porabe sredstev proračunske rezerve.
131. člen
Neposredni uporabnik, v čigar pristojnost
spada zadeva, ki se financira iz proračunske rezerve, je pristojen in odgovoren
za prevzemanje, evidentiranje in plačilo obveznosti v breme proračunske rezerve
v višini in za namen določen s sklepom vlade.
7. PREDPLAČILA IN SOGLASJA K POGODBAM
7.1. Splošno
132. člen
(1) V skladu z 52. členom ZJF
neposredni uporabnik uporablja sredstva proračuna za plačevanje že opravljenih
nabav blaga, storitev in gradbenih del.
(2) Izjemoma lahko neposredni
uporabnik v pogodbi dogovori predplačilo, če so izpolnjeni naslednji pogoji:
1.     
predplačilo ne presega 25% skupne pogodbene vrednosti;
2.     
gre za storitve in nabave, ki se opravljajo vse leto;
3.     
pogodbena obveznost je zavarovana v skladu s tem pravilnikom in
4.     
je na pogodbo dalo soglasje MF.
133. člen
(se preneha uporabljati)
(1) Predplačila niso izplačila iz
proračuna, namenjena za:
1.     
subvencije;
2.     
socialne transfere;
3.     
tekoče in investicijske transfere občinam;
4.     
transfere ZPIZ-u;
5.     
financiranje izvajanja javnih služb;
6.     
transfere fizičnim in pravnim osebam, ki niso namenjene opravljanju
dejavnosti javnih služb;
7.     
akontacije stroškov za službena potovanja;
8.     
plačilo pogodbenih obveznosti, ki se plačujejo pred izvršitvijo
storitve, če je v skladu s poslovnimi običaji tako uveljavljeno (na primer
naročnine, šolnine);
9.     
plačila pogodbenih obveznosti za projekte medinstitucionalne pomoči
tretjim državam, ki so financirani s strani EU.
(2) Investicijski transferi občinam,
nakazanim le-tem pred dnevom plačila občine izvajalcu, se ne štejejo kot predplačila.
(3) Izplačila nepridobitnim pravnim osebam
zasebnega prava, ki so ustanovljene in delujejo kot društvo, zavod ali ustanova,
za izvedbo projektov ki se financirajo iz namenskih sredstev EU za kohezijsko
politiko, se v pogodbi določenem obsegu sredstev slovenske udeležbe, ne štejejo
kot predplačila.
134. člen
(črtan)
135. člen
(1) V pogodbi med neposrednim
uporabnikom in izvajalcem se določi rok, do katerega mora izvajalec predložiti
inštrument zavarovanja, pri čemer rok ne sme biti daljši kot 15 delovnih dni od
dneva sklenitve pogodbe. Pogodba mora biti sklenjena z odložnim pogojem, ki
določa, da začne pogodba veljati, ko prejme neposredni uporabnik od izvajalca
ustrezno zavarovanje.
(2) V pogodbi med neposrednim
uporabnikom in izvajalcem se določi, da mora v primeru neizpolnitve pogodbene
obveznosti izvajalec povrniti celotni znesek predplačila, skupaj z zamudnimi
obrestmi po obrestni meri določeni z zakonom. Enako obveznost mora sprejeti
tudi porok v poroštveni izjavi in banka z bančno garancijo.
(3) Neposredni uporabnik mora izdati
nalog za unovčitev inštrumenta zavarovanja naslednji dan po roku, ki ga je
postavil prejemniku predplačila za vračilo predplačila, pri čemer mora paziti,
da instrumentu zavarovanja ne poteče rok veljavnosti.
(4) Stroške zavarovanja predplačil
nosijo izvajalci, ki so prejemniki predplačil.
7.2. Postopek za pridobivanje soglasij
MF k pogodbam
136. člen
(1) Neposredni uporabnik mora
pridobiti soglasje MF k pogodbam:
1.     
v katerih je predvideno predplačilo,
2.     
za katere tako določi vlada ob določitvi ukrepov začasnega izvrševanja
proračuna po 40. členu ZJF ali
3.     
je tako določeno v ZIPRS.
(2) Soglasje k pogodbi je potrebno
pridobiti pred sklenitvijo pogodbe. Soglasje izda DP.
(3) Za pridobitev soglasja posreduje
neposredni uporabnik DP vlogo, ki vsebuje:
1.     
izvod še nepodpisane pogodbe, in
2.     
izpolnjen FEP, na katerem je označeno, da je namenjen za pridobitev
soglasja.
(4) Nepopolne ali nepravilne vloge DP
vrne neposrednemu uporabniku v dopolnitev.
(5) V primeru, ko je potrebno pridobiti
soglasje k pogodbi za najem, pri katerem preide ali lahko preide lastninska
pravica na najemojemalca, je potrebno pridobiti soglasje MF pred začetkom
izvedbe javnega naročila za najem.
137. člen
(1) DP se opredeli do vloge v 10 dneh po
prejemu popolne vloge. Pri tem preveri usklajenost finančnih določil pogodb z
določili zakonov in podzakonskih predpisov, ki urejajo porabo proračunskih
sredstev. Če se DP do vloge ne opredeli v desetih dneh, se šteje, da je
soglasje izdano.
(2) O izdanem ali zavrnjenem soglasju
DP obvesti neposrednega uporabnika na istem obrazcu FEP, na katerem je bilo
soglasje zahtevano. Nepodpisano pogodbo in kopijo obrazca FEP arhivira DP.
138. člen
Elementi podpisane pogodbe, ki se nanašajo
na predplačilo, ne smejo biti drugačni kot ti, na katere je DP izdal soglasje.
139. člen
(1) Če se spremenijo elementi predloga
pogodbe, na katero je bilo že dano soglasje in še ni podpisana s strani
dobavitelja oziroma izvajalca, mora neposredni uporabnik nov predlog pogodbe
ponovno predložiti v soglasje.
(2) Če se spremenijo določbe sklenjene
pogodbe, na katero je bilo že izdano soglasje, pripravi neposredni uporabnik
aneks k pogodbi in ga posreduje v soglasje MF.
8. PREVZEMANJE OBVEZNOSTI IN EVIDENTIRANJE
PREDOBREMENITEV PRORAČUNA
8.1. Načini prevzemanja obveznosti
140. člen
Neposredni uporabniki lahko prevzemajo in
plačujejo obveznosti, ki zapadejo v plačilo v prihodnjih proračunskih letih v
breme proračunov prihodnjih let (tudi po obdobju začasnega financiranja), pod
pogoji, ki jih določata 51. člen ZJF in ZIPRS oziroma uredba, ki ureja začasno
financiranje.
141. člen
(1) Neposredni uporabniki prevzemajo
obveznosti, ki zahtevajo odhodek proračuna:
1.     
s sklepanjem pisnih pogodb,
2.     
s podpisovanjem drugih listin, ki imajo značaj pogodbe (na primer naročilnice),
3.     
z izdajo posamičnih pravnih aktov (na primer upravne in sodne odločbe
ali sklepi).
(2) Kot prevzete obveznosti, ki
zahtevajo odhodek proračuna, se štejejo tudi obveznosti, katere temeljijo
neposredno na zakonu ali podzakonskem predpisu in se posameznemu upravičencu
izplačujejo na podlagi posamičnega pravnega akta.
142. člen
Neposredni uporabniki morajo skleniti
pogodbo pred začetkom opravljanja storitve ali nabave blaga.
143. člen
Prevzete obveznosti iz 145. člena tega pravilnika predstavljajo predobremenitev proračuna.
144. člen
(1) Proračunski uporabnik evidentira
pogodbe, izdane naročilnice, druge listine in posamične pravne akte, ki so
osnova za prevzemanje obveznosti, neodvisno od formalne oblike dokumenta,
vključno s predpogodbami, pismi o nameri ali drugimi akti s podobnimi posledicami,
v evidenco pogodb v sistemu MFERAC najkasneje v petih dneh od veljavnosti akta.
(2) V evidenco pogodb se vpiše najmanj
naslednje podatke:
-       
številka pogodbe;
-       
daljša številka pogodbe;
-       
predmet pogodbe (razen v primeru, ko gre za pogodbo po zakonu, ki ureja
tajne podatke);
-       
datum sklenitve pogodbe;
-       
šifra pogodbenega partnerja iz šifranta poslovnih partnerjev;
-       
datum začetka veljavnosti;
-       
datum konca veljavnosti;
-       
pogodbena vrednost v nacionalni valuti.
(3) V evidenco pogodb se lahko vpisuje
tudi druge podatke, ki so potrebni za spremljanje izvajanja pogodbe.
8.2. Evidentiranje predobremenitev
proračuna
8.2.1. Splošno
145. člen
(1) MF se o prevzetih obveznostih v
breme proračuna obvešča tako, da se prevzete obveznosti zavedejo v enotno bazo
predobremenitev s potrditvijo obrazca FEP.
(2) V enotno bazo predobremenitev
zavedejo podatke iz obrazca FEP na način kot ga določa ta pravilnik:
1.     
neposredni uporabniki ali
2.     
DJR.
146. člen
Na obrazcu FEP morajo neposredni uporabniki
vpisati točen datum predvidenih plačil obveznosti v proračunskem letu.
Evidentirano dinamiko predobremenitev so dolžni neposredni uporabniki vsak
mesec najkasneje do 24. v mesecu uskladiti z dejanskim stanjem. Dinamika plačil
za preteklo obdobje mora odražati evidentirane odredbe, dinamika plačil za
prihodnje obdobje pa mora odražati novo oceno predvidenih plačil. Spremembo
dinamike plačil neposredni uporabnik evidentira s postopkom uskladitve dinamike
plačil ali z novo vlogo obrazca FEP.
147. člen
Neposredni uporabnik uporablja obrazec FEP
tudi za pridobitev soglasja MF, ko je to v skladu z ZJF in s tem pravilnikom
potrebno.
148. člen
Obrazec FEP se potrdi za naslednje
obveznosti, ki zahtevajo izdatek proračuna:
1.     
pogodbe, za katere je potrebno spremljati realizacijo po posamezni
pogodbi;
2.     
pogodbe za istovrstne naloge z enako ali podobno vsebino, sklenjene z
različnimi izvajalci ali upravičenci, ki bremenijo isto proračunsko vrstico (v
nadaljnjem besedilu: pogodbe za istovrstne naloge) kot so na primer: pogodbe za
transfere javnim zavodom in javnim gospodarskim zavodom, pogodbe o
subvencioniranju, avtorske pogodbe, pogodbe o delu, pogodbe o štipendiranju,
pogodbe o izobraževanju, pogodbe o pravnih storitvah, pogodbe o prevajalskih
storitvah, najemne pogodbe, pogodbe za pisarniški material, pogodbe tekočega
vzdrževanja, pogodbe o čiščenju ali varovanju; in
3.     
obveznosti, za katere pripravi neposredni uporabnik program porabe
sredstev na eni ali več proračunskih vrstic, ki je finančno ovrednoten.
8.2.2. Finančno ovrednoten program
149. člen
(1) Neposredni uporabnik pripravi
program porabe sredstev na eni ali več proračunskih vrstic, ki je finančno
ovrednoten (v nadaljnjem besedilu: FOP) za:
1.     
obveznosti, ki izhajajo neposredno iz zakona, predpisa ali na teh pravnih
podlagah izdanih posamičnih pravnih aktov, za katere neposredni uporabnik ne
sklepa pogodb kot so na primer: plače in prispevki, transferi posameznikom in
gospodinjstvom, transferi javnim zavodom in javnim gospodarskim zavodom,
transferi neprofitnim organizacijam in ustanovam, drugi tekoči transferi doma
in v tujino, transferi drugim ravnem države – občinam, transferi ZPIZ-u,
subvencije in obresti in
2.     
fiksne stroške za blago in storitve kot so: pisarniški in splošni
material in storitve, posebni material in storitve, energija, voda, komunalne
storitve in komunikacije, prevozni stroški in storitve, izdatki za službena
potovanja, tekoče vzdrževanje, nadomestila za uporabo stavbnega zemljišča in
drugi operativni odhodki.
(2) FOP zajema predvidena izplačila za
celotno proračunsko leto.
150. člen
(1) Za prevzete obveznosti, ki
izhajajo iz FOP-a, neposredni uporabnik samostojno potrdi obrazec FEP, ki se
nanaša na FOP. Original obrazca FEP neposredni uporabnik posreduje svoji
računovodski službi.
(2) V DJR se v aplikacijo sistema
MFERAC zavedejo v enotno bazo predobremenitev obrazci FEP, ki se nanašajo na
FOP v zvezi s kupninami, vračili javnofinančnih prihodkov ter napačno nakazanih
sredstev in obrazci FEP, ki se nanašajo na vračila sredstev rezerv ter sredstev
iz naslova temeljnih razvojnih programov.
151. člen
Ne glede na 149. in 150. člen tega pravilnika, DP za vse neposredne uporabnike pripravi obrazec FEP, ki se nanaša
na skupine kontov za plače (400, 401 in 4028) v okviru postavk tipa 1. Obrazec
FEP za plače se pripravi z vsako spremembo veljavnega proračuna na skupinah
kontov za plače (400, 401 in 4028) v okviru postavk tipa 1.
152. člen
Iz FOP-a, ki se nanaša na postavke za
financiranje izvajanja javnih služb, mora biti razvidno:
1.     
področje, na katero se nanaša FOP;
2.     
pravna podlaga za izplačilo;
3.     
številka in naziv proračunske vrstice, iz katere se obveznosti
poravnavajo;
4.     
tabelarični prikaz izračuna obsega sredstev po posameznih vrstah
obveznosti ter število prejemnikov oziroma upravičencev, če je to glede na vrsto
obveznosti potrebno, in
5.     
dinamika plačil po mesecih.
8.2.3. Pogodbe
153. člen
Neposredni uporabnik potrdi obrazec FEP, ki
se nanaša na sklenjene pogodbe takoj, vendar ne kasneje kot v 5 dneh po podpisu
pogodbe, in sicer za:
1.     
pogodbe, za katere je potrebno spremljati realizacijo po posamezni
pogodbi, in
2.     
pogodbe za istovrstne naloge, pri katerih neposredni uporabnik v obrazcu
FEP izkaže skupne obveznosti. Obrazcu FEP mora biti priložen ažuriran seznam
izvajalcev oziroma upravičencev, s katerimi so sklenjene pogodbe.
154. člen
(1) V roku iz prejšnjega člena posreduje
neposredni uporabnik svoji računovodski službi originale pogodb, skupaj z
obrazcem FEP. Obrazec FEP, ki je podpisan z elektronskim podpisom, se lahko
posreduje le v elektronski obliki. Če je pogodba sestavljena računalniško, se lahko namesto z lastnoročnim
podpisom, potrdi z elektronskim podpisom. Če
sta pogodba in FEP podpisana elektronsko, žig na pogodbi in FEP-u ni obvezen.
(2) Sklenjenim pogodbam, v katerih je
predvideno predplačilo, neposredni uporabniki priložijo tudi instrument zavarovanja
predplačila. K pogodbam, za katere je DP na podlagi originalnega obrazca FEP
izdal soglasje, priložijo kopijo obrazca FEP.
155. člen
(1) Za naloge, ki jih financira več
neposrednih uporabnikov, se sklene z izvajalcem ena večstranska pogodba.
(2) V primeru, če se sklene z
izvajalcem ena večstranska pogodba neposredni uporabniki izpolnijo in podpišejo
vsak svoj obrazec FEP, in sicer vsak neposredni uporabnik za tisti del stroškov
po sofinancerski pogodbi, ki bremenijo njegovo proračunsko vrstico. Vsak
neposredni uporabnik evidentira predobremenitev za svoj del prevzetih
obveznosti oziroma posreduje pogodbo, svoj obrazec FEP in ustrezno
dokumentacijo v postopek evidentiranja predobremenitev.
(3) Če je na večstransko pogodbo
potrebno pridobiti soglasje MF, jo prvonavedeni v pogodbi posreduje v postopek
pridobivanja soglasij.
156. člen
Za obveznosti, ki izhajajo iz podjemnih in
drugih podobnih pogodb, navedejo uporabniki v obrazcu FEP višino obveznosti, ki
izhaja iz pogodbe, povečano za davke in prispevke.
157. člen
(1) Za pogodbe, v katerih je obveznost
določena v tuji valuti, se v obrazcu FEP navede obveznost za plačilo v valuti,
ki je navedena v pogodbi.
(2) V tuji valuti evidentirane
predobremenitve se dnevno uskladijo s spremembami deviznih tečajev. Preračunajo
se v devizne vrednosti na evidentiranih obrazcih FEP in uskladi se stanje
predobremenitev v proračunu. Pri preračunu se praviloma upošteva srednji tečaj
BS, povečan za faktor, ki je odvisen od gibanja tečaja. V posebnih primerih se
nastavi na proračunsko vrstico drugačno tečajno listo ali tečaj.
9. SPREMLJANJE IN SPREMINJANJE PODATKOV O PROJEKTIH V
NRP
9.1. Splošno
158. člen
(1) Neposredni uporabnik vodi evidenco
o izvajanju NRP kot tretjega dela proračuna in o prevzetih obveznostih,
prejetih računih in situacijah, odredbah v breme tekočega leta ter v breme
proračunov prihodnjih let po projektih in programih (v nadaljnjem besedilu:
projekti) v sistemu MFERAC.
(2) Neposredni uporabnik je odgovoren
za pravilnost podatkov in za njihovo v skladnost z dokumenti o projektih. MF
nudi informacijsko podporo in pomoč pri vzdrževanju podatkov v sistemu MFERAC.
MF lahko posreduje podatke tretjim osebam na podlagi sklepa vlade po predhodno
pridobljenem soglasju neposrednega uporabnika, na katerega se nanašajo
zahtevani podatki.
159. člen
(1) Kot evidenčni projekt se vodijo
rezervirana sredstva za določen programski namen, dokler niso identificirani projekti,
ki sestavljajo ta program.
(2) Kot evidenčni projekt se lahko vodi
tudi skupina projektov ali program, ki bo financiran na podlagi finančnega
memoranduma ali drugega sporazuma ali pogodbe o sofinanciranju z donatorji,
dokler se projekti ne začnejo izvajati.
(3) Spreminjanje posameznih projektov,
ki so nastali iz evidenčnega projekta, ne vpliva na evidenčni projekt.
(4) Za poročanje o skupini projektov
se projekte uvršča in povezuje v celovit projekt. Uporabnik določi naziv
celovitega projekta in njegove značilnosti ter projekte v celovit projekt tako,
da lahko poroča o financiranju celovitega projekta. Načrt financiranja
celovitega projekta je vsota načrtov financiranja projektov, ki ga sestavljajo.
(5) Projekte, ki nastanejo iz
evidenčnih projektov, se uvrsti v sistem MFERAC v postopku priprave proračuna
ali po postopku večje spremembe NRP.
160. člen
(1) Načrt financiranja projekta se
povzame po investicijskem programu ali po drugem dokumentu, ki določa projekt
in način njegove izvedbe, ob upoštevanju realnega terminskega plana izvedbe ter
ob upoštevanju pravil o rokih za plačila. Načrt financiranja se za potrebe
vodenja evidence o financiranju projekta, ki je vključen v NRP, spremlja v
sistemu MFERAC, kamor se vpisuje tudi druge podatke, ki so potrebni za
identifikacijo in za razvrščanje projekta. Načrt financiranja projekta se
izdela za vsak posamičen projekt in tudi za evidenčni projekt.
(2) Prevzete obveznosti za
financiranje projekta ne smejo presegati predvidenih virov za financiranje
projekta po letih.
(3) Viri za financiranje projekta
morajo pokrivati predvidene izdatke v tekočem in v naslednjih letih.
(4) Ostale vire financiranja projekta
zagotavlja pravna ali fizična oseba na podlagi pogodbe o izvedbi in
sofinanciranju ali na podlagi drugega akta, ki določa obveznosti sofinancerja.
(5) V načrtu financiranja se za sofinancerja
navede tudi šifro sofinancerja iz šifranta poslovnih partnerjev v sistemu
MFERAC, za dokument o sofinanciranju pa šifro dokumenta iz evidence pogodb. Če
sofinancer še ni vpisan v šifrant, je treba zahtevati vpis od skrbnika
šifranta. Če pogodba o izvedbi in financiranju projekta še ni vpisana v šifrant
pogodb, jo vpiše neposredni uporabnik sam.
(6) Ne glede na določbo prejšnjega
odstavka, se novi projekti, ki nastanejo iz evidenčnih projektov v okviru
glavnega programa 0601 – Delovanje na področju lokalne samouprave ter
koordinacija vladne in lokalne ravni, skladno z drugim odstavkom 7. člena
zakona o izvrševanju proračunov Republike Slovenije za leti 2007 in 2008 (Uradni list RS, št. 126/06), uvrstijo v sistem MFERAC ob soglasju MF ter ob hkratnem
odprtju novih postavk zaradi vsebinsko pravilne umestitve projektov v skladu s
programsko klasifikacijo državnih izdatkov.
(7) Služba, pristojna za lokalno
samoupravo in regionalno politiko, posreduje MF vlogo za odprtje nove
proračunske postavke in vrstice (priloga 1), na podlagi katere MF v sistemu MFERAC
odpre nove postavke in vrstice (z veljavnim proračunom 0). Novi projekti se
uvrstijo po postopku večje spremembe NRP, skladno s tem pravilnikom, pri čemer
se hkrati s predložitvijo gradiva (»predlog uvrstitve novega projekta«) vladi,
posreduje tudi predlog za prerazporeditev pravic porabe iz postavke glavnega
programa 0601 – Delovanje na področju lokalne samouprave ter koordinacija
vladne in lokalne ravni na novo odprto postavko.
161. člen
(1) Neposredni uporabnik lahko projekt
izvede sam ali zaupa izvedbo drugemu, ki je lahko prejemnik ali sofinancer. Če
zaupa izvedbo drugemu, sklene pogodbo o izvedbi in sofinanciranju. S pogodbo se
z izvajalcem in vodjo projekta dogovori, da bo projekt izveden v skladu s
programom izvedbe, investicijskim programom, zagonskim elaboratom ali z drugim
enakovrednim dokumentom iz prvega odstavka prejšnjega člena, glede na vrsto
projekta.
(2) V pogodbi neposredni uporabnik
zaveže izvajalca projekta k upoštevanju pravil o javnem naročanju, poročanju
ter izvedbi v skladu s predpisi, ki urejajo javno financiranje.
(3) V pogodbi si neposredni uporabnik
zagotovi možnost sprotnega nadzora nad izvajanjem projekta, vključno s
periodičnim poročanjem in možnostjo pridobitve poročil na zahtevo, možnost
sprotnega vpogleda v vso dokumentacijo ter v samo izvajanje projekta, ter v
dokumentacijo o zagotavljanju kakovosti in izvajanju sistema zagotavljanja
kakovosti, pregled nad financiranjem s strani drugih financerjev, vračilo
sredstev, odpravo nepravilnosti in revizijsko sled.
(4) V pogodbi določi neposredni
uporabnik tak način sprotnega ukrepanja, da je možno sproti čimbolj zmanjšati
negativne učinke odstopanja pri izvajanju pogodbe od dogovorjenega v pogodbenih
dokumentih.
162. člen
(1) Projekt se lahko vodi kot:
1.     
projekt v pripravi,
2.     
projekt v izvajanju,
3.     
ukinjen projekt,
4.     
začasno prekinjen projekt,
5.     
zaključen projekt.
(2) Stanje projekta določi uporabnik v
vlogi v sistemu MFERAC na podlagi dokumentiranih odločitev. Za ureditev
podatkov o projektu, podatek o stanju projekta lahko spremeni tudi MF.
(3) Projekt je v pripravi, če zanj še
niso izpolnjeni pogoji za začetek izvedbe.
(4) Projekt se ukine, če zanj niso več
izpolnjeni pogoji za izvedbo in se z veliko verjetnostjo predvideva, da se v
naslednjih štirih letih ne bodo vzpostavile razmere, ki bi pogoje za izvedbo
projekta ponovno omogočile.
(5) Projekt se lahko vodi kot začasno
prekinjen, če zanj pogoji niso več izpolnjeni, pa se z veliko verjetnostjo
predvideva, da se bodo prej kot v štirih letih vzpostavile razmere, ki bi
pogoje za izvedbo projekta ponovno omogočile.
(6) Projekt
je finančno skladen, če vsota proračunskih virov na
proračunskih postavkah in ostalih virov v vsakem letu zadošča za pokritje
izdatkov za projekt ter vsota vseh izdatkov
enaka vrednosti projekta. Če je projekt
neskladen, neposredni uporabnik poskrbi za pokritje
predvidenih izdatkov s:
-       
s prerazporeditvijo pravic porabe;
-       
s spremembo predvidenega časovnega načrta izvedbe in financiranja
projekta oziroma
-       
z dodatkom k pogodbam, če je potrebno.
(7) Spremembe
vpiše neposredni uporabnik v sistem MFERAC.
163. člen
(1) Za vključitev »projekta v
pripravi« v NRP mora predlagatelj razpolagati najmanj z dokumentom
identifikacije projekta in s pripadajočim načrtom financiranja. Z vključitvijo
projekta v NRP se zanj rezervirajo v načrtu financiranja predvidene pravice
prevzemanja obveznosti.
(2) Projekt v pripravi se z vlogo za
spremembo podatkov o projektu spremeni v »projekt v izvajanju«, ko so
izpolnjeni naslednji pogoji:
1.     
podatki o projektu so usklajeni med seboj in s prostimi pravicami porabe
na postavkah;
2.     
za sofinanciranje so pridobljena primerna zagotovila (podpisane pogodbe
ali sporazumi o sofinanciranju);
3.     
v sistemu MFERAC so vpisani vsi podatki o projektu;
4.     
za projekt ali spremembo projekta so pridobljena soglasja, ki so
predpisana za projekt te vrste;
5.     
je pridobljena dokumentirana strokovna ocena, da je projekt izvedljiv v
skladu s projektnim dokumentom.
(3) Projekt v pripravi se lahko
spremeni v projekt v izvajanju med letom brez sklepa vlade.
164. člen
(1) Neposredni uporabnik evidentira
prevzete obveznosti v breme projektov, ki so vključeni v NRP, s potrditvijo
obrazca FEP po predhodnem vpisu podlage iz 144. člena tega pravilnika v
evidenco pogodb v sistemu MFERAC do višine prostih pravic porabe za
financiranje projekta po letih in po proračunskih vrsticah po postopku v 8.
poglavju »Prevzemanje obveznosti«. Na obrazcu FEP mora biti oznaka, da se
nanaša na NRP, nato pa se navede šifro projekta, na katerega se navezuje FEP
ali njegov del.
(2) Neposredni uporabnik sme
prevzemati obveznosti v breme projekta, ki je vključen v NRP samo do zneskov,
ki so za projekt predvideni v veljavnem načrtu financiranja projekta, in ki
obenem ne presegajo veljavnega proračuna na vrsticah, s katerih je predvideno
financiranje projekta.
(3) Prevzemanje obveznosti za izvedbo
projekta je možno le za projekt v izvajanju. Za projekt v pripravi je
prevzemanje obveznosti dopustno samo za pripravo dokumentacije in analiz, ki so
potrebne za odločitev o začetku izvedbe projekta do največ 25% vrednosti
projekta. Ni dopustno prevzemati obveznosti za projekte, ki so začasno
prekinjeni, ukinjeni ali zaključeni.
165. člen
(1) Skrbnik projekta je neposredni
uporabnik. V primeru, ko isti projekt financira več neposrednih uporabnikov,
morajo neposredni uporabniki določiti skrbnika projekta, ki mora biti eden
izmed neposrednih uporabnikov. O spremembah vsebine, obsega ali dinamike
izvedbe in financiranja se morajo dogovoriti s skrbnikom projekta.
(2) Skrbnik projekta mora v
koordinaciji z neposrednimi uporabniki skrbeti, da se projekt izvaja in izvede
do konca v skladu z investicijskim programom oziroma z drugim dokumentom, ki
določa vsebino, način izvedbe in financiranje projekta. Skrbnik poroča o
zaključku projekta.
(3) Vodja projekta je fizična oseba,
ki je v imenu skrbnika zadolžena za nadzor nad izvajanjem projekta ter za
koordinacijo izvedbe in za sprotno poročanje finančni službi. Vodjo projekta
določi skrbnik (v dogovoru z drugimi vključenimi neposrednimi uporabniki) s
pisnim aktom, v katerem so navedene poleg imena tudi telefonska številka,
elektronski naslov in poštni naslov ter sedež. Podatke o vodji projekta na
podlagi dokumenta o imenovanju vpiše v sistem MFERAC. Vodja projekta skrbi za
izvajanje nalog, ki jih je potrebno v zvezi z izvedbo projekta opraviti za izpolnitev
obveznosti skrbnika projekta. Vodja projekta mora neposredno in osebno izvajati
te naloge.
(4) Skrbnik projekta in vodja projekta
pri skrbniku:
-       
morata biti določena in imata enake obveznosti tudi v primeru, ko
neposredni uporabnik projekt samo sofinancira in prenese izvajanje na
prejemnika sredstev;
-       
skrbita za izvedbo projekta tudi v delu, ki ga ne financira državni
proračun.
(5) Koordinator, ki je pristojen za
usklajevanje podatkov o izvajanju projektov v MFERAC in usklajevanje gradiv z
MF v primerih sprememb oziroma o uvrstitvi novih projektov v NRP je oseba, ki
jo določi predlagatelj finančnih načrtov.
166. člen
(1) Neposredni uporabnik in skrbnik
projekta si s pogodbo o izvedbi in/ali financiranju projekta ali z drugim aktom
zagotovi možnost nadzora nad izvajanjem in financiranjem projekta. V ta namen
vodi evidenco, ki omogoča sprotno spremljanje izvrševanja NRP po posameznih
projektih v izvajanju. Evidenca omogoča:
1.     
vodenje podatkov o realizaciji in financiranju iz vseh predvidenih virov
in za celotno vrednost projekta kot je predvideno v NRP;
2.     
poročanje o poteku izvedbe in morebitnih odstopanjih v finančnih in
materialnih kazalcih;
3.     
ukrepanje v primeru, če realizacija ne poteka v skladu z načrtom;
4.     
spreminjanje obsega predvidenih sredstev za posamezni projekt v okviru z
ZIPRS določenih omejitev;
5.     
sprotno urejanje veljavnih podatkov, zlasti vrednosti in dinamike
financiranja projekta glede na dejanski potek izvajanja ter prilagajanje obsega
predvidenih sredstev za posamezni projekt v okviru z ZIPRS določenih omejitev;
6.     
pripravo dopolnjenega NRP ob pripravi predloga proračuna, rebalansa
proračuna ali drugih sprememb.
(2) Za projekte in programe, ki jih
sofinancira Evropska skupnost, neposredni uporabnik vodi tudi evidence, ki jih
narekujejo predpisi, ki urejajo financiranje iz teh sredstev. Evidence po
predpisih Evropske skupnosti morajo biti usklajene s proračunsko evidenco
projektov v sistemu MFERAC po vrsti in vrednosti obravnavanih podatkov.
(3) Podatki o projektih v sistemu
MFERAC morajo temeljiti na resničnih dejstvih in morajo biti v skladu z dokumenti
in evidenco neposrednega uporabnika.
9.2. Spreminjanje podatkov o veljavnem
NRP med letom
167. člen
(1) Skrbnik projekta pripravi predlog
spremembe veljavnih podatkov o projektu, če so okoliščine povzročile, da izvajanje
projekta ne poteka v skladu s predvidevanji. Praviloma se spremembo načrta
financiranja in druge spremembe podatkov o projektu ugotavlja na podlagi
poročil vodje projekta ali izvajalca ter na podlagi druge dokumentacije ali
informacij.
(2) Veljavne vrednosti izdatkov po
letih, skupno vrednost projekta ter usklajenost s planiranimi viri mora skrbnik
projekta preveriti in spremembe vpisati (v koordinaciji z morebitnimi
sofinancerji – neposrednimi uporabniki) v sistem MFERAC ob vsaki pomembnejši
spremembi, ki vpliva na načrt financiranja, najmanj pa ob koncu vsakega
trimesečja.
(3) Če je predvideno sofinanciranje
projekta tudi iz ostalih virov, si mora neposredni uporabnik v pogodbi o
izvedbi in sofinanciranju zagotoviti najmanj mesečno poročanje o vplačilih za
projekt in podatke vpisovati v sistem MFERAC.
(4) Podatke o črpanju sredstev iz
ostalih virov neposredni uporabnik vpiše ob prejemu vsakega dokumenta, ki izkazuje
plačilo sofinancerja v dobro projekta najkasneje 10 dni po prejemu dokumenta o
plačilu.
(5) Če se izkaže, da plačila iz
ostalih virov ne potekajo v skladu s predvidevanji, ali če se ugotovi
odstopanja od predvidenega poteka izvedbe ter s tem izdatkov za projekt, postane
načrt financiranja projekta neusklajen. Če postane načrt financiranja projekta
neusklajen, mora neposredni uporabnik prilagoditi načrt izvedbe in financiranja
projekta tako, da uskladi potrebne predvidene izdatke za projekt in predvidene
vire za financiranje projekta.
(6) Zadnje spremembe veljavnega načrta
financiranja, vključno s predvideno realizacijo, za projekt v tekočem letu se
ugotavlja in vpisuje najkasneje do 15. oktobra.
168. člen
(1) Podatke o projektu se vodi v
sistemu MFERAC kot podatke o veljavnem projektu (v šifrantu »Projekti
NRP«, DPS-09-00-29). Neposredni uporabniki podatke o
veljavnem projektu prilagajajo dejanskemu stanju v času izvajanja proračuna z
vpisom novih podatkov o projektu v vlogo za spremembo podatkov o projektu
(»Vzdrževanje projektov NRP«, DPS-06-73).
(2) Manjše spremembe veljavnega
NRP so spremembe do največ 20% vrednosti veljavnega projekta in jih neposredni
uporabnik lahko potrdi samostojno v MFERAC ali jih posreduje v potrditev MF-DP.
(3) Kot manjše spremembe se štejejo tudi
druge spremembe splošnih podatkov o projektu (npr: stanje, tip in podtip, opis
stanja, ime in priimek vodje projekta), ki ne pomenijo spremembe ključnih
predpostavk iz investicijskega programa.
(4) Za spremembo ključnih predpostavk investicijskega
programa, spremembo časovnega načrta izvedbe ter spremljajoče dinamike,
strukturo virov financiranja ter za vsako drugo večjo spremembo NRP, neposredni
uporabnik pošlje vlogo za spremembo NRP v statusu MBP v obravnavo MF-DP, ki
lahko vlogo potrdi, zahteva dodatna pojasnila od predlagatelja ali vlogo
zavrne.
(5) Vlogo o
spremembi podatkov o projektu ali o uvrstitvi novega projekta v NRP za projekte
v pristojnosti organa upravljanja mora potrditi v sistemu MFERAC tudi organ upravljanja,
ki je pristojen za projekt.
(6) S potrditvijo
vloge po prejšnjih dveh odstavkih se spremenjeni podatki o projektu vpišejo kot
veljavni podatki v NRP oziroma v sistemu MFERAC.
(7) V
primeru, ko projekt sofinancirata dva (ali več) neposrednih uporabnikov, načrt
financiranja v vlogi v pripravi dopolnita vsak za proračunske vrstice v svoji
pristojnosti. Skrbnik projekta preveri pravilnost vpisov.
169. člen
(1) Večje spremembe NRP so sprememba
vrednosti projekta nad 20%, uvrstitev projekta
in ukinitev veljavnega projekta. Te spremembe se uvrsti v NRP
na podlagi dokumentacije, ki vsebuje izhodišča za uvrstitev novega projekta ali
za spremembo projekta v takem obsegu, da bo vrednost presegla 20% prvotne
vrednosti projekta oziroma se spremenijo druge ključne predpostavke, zaradi
česar je potrebna novelacija dokumentacije. Dokumentacija mora biti pripravljena
v skladu s predpisi, ki določajo enotno metodologijo za izdelavo investicijske
dokumentacije oziroma smiselno enakovrednimi dokumenti za projekte, ki niso
investicijskega značaja.
(2) Osnova za izračun deleža spremembe
vrednosti projekta je skupna vrednost projekta, ki je bila določena v prvotnem
ali noveliranem dokumentu o projektu (izhodiščna vrednost).
(3) Večje spremembe načrta razvojnih
programov v zvezi z določenim projektom se lahko izvedejo po tem postopku
največ dvakrat v tekočem letu, najkasneje do 15. oktobra.
170. člen
(1) Za večje spremembe NRP neposredni
uporabnik na podlagi dokumentacije iz prejšnjega člena ter pripadajočega načrta
financiranja projekta po tekočih cenah, pripravi in vpiše podatke v sistem
MFERAC (vloga za nov projekt ali vloga za spremembo, objekt »Vzdrževanje
projektov NRP«, DPS-06-73). V gradivu za vlado utemelji razloge za večjo
spremembo NRP (na primer nove zakonske obveznosti, sklep vlade o nujni izvedbi
projekta in drugo). Načrt financiranja spremenjenega oziroma novega projekta
mora biti v mejah prostih pravic porabe na postavkah, kar preveri tudi z
izpisom kontrol pri vlogi v sistemu MFERAC.
(2) Neposredni uporabnik gradivo z
investicijskim oziroma drugim projektnim dokumentom posreduje predlagatelju
finančnega načrta, ki preveri ustreznost predloga. Preveritev gradiva,
potrditev pravilnosti s sklicem na načrt financiranja po tekočih cenah iz
dokumentacije in svoje soglasje z gradivom, označi predlagatelj finančnega
načrta z zaznamkom na koncu gradiva. Predlagatelj finančnega načrta pošlje
gradivo za vlado v pisni obliki skupaj s spremnim dopisom, izpisom vloge za
spremembo finančnega načrta veljavnega projekta oziroma vloge za nov projekt iz
sistema MFERAC, ter sklepom o potrditvi investicijskega oziroma projektnega
dokumenta, v mnenje DP najmanj 20 dni pred sejo vlade, na kateri bo predvidoma
obravnavano gradivo.
(3) DP preveri skladnost vloge z
navedbami v gradivu in s predpisi ter skladnost finančnih podatkov z veljavnim
proračunom. DP na podlagi te preveritve poda mnenje v roku 10 dni od prejema
vloge.
(4) Neposredni uporabnik posreduje
vladi gradivo (»predlog spremembe veljavnega projekta ali predlog uvrstitve
novega projekta«) skupaj s priloženim pozitivnim mnenjem MF. Če neposredni
uporabnik v roku 5 delovnih dni od prejema pozitivnega mnenja MF ne posreduje
predloga vladi v obravnavo, neposredni uporabnik ponovno pridobi mnenje MF.
(5) Na podlagi sklepa vlade DP potrdi
vlogo za spremembo finančnega načrta projekta oziroma za nov projekt v sistemu
MFERAC in s tem spremembo uvrsti v veljavni NRP.
(6) Če v skladu z zakonom, ki ureja
izvrševanje proračuna Republike Slovenije, o uvrstitvi posameznih projektov v
NRP odloča organ upravljanja na predlog predlagatelja finančnih načrtov,
posreduje organ upravljanja MF-DP predlog za potrditev vloge za nov projekt v
sistemu MFERAC.
(7) V skladu z zakonom, ki ureja
izvrševanje proračunov Republike Slovenije se kot večje spremembe NRP, o
katerih odloča vlada, ne štejeta:
-       
sprememba vrednosti projekta nad 20% v primeru, ko se iz državnega
proračuna financira manj kot 50% izhodiščne vrednosti projekta,
-       
uvrstitev posameznega projekta, izbranega na javnem razpisu na področju
kohezijske politike, iz evidenčnih projektov v NRP državnega proračuna tekočega
leta.
(8) V primeru sprememb NRP iz
prejšnjega odstavka, posreduje predlagatelj finančnega načrta MF-DP sklep o
potrditvi investicijskega oziroma drugega projektnega dokumenta, ki je podlaga
za določitev izhodiščne vrednosti.
9.3. Uskladitev načrta financiranja
projekta ob zaključku proračunskega leta
171. člen
(1) V sklopu zaključka proračunskega
leta neposredni uporabnik uskladi načrt financiranja projekta v naslednjih
letih z realizacijo v letu, ki se zaključuje, ob upoštevanju predvidenih
izdatkov za projekt.
(2) Financiranje projekta, katerega zaključek financiranja je
bil predviden v preteklem letu in zaradi zamika plačil ni bil izveden, se v NRP
v tekočem letu nadaljuje in vodi kot nadaljevanje istega projekta. Načrt
financiranja tega projekta bremeni proračun tekočega leta v obsegu zneska
neizvedenih plačil v preteklem letu, zaključek njegovega financiranja pa se
določi glede na rok za poplačilo obveznosti.
172. člen
(1) Če se v tekočem letu ugotovi, da
so bili v preteklih letih, za katere je že izdelan zaključni račun, projekti
financirani drugače, kot je razvidno iz evidence neposrednega uporabnika o NRP,
se popravek zabeleži v tekočem letu pri prikazovanju podatkov o financiranju
veljavnega projekta.
(2) Popravek se lahko nanaša na
kasneje ugotovljene razlike v realizaciji za projekt. Popravek pa ne more
spreminjati skupne realizacije proračuna za pretekla leta, dopustna je le
prerazporeditev pretekle realizacije, ki pa ne spreminja skupne realizacije v
letu, na katerega se popravek nanaša.
(3) Popravek se lahko nanaša na spremembo
proračunskega vira, kadar se ugotovi, da na primer ni bilo in ne bo izvedeno
pričakovano povračilo in bo v prejšnjih letih izvedeno plačilo bremenilo
integralni proračun.
9.4. Zaključek projekta
173. člen
(1) Za projekte, ki se v tekočem letu
zaključijo, skrbnik preveri in po potrebi dopolni podatke (na primer
realizacijo plačil iz ostalih virov) z vlogo v sistemu MFERAC. S to vlogo tudi
spremeni stanje projekta iz stanja »v izvajanju« v stanje »zaključen«, v polju
»obrazložitev« pa pojasni pomembne dejavnike, ki so vplivali na izvedbo
projekta, zlasti pa tiste, ki so povzročili povečanje vrednosti projekta nad
20%.
(2) Projekte se praviloma zaključuje
sproti v proračunskem tekočem letu, najkasneje pa do konca januarja naslednjega
leta.
174. člen
(1) Projekt se zaključi fizično z
izvedbo nalog in del v skladu s projektnim dokumentom in s predajo izdelka in
dokumentacije skrbniku ter končnemu prejemniku.
(2) Po prevzemu oziroma predaji
izdelka in dokumentacije se za projekt naredi končni obračun, ki ga potrdijo
vsi pogodbeniki. Na podlagi končnega obračuna se izvedejo zadnja plačila za
projekt. V sistemu MFERAC je na podlagi končnega obračuna in plačil projekt
finančno zaključen. Za projekt, ki se začasno prekine ali ukine, je postopek
smiselno enak kot za projekt, ki se zaključi. Vmesni ali zaključni obračun mora
zajeti vse realizirane izdatke, projekt pa preide v stanje začasno prekinjen
ali ukinjen.
(3) Če to določajo predpisi,
proračunski uporabnik po zaključku projekta pridobi uporabno dovoljenje ter
preda projekt v upravljanje.
(4) Vodja projekta zagotovi končno
poročilo o izvedbi projekta. Dokumentacijo o projektu hranita skrbnik projekta
in prejemnik sredstev 7 let po zaključku projekta, razen za dele, za katere
drugi predpisi zahtevajo daljšo dobo hranjenja.
175. člen
(1) Projekt se zaključi s končnim
poročilom o projektu, ki vsebuje tudi končno finančno poročilo. Končno finančno
poročilo o projektu prikazuje finančno realizacijo na projektu ter vire, iz
katerih je bil projekt financiran po proračunskih letih. Prikazana realizacija
zajema vse izdatke za projekt. Končno finančno poročilo mora vsebovati
obrazložitve odstopanj od načrta financiranja v investicijskem programu oziroma
drugem projektnem dokumentu ter pojasnila večjih sprememb v izdatkih in virih
financiranja v času izvedbe projekta.
(2) V končnem finančnem poročilu se
navede, če obstajajo nesoglasja med zahtevkom izvajalca in s strani naročnika
priznano realizacijo po pogodbi. Navede se pogodba, zahtevani znesek, priznani
znesek in pojasnilo, kako izvajalec utemeljuje svoj zahtevek.
(3) Kadar je v predpisih financerja to
tako predvideno, se opravi neodvisna zunanja revizija zaključnega poročila o
projektu.
176. člen
(1) Končno poročilo o projektu izdela
vodja projekta, ki to poročilo da v potrditev skrbniku projekta – neposrednemu
uporabniku. Vodja projekta v ta namen pridobi od izvajalcev račune oziroma
zaključne situacije za vsako pogodbo z izvajalci, ki se nanaša na izvedbo
projekta, ki se zaključuje. Na podlagi računov in zaključnih situacij izdela
vodja projekta končno finančno poročilo o financiranju projekta.
(2) V končnem finančnem poročilu
navede datume in zneske vračila bančnih garancij za dobro izvedbo, datume in
zneske unovčenja teh garancij ali njihovih delov ter datume in zneske
predložitve garancij za izpolnitev obveznosti v garancijskem roku. V zaključnem
finančnem poročilu se navede preostale terjatve do izvajalcev, če te obstajajo.
Te se lahko nanašajo na izvedbo določenih del ali na terjane zneske.
(3) Končno poročilo o projektu s
finančnim poročilom izdela vodja projekta najkasneje šest mesecev po fizičnem
zaključku projekta.
177. člen
(1) Če neposredni uporabnik
sofinancira ali financira projekt, ki ga izvede drug prejemnik sredstev, mora v
pogodbi o sofinanciranju in izvedbi projekta določiti vodjo projekta pri
prejemniku sredstev, ki prevzame skrbništvo nad izvedbo projekta za račun
prejemnika sredstev, vključno z nalogami iz prejšnjega člena. Končno poročilo o
izvedbi projekta in končno finančno poročilo v tem primeru pripravi prejemnik
sredstev.
(2) Neposredni uporabnik si mora v
pogodbi o sofinanciranju in izvedbi projekta zagotoviti tekoče poročanje o
poteku izvajanja pogodbe s strani vodje projekta, vključno s sprotnim
poročanjem o poteku zaključevanja projekta. Pogodba mora neposrednemu
uporabniku omogočati neposreden nadzor izvajanja projekta in dokumentacije o
izvajanju projekta. Pogodba mora vodji projekta nalagati sprotno poročanje o
odstopanju od predvidene realizacije pogodbe z obrazložitvami ter z njegovimi
predlogi odprave ali zmanjšanja posledic odstopanj od regularnega poteka
pogodbe. Če ti predlogi vplivajo na načrt financiranja projekta, mora popravke
vnesti v sistem MFERAC.
(3) Pogodba mora vsebovati tudi določila
o ukrepih za odpravo odstopanj pri zaključevanju projekta ter mora nalagati
vodji projekta poročanje tudi v primeru nepravilnosti ali zamud v poteku in
zaključevanju projekta.
(4) Vodja projekta sproti obvešča
neposrednega uporabnika in mu pošilja zapisnike o predaji v uporabo, zapisnike
o evidentiranju osnovnih sredstev in o predaji v upravljanje iz prejšnjega
člena. Neposredni uporabnik o tem sproti obvešča svojo finančno službo in te
dogodke evidentira v sistemu MFERAC.
10. POSTOPKI IZPLAČIL IZ PORAČUNA
10.1. Način plačevanja iz proračuna
178. člen
(1) S podračuna proračuna se plačujejo
obveznosti prejemnikom proračunskih sredstev.
(2) Ne glede na določbo prejšnjega
odstavka se v primerih, ko imajo neposredni uporabniki svoj podračun, izvrši
plačilo iz podračuna proračuna na podračun neposrednega uporabnika in šele nato
prejemnikom proračunskih sredstev.
(3) Prejemniki proračunskih sredstev
so določeni:
1.     
z zakonom ali podzakonskim predpisom in
2.     
s pogodbo ali posamičnim aktom, izdanim na podlagi zakona ali
podzakonskega predpisa.
(4) Prejemniki proračunskih sredstev
so tudi posredni uporabniki državnega ali občinskih proračunov, če prejemajo
sredstva državnega proračuna na podlagi pravnega akta iz prejšnjega odstavka.
(5) Postopki za izplačilo sredstev iz
proračuna so enotni, ne glede na to, ali vodi računovodsko poslovanje za neposrednega
uporabnika DJR, ali ne.
179. člen
Dokumentacijo za izplačilo obveznosti
predložijo neposredni uporabniki svoji računovodski službi v 10 dneh po prejemu
ustreznih listin, vendar najkasneje 7 delovnih dni pred zapadlostjo obveznosti,
razen v primeru krajših
plačilnih rokov, ki so določeni v zakonu, ki ureja izvrševanje proračuna
Republike Slovenije.
180. člen
Računovodska služba uporabnika predloži DJR
zahtevek za izplačilo sredstev iz proračuna v elektronski obliki. Zahtevek za
izplačilo sredstev iz proračuna predloži v roku 10 dni po dnevu, ko je
neposredni uporabnik prejel listine, ki so podlaga za izplačilo iz proračuna,
vendar najkasneje 5 delovnih dni pred zapadlostjo obveznosti, razen za
obveznosti iz naslova plač najkasneje dva delovna dneva pred zapadlostjo.
10.2. Predložitev dokumentacije
računovodski službi uporabnika
10.2.1. Splošno
181. člen
Na dokumentaciji, ki se posreduje MF, mora
biti naveden direktorat oziroma sektor DJR, kateremu se dokumentacija posreduje.
Vso dokumentacijo se posreduje v
elektronski obliki v sistemu MFERAC ali v papirni oblikiv sprejemno informacijsko pisarno DJR na naslov: Vojkova 57,
Ljubljana.
182. člen
Če neposredni uporabnik ne spoštuje rokov
po tem pravilniku, MF ne odgovarja za zamudne obresti zaradi nepravočasne
poravnave obveznosti neposrednih uporabnikov.
10.2.2. Predložitev dokumentacije za
izplačilo sredstev iz proračuna
183. člen
(1) Neposredni uporabniki predložijo
svoji računovodski službi v izplačilo originalne listine.
(2) Dokumentacija, ki se nanaša na FEP
in odredbe za izplačila, povezana z dolgom državnega proračuna, se računovodski
službi posreduje v elektronski obliki in je v tej obliki podlaga za izplačilo.
Originalne listine se računovodski službi posredujejo naknadno z opozorilom, da
niso podlaga za izplačilo.
(3) Način predložitve dokumentacije iz prejšnjega odstavka se
uporablja tudi za vračilo preveč ali napačno plačanih dajatev, ki so prihodek
proračuna države in za nakazila prostih denarnih sredstev na računih
neposrednih proračunskih uporabnikov, nakazila vlog v sistem enotnega
zakladniškega računa države ter za plačila dodatne obveznosti do ZPIZ.
184. člen
(1) Neposredni uporabniki posredujejo svoji
računovodski službi za izplačilo sredstev iz proračuna poleg originalnih listin
tudi »Odredbo za plačilo – nakazilo« (aplikacijski obrazec v sistemu MFERAC). 
(2) Odredba za plačilo – nakazilo iz
prejšnjega odstavka se lahko posreduje računovodski službi v elektronski ali
papirni obliki. Če se odredba za plačilo – nakazilo posreduje elektronsko, mora
biti podpisana z elektronskim podpisom, žig v tem primeru ni obvezen. Finančna
služba PU posreduje svoji računovodski službi karton odredbodajalcev oziroma
seznam oseb, ki podpisujejo odredbe elektronsko z digitalnim potrdilom. 
(3) Obvezni podatki na odredbi za plačilo –
nakazilo so: 
1.           
evidenčna številka odredbe; 
2.           
šifra in naziv neposrednega uporabnika; 
3.           
proračunsko leto; 
4.           
postavka: 
5.           
konto; 
6.           
podkonto (samo v primeru izplačil v breme postavke, ki je vključena v
NRP); 
7.           
številka predobremenitve; 
8.           
znesek odredbe z oznako denarne enote; 
9.           
datum zapadlosti po odredbodajalcu; 
10.        
način plačila; 
11.        
vrsta odhodka (namen nakazila); 
12.        
oznaka denarne enote nakazila; 
13.        
vrsta tečajne liste (samo pri deviznih transakcijah); 
14.        
vrsta tečaja (samo pri deviznih transakcijah); 
15.        
nosilec stroškov transakcije (samo pri deviznih transakcijah); 
16.        
davčna številka upravičenca (za nerezidente je lahko identifikacijska
številka); 
16.a     šifra
upravičenca; 
17.        
naziv upravičenca; 
18.        
naslov upravičenca; 
19.        
račun upravičenca; 
19.a       zaporedna
številka računa upravičenca iz šifranta poslovnih partnerjev v sistemu MFERAC; 
20.        
sklicna številka odobritve; 
21.        
tuj sklic (samo v primeru plačil tujim upravičencem); 
22.        
račun banke (samo v primeru nakazil na domače račune v tuji denarni enoti);
23.        
naziv in naslov banke (samo v primeru plačil tujim upravičencem); 
24.        
evidenčna številka dokumenta; 
25.        
evidenčna številka veznega dokumenta; 
26.        
datum prejema dokumenta; 
27.        
originalna številka dokumenta; 
28.        
originalna številka veznega dokumenta; 
29.        
datum dokumenta; 
30.        
datum zapadlosti po dokumentu; 
31.      stroškovno
mesto plačnika; 
33.     oznaka
projekta NRP (tudi ukrepa); 
35.     postavka
EU (če gre za izplačila letalskih kart in stroškov službenih potovanj,
povezanih z udeležbo na sestankih Sveta EU); 
39.     datum
in podpis odredbodajalca; 
40.     žig
neposrednega proračunskega uporabnika (samo v primeru posredovanja odredbe v
papirni obliki). 
(4) Neobvezni podatki na odredbi za plačilo
– nakazilo so podatki pod naslednjimi zaporednimi številkami: 
6.       podkonto
(razen v primeru izplačil v breme postavke, ki je vključena v NRP); 
11.     vrsta
odhodka (namen nakazila), kadar gre za plačilo obveznosti po zakonu, ki ureja
tajne podatke); 
13.     vrsta
tečajne liste (razen pri deviznih transakcijah); 
14.     vrsta
tečaja (razen pri deviznih transakcijah); 
21.     tuj
sklic (razen v primeru plačil tujim upravičencem); 
22.     račun
banke (razen v primeru nakazil na domače račune v tuji denarni enoti; 
23.     naziv
in naslov banke (razen v primeru plačil tujim upravičencem); 
32.      stroškovno
mesto prejemnika; 
34.     oznaka
analitike PU; 
34.a   pravna
podlaga; 
35.     postavka
EU (razen za izplačila letalskih kart in stroškov službenih potovanj, povezanih
z udeležbo na sestankih Sveta EU); 
36.     opomba;
37.     datum
in podpis predlagatelja; 
38.     datum
in podpis strokovne službe. 
(5) Ne glede na tretji in četrti odstavek
tega člena so na odredbi za plačilo – nakazilo za plače obvezni vsi podatki,
razen podatkov iz naslednjih zaporednih številk tretjega in četrtega odstavka tega
člena: 13, 14, 15, 16, 16.a, 17, 18, 19, 19.a, 20, 21, 22, 23, 32, 34, 34.a,
35, 36, 37 in 38.
185. člen
Določbe prejšnjega člena ne veljajo za:
1.     
pologe vlog s podračuna proračuna in podračunov proračunskih skladov na
podračun Upravljavca denarnih sredstev sistema EZRD,
2.     
vračila meddnevnega likvidnostnega zadolževanja podračuna proračuna pri
Upravljavcu denarnih sredstev sistema EZRD,
3.     
vračila preveč ali napačno plačanih dajatev, ki so prihodek proračuna
države,
4.     
likvidnostno premoščanje med podračunom
proračuna in podračuni proračunskih skladov.
186. člen
Dokumenti, iz katerih izhajajo redna ali
občasna plačila obveznosti različnim upravičencem, ki imajo enak datum
zapadlosti po računih, se lahko opremijo s skupinsko odredbo. Skupinska odredba
mora vsebovati vse elemente odredbe iz 184. člena tega pravilnika. Elementi
odredbe, ki so skupni predloženim listinam, se v skupinski odredbi navedejo le
enkrat.
187. člen
(1) Če se račun oziroma obračunska
situacija plačuje iz več proračunskih vrstic, mora biti v odredbi točno
navedeno, kakšen znesek se plača iz posamezne proračunske vrstice.
(2) Za devizne obveznosti se v odredbi
navede obveznost v valuti, ki je navedena na računu ali obračunski situaciji
ter opredeli tečajna lista in tečaj, po katerem se obveznost preračuna v eure.
188. člen
(1) Izplačila, ki temeljijo na
pogodbah o delu, avtorskih pogodbah in druga izplačila, pri katerih je potrebno
upoštevati predpise o dohodnini, se opravljajo dvakrat mesečno, in sicer
petnajstega in zadnjega dne v mesecu.
(2) V primeru, da je petnajsti oziroma
zadnji dan v mesecu sobota, nedelja ali praznik, se izplačilo izvrši zadnji
delovni dan pred navedenimi dnevi.
189. člen
(1) Neposredni uporabnik, za katerega
se obračun izplačil, določenih v prejšnjem členu, izvaja v sistemu MFERAC,
posreduje poleg originalnih listin tudi nalog za obračun drugih stroškov dela
na obrazcu »Nalog za obračun drugih stroškov dela« (aplikacijski obrazec v
sistemu MFERAC). Nalog posreduje elektronsko ali v
papirni obliki. Nalog podpiše strokovna služba
neposrednega uporabnika in ga posreduje svoji računovodski službi najkasneje 12
delovnih dni pred izplačilom.
(2) V primeru izplačil drugih stroškov
dela iz prejšnjega člena različnim upravičencem na isti dan zapadlosti se pripravi
skupinski nalog za obračun drugih stroškov dela, ki mora vsebovati vse elemente
posamičnega naloga. Elementi, ki so skupni predloženim listinam, se v
skupinskem nalogu navedejo le enkrat.
(3) Na podlagi obračuna drugih
stroškov dela, navedenih v prejšnjem členu, se pripravi odredba za izplačilo,
ki jo neposredni uporabnik pregleda, potrdi ter podpisano posreduje svoji
računovodski službi.
(4) Računovodska služba zagotovi
pravočasni obračun in izplačilo drugih stroškov dela le v primeru, če so vse
aktivnosti opravljene v skladu s terminskim načrtom obdelav, ki je objavljen na
spletni strani MF. Kolikor so aktivnosti opravljene po roku, določenem v
terminskem načrtu, se izplačilo izvrši ob prvem naslednjem izplačilu.
190. člen
(1) Računovodska služba uporabnika
pregleda dokumentacijo, ki je podlaga za izplačilo, z vidika predpisov, ki
urejajo računovodsko poslovanje (računovodska kontrola).
(2) Odgovorni delavec v DJR je dolžan
preveriti skladnost obveznosti z evidentiranimi preobremenitvami in prostimi
pravicami porabe na proračunski vrstici.
(3) Računovodska služba uporabnika ustrezno
in popolno dokumentacijo knjiži kot obveznost za plačilo.
(4) Računovodska služba uporabnika
vrne dokumentacijo neposrednemu uporabniku, če ugotovi, da:
1.     
je dokumentacija nepopolna;
2.     
dokumentacija ne ustreza namenu postavke – konta, iz katere se predlaga
izplačilo in
3.     
listine niso likvidirane v skladu s predpisi.
(5) Če računovodska služba uporabnika
ugotovi, da izkazane obveznosti:
1.     
presegajo proste pravice porabe na proračunski vrstici ali
2.     
niso v skladu z evidentiranimi predobremenitvami,
obveznost knjiži, neposrednega uporabnika pa
obvesti, da plačila ni mogoče izvršiti. Neposredni uporabnik je pred izvedbo
izplačila dolžan zagotoviti manjkajoča pravice porabe na proračunski vrstici
oziroma uskladiti evidenco predobremenitev.
191. člen
(1) Na podlagi ustrezne in popolne
dokumentacije pripravi računovodska služba uporabnika »Specifikacijo zahtevkov
za izplačilo iz proračuna« po posameznih neposrednih uporabnikih, ločeno po
posameznih računih oziroma obračunskih situacijah in po posameznih postavkah – podkontih.
Kolikor dokumentacija ni posredovana v skladu s 179.
členom tega pravilnika pripravi računovodska služba uporabnika »Specifikacijo
zahtevkov za izplačilo iz proračuna«, v treh dneh po prejemu dokumentacije.
(2) «Specifikacija zahtevkov za
izplačilo iz proračuna« vsebuje v glavi oziroma vodilnem zapisu:
1.     
številko »Specifikacije zahtevkov za izplačilo iz proračuna«;
2.     
šifro in naziv neposrednega uporabnika;
3.     
podračun neposrednega uporabnika;
4.     
predvideni datum nakazila;
5.     
proračunsko leto.
(3) Iz »Specifikacije zahtevkov za
izplačilo iz proračuna« so razvidni še naslednji podatki:
1.     
postavka – podkonto;
2.     
evidenčna številka dokumenta;
3.     
naziv poslovnega partnerja oziroma dobavitelja;
4.     
vrsta odhodka;
5.     
številka predobremenitve;
6.     
znesek za plačilo v eurih.
(4) Podračun neposrednega uporabnika
je element specifikacije, kadar se plačilo iz proračuna izvrši na podračun
neposrednega uporabnika in ne končnemu prejemniku proračunskih sredstev.
(5) Evidenčna številka dokumenta,
naziv poslovnega partnerja oziroma dobavitelja ter vrsta odhodka in opis knjižbe
so neobvezni podatki.
192. člen
(1) Na podlagi »Specifikacije
zahtevkov za izplačilo iz proračuna« pripravi računovodska služba uporabnika »Povzetek
zahtevkov za izplačilo iz proračuna« po posameznih neposrednih uporabnikih, ločeno
po:
1.     
predvidenih dnevih nakazila sredstev iz proračuna;
2.     
posameznih postavkah – podkontih;
3.     
letih.
(2) «Povzetek zahtevkov za izplačilo
iz proračuna« vsebuje v glavi oziroma vodilnem zapisu:
1.     
številko »Povzetka zahtevkov za izplačilo iz proračuna«;
2.     
šifro in naziv neposrednega uporabnika;
3.     
predvideni datum nakazila;
4.     
proračunsko leto.
(3) Iz »Povzetka zahtevkov za
izplačilo iz proračuna« so razvidni še naslednji podatki:
1.     
postavka – podkonto;
2.     
znesek predvidenih izplačil;
3.     
podpis odgovorne osebe;
4.     
žig neposrednega uporabnika.
(4) Za neposredne uporabnike, za
katere računovodstvo se vodi v MF, je odgovorna oseba računovodja.
193. člen
Računovodske službe uporabnikov posredujejo
DJR po elektronskem mediju za vse izdatke »Specifikacijo zahtevkov za izplačilo
iz proračuna« v skladu s 180. členom tega pravilnika.
194. člen
Ne glede na določbe 191. člena tega pravilnika se lahko v »Specifikaciji zahtevkov za
izplačilo iz proračuna« obveznosti ne prikažejo po posameznih dokumentih,
temveč v zbirnem znesku po postavkah – podkontih in predobremenitvah, vendar
ločeno po vrstah. To je dovoljeno za:
1.     
(črtana);
2.     
(črtana);
3.     
(črtana);
4.     
(črtana);
5.     
pogodbe o delu;
6.     
avtorske honorarje;
7.     
druge izdatke, od katerih se v skladu z zakonom o dohodnini plačuje
davek;
8.     
štipendije;
9.     
starševska nadomestila.
195. člen
(1) Na podlagi obrazca »Zahtevek za
izplačilo (vračilo) sredstev iz proračuna«, ki je v Prilogi 9 tega pravilnika,
DJR evidentira obveznost za nakazilo neposrednemu uporabniku. Pri tem preveri
ali:
1.     
so proste pravice porabe na postavki – kontu in
2.     
je zahtevek v skladu z evidentiranimi predobremenitvami.
(2) Če DJR ugotovi, da posamezen
zahtevek za izplačilo sredstev iz proračuna presega proste pravice porabe na
proračunski vrstici ali ni v skladu z evidentiranimi predobremenitvemi, se
skupaj z računovodsko službo uporabnika dogovori o realizaciji zahtevka.
10.2.3. Predložitev dokumentacije za
obračun in izplačilo sredstev za plače in druge izdatke zaposlenim
196. člen
(1) Neposredni proračunski uporabnik
evidentira in obračunava plače ter druge izdatke zaposlenim na podlagi
vzpostavljene kadrovske evidence ter evidence stroškov dela v sistemu MFERAC.
Na podlagi evidentiranih podatkov v kadrovski evidenci ter evidenci stroškov
dela se opravi obračun plač in drugih izdatkov zaposlenim. Obračun plač in
drugih izdatkov zaposlenim je osnova za pripravo odredb, ki jih uporabnik preko
sistema MFERAC prevzame, potrdi ter podpisane pošlje svoji računovodski službi
v roku, ki je skladen s terminskim načrtom. Računovodska
služba uporabnika preveri, ali so razpoložljive pravice porabe na proračunski
vrstici in FEP-u in v primeru neskladja opozori neposrednega uporabnika, da
uredi neskladja.
(2) Dokumentacijo,
ki je podlaga za obračun bonitete, se v MF-DJR posreduje v papirni obliki.
Neposredni proračunski uporabniki podatke, potrebne za obračun bonitet, ki se
nanašajo na uporabo službenih vozil za zasebne namene, predložijo v sistemu
MFERAC.
(3) Originalno
dokumentacijo, ki je osnova za evidentiranje poslovnih dogodkov v kadrovski
evidenci ter evidenci stroškov dela, neposredni uporabnik obdrži in arhivira
pri sebi, razen dokumentacije, ki je osnova za:
1.     
refundiranje nadomestil plač pri ZZZS in ZPIZ in
2.     
odbitke pri plači,
katero je dolžan posredovati svoji računovodski
službi. Navedeno dokumentacijo mora računovodska služba prejeti najkasneje v
roku dveh delovnih dni pred rokom, ki je v terminskem načrtu določen za
zaključek vnosa podatkov. V nasprotnem primeru se upošteva dokumentacija pri
naslednjem obračunu.
(4) Neposredni
uporabnik mora za izvedbo vseh aktivnosti v zvezi z obračunom in izplačilom
plač v sistemu MFERAC dosledno upoštevati terminski načrt, ki je objavljen na
spletni strani MF.
197. člen
Obveznosti, ki izhajajo iz »Obračuna plač
in drugih izdatkov zaposlenim«, za katere je bila izdana odredba za izplačilo
plač in drugih izdatkov zaposlenim, računovodska služba uporabnika knjiži kot
obveznost za plačilo, ki predstavlja osnovo za pripravo:
1.     
»Specifikacije zahtevkov za izplačilo iz proračuna«;
2.     
»Povzetka zahtevkov za izplačilo iz proračuna«.
198. člen
(1) Za plačilo povračil in drugih
izdatkov zaposlenim, ki se plačujejo na podlagi računov, se smiselno
uporabljajo določbe podpoglavja 10.2.1. tega pravilnika.
(2) Za plačilo solidarnostnih pomoči,
ki se ne izplačuje istočasno kot plače, se smiselno uporabljajo določbe podpoglavja
10.2.2. tega pravilnika.
199. člen
Računovodska služba uporabnika o prejetih
refundacijah nadomestila plač ZZZS in ZPIZ obvesti proračunskega uporabnika.
10.2.4. Posredovanje ostale
dokumentacije
200. člen
(1) Listine za izplačilo akontacije za
stroške službenega potovanja je potrebno dostaviti računovodski službi uporabnika
najmanj 10 delovnih dni pred službenim potovanjem.
(2) Proračunski uporabniki morajo za
izstavljanje nalogov za službena potovanja in izdelavo pripadajočih obračunov
stroškov obvezno uporabljati ustrezne objekte sistema MFERAC.
(3) Delavec predloži finančni službi
obračun potnih stroškov za potovanje v:
1.     
domovini v roku treh dni po vrnitvi s službenega potovanja;
2.     
tujini v roku sedmih dni po vrnitvi s službenega potovanja.
(4) Akontacija in razlika med
izplačano akontacijo in dejanskim obračunom se upošteva kot povečanje oziroma
zmanjšanje odhodkov proračuna.
(5) Akontacije za stroške službenih
potovanj v domovini se ne izplačujejo, za tujino pa le v primerih, če službeno
potovanje vključuje prenočevanje in če znesek predvidenih,
ter v potnem nalogu natančno razčlenjenih stroškov, presega 150 EUR. Akontacija
se ne izplača, če upravičenec iz neupravičenih razlogov ni predložil obračuna
predhodnih službenih potovanj v predpisanem roku ali če ni poravnal obveznosti
iz predhodnih službenih potovanj.
(6) Stroške službenih potovanj se
delavcem nakazuje na njihove račune.
(7) Plačilni roki za izplačila
obračunanih stroškov znašajo najmanj 15 dni in največ 30 dni od predložitve
popolne in pravilne dokumentacije računovodski službi neposrednega uporabnika.
201. člen
Proračunski uporabnik mora ob prevzemu
osnovnih sredstev sestaviti zapisnik za evidentiranje osnovnih sredstev, ki ga
najkasneje v petih dneh po prejemu računa za plačilo obveznosti, predloži svoji
računovodski službi elektronsko ali v papirni obliki.
202. člen
(1) DJR zagotavlja pregled stanja
evidentiranih predobremenitev in izvršenih plačil iz proračuna za vse neposredne
uporabnike, ki so vključeni v sistem MFERAC, na spletnih straneh MF. Podatki se
ažurirajo enkrat tedensko.
(2) DJR zagotavlja vsem proračunskim
uporabnikom, za katere vodi računovodstvo, direkten vpogled v register osnovnih
sredstev.
10.3. Priprava podatkov za likvidnostno
izvrševanje proračuna
203. člen
(črtan)
204. člen
(1) Na podlagi »Specifikacij zahtevkov
za izplačilo iz proračuna« in drugih informacij o predvidenih izplačilih
neposrednih uporabnikov DJR pripravi predlog izplačil sredstev iz podračunov
proračuna oziroma podračunov proračunskih skladov iz katerega so razvidni
predvideni zneski izplačil za posamezni dan za skupino uporabnikov oziroma
samostojne neposredne uporabnike.
(2) Iz predloga izplačil, ki ga DJR
posreduje Zakladnici najkasneje 1 delovni dan pred
izplačili, je razvidna tudi primerjava med zneski predvidenih izplačil in
korigiranim likvidnostnim načrtom po skupinah uporabnikov oziroma samostojnih
neposrednih uporabnikih.
205. člen
Predlog izplačil po skupinah uporabnikov in
samostojnih neposrednih uporabnikih odobri Zakladnica.
Če predlog izplačil, glede na sklepe, ki jih ob določitvi mesečnega
likvidnostnega načrta sprejme likvidnostna komisija, na posamezen dan ne more
biti odobren v celotnem obsegu, DJR o tem obvesti neposrednega uporabnika
oziroma predlagatelja finančnih načrtov in se z njim uskladi o prednostnih
izplačilih.
206. člen
(1) Na podlagi odobrenega obsega
izplačil iz podračunov izvrši DJR:
1.     
nakazilo sredstev iz podračunov proračuna na podračune neposrednih uporabnikov
ali
2.     
plačilo sredstev iz podračunov proračuna oziroma podračunov proračunskih
skladov končnemu prejemniku proračunskih sredstev.
(2) (črtan)
10.4. Izplačila iz podračunov
207. člen
(1) Računovodske službe uporabnikov
morajo sredstva, ki so bila nakazana iz podračuna proračuna na podračun
neposrednega uporabnika, še isti dan izplačati za namene, za katere so bila
nakazana.
(2) Če so bila iz podračuna proračuna
nakazana sredstva na podračun neposrednega uporabnika, pa niso bila v celoti
porabljena v istem letu, se neporabljen del sredstev vrne na podračun proračuna
ter na isto proračunsko vrstico, kot zmanjšanje odhodka.
(3) Denarna sredstva, nakazana iz
proračuna v preteklih letih in izkazana v zaključnih računih uporabnikov kot
neporabljena sredstva, se nakažejo na podračun proračuna kot drugi izredni nedavčni
prihodek tekočega leta.
208. člen
Izjemoma imajo lahko neposredni uporabniki
oziroma njihove enote, katerih sedež ni v Ljubljani, na podračunih sredstva za
materialne stroške kot akontacijo, če to zagotavlja večjo racionalnost
poslovanja.
11. OBVEŠČANJE MF
209. člen
(črtan)
210. člen
Računovodske službe uporabnikov obveščajo
MF o vseh sklenjenih pogodbah o dodelitvi posojil. Pri tem morajo navesti:
1.     
pravno podlago za posojilo;
2.     
proračunsko postavko – konto;
3.     
posojilojemalca;
4.     
znesek posojila;
5.     
pogoje posojila;
6.     
anuitetni načrt.
211. člen
Neposredni uporabniki, ki imajo svoj
podračun, posredujejo podatke v elektronski obliki DJR-ju za prihodke in druge
prejemke ter odhodke in druge izdatke proračunskih in ostalih namenskih
sredstev, ki niso pridobljene iz naslova lastne dejavnosti, najkasneje do 15. v
mesecu za pretekli mesec. Vsi podatki morajo biti posredovani po šestmestnih
kontih v kolikor vlada v posamičnem primeru, s posebnim sklepom, ne odloči
drugače.
212. člen
(črtan)
213. člen
Minister za finance lahko zahteva, da mu
neposredni uporabniki posredujejo tudi druge podatke, ki so potrebni za
spremljanje in ocenjevanje izvrševanja proračuna.
12. POSTOPKI DODELITVE SREDSTEV
SUBVENCIJ, POSOJIL IN DRUGIH OBLIK SOFINANCIRANJ IZ DRŽAVNEGA PRORAČUNA
12.1. Splošno
214. člen
S tem poglavjem pravilnika se določa
postopek za izbor projekta ali prejemnika za dodelitev sredstev:
1.     
subvencij,
2.     
posojil in
3.     
drugih oblik sofinanciranj iz državnega proračuna (nadaljnjem besedilu:
sredstva) za sofinanciranje dejavnosti, programov ali projektov prejemnikov
proračunskih sredstev.
215. člen
(1) Določbe tega poglavja se ne
uporabljajo:
1.     
če je postopek za dodelitev sredstev iz prejšnjega člena urejen s
posebnim zakonom ali podzakonskim predpisom;
2.     
za financiranje ali sofinanciranje izvajalcev javnih služb, nosilcev
javnih pooblastil ali društev, ki delujejo v javnem interesu, če so pogoji za
dodelitev sredstev urejeni s posebnim podzakonskim predpisom ali sklepom vlade
ali pristojnega ministra; ali
3.     
za sofinanciranje izvajalcev javnih pooblastil ali društev, ki delujejo
v javnem interesu in je njihovo število omejeno na največ tri v državi, pogoji
za dodelitev sredstev pa so urejeni s sklepom vlade ali pristojnega ministra;
4.     
če je projekt izbran za sofinanciranje s prispevkom Skupnosti iz naslova
teritorialnega sodelovanja na osnovi mednarodnega razpisa, ki ga izvede organ
upravljanja oz. posredniško telo skladno z določili Uredbe Sveta (ES) št.
1083/2006.
(2) V primerih iz prejšnjega odstavka
se lahko sklene tudi neposredna pogodba.
216. člen
Pogoji za dodelitev sredstev so določeni s
posebnim zakonom, podzakonskim predpisom ali v javnem razpisu.
12.2. Postopek za dodelitev sredstev
217. člen
S postopkom za dodelitev sredstev lahko
prične neposredni uporabnik, če:
1.     
ima za dodelitev sredstev v svojem finančnem načrtu zagotovljene proste
pravice porabe v potrebni višini in
2.     
so izpolnjeni drugi pogoji za prevzemanje obveznosti, ki jih določajo
zakoni in podzakonski predpisi, ki urejajo porabo proračunskih sredstev ter
področna zakonodaja.
218. člen
(1) Postopek javnega razpisa za
dodelitev sredstev vodi komisija, ki jo s pisno odločbo imenuje predstojnik
neposrednega uporabnika, ki izvaja postopek, ali od njega pooblaščena oseba.
(2) Komisijo sestavljajo predsednik in
najmanj dva člana. V obsežnejših javnih razpisih, ko se razpisujejo sredstva za
različna strokovna področja, je možno imenovati več komisij, ki so zadolžene za
posamezna strokovna področja v okviru predmeta javnega razpisa.
(3) Predsednik in člani komisije
morajo imeti ustrezno strokovno izobrazbo in izkušnje s področja, za katerega
se dodeljujejo sredstva, ki omogočajo strokovno presojo vlog.
(4) Predsednik in člani komisije ne
smejo biti s prejemniki interesno povezani v smislu poslovne povezanosti,
sorodstvenega razmerja (v ravni vrsti ali v stranski vrsti do vštetega četrtega
kolena), v zakonski zvezi ali v svaštvu do vštetega drugega kolena, četudi je
zakonska zveza že prenehala ali v izvenzakonski skupnosti. Drugi elementi interesne
povezanosti se presojajo v skladu s Kodeksom ravnanja javnih uslužbencev
(Uradni list RS, št. 8/01).
(5) Ne glede na določbo prejšnjega
odstavka interesna povezanost ne more biti izločitveni razlog v primeru, če komisije
ni možno sestaviti drugače zaradi omejenega števila strokovnjakov na določenem
področju.
219. člen
(1) Javni razpis za dodelitev sredstev
mora biti objavljen v Uradnem listu Republike Slovenije. Objava javnega razpisa
mora vsebovati zlasti:
1.     
ime oziroma naziv in sedež neposrednega uporabnika, ki dodeljuje
sredstva;
2.     
pravno podlago za izvedbo javnega razpisa;
3.     
predmet javnega razpisa;
4.     
navedba osnovnih pogojev za kandidiranje na javnem razpisu in meril, s
pomočjo katerih se med tistimi, ki izpolnjujejo pogoje, izberejo prejemniki
sredstev;
5.     
okvirno višino sredstev, ki so na razpolago za predmet javnega razpisa;
6.     
določitev obdobja, v katerem morajo biti porabljena dodeljena sredstva
oziroma roki, če je predvideno zaporedno dodeljevanje sredstev;
7.     
rok, do katerega morajo biti predložene vloge za dodelitev sredstev;
8.     
datum odpiranja vlog za dodelitev sredstev oziroma datumi odpiranja
vlog, če je v javnem razpisu predvideno zaporedno odpiranje le-teh;
9.     
rok, v katerem bodo potencialni prejemniki obveščeni o izidu javnega
razpisa;
10.  
kraj, čas ter osebo, pri kateri lahko zainteresirani dvignejo razpisno
dokumentacijo.
(2) Neposredni uporabnik lahko v
javnem razpisu poleg podatkov iz prejšnjega odstavka objavi tudi druge podatke,
če so potrebni glede na vrsto predmeta javnega razpisa, predvsem pa elemente iz
 3. in 5. točke tretjega odstavka 220. člena tega pravilnika.
220. člen
(1) Neposredni uporabnik mora
omogočiti prejemnikom vpogled v razpisno dokumentacijo in na zahtevo predati
razpisno dokumentacijo.
(2) V razpisni dokumentaciji morajo
biti navedeni vsi potrebni podatki, ki bodo omogočili prejemniku izdelati
popolno vlogo za dodelitev sredstev.
(3) Neposredni uporabnik mora v
razpisni dokumentaciji navesti vse pogoje, ki jih mora prejemnik izpolnjevati,
da se uvrsti v izbor za dodelitev sredstev oziroma, ki jih mora izpolnjevati
vloga, da se šteje kot formalno popolna. Obvezni sestavni deli razpisne
dokumentacije so med drugim:
1.     
podatki o nalogi oziroma projektu, ki je predmet sredstev;
2.     
okvirna višina sredstev, ki so na razpolago za predmet javnega razpisa;
3.     
način določanja deleža, ki ga prejme posamezni prejemnik (na primer
odstotni delež pokrivanja proizvodnih stroškov izdelka ali storitve ter način
izračuna proizvodnih stroškov, odstotni delež subvencioniranja prodajne cene
izdelka ali storitve, odstotni delež pokrivanja upravičenih stroškov projekta);
4.     
vzorec pogodbe;
5.     
navedba potrebnih dokumentov, ki jih mora prejemnik predložiti
uporabniku za dokazilo, da prejemnik izpolnjuje pogoje za kandidiranje na
razpisana sredstva, in da je upravičen do sredstev (na primer bonitetni
obrazci, registracija podjetja ali drugega prejemnika, dovoljenje za
opravljanje dejavnosti);
6.     
navedba vrste meril, s pomočjo katerih se med tistimi, ki izpolnjujejo
pogoje, izberejo prejemniki sredstev, način njihove uporabe in pomen posameznih
meril;
7.     
navedba o tem, kdo s sklepom odloči o dodelitvi sredstev in kdo o
pritožbi zoper ta sklep.
(4) Komisija mora pred odločitvijo o
objavi javnega razpisa v zapisniku oceniti, ali je vsebina razpisne dokumentacije
pripravljena tako, da je možno pričakovati uspešen javni razpis.
221. člen
(1) Vloga za dodelitev sredstev mora
biti dostavljena do roka, ki je določen v objavi javnega razpisa. Rok za
predložitev vlog mora biti dovolj dolg, da lahko vlagatelj pripravi kakovostno
vlogo v skladu z zahtevanimi pogoji v razpisni dokumentaciji.
(2) Predložena vloga mora biti v
zapečatenem ovitku, ovitek pa mora biti označen z »ne odpiraj – vloga« in navedbo
javnega razpisa, na katerega se nanaša.
222. člen
(1) Odpiranje prejetih vlog za
dodelitev sredstev vodi komisija in se izvede v roku, ki je predviden v javnem
razpisu ali v predvidenih rokih, če gre za zaporedno odpiranje vlog, pri čemer
naj bo rok od izteka roka za dostavo vlog do odpiranja največ osem dni.
(2) Odpiranje prejetih vlog je
praviloma javno. Kadar je predvideno javno odpiranje vlog, se postopek
odpiranja vlog izvede na dan, ki je predviden kot zadnji rok za dospetje vlog.
(3) Ne glede na določbo prejšnjega
odstavka lahko komisija odloči, da odpiranje ni javno, kadar je število
prejetih vlog veliko.
(4) Odpirajo se samo v roku
dostavljene, pravilno izpolnjene in označene kuverte, ki vsebujejo vloge in
sicer v vrstnem redu, v katerem so bile predložene.
223. člen
(1) O odpiranju vlog mora komisija
sproti voditi zapisnik, ki vsebuje predvsem:
1.     
naslov, prostor in čas odpiranja dospelih vlog;
2.     
predmet javnega razpisa;
3.     
imena navzočih predstavnikov komisije;
4.     
imena oziroma naziv vlagateljev vlog (potencialnih prejemnikov sredstev)
po vrstnem redu odpiranja vlog;
5.     
ugotovitve o popolnosti vlog;
6.     
navedbo tistih vlagateljev, ki niso dostavili popolne vloge.
(2) Na odpiranju ugotavlja komisija
popolnost vlog glede na to, če so bili predloženi vsi zahtevani dokumenti
(formalna popolnost). Zapisnik podpišejo predsednik in člani komisije.
224. člen
(1) Komisija v roku 8 dni od odpiranja
vlog pisno pozove tiste vlagatelje vlog, katerih vloge niso bile popolne, da
jih dopolnijo. Rok za dopolnitev ne sme biti daljši od 15 dni.
(2) Nepopolne vloge, ki jih vlagatelj
v roku iz prejšnjega odstavka ne dopolni, se zavržejo.
225. člen
(1) Komisija opravi strokovni pregled
popolnih vlog ter jih oceni na podlagi pogojev in meril, ki so bila navedena v
javnem razpisu oziroma razpisni dokumentaciji. Komisija mora o opravljanju
strokovnega pregleda popolnih vlog in o njihovem ocenjevanju voditi zapisnik.
(2) Na podlagi ocene vlog komisija
pripravi predlog prejemnikov sredstev, ki ga podpišejo predsednik in člani
komisije.
(3) Predlog prejemnikov sredstev se
predloži predstojniku neposrednega uporabnika ali osebi, ki je od njega pooblaščena
za sprejetje odločitve o dodelitvi sredstev.
226. člen
(1) Predstojnik neposrednega
uporabnika ali oseba, ki jo je ta pooblastil za sprejetje odločitve o dodelitvi
sredstev, izda sklepe o izboru prejemnikov sredstev na podlagi predloga iz
prejšnjega člena. V obrazložitvi sklepa mora utemeljiti svojo odločitev.
(2) V primeru, da so pogoji za
dodelitev sredstev določeni z zakonom, se sklep o izboru prejemnika sredstev
izda kot posamični upravni akt po zakonu o splošnem upravnem postopku.
227. člen
Neposredni uporabnik je dolžan v roku, ki
je bil naveden v objavi javnega razpisa, obvestiti vse vlagatelje vlog, ki niso
bili izbrani, o odločitvi glede dodelitve sredstev. V obrazložitvi mora navesti
razloge za svojo odločitev.
228. člen
(1) Neposredni uporabnik mora
prejemniku sredstev posredovati sklep o izboru in ga hkrati pozvati k podpisu
pogodbe.
(2) Če se prejemnik v roku 8 dni od
prejema poziva nanj ne odzove, se šteje, da je umaknil vlogo za pridobitev sredstev.
229. člen
(1) Za dodelitev sredstev se sklene
pogodba med neposrednim uporabnikom in prejemnikom. Obvezne sestavine pogodbe
so:
1.     
naziv in naslov neposrednega uporabnika in prejemnika sredstev;
2.     
namen, za katerega so sredstva dodeljena;
3.     
višina dodeljenih sredstev;
4.     
terminski plan porabe sredstev;
5.     
način nadzora nad namensko porabo sredstev, kot na primer:
- 
spisek dokazil, ki jih mora predložiti
prejemnik za porabo vsake posamezne vrste subvencije, posojila in drugih oblik
sredstev;
- 
možnost, da uporabnik kadarkoli preverja
namensko porabo sredstev;
- 
poročila o poteku in rezultatih porabljenih
sredstev v fazi izvajanja projekta ali programa oziroma najmanj zaključno
poročilo;
- 
dolžnost neposrednega uporabnika, da spremlja
in nadzira izvajanje pogodbe ter namensko porabo proračunskih sredstev;
- 
določilo, da mora prejemnik ob nenamenski
porabi sredstev, sredstva vrniti v proračun skupaj z zakonitimi zamudnimi
obrestmi;
- 
določilo, da mora prejemnik obrazložiti in
utemeljiti podaljšanje roka porabe sredstev glede na predvideni terminski plan,
ker v nasprotnem primeru izgubi pravico do nadaljnje porabe sredstev;
6.     
drugo, kar sledi iz notranjih predpisov in usmeritev neposrednih
uporabnikov glede obvezne vsebine pogodb.
(2) Določba prejšnjega odstavka se
smiselno uporablja tudi za vsebino neposredne pogodbe iz drugega odstavka 215.
člena tega pravilnika.
230. člen
Neposredni uporabnik mora hraniti
dokumentacijo o postopku dodelitve sredstev v skladu s pravili o hranjenju
trajnega gradiva.
12.3. Pritožbeni postopek
231. člen
(1) Vlagatelj vloge lahko vloži na
ministrstvo oziroma vladno službo pritožbo v roku 8 dni od prejema sklepa oziroma
obvestila, če je odločal na prvi stopnji:
1.     
organ v sestavi ministrstva ali
2.     
ministrstvo – razen če gre za odločanje po zakonu o splošnem upravnem
postopku – oziroma vladna služba.
(2) Vložena pritožba ne zadrži podpisa
pogodb z izbranimi vlagatelji.
(3)Pritožnik mora natančno opredeliti
razloge, zaradi katerih je pritožba vložena. Predmet pritožbe ne morejo biti
postavljena merila za ocenjevanje vlog. Ministrstvo mora o pritožbi odločiti v
roku 15 dni s sklepom.

Priloga
1: Predlog za odprtje nove proračunske vrstice
Priloga
2: Vloga za odprtje nove proračunske postavke
Priloga 3: (črtana)
Priloga 4: (črtana)
Priloga 5a: (črtana)
Priloga 6: (črtana)
Priloga 7: (črtana)
Priloga 8: (črtana)
Priloga
9: Zahtevek za izplačilo iz proračuna

Pravilnik o postopkih za izvrševanje proračuna
Republike Slovenije (Uradni list RS, št. 50/07) vsebuje naslednje prehodne in
končno določbo:
»13. PREHODNE IN KONČNA DOLOČBA
232. člen
(1) Z dnem uveljavitve tega pravilnika
preneha veljati Pravilnik o postopkih za izvrševanje proračuna Republike
Slovenije (Uradni list RS, št. 13/06).
(2) Ne glede na prejšnji odstavek tega
člena, se postopki, ki so se začeli pred uveljavitvijo tega pravilnika,
zaključijo po do uveljavitve tega pravilnika veljavnih predpisih.
(3) Določba 110. člena tega pravilnika
se uporablja za postopke ravnanja s stvarnim premoženjem, ki so bili začeti
pred uporabo zakona o stvarnem premoženju države, pokrajin in občin (Uradni
list RS, št. 14/07).
233. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o postopkih za izvrševanje proračuna Republike Slovenije (Uradni list RS, št. 61/08) vsebuje naslednjo končno določbo:
»11. člen
Ta pravilnik začne veljati naslednji dan po
objavi v Uradnem listu Republike Slovenije.«.

Zakon o izvrševanju proračunov Republike
Slovenije za leti 2010 in 2011 - ZIPRS1011 (Uradni list RS, št. 99/09) vsebuje naslednjo končno določbo:
»46. člen
(uveljavitev
zakona)
Ta zakon začne veljati naslednji dan po
objavi v Uradnem listu Republike Slovenije, uporablja pa se od 1. januarja
2010.«.

Pravilnik o spremembah in dopolnitvah
Pravilnika o postopkih za izvrševanje proračuna Republike Slovenije (Uradni
list RS, št. 3/13) vsebuje naslednjo prehodno in
končno določbo:
»PREHODNA IN KONČNA DOLOČBA
28. člen
Postopki, začeti pred uveljavitvijo tega
pravilnika, se končajo po dosedanjih predpisih.
29. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o postopkih za izvrševanje proračuna Republike Slovenije (Uradni
list RS, št. 81/16) vsebuje naslednjo končno določbo:
»28. člen
Ta pravilnik začne veljati 1. januarja
2017.«.

Pravilnik o spremembah in dopolnitvah
Pravilnika o postopkih za izvrševanje proračuna Republike Slovenije (Uradni
list RS, št. 11/22) vsebuje naslednji prehodni in
končno določbo:
»PREHODNI IN KONČNA DOLOČBA
24. člen
Neposredni uporabniki najkasneje do konca
leta 2023 uskladijo akte o ustanovitvi javnih zavodov, katerih ustanovitelj je
Republika Slovenija, z novim 119.a členom pravilnika.
25. člen
Neposredni uporabniki pozovejo javne
zavode, da v roku šestih mesecev od uveljavitve tega pravilnika uveljavijo
cenik iz novega 119.b člena pravilnika.
26. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o postopkih
za izvrševanje proračuna Republike Slovenije (Uradni list RS, št. 96/22) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.