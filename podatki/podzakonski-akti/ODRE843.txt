1. člen
Zaradi izvrševanja vojaške dolžnosti iz državljanstva
Republike Slovenije ne more biti odpuščen: 
1.     
nabornik, ki mu je bil pred vložitvijo prošnje za odpust vročen poziv za
služenje vojaškega roka, dokler vojaškega roka ne odsluži ali dolžnosti
služenja vojaškega roka ne uredi kako drugače, 
2.     
vojak, dokler je na služenju vojaškega roka, 
3.     
vojaški obveznik, ki je odšel v tujino ali tam ostal brez dovoljenja
pristojnega organa za potovanje ali bivanje vojaških obveznikov v tujini,
dokler ne uredi bivanja v tujini v skladu z zakonom, 
4.     
aktivna vojaška oseba in civilna oseba, dokler je v službi v stalnem
sestavu teritorialne obrambe ter eno leto po prenehanju te službe. 
Šteje se, da je podana ovira za odpust iz državljanstva
Republike Slovenije iz 1. točke prejšnjega odstavka, če je bil vpoklic za
služenje vojaškega roka vročen po uveljavitvi zakona o državljanstvu Republike
Slovenije.
2. člen
Podatke o tem, ali so podane ovire za odpust iz državljanstva
Republike Slovenije iz 1. člena te odredbe, daje Ministrstvo za obrambo.
3. člen
Ta odredba začne veljati z dnem objave v Uradnem listu
Republike Slovenije.
Št. 801/401
Ljubljana, dne 1. avgusta 1991.
Ministrstvo za obrambo 
Janez Janša l. r.