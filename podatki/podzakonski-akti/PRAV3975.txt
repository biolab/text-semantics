I. SPLOŠNA DOLOČBA
1. člen
Ta pravilnik določa meroslovne in z njimi povezane tehnične
zahteve, ki jih morajo izpolnjevati uteži srednje točnosti z naslednjimi
nazivnimi vrednostmi: 
-    
paralelepipedne uteži s 5, 10, 20 in 50 kg, 
-    
cilindrične uteži z 1, 2, 5, 10, 20, 50, 100, 200 in 500 g ter 1, 2, 5
in 10 kg, 
ki lahko nosijo oznake in znake EEC (v
nadaljnjem besedilu: uteži), način označevanja in roke rednih overitev. 
Uteži niso predmet EEC-odobritve tipa, morajo pa opraviti
EEC-prvo overitev. 
Ta pravilnik se označi skrajšano z oznako MP-24-71/317.
II. MEROSLOVNE ZAHTEVE
2. člen
Paralelepipedne uteži morajo izpolnjevati meroslovne in
tehnične zahteve iz prilog I in II, ki sta sestavni del tega pravilnika. 
Cilindrične uteži morajo izpolnjevati meroslovne in tehnične
zahteve iz prilog III in IV, ki sta sestavni del tega pravilnika.
III. NAPISI IN OZNAKE
3. člen
Paralelepipedne uteži morajo izpolnjevati zahteve za napise
in oznake iz Priloge I. 
Cilindrične uteži morajo izpolnjevati zahteve za napise in
oznake iz Priloge III.
IV. REDNE IN IZREDNE OVERITVE
4. člen
Za uteži so obvezne overitve. Rok za redne overitve je 2
leti. Redne in izredne overitve vključujejo meroslovni pregled, s katerim se
ugotavlja, ali uteži izpolnjujejo zahteve tega pravilnika.
5. člen
Največji dopustni pogreški pri redni in izredni overitvi so
enaki največjim dopustnim pogreškom pri EEC-prvi overitvi, določenim v prilogah
I in III.
V. KONČNA DOLOČBA
6. člen
Ta pravilnik začne veljati petnajsti dan po objavi v Uradnem
listu Republike Slovenije, uporablja pa se z dnem pristopa Republike Slovenije
k Evropski uniji oziroma z dnem uveljavitve ustreznega mednarodnega sporazuma.
Št. 009-13/01-10
Ljubljana, dne 14. septembra 2001.
dr. Lucija Čok l. r. 
Ministrica 
za šolstvo, znanost in šport

Priloga
I: Paralelepipedne uteži
Priloga
II: Paralelepipedne uteži
Priloga
III: Cilindrične uteži
Priloga
IV: Cilindrične uteži
 
* Ta pravilnik smiselno povzema vsebino direktive EGS o
približevanju zakonov držav članic, ki se nanašajo na 5- do 50-kilogramske
paralelepipedne uteži srednje točnosti in 1- do 10-kilogramske cilindrične
uteži srednje točnosti (71/317/EGS).