I. SPLOŠNE DOLOČBE
1. člen
(vsebina)
Ta pravilnik podrobneje določa vsebino in obliko elaborata
ekonomike.
2. člen
(namen elaborata ekonomike)
Elaborat ekonomike je namenjen:
-       
oceni investicij in določitvi virov financiranja ter etapnosti za
zagotavljanje komunalne opreme in druge gospodarske javne infrastrukture, ki jo
je treba dograditi ali zgraditi za namen izvedbe prostorskih ureditev,
načrtovanih z občinskim prostorskim načrtom (v nadaljnjem besedilu: OPN) ali
občinskim podrobnim prostorskim načrtom (v nadaljnjem besedilu: OPPN), ter
-       
oceni investicij in določitvi virov financiranja ter etapnosti za
zagotavljanje družbene infrastrukture, ki jo je treba zgraditi, dograditi ali
jo zagotoviti na drug način za namen izvedbe prostorskih ureditev v OPN ali
OPPN.
3. člen
(podlage za izdelavo elaborata ekonomike)
Podlage za izdelavo elaborata ekonomike so:
-       
prostorski strateški akti, občinski prostorski plan;
-       
strokovne podlage za pripravo OPN ali OPPN za obstoječo in načrtovano
komunalno opremo in drugo gospodarsko javno infrastrukturo ter družbeno
infrastrukturo;
-       
podatki o stanju in zmogljivosti komunalne opreme in druge gospodarske
javne infrastrukture ter družbene infrastrukture;
-       
dokumentacija za načrtovano komunalno opremo in drugo gospodarsko javno
infrastrukturo, izdelano v skladu s predpisi, ki urejajo graditev, če je na
razpolago v času izdelave elaborata ekonomike;
-       
investicijska dokumentacija, izdelana v skladu s predpisi o
investicijski dokumentaciji na področju javnih financ, če je na razpolago v
času izdelave elaborata ekonomike;
-       
druga razpoložljiva dokumentacija.
II. ELABORAT EKONOMIKE GLEDE KOMUNALNE OPREME IN DRUGE
GOSPODARSKE JAVNE INFRASTRUKTURE
4. člen
(vsebina elaborata ekonomike glede komunalne opreme in druge
gospodarske javne infrastrukture)
Elaborat ekonomike glede komunalne opreme in druge
gospodarske javne infrastrukture vsebuje:
a)    
povzetek komunalne opreme in druge gospodarske javne infrastrukture, ki
jo je treba dograditi ali na novo zgraditi;
b)    
oceno stroškov investicij v komunalno opremo in drugo gospodarsko javno
infrastrukturo;
c)    
določitev možnih virov financiranja investicij v komunalno opremo;
č)    opredelitev etapnosti izvedbe dograditve ali gradnje načrtovane
komunalne opreme in gospodarske javne infrastrukture glede na etapnost,
opredeljeno v OPN ali OPPN.
5. člen
(načrtovana komunalna oprema in druga gospodarska javna
infrastruktura)
Elaborat ekonomike za posamezna območja načrtovanih
prostorskih ureditev obravnava:
-       
komunalno opremo in drugo gospodarsko javno infrastrukturo, ki se
uporablja samo za oskrbo območja načrtovane prostorske ureditve;
-       
komunalno opremo in drugo gospodarsko javno infrastrukturo, ki se
uporablja za oskrbo območja načrtovane prostorske ureditve in sosednjih
območij.
6. člen
(ocena stroškov investicij)
(1) Za komunalno opremo in drugo gospodarsko javno
infrastrukturo iz prejšnjega člena se ocena stroškov povzame iz strokovnih
podlag za posamezno vrsto načrtovane komunalne opreme in druge gospodarske
javne infrastrukture.
(2)   Če stroškov za komunalno opremo in drugo
gospodarsko javno infrastrukturo v primeru priprave OPN, ki se uporablja samo
za oskrbo območja načrtovane prostorske ureditve, ni mogoče povzeti ali oceniti
na način iz prejšnjega odstavka, se stroški lahko ocenijo na podlagi povprečnih
stroškov gradnje komunalne opreme na hektar zemljišča v skladu s Prilogo 1, ki
je sestavni del tega pravilnika.
(3)   Če komunalne opreme in druge gospodarske javne infrastrukture
v primeru priprave OPN, ki se uporablja za oskrbo območja načrtovane prostorske
ureditve in sosednjih območij, ni mogoče povzeti ali oceniti na način iz prvega
odstavka tega člena, se ocena stroškov pripravi tako, da se opisno navede
najmanj obseg načrtovane komunalne opreme in druge gospodarske javne
infrastrukture, ki jo je treba dograditi oziroma zgraditi, ter se stroški
ocenijo na podlagi takega opisa z uporabo ocenjenih primerljivih povprečnih
stroškov gradnje.
(4) Če stroškov komunalne opreme in druge gospodarske javne
infrastrukture v primeru priprave OPPN ni mogoče pridobiti na način iz prvega
odstavka tega člena, jih oceni pripravljavec ali izdelovalec elaborata
ekonomike ob upoštevanju dejanske rešitve komunalne opreme in druge gospodarske
javne infrastrukture, ki je načrtovana v OPPN.
7. člen
(način ocene stroškov investicij)
Za oceno stroškov iz drugega, tretjega in četrtega odstavka prejšnjega
člena se izdela ocena stroškov z upoštevanjem naslednjih podatkov:
-       
podrobne namenske rabe prostora na območju načrtovane prostorske
ureditve;
-       
površine območja načrtovane prostorske ureditve;
-       
prostorskih izvedbenih pogojev ali usmeritev za izdelavo OPPN, iz
katerih je mogoče opredeliti vrsto in kapaciteto pozidave območja načrtovane
prostorske ureditve;
-       
posamezne vrste načrtovane komunalne opreme na območju načrtovane
prostorske ureditve.
8. člen
(viri finančnih sredstev in etapnost)
(1)   Elaborat ekonomike določi možne vire financiranja
za izvedbo načrtovane komunalne opreme in druge gospodarske javne
infrastrukture.
(2)   Etapnost izvedbe načrtovane komunalne opreme in
druge gospodarske javne infrastrukture na posameznem območju se opredeli glede
na predvideno etapnost in druga določila v OPN ali OPPN.
III. ELABORAT EKONOMIKE GLEDE DRUŽBENE INFRASTRUKTURE
9. člen
(družbena infrastruktura)
(1) V elaboratu ekonomike se obravnavajo najmanj
naslednje vrste družbene infrastrukture:
-       
objekti javne mreže vzgoje in izobraževanja (vrtci, osnovne šole);
-       
objekti javnega zdravstva na primarni ravni (zdravstveni dom, splošna
zdravstvena postaja);
-       
športni objekti lokalnega pomena (pokriti športni objekti, nepokriti
športni objekti).
(2) V elaboratu ekonomike se lahko obravnavajo tudi
druge dejavnosti splošnega pomena, s katerimi se zagotavljajo storitve, ki so v
javnem interesu (izobraževanje, kultura, socialno varstvo, znanost, zaščita in
reševanje, javna uprava idr.).
10. člen
(vsebina elaborata ekonomike glede družbene infrastrukture)
Elaborat ekonomike glede družbene infrastrukture vsebuje:
a)    
povzetek družbene infrastrukture in oceno potreb po družbeni
infrastrukturi;
b)    
oceno investicije v družbeno infrastrukturo ali primerljivo opisno oceno
potreb za dograditev obstoječe ali gradnjo nove ali ustrezno zagotovitev
posamezne vrste družbene infrastrukture;
c)    
določitev možnih virov financiranja investicij;
č)    opredelitev etapnosti izvedbe dograditve, izgradnje ali
zagotovitve družbene infrastrukture na drug način.
11. člen
(ocena družbene infrastrukture)
(1) Ocena potreb po družbeni infrastrukturi in ocena
investicij za zagotavljanje dodatne družbene infrastrukture se lahko povzameta
iz strokovnih podlag za posamezno vrsto družbene infrastrukture za OPN.
(2)   Če ocene stroškov investicij v družbeno
infrastrukturo v primeru priprave OPN ni mogoče povzeti ali oceniti iz
izdelanih strokovnih podlag ali če strokovne podlage niso bile izdelane, se
namesto ocene stroškov investicij pripravi opisna ocena.
(3) V opisni oceni je treba opredeliti in utemeljiti,
ali se z načrtovanimi prostorskimi ureditvami doseže boljša izkoriščenost obstoječe
družbene infrastrukture ali je treba družbeno infrastrukturo zgraditi,
dograditi ali jo zagotoviti na drug ustrezen način. Če je treba zaradi
načrtovanih prostorskih ureditev družbeno infrastrukturo zgraditi, dograditi
ali zagotoviti na drug način, je treba oceno potreb količinsko opredeliti.
12. člen
(viri finančnih sredstev in etapnost)
(1)   Elaborat ekonomike določi možne vire financiranja za
izvedbo potrebne družbene infrastrukture.
(2)   Etapnost izvedbe dograditve ali gradnja nove
družbene infrastrukture ali boljša izkoriščenost obstoječe družbene
infrastrukture se opredeli glede na predvideno etapnost in druga določila v OPN
ali OPPN.
IV. OBLIKA ELABORATA EKONOMIKE
13. člen
(oblika elaborata ekonomike)
(1) Elaborat ekonomike vsebuje tekstualni in grafični
del.
(2) Tekstualni del vsebuje naslednja poglavja:
1.     
ključne ugotovitve;
2.     
komunalna oprema in druga gospodarska javna infrastruktura;
3.     
družbena infrastruktura.
(3) Grafični del vsebuje naslednje prikaze:
-       
prikaz obstoječe in načrtovane posamezne vrste komunalne opreme in druge
gospodarske javne infrastrukture z opredelitvijo etapnosti;
-       
prikaz posamezne vrste družbene infrastrukture na pregledni karti v
obsegu glede na predmet obravnave.
(4) Grafični prikazi iz prejšnjega odstavka so opremljeni z
naslednjimi podatki:
-       
imenom elaborata ekonomike;
-       
podatki o pripravljavcu in izdelovalcu elaborata ekonomike;
-       
imenom grafičnega prikaza;
-       
legendo sestavin iz grafičnega prikaza;
-       
orientacijo grafičnega prikaza;
-       
merilom grafičnega prikaza.
(5) Elaborat ekonomike se izdela v digitalni obliki.
Hramba in vpogled se zagotavljata v digitalni in analogni obliki, pri čemer analogna
oblika predstavlja natis digitalne oblike.
V. KONČNA DOLOČBA
14. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-61/2018
Ljubljana, dne 8. julija 2019
EVA 2018-2550-0005
Simon Zajc
minister
za okolje in prostor
 
Priloga 1: Povprečni
stroški gradnje posamezne vrste komunalne opreme po ravneh podrobnosti namenske
rabe prostora na hektar zemljišča