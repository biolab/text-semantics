1. člen
(vsebina)
Ta tarifa določa višino letnega plačila izvajalcev poštnih storitev
Agenciji za pošto in elektronske komunikacije Republike Slovenije (v
nadaljnjemu besedilu: agencija) za leto 2011.
2. člen
(način izračuna plačil)
(1) Višina letnega plačila za posamezno skupino poštnih storitev
se izraža v točkah.
(2) Višina letnega plačila za posamezno skupino poštnih storitev
je zmnožek števila točk, kot so določene s Pravilnikom o načinu izračunavanja
in poravnave plačil za izvajanje poštnih storitev (Uradni list RS, št. 109/09;
v nadaljnjem besedilu: Pravilnik) in vrednosti točke ob izdaji odločbe, s
katerim se zavezancu določi obveznost plačila.
(3) Zavezanec za plačilo je fizična ali pravna oseba, ki
izvaja univerzalno storitev na podlagi tretjega odstavka 24. člena Zakona o
poštnih storitvah (Uradni list RS, št. 51/09 in 77/10 – ZPSto-2) ter fizična
ali pravna oseba, ki izvaja zamenljive storitve na podlagi ugotovitvenega
sklepa iz drugega odstavka 24. člena istega zakona
3. člen
(vrednost točke in število točk)
(1) Vrednost točke znaša 10,09 EUR.
(2) Število točk za posamezne skupine poštnih storitev je določeno
v 3. členu Pravilnika.
4. člen
(odmera in izračun plačil)
(1) Letno plačilo za posameznega zavezanca odmeri agencija z
odločbo.
(2) Z odločbo odmeri agencija višino letnega plačila
izvajalca poštnih storitev za vse skupine poštnih storitev, ki jih izvaja, na
način, določen v drugem odstavku 2. člena te tarife.
(3) Plačila se plačujejo letno, in sicer vnaprej za tekoče leto.
(4) Plačilo na podlagi ugotovitvenega sklepa je zavezanec dolžan
plačati v 30 dneh od vročitve odločbe iz prvega odstavka tega člena, plačilo za
dovoljenje pa v štirih enakih zneskih v rokih, ki jih določi agencija z odločbo
iz prvega odstavka tega člena.
5. člen
(priloga k tarifi)
Obrazložitev tarife v Prilogi I, ki je sestavni del te
tarife, določa razloge za sprejem tarife in cilje, ki jih zasleduje agencija.
6. člen
(začetek veljavnosti)
Ta tarifa začne veljati naslednji dan po objavi v Uradnem listu
Republike Slovenije.
Št. 0912-1/2010/15
Ljubljana, dne 14. februarja 2011
EVA 2010-3211-0064
Miha Krišelj l.r.
v.d. direktorja Agencije za pošto
in elektronske komunikacije RS
K tej tarifi je dala soglasje Vlada Republike Slovenije s sklepom
št. 42600-1/2011/3, z dne 10. 2. 2011.

Priloga
1: Posebna obrazložitev tarife
 