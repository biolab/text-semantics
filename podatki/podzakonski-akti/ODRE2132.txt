1. člen
(vsebina)
Ta odredba določa standarde, katerih
uporaba je obvezna na področju zasebnega varovanja.
2. člen
(seznam standardov in uporaba)
(1) Seznam standardov, katerih uporaba
je obvezna na področju zasebnega varovanja, je določen v prilogi, ki je
sestavni del te odredbe.
(2) Pri
uporabi standardov iz prejšnjega odstavka se upoštevajo odstopanja, določena
pri posameznem standardu.
PREHODNE IN KONČNE DOLOČBE
3. člen
(prehodne določbe)
(1) Uporaba standardov iz priloge te
odredbe je obvezna v primeru izdelave ali vzdrževanja novih sistemov tehničnega
varovanja.
(2) V primeru vzdrževanja obstoječih
sistemov tehničnega varovanja je uporaba standardov iz priloge te odredbe
obvezna v primeru, ko je pri vzdrževanju sistema treba zamenjati več kot
polovico sistema.
(3) Za obstoječe naprave, ki ne ustrezajo določenemu standardu iz priloge te odredbe,
ustrezajo pa seriji standardov starejšega datuma ali ustrezajo kateremu drugemu
standardu, ki opredeljuje delovanje teh naprav, se šteje da ustrezajo za
področje najmanjše zahtevnosti uporabe, določene s posameznim standardom iz
priloge te odredbe.
4. člen
(začetek veljavnosti)
Ta odredba začne veljati petnajsti dan po
objavi v Uradnem listu Republike Slovenije.
Št. 007-355/2011/30
Ljubljana, dne 16. marca 2012
EVA 2011-1711-0041
dr. Vinko Gorenak l.r.
Minister za notranje zadeve

Priloga: Standardi,
ki so obvezni na področju zasebnega varovanja