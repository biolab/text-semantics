I. SPLOŠNI DOLOČBI
1. člen
Ta pravilnik določa meroslovne zahteve, ki jih morajo
izpolnjevati merilniki časa in prevožene poti (v nadaljnjem besedilu:
taksimetri), ki lahko nosijo oznake in znake EEC, postopke ugotavljanja
skladnosti in overitev, roke rednih overitev in način označevanja. 
Ta pravilnik se označi skrajšano z oznako MP-20-77/95.
2. člen
Izrazi, uporabljeni v tem pravilniku, pomenijo: 
-       
“taksimetri” so merilni instrumenti, ki skladno z značilnostmi vozila, v
katero so vgrajeni, in s tarifami, na katere so nastavljeni, samodejno
izračunavajo in med uporabo nenehno kažejo zneske, ki naj bi jih plačali
uporabniki javnih vozil (taksijev), na podlagi prevožene poti ter pod določeno
hitrostjo v času, ko je vozilo zasedeno. 
-       
“kazanje taksimetra” je kazanje, ki je ne glede na tarifo odvisno od
konstante “k” taksimetra in od karakterističnega koeficienta “w“ vozila, v
katerega je taksimeter vgrajen. Koeficient “w“ je funkcija dejanskega obsega
“l“ koles vozila in prestavnega razmerja med številom vrtljajev koles ter
številom vrtljajev sestavnega dela na vozilu, ki je predviden za priključitev
na taksimeter. 
-       
“konstanta “k“ vozila” je karakteristična veličina, ki predstavlja vrsto
in število signalov, ki jih mora taksimeter prejeti, da pravilno kaže prevoženo
pot. 
Konstanta “k“ vozila je izražena: 
a)   
v vrtljajih na pokazani kilometer (vrt/km) ali 
b)   
v impulzih na pokazani kilometer (imp/km), 
odvisno od tega, ali je podatek v zvezi s
prevoženo potjo na vhodu taksimetra v obliki števila vrtljajev pogonske osi (pogonska
os na točki vstopa v instrument) ali v obliki električnih signalov. 
-       
“karakteristični koeficient “w“ vozila je veličina, ki predstavlja vrsto
in število signalov, ki so potrebni za pogon taksimetra in ustrezajo prevoženi
poti s prikazom na ustreznem mestu, predvidenem na vozilu v ta namen. 
Karakterističen koeficient “w“ je izražen: 
a)   
v vrtljajih na prevoženi kilometer (vrt/km) ali 
b)   
v impulzih na prevoženi kilometer (imp/km), 
odvisno od tega, ali je podatek, ki se
nanaša na prevoženo pot vozila, podan v obliki števila vrtljajev osi, ki
poganja taksimeter, ali v obliki električnih signalov. 
Koeficient “w” je treba določiti pod
standardnimi preskusnimi pogoji za vozilo. 
-       
“dejanski obseg “l“” kolesa vozila, ki neposredno ali posredno poganja
taksimeter, je razdalja, ki jo vozilo prevozi v enem celem vrtljaju svojega
kolesa. Če taksimeter poganjata dve povezani kolesi, je dejanski obseg izraženo
povprečje dejanskega obsega vsakega od obeh koles, izraženo v milimetrih
posameznega kolesa. 
Dejanski obseg “l“ je soodvisen s
karakterističnim koeficientom “w“ vozila, zato mora biti ta obseg, če se
določa, prav tako določen pod “standardnimi preskusnimi pogoji za vozilo” iz
tega člena. 
-       
“prilagoditvena naprava (adapter)” je naprava, ki je namenjena
prilagajanju karakterističnega koeficienta “w“ vozila konstanti “k“ taksimetra.
-       
“območje dopustnih pogreškov” je območje pogreškov, ki je odvisno
izključno od taksimetra (pogreškov taksimetra). Prave vrednosti, ki se
uporabljajo za določanje pogreškov, se izračunajo iz konstante “k“ taksimetra
in tarif, na katere je taksimeter nastavljen. 
Območje dopustnih pogreškov določa največji
odmik med najvišjim in najnižjim kazanjem. 
-       
“hitrost preklopa” je hitrost, pri kateri pogon kazalne naprave
taksimetra preklopi od časa na prevoženo pot ali obratno. Dobi se tako, da se
tarifa za čas deli s tarifo za prevoženo pot. 
-       
“standardni preskusni pogoji za vozilo” so preskusni pogoji za določanje
njegovega karakterističnega koeficienta in so izpolnjeni: 
a)   
če imajo pnevmatike na kolesu oziroma kolesih, ki poganjajo taksimeter,
isti dejanski obseg “l“ kot kolesa, uporabljena za določanje karakterističnega
koeficienta “w“. 
Pri tem morajo
biti pnevmatike v dobrem stanju in napolnjene na pravilni tlak; 
b)   
če je obremenitev vozila približno 150 kg (kar ustreza masi dveh
odraslih oseb, vključno z voznikom); 
c)   
če se vozilo giblje na lastni pogon, na ravni in enakomerni površini ter
naravnost s hitrostjo 40 + / - 5 km/h. 
Če se preskusi izvajajo pod drugačnimi
pogoji, npr. pri drugačni masi, drugačni hitrosti ali pri hitrosti hoje, v
laboratoriju na preskusni mizi itd., se rezultati korigirajo s pretvorniki, ki
so potrebni za pretvorbo dobljene vrednosti v vrednost, ki bi jo dobili pod
zgoraj navedenimi “standardnimi preskusnimi pogoji za vozilo“.
II. MEROSLOVNE ZAHTEVE
3. člen
Taksimetri morajo izpolnjevati meroslovne zahteve iz Priloge
I, ki je sestavni del tega pravilnika.
III. NAPISI IN OZNAKE
1. Splošne oznake in identifikacija
4. člen
Vsak taksimeter mora biti na številčnici ali na ploščici, ki
je zaščitena z žigom, označen z naslednjimi oznakami, ki so pri normalnih
pogojih vgradnje dobro vidne in čitljive: 
a)    
imenom in naslovom oziroma znakom proizvajalca, 
b)    
oznako tipa taksimetra, njegovo serijsko številko in letom izdelave, 
c)    
oznako EEC-odobritve tipa, 
d)    
konstanto “k“ (podano z relativno točnostjo najmanj 0,2%). 
Na vsakem taksimetru mora biti predviden prostor: 
a)    
za zahtevane dodatne informacije, povezane s taksimetrom ali vozilom, 
b)    
poleg znaka delne EEC-prve overitve še za druge predpisane oznake.
2. Posebne oznake in napisi
5. člen
Ob vseh okencih kazalne naprave morajo biti nameščene jasne,
čitljive in nedvoumne oznake. Poleg prikaza voznine in doplačil morata biti
označena ime in simbol denarne enote.
IV. UGOTAVLJANJE SKLADNOSTI
6. člen
Skladnost taksimetrov z meroslovnimi zahtevami je mogoče
potrditi z EEC-odobritvijo tipa merila, ki ji sledi EEC-prva overitev merila
vsakega taksimetra.
7. člen
EEC-prva overitev taksimetra se izvede v več stopnjah. 
Prva stopnja: taksimeter se označi z oznako za delno EEC-prvo
overitev merila: 
a)    
ko tip taksimetra pridobi EEC-odobritev tipa merila; 
b)    
ko je taksimeter skladen z EEC odobrenim tipom in je označen z oznakami,
iz 4. člena tega pravilnika; 
c)    
ko območje pogreškov ustreza zahtevam iz točk 3.1 in 3.2 Priloge I. 
Nadaljnje stopnje, ki se izvedejo pred začetkom uporabe
taksimetra vključujejo: 
-       
pred vgradnjo v vozilo: 
a)   
preverjanje naravnavanja taksimetra skladno s točko 3.3 Priloge I, 
b)   
preverjanje nastavitve tarife skladno s predpisi. 
-       
po vgradnji v vozilo: 
preverjanje celotnega tako zasnovanega
merilnega sistema. 
Nadaljnje stopnje iz tega člena se izvedejo samo v primeru,
da predhodno še niso bile izvedene.
V. REDNE IN IZREDNE OVERITVE
8. člen
Rok za redne overitve je 1 leto. Redne in izredne overitve
taksimetrov vključujejo: 
-       
ugotavljanje skladnosti taksimetra z EEC-odobrenim tipom merila, 
-       
meroslovni pregled, s katerim se ugotavlja, ali taksimeter ustreza
zahtevam tega pravilnika. Meroslovni pregled pri redni in izredni overitvi je
enak meroslovnemu pregledu, ki je določen za EEC-prvo overitev merila.
VI. KONČNA DOLOČBA
9. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne z dnem pristopa Republike
Slovenije v Evropsko unijo oziroma z dnem uveljavitve ustreznega mednarodnega
sporazuma.
Št. 009-18/01
Ljubljana, dne 12. septembra 2001.
dr. Lucija Čok l. r. 
Ministrica 
za šolstvo, znanost in šport

Priloga
I
* Ta pravilnik smiselno povzema
vsebino direktive o približevanju zakonov držav članic, ki se nanaša na
taksimetre (77/95/EGS).