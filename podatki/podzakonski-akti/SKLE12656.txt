1. člen
(vsebina)
S tem sklepom se zaradi nemotene izvedbe zimskega izpitnega
roka v šolskem letu 2021/2022 določi prilagoditev sestave izpitne komisije za
ustne izpite.
2. člen
(sestava komisije)
Ne glede na tretji odstavek 21. člena Pravilnika o
ocenjevanju znanja v srednjih šolah (Uradni list RS, št. 30/18, v
nadaljnjem besedilu: pravilnik) lahko šolsko izpitno komisijo za ustni izpit
sestavljata najmanj predsednik in izpraševalec. Izpraševalec lahko izjemoma,
zaradi odrejene karantene ali samoizolacije, sodeluje v šolski izpitni komisiji
na daljavo. V tem primeru mora tudi predsednik izpolnjevati pogoj za
izpraševalca, določen v 21. členu pravilnika.
KONČNA DOLOČBA
3. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.
Št. 0070-5/2022
Ljubljana, dne 13. januarja 2022
EVA 2022-3330-0004
Prof. dr. Simona Kustec
ministrica
za izobraževanje, znanost in šport