1. člen
Ta uredba določa pogoje za uvoz blaga, ki
se v letu 2000 uvaža v Republiko Slovenijo in je po poreklu iz držav pogodbenic
CEFTA (Republike Bolgarije, Češke republike, Republike Madžarske, Republike
Poljske, Romunije in Slovaške republike).
2. člen
Za namene te uredbe imata naslednja izraza
naslednji pomen:
1.    
uvoz pomeni sprostitev blaga v prosti promet,
kakor tudi katerikoli drug carinski postopek, pri katerem nastane carinski
dolg,
2.    
vlagatelj pomeni pravno osebo ali samostojnega
podjetnika posameznika s sedežem oziroma stalnim bivališčem v Republiki
Sloveniji.
3. člen
Za industrijske izdelke, ki se uvažajo v
Republiko Slovenijo in so po poreklu iz Republike Bolgarije, Češke republike in
Slovaške republike, se uporablja carinska stopnja »prosto«.
Za industrijske izdelke, ki se uvažajo v
Republiko Slovenijo in so po poreklu iz Republike Madžarske, se uporablja
carinska stopnja »prosto«, razen za izdelke, ki so navedeni v prilogi 1 k tej
uredbi, ki je njen sestavni del. Za industrijske izdelke navedene v prilogi 1 k
tej uredbi, se plačuje carina po stopnjah, določenih v tej prilogi.
Za industrijske izdelke, ki se uvažajo v
Republiko Slovenijo in so po poreklu iz Republike Poljske, se uporablja
carinska stopnja »prosto«, razen za izdelke, ki so navedeni v prilogi 2 k tej
uredbi, ki je njen sestavni del. Za industrijske izdelke navedene v prilogi 2 k
tej uredbi, se plačuje carina po stopnjah, določenih v tej prilogi.
Za industrijske izdelke, ki se uvažajo v
Republiko Slovenijo in so po poreklu iz Romunije, se uporablja carinska stopnja
»prosto«, razen za izdelke, ki so navedeni v prilogi 3 k tej uredbi, ki je njen
sestavni del. Za industrijske izdelke navedene v prilogi 3 k tej uredbi, se
plačuje carina po stopnjah, določenih v tej prilogi.
Za industrijske izdelke v smislu prvega,
drugega, tretjega in četrtega odstavka tega člena se štejejo izdelki, uvrščeni
v 25. do 97. poglavje kombinirane nomenklature carinske tarife.
4. člen
Za kmetijske in živilske izdelke po poreklu
iz Republike Bolgarije, ki so navedeni v prilogi 4 k tej uredbi, ki je njen
sestavni del, se pri uvozu v Republiko Slovenijo uporablja carinska stopnja
»prosto«, posebna uvozna dajatev se ne plačuje.
Za kmetijske in živilske izdelke po poreklu
iz Republike Bolgarije, ki so navedeni v prilogi 5 k tej uredbi, ki je njen
sestavni del, se pri uvozu v Republiko Slovenijo plačuje carina po znižanih
carinskih stopnjah, določenih v tej prilogi. Posebna uvozna dajatev se ne
plačuje.
Za kmetijske in živilske izdelke po poreklu
iz Republike Bolgarije, ki so navedeni v prilogi 6 k tej uredbi, ki je njen
sestavni del, se pri uvozu v Republiko Slovenijo plačuje uvozna dajatev po
stopnjah, določenih v tej prilogi.
Za kmetijske in živilske izdelke po poreklu
iz Republike Bolgarije, ki so navedeni v prilogah 7 in 8 k tej uredbi, ki sta
njen sestavni del, se pri uvozu v Republiko Slovenijo plačuje carina po
znižanih carinskih stopnjah in v okviru carinskih kvot, določenih v teh
prilogah. Posebna uvozna dajatev se plačuje v višini 50% od predpisane v času
uvoza.
Uvozna dajatev iz tretjega in četrtega
odstavka tega člena predstavlja seštevek znižane carinske stopnje in znižane
posebne uvozne dajatve izražene v odstotku, v skladu s sporazumom o pristopu
Republike Bolgarije k CEFTA.
5. člen
Za kmetijske in živilske izdelke po poreklu
iz Češke republike, ki so navedeni v prilogi 9 k tej uredbi, ki je njen
sestavni del, se pri uvozu v Republiko Slovenijo uporablja carinska stopnja
»prosto«, posebna uvozna dajatev se ne plačuje.
Za kmetijske in živilske izdelke po poreklu
iz Češke republike, ki so navedeni v prilogi 10 k tej uredbi, ki je njen
sestavni del, se pri uvozu v Republiko Slovenijo plačuje carina po znižanih
carinskih stopnjah, določenih v tej prilogi. Posebna uvozna dajatev se ne
plačuje.
Za kmetijske in živilske izdelke po poreklu
iz Češke republike, ki so navedeni v prilogi 11 k tej uredbi, ki je njen
sestavni del, se pri uvozu v Republiko Slovenijo plačuje uvozna dajatev po
stopnjah, določenih v tej prilogi.
Za kmetijske in živilske izdelke po poreklu
iz Češke republike, ki so navedeni v prilogah 12 in 13 k tej uredbi, ki sta
njen sestavni del, se pri uvozu v Republiko Slovenijo plačuje carina po
znižanih carinskih stopnjah in v okviru carinskih kvot, določenih v teh
prilogah. Posebna uvozna dajatev se ne plačuje.
Za kmetijske in živilske izdelke po poreklu
iz Češke republike, ki so navedeni v prilogi 14 k tej uredbi, ki je njen
sestavni del, se pri uvozu v Republiko Slovenijo plačuje uvozna dajatev po
stopnjah in v okviru carinskih kvot, določenih v tej prilogi.
Uvozna dajatev iz tretjega in petega
odstavka tega člena predstavlja seštevek znižane carinske stopnje in znižane
posebne uvozne dajatve izražene v odstotku, v skladu z Dodatnim protokolom št.
6 k CEFTA.
6. člen
Za kmetijske in živilske izdelke po poreklu
iz Republike Madžarske, ki so navedeni v prilogi 15 k tej uredbi, ki je njen
sestavni del, se pri uvozu v Republiko Slovenijo uporablja carinska stopnja
»prosto«, posebna uvozna dajatev se ne plačuje.
Za kmetijske in živilske izdelke po poreklu
iz Republike Madžarske, ki so navedeni v prilogi 16 k tej uredbi, ki je njen
sestavni del, se pri uvozu v Republiko Slovenijo plačuje carina po znižanih
carinskih stopnjah, določenih v tej prilogi. Posebna uvozna dajatev se ne
plačuje.
Za kmetijske in živilske izdelke po poreklu
iz Republike Madžarske, ki so navedeni v prilogi 17 k tej uredbi, ki je njen
sestavni del, se pri uvozu v Republiko Slovenijo plačuje uvozna dajatev po
stopnjah, določenih v tej prilogi.
Za kmetijske in živilske izdelke po poreklu
iz Republike Madžarske, ki so navedeni v prilogah 18 in 19 k tej uredbi, ki sta
njen sestavni del, se pri uvozu v Republiko Slovenijo plačuje carina po
znižanih carinskih stopnjah in v okviru carinskih kvot, določenih v teh
prilogah. Posebna uvozna dajatev se plačuje v višini 50% od predpisane v času
uvoza.
Uvozna dajatev iz tretjega in četrtega
odstavka tega člena predstavlja seštevek znižane carinske stopnje in znižane
posebne uvozne dajatve izražene v odstotku, v skladu z Dodatnim protokolom št.
6 k CEFTA.
7. člen
Za kmetijske in živilske izdelke po poreklu
iz Republike Poljske, ki so navedeni v prilogi 20 k tej uredbi, ki je njen
sestavni del, se pri uvozu v Republiko Slovenijo uporablja carinska stopnja
»prosto«, posebna uvozna dajatev se ne plačuje.
Za kmetijske in živilske izdelke po poreklu
iz Republike Poljske, ki so navedeni v prilogi 21 k tej uredbi, ki je njen
sestavni del, se pri uvozu v Republiko Slovenijo plačuje carina po znižanih
carinskih stopnjah, določenih v tej prilogi. Posebna uvozna dajatev se ne
plačuje.
Za kmetijske in živilske izdelke po poreklu
iz Republike Poljske, ki so navedeni v prilogi 22 k tej uredbi, ki je njen
sestavni del, se pri uvozu v Republiko Slovenijo plačuje uvozna dajatev po
stopnjah, določenih v tej prilogi.
Za kmetijske in živilske izdelke po poreklu
iz Republike Poljske, ki so navedeni v prilogah 23 in 24 k tej uredbi, ki sta
njen sestavni del, se pri uvozu v Republiko Slovenijo plačuje carina po
znižanih carinskih stopnjah in v okviru carinskih kvot, določenih v teh
prilogah. Posebna uvozna dajatev se plačuje v višini 50% od predpisane v času
uvoza.
Uvozna dajatev iz tretjega in četrtega
odstavka tega člena predstavlja seštevek znižane carinske stopnje in znižane
posebne uvozne dajatve izražene v odstotku, v skladu z Dodatnim protokolom št.
6 k CEFTA.
8. člen
Za kmetijske in živilske izdelke po poreklu
iz Romunije, ki so navedeni v prilogi 25 k tej uredbi, ki je njen sestavni del,
se pri uvozu v Republiko Slovenijo uporablja carinska stopnja »prosto«, posebna
uvozna dajatev se ne plačuje.
Za kmetijske in živilske izdelke po poreklu
iz Romunije, ki so navedeni v prilogi 26 k tej uredbi, ki je njen sestavni del,
se pri uvozu v Republiko Slovenijo plačuje carina po znižanih carinskih
stopnjah, določenih v tej prilogi. Posebna uvozna dajatev se ne plačuje.
Za kmetijske in živilske izdelke po poreklu
iz Romunije, ki so navedeni v prilogi 27 k tej uredbi, ki je njen sestavni del,
se pri uvozu v Republiko Slovenijo plačuje uvozna dajatev po stopnjah,
določenih v tej prilogi.
Za kmetijske in živilske izdelke po poreklu
iz Romunije, ki so navedeni v prilogi 28 k tej uredbi, ki je njen sestavni del,
se pri uvozu v Republiko Slovenijo plačuje carina po znižanih carinskih
stopnjah in v okviru carinskih kvot, določenih v tej prilogi. Posebna uvozna
dajatev se ne plačuje.
Za kmetijske in živilske izdelke po poreklu
iz Romunije, ki so navedeni v prilogi 29 k tej uredbi, ki je njen sestavni del,
se pri uvozu v Republiko Slovenijo plačuje uvozna dajatev po stopnjah in v
okviru carinskih kvot, določenih v tej prilogi.
Uvozna dajatev iz tretjega in petega
odstavka tega člena predstavlja seštevek znižane carinske stopnje in znižane
posebne uvozne dajatve izražene v odstotku, v skladu z Dodatnim protokolom št.
6 k CEFTA.
9. člen
Za kmetijske in živilske izdelke po poreklu
iz Slovaške republike, ki so navedeni v prilogi 30 k tej uredbi, ki je njen
sestavni del, se pri uvozu v Republiko Slovenijo uporablja carinska stopnja
»prosto«, posebna uvozna dajatev se ne plačuje.
Za kmetijske in živilske izdelke po poreklu
iz Slovaške republike, ki so navedeni v prilogi 31 k tej uredbi, ki je njen
sestavni del, se pri uvozu v Republiko Slovenijo plačuje carina po znižanih
carinskih stopnjah, določenih v tej prilogi. Posebna uvozna dajatev se ne
plačuje.
Za kmetijske in živilske izdelke po poreklu
iz Slovaške republike, ki so navedeni v prilogi 32 k tej uredbi, ki je njen
sestavni del, se pri uvozu v Republiko Slovenijo plačuje uvozna dajatev po
stopnjah, določenih v tej prilogi.
Za kmetijske in živilske izdelke po poreklu
iz Slovaške republike, ki so navedeni v prilogah 33 in 34 k tej uredbi, ki sta
njen sestavni del, se pri uvozu v Republiko Slovenijo plačuje carina po
znižanih carinskih stopnjah in v okviru carinskih kvot, določenih v teh
prilogah. Posebna uvozna dajatev se ne plačuje.
Za kmetijske in živilske izdelke po poreklu
iz Slovaške republike, ki so navedeni v prilogi 35 k tej uredbi, ki je njen
sestavni del, se pri uvozu v Republiko Slovenijo plačuje uvozna dajatev po
stopnjah in v okviru carinskih kvot, določenih v tej prilogi.
Uvozna dajatev iz tretjega in petega
odstavka tega člena predstavlja seštevek znižane carinske stopnje in znižane
posebne uvozne dajatve izražene v odstotku, v skladu z Dodatnim protokolom št.
6 k CEFTA.
10. člen
Količine blaga v okviru posamezne carinske
kvote iz prilog 7, 12, 14, 18, 23, 28, 29, 33 in 35 k tej uredbi razdeli
Ministrstvo za ekonomske odnose in razvoj na predlog komisije, ki jo
sestavljajo po dva predstavnika Ministrstva za ekonomske odnose in razvoj in
Ministrstva za kmetijstvo, gozdarstvo in prehrano in po en predstavnik
Ministrstva za finance ter Združenja za trgovino in Združenja za agroživilstvo
v okviru Gospodarske zbornice Slovenije.
Komisijo iz prejšnjega odstavka vodi in
sklicuje predsednik komisije, ki ga izmed predstavnikov Ministrstva za
ekonomske odnose in razvoj imenuje minister za ekonomske odnose in razvoj.
Komisija sprejme kriterije za oblikovanje predlogov o razdelitvi količin blaga
v okviru carinskih kvot iz prilog, navedenih v prejšnjem odstavku ter poslovnik
o svojem delovanju.
Ministrstvo za ekonomske odnose in razvoj
lahko razdeli količine blaga v okviru posamezne carinske kvote iz prilog,
navedenih v prvem odstavku tega člena, naenkrat ali postopoma, upoštevaje
razmere na trgu zadevnega blaga, pri čemer mora biti razdelitev končana najmanj
dva meseca pred iztekom leta.
Če je bila skupna količina blaga na podlagi
vloženih zahtevkov manjša od posamezne carinske kvote iz prilog, navedenih v
prvem odstavku tega člena, na katero se nanašajo, ali ni bil oziroma ni bil v
celoti izvršen uvoz že razdeljenih količin, lahko minister za ekonomske odnose
in razvoj, na predlog komisije iz prvega odstavka tega člena, objavi obseg
carinskih kvot za novo razdelitev in določi rok za vlagajne zahtevkov.
11. člen
Količine blaga v okviru posamezne carinske
kvote iz prilog 8, 13, 19, 24 in 34 k tej uredbi razdeljuje Ministrstvo za
ekonomske odnose in razvoj sproti na podlagi vloženih zahtevkov, dokler
carinska kvota ni izčrpana. Če je skupna količina blaga na podlagi vloženih
zahtevkov večja od posamezne carinske kvote, na katero se nanašajo, se
vlagateljem dodeli sorazmerni del glede na zahtevane količine.
12. člen
Zahtevek za dodelitev določene količine
blaga v okviru posamezne carinske kvote, določene v prilogah 7, 8, 12, 13, 14,
18, 19, 23, 24, 28, 29, 33, 34 in 35, vloži vlagatelj pri Ministrstvu za
ekonomske odnose in razvoj na obrazcu, ki ustreza vzorcu iz priloge 36 k tej
uredbi, ki je njen sestavni del.
13. člen
Zahtevek za dodelitev določene količine
blaga v okviru posamezne carinske kvote, določene v prilogah 7, 12, 14, 18, 23,
28, 29, 33 in 35 k tej uredbi, se vloži v petnajstih dneh po uveljavitvi te
uredbe.
14. člen
Zahtevek za dodelitev določene količine
blaga v okviru posamezne carinske kvote, določene v prilogah 8, 13, 19, 24 in
34 k tej uredbi, se vloži posebej za vsako količino blaga, ki se uvozi
naenkrat. Zahtevku mora biti priložena kopija izpolnjene carinske deklaracije,
iz katere je razvidna količina blaga, ki jo namerava vlagatelj uvoziti.
15. člen
Ministrstvo za ekonomske odnose in razvoj
izda vlagatelju odločbo o dodeljeni količini blaga po 10. in 11. členu te
uredbe, s katero določi tudi rok, do katerega je mogoče uvoziti dodeljeno
količino blaga v skladu s 4. do 9. členom te uredbe.
Vlagatelj lahko uvozi dodeljeno količino
blaga sam ali pooblasti drugo osebo, da za njegov račun opravi carinske
formalnosti.
16. člen
Carinska uprava Republike Slovenije
spremlja realizacijo uvoza blaga po izdanih odločbah iz 15. člena te uredbe in
o tem trimesečno poroča Ministrstvu za ekonomske odnose in razvoj.
17. člen
Pri uveljavljanju preferencialne carinske
obravnave pri uvozu blaga po 3. do 9. členu te uredbe je treba carinskemu
organu poleg drugih dokumentov predložiti tudi dokazilo o poreklu blaga, ki je
izdelano in izdano v skladu s preferencialnimi pravili o poreklu blaga,
določenimi v predpisu, ki ga izda Vlada Republike Slovenije.
Carinski organi Republike Slovenije
potrjujejo dokazila o poreklu blaga za izvoz blaga iz Slovenije v države pogodbenice
CEFTA, če gre za izvoz blaga, ki v skladu z Dodatnim protokolom št. 5 k CEFTA,
Dodatnim protokolom št. 6 k CEFTA, Sporazumom o pristopu Romunije k CEFTA in
Sporazumom o pristopu Republike Bolgarije k CEFTA, uživa preferencialno
obravnavo in, če so izpolnjeni pogoji, določeni s preferencialnimi pravili o
poreklu blaga iz prejšnjega odstavka.
18. člen
Pri uvozu blaga po določbah te uredbe se v
enotno carinsko listino (ECL) v skladu s 94. členom uredbe za izvajanje
carinskega zakona (Uradni list RS, št. 46/99) v polje 39 vpiše naslednje
štirimestne šifre:
-      
1911 – za industrijske izdelke po poreklu iz
Republike Bolgarije,
-      
1912 – za izdelke iz priloge 4 k tej uredbi,
-      
1913 – za izdelke iz priloge 5 k tej uredbi,
-      
1914 – za izdelke iz priloge 6 k tej uredbi,
-      
1916 – za izdelke iz prilog 7 in 8 k tej
uredbi,
-      
1101 – za industrijske izdelke po poreklu iz
Češke republike,
-      
1111 – za izdelke iz prilog 9 in 10 k tej
uredbi,
-      
1113 – za izdelke iz priloge 11 k tej uredbi,
-      
1114 – za izdelke iz prilog 12 in 13 k tej uredbi,
-      
1115 – za izdelke iz priloge 14 k tej uredbi,
-      
1301 – za industrijske izdelke po poreklu iz
Republike Madžarske,
-      
1311 – za izdelke iz prilog 15 in 16 k tej
uredbi,
-      
1313 – za izdelke iz priloge 17 k tej uredbi,
-      
1316 – za izdelke iz prilog 18 in 19 k tej
uredbi,
-      
1401 – za industrijske izdelke po poreklu iz
Republike Poljske,
-      
1411 – za izdelke iz prilog 20 in 21 k tej
uredbi,
-      
1413 – za izdelke iz priloge 22 k tej uredbi,
-      
1416 – za izdelke iz prilog 23 in 24 k tej
uredbi,
-      
1501 – za industrijske izdelke po poreklu iz
Romunije,
-      
1512 – za izdelke iz priloge 25 k tej uredbi,
-      
1513 – za izdelke iz priloge 26 k tej uredbi,
-      
1514 – za izdelke iz priloge 27 k tej uredbi,
-      
1515 – za izdelke iz priloge 28 k tej uredbi,
-      
1516 – za izdelke iz priloge 29 k tej uredbi,
-      
1201 – za industrijske izdelke po poreklu iz
Slovaške republike,
-      
1211 – za izdelke iz prilog 30 in 31 k tej
uredbi,
-      
1213 – za izdelke iz priloge 32 k tej uredbi,
-      
1214 – za izdelke iz prilog 33 in 34 k tej
uredbi,
-      
1215 – za izdelke iz priloge 35 k tej uredbi.

Priloga 1: Madžarska – industrijski izdelki
Priloga 2: Poljska – industrijski izdelki
Priloga 3: Romunija – industrijski izdelki
Priloga 4: Bolgarija
Priloga 5: Bolgarija
Priloga 6: Bolgarija
Priloga 7: Bolgarija
Priloga
8: Bolgarija
Priloga 9: Češka Republika
Priloga 10: Češka Republika
Priloga 11. Češka Republika
Priloga 12: Češka Republika
Priloga 13: Češka Republika
Priloga 14: Češka Republika
Priloga 15: Madžarska
Priloga 16: Madžarska
Priloga 17: Madžarska
Priloga 18: Madžarska
Priloga 19: Madžarska
Priloga 20: Poljska
Priloga 21: Poljska
Priloga 22: Poljska
Priloga 23: Poljska
Priloga 24: Poljska
Priloga 25: Romunija
Priloga 26: Romunija
Priloga 27: Romunija
Priloga 28: Romunija
Priloga 29: Romunija
Priloga 30: Slovaška
Priloga 31: Slovaška
Priloga 32: Slovaška
Priloga 33: Slovaška
Priloga 34: Slovaška
Priloga 35: Slovaška
Priloga 36: Obrazec – zahtevek za dodelitev določene
količine blaga v okviru posamezne carinske kvote

Uredba o izvajanju Srednjeevropskega sporazuma
o prosti trgovini (CEFTA) ter začasni uporabi Dodatnega protokola št. 6 k
CEFTA, Sporazuma o pristopu Romunije k CEFTA in Sporazuma o pristopu Republike
Bolgarije k CEFTA (Uradni list RS, št. 104/99)
vsebuje naslednji končni določbi:
»19. člen
Predpis iz prvega odstavka 17. člena te
uredbe izda Vlada Republike Slovenije najkasneje do 31. decembra 1999.
20. člen
Ta uredba začne veljati 1. januarja 2000.«.

Uredba o spremembi in dopolnitvi uredbe o izvajanju
Srednjeevropskega sporazuma o prosti trgovini (CEFTA) ter začasni uporabi
Dodatnega protokola št. 6 k CEFTA, Sporazuma o pristopu Romunije k CEFTA in
Sporazuma o pristopu Republike Bolgarije k CEFTA (Uradni list RS, št. 3/00)
vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije, 2. člen uredbe pa se prične
uporabljati 15. marca 2000.«.

Uredba o spremembi uredbe o izvajanju
Srednjeevropskega sporazuma o prosti trgovini (CEFTA) ter začasni uporabi
Dodatnega protokola št. 6 k CEFTA, Sporazuma o pristopu Romunije k CEFTA in
Sporazuma o pristopu Republike Bolgarije k CEFTA (Uradni list RS, št. 18/00)
vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o dopolnitvi uredbe o izvajanju
Srednjeevropskega sporazuma o prosti trgovini (CEFTA) ter začasni uporabi
Dodatnega protokola št. 6 k CEFTA, Sporazuma o pristopu Romunije k CEFTA in
Sporazuma o pristopu Republike Bolgarije k CEFTA (Uradni list RS, št. 105/00)
vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.