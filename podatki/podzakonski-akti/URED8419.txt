1. člen
Najvišja cena zdravstvene storitve hitrega antigenskega
testiranja znaša 7 eurov na storitev.
Izvedba zdravstvene storitve hitrega antigenskega testiranja
obsega test HAG, odvzem brisa za dokazovanje antigenov virusa SARS-CoV-2,
mikrobiološko preiskavo, osebno varovalno opremo, vnos v Centralni register
podatkov o pacientih, izpis EU digitalnega COVID potrdila in vse morebitne
ostale stroške.
2. člen
Najvišja cena hitrih antigenskih testov za samotestiranje, ki
so na seznamu testov za samotestiranje, za katere proračun Republike Slovenije
zagotavlja povračilo stroškov, znaša 2,5 eura na test brez davka na dodano
vrednost.

Uredba o določitvi najvišjih cen zdravstvenih
storitev hitrega antigenskega testiranja in najvišjih cen hitrih antigenskih
testov za samotestiranje (Uradni list RS, št. 174/21) vsebuje naslednjo končno določbo:
»KONČNA DOLOČBA
3. člen
Ta uredba začne veljati naslednji dan po objavi v Uradnem
listu Republike Slovenije in velja do 4. maja 2022.«.

Uredba o spremembi Uredbe o določitvi
najvišjih cen zdravstvenih storitev hitrega antigenskega testiranja in
najvišjih cen hitrih antigenskih testov za samotestiranje (Uradni list RS, št. 58/22) spreminja 3. člen uredbe tako, da
se glasi:
»3. člen
Ta uredba začne veljati naslednji dan po objavi v Uradnem
listu Republike Slovenije in velja do 30. junija 2022.«;
ter vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po objavi v Uradnem
listu Republike Slovenije.«.