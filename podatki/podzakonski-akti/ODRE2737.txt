1. člen
Na predlog Strokovnega sveta Republike Slovenije za poklicno
in strokovno izobraževanje, sprejet na 191. seji, dne 17. 12. 2021, ministrica
za izobraževanje, znanost in šport sprejme prenovljeni višješolski študijski
program Logistično inženirstvo, ki nadomešča istoimenski študijski program,
sprejet s Pravilnikom o sprejemu novih in prenovljenih višješolskih študijskih
programov (Uradni list RS, št. 117/07).
2. člen
(1) Višješolski študijski program Logistično inženirstvo iz
prejšnjega člena Ministrstvo za izobraževanje, znanost in šport objavi na
osrednjem spletnem mestu državne uprave.
(2) Višješolski študijski program Logistično inženirstvo iz
prejšnjega člena se začne izvajati s študijskim letom 2022/2023.
KONČNA DOLOČBA
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-8/2022
Ljubljana, dne 19. januarja 2022
EVA 2022-3330-0005
Prof. dr. Simona Kustec
ministrica
za izobraževanje, znanost in šport