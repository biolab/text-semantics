I. SPLOŠNE DOLOČBE
1. člen
(vsebina akta)
(1) Ta akt vsebuje odločitev o ugotovitvi javnega
interesa za sklenitev javno-zasebnega partnerstva in izvedbo projekta
energetskega pogodbeništva za celovito energetsko prenovo petih objektov na
lokaciji Zlato polje v Kranju: Športna dvorana Zlato polje, Šolski center
Kranj, Fakulteta za organizacijske vede Kranj, Gimnazija Franceta Prešerna
Kranj in Dijaški in študentski dom Kranj, v eni izmed oblik javno-zasebnega
partnerstva, določenih z Zakonom o javno-zasebnem partnerstvu (Uradni list RS,
št. 127/06).
(2) Ta akt določa tudi predmet, pravice in obveznosti
javnih in zasebnega partnerja ter uporabnikov objektov, postopek izbire
zasebnega partnerja in druge sestavine razmerja javno-zasebnega partnerstva za
izvedbo projekta celovite energetske prenove objektov na lokaciji Zlato polje v
Kranju.
(3) Ta akt ima ne glede na poimenovanje naravo odloka.
2. člen
(opredelitev izrazov)
(1) Izrazi, opredeljeni v tej aktu, pomenijo:
a)    
»drugi javni partnerji« oziroma »koncedenti« so:
i.      Univerza
v Mariboru, Slomškov trg 15, 2000 Maribor,
ii.     Dijaški
in študentski dom Kranj, Kidričeva cesta 53, 4000 Kranj,
iii.    Šolski
center Kranj, Kidričeva cesta 55, 4000 Kranj in
iv.    Gimnazija
Franceta Prešerna, Kidričeva cesta 65, 4000 Kranj.
b)    
»zasebni partner« oziroma »koncesionar« je fizična ali pravna oseba, ki
je izbrana kot izvajalec javno-zasebnega partnerstva;
c)    
»uporabniki objekta« so osebe javnega prava, ki za izvajanje javne
dejavnosti uporabljajo objekte, ki so opredeljeni v 7. členu tega akta;
d)    
»koncesionirana dejavnost« je dejavnost, ki se jo v skladu s predmetom
koncesije, opredeljenim v 6. členu tega akta, s koncesijsko pogodbo zaveže
opravljati koncesionar;
e)    
»pogodbeno zagotavljanje prihrankov energije« je pogodbeni dogovor med
koncedenti, koncesionarjem in uporabniki objekta za izboljšanje energetske
učinkovitosti, ki se preverja in spremlja v celotnem obdobju trajanja
koncesijske pogodbe, in v okviru katerega se storitev plačuje sorazmerno s
stopnjo izboljšanja energetske učinkovitosti, dogovorjeno s koncesijsko pogodbo
oziroma drugim pogodbeno dogovorjenim merilom za energetsko učinkovitost (na
primer finančni prihranki, stopnja udobja itd.).
(2) Izrazi, uporabljeni v tem aktu, pomenijo enako, kot
je določeno v Zakonu o javno-zasebnem partnerstvu (Uradni list RS, št. 127/06),
v Energetskem zakonu (Uradni list RS, št. 17/14 in 81/15) ter v predpisih
in drugih aktih, izdanih na njuni podlagi.
II. MEDSEBOJNA RAZMERJA VEČ JAVNIH PARTNERJEV
3. člen
(medsebojna razmerja več javnih partnerjev)
(1) Medsebojna razmerja javno-zasebnega partnerstva
koncedenti urejajo v okviru pogodbe, ki je priloga tega akta.
(2) Koncedenti za nosilca projekta imenujejo Univerzo v
Mariboru in jo pooblaščajo, da vodi postopek izbire zasebnega partnerja, izda
akt o izboru ter druge akte v zvezi s konkretnim javno-zasebnim partnerstvom.
III. UGOTOVITEV JAVNEGA INTERESA
4. člen
(javni interes)
Na podlagi Direktive o energetski učinkovitosti (2012/27/EU),
Energetskega zakona (Uradni list RS, št. 17/14 in 81/15), Dolgoročne strategije
za spodbujanje naložb energetske prenove stavb, Akcijskega načrta za energetsko
učinkovitost za obdobje 2014–2020, Operativnega programa za izvajanje Evropske
kohezijske politike v obdobju 2014–2020, Operativnega programa ukrepov
zmanjšanja emisij toplogrednih plinov do leta 2020, Zakona o ratifikaciji
Pogodbe o energetski listini, Protokola k energetski listini o energetski
učinkovitosti in s tem povezanimi okoljskimi vidiki in sklepov v zvezi s
pogodbo o energetski listini (Uradni list RS – Mednarodne pogodbe, št. 12/97),
Zakona o javnih financah (Uradni list RS, št. 11/11 – uradno prečiščeno
besedilo, 14/13 – popr., 101/13, 55/15 – ZFisP in 96/15 – ZIPRS1617), Uredbe o
enotni metodologiji za pripravo in obravnavo investicijske dokumentacije na
področju javnih financ (Uradni list RS, št. 60/06, 54/10 in 27/16) in na
njeni podlagi izdelane investicijske dokumentacije, Investicijskega programa za
investicijo »Celovita energetska sanacija objektov na lokaciji Zlato polje«
(PROPLUS d.o.o., št. projekta 52/2016 z dne november 2016), Pravilnika o
vsebini upravičenosti izvedbe projekta po modelu javno zasebnega partnerstva
(Uradni list RS, št. 32/07) ter na njegovi podlagi izdelane ocene o
upravičenosti izvedbe projekta po modelu javno-zasebnega partnerstva Ocena o
upravičenosti javno zasebnega partnerstva »Celovita energetska sanacija
objektov na lokaciji Zlato polje v Kranju« (PROPLUS d.o.o., št. projekta
52/2016 z dne september 2016), se ugotavlja, da obstaja javni interes za
izvedbo projekta energetskega pogodbeništva za celovito energetsko prenovo
petih objektov na lokaciji Zlato polje v Kranju: Športna dvorana Zlato polje,
Šolski center Kranj, Fakulteta za organizacijske vede Kranj, Gimnazija Franceta
Prešerna Kranj in Dijaški in študentski dom Kranj, v obliki javno-zasebnega
partnerstva, na način in v obsegu kot izhaja iz 5., 6. ter 7. člena tega akta.
IV. VRSTA, PREDMET, OBMOČJE IZVAJANJA IN ČAS TRAJANJA
JAVNO-ZASEBENEGA PARTNERSTVA
5. člen
(vrsta javno-zasebnega partnerstva)
Javno-zasebno partnerstvo se izvaja v obliki koncesijskega javno-zasebnega
partnerstva, pri čemer gre za koncesijo storitev.
6. člen
(predmet koncesije)
(1) Predmet koncesije je izvajanje storitev energetskega
pogodbeništva po načelu pogodbenega zagotavljanja prihrankov energije v
objektih iz 7. člena tega akta.
(2) Predmet koncesije koncedenti in koncesionar
podrobneje opredelijo v koncesijski pogodbi.
7. člen
(območje izvajanja)
(1) Koncesionirana
dejavnost se izvaja v sledečih objektih:


OBJEKT

NASLOV

ZEMLJIŠKOKNJIŽNI PODATKI

UPORABNIKI OBJEKTOV


Športna dvorana Zlato
  polje 

Kidričeva cesta 55,
  4000 Kranj

k.o. 2100 Kranj; parc.
  št. 876/5, št. stavbe 1231

Športna dvorana Zlato
  polje


Šolski center Kranj

Kidričeva cesta 55,
  4000 Kranj

k.o. 2100 Kranj; parc.
  št. 888/9, št. stavbe 1231

Šolski center Kranj


Fakulteta za
  organizacijske vede Kranj

Kidričeva cesta 55a,
  4000 Kranj

k.o. 2100 Kranj; parc.
  št. 876/2, št. stavbe 1231

Fakulteta za
  organizacijske vede Univerze v Mariboru


Gimnazija Franceta
  Prešerna Kranj 

Kidričeva cesta 65,
  4000 Kranj

k.o. 2100 Kranj; parc.
  št. 893/10, št. stavbe 2098

Gimnazija Franceta
  Prešerna Kranj


Dijaški in študentski
  dom Kranj

Kidričeva cesta 53,
  4000 Kranj

k.o. 2100 Kranj; parc.
  št. 874/2, št. stavbe 361, parc. št. 875/2, št. stavbe 1227, št. stavbe 1228

Dijaški in študentski
  dom Kranj


Kotlovnica Zlato polje

Kidričeva cesta 53a,
  4000 Kranj

k.o. 2100 Kranj; parc.
  št. 873/12, št. stavbe 1223

Kotlovnica Zlato polje
  – skupna uporaba objektov javnih partnerjev


(2) Območje izvajanja
koncesionirane dejavnosti ostane enako ne glede na morebitno spremembo
zemljiškoknjižnega podatka iz prvega odstavka tega člena.
(3) V fazi priprave ali izvedbe javnega razpisa, do
oddaje končnih ponudb, lahko koncedenti nabor objektov iz prvega odstavka tega
člena zmanjšajo, v kolikor se za posamezni objekt izkaže, da je njegova
vključitev v projekt negospodarna, ali bi usklajevanje s pogoji soglasodajalcev
oziroma upravljavcev v tolikšni meri oviralo izvedbo tega dela projekta, da bi
to lahko ogrozilo uspešno izvedbo celotnega projekta.
8. člen
(čas trajanja)
(1) Začetek in čas trajanja koncesijskega razmerja se
opredelita v koncesijski pogodbi.
(2) Koncesijsko razmerje se sklene za največ 15 let.
(3) Koncesijsko razmerje se skladno s pogoji veljavne
zakonodaje lahko podaljša s sklenitvijo dodatka h koncesijski pogodbi, vendar
upoštevajoč določbo drugega odstavka 71. člena Zakona o javnozasebnem
partnerstvu največ za polovico obdobja, določenega z osnovno koncesijsko
pogodbo. Pred sklenitvijo dodatka se opravijo pogajanja o vseh pomembnih
sestavinah razmerja javno-zasebnega partnerstva, ki jih je treba prilagoditi
zaradi okoliščin, navedenih v tem odstavku.
V. FINANCIRANJE
9. člen
(financiranje ukrepov za izboljšanje energetske
učinkovitosti)
(1) Ukrepi za izboljšanje energetske učinkovitosti se
financirajo iz:
a)    
sredstev koncesionarja,
b)    
sredstev koncedentov in
c)    
sredstev evropskih strukturnih ali investicijskih skladov ali drugih
finančnih virov, namenjenih spodbujanju energetskega pogodbeništva s strani
koncedentov ali koncesionarja.
(2) Deleži posameznih virov financiranja iz prejšnjega
odstavka se podrobneje opredelijo v okviru postopka javnega razpisa in v
koncesijski pogodbi, pri čemer morajo sredstva koncesionarja biti večinski vir
financiranja.
10. člen
(plačilo za opravljanje koncesionirane dejavnosti)
(1) Koncesionarju za opravljanje koncesionirane
dejavnosti pripada plačilo za doseganje pogodbeno zagotovljenih prihrankov
energije in dodatno plačilo v primeru, če koncesionar preseže pogodbeno
zagotovljene prihranke energije.
(2) Če koncesionar doseže pogodbeno zagotovljene
prihranke energije, mu pripada pogodbeno dogovorjeno plačilo. Če koncesionar ne
doseže pogodbeno zagotovljenih prihrankov energije, se plačilo za opravljeno
storitev zmanjša v skladu z določili koncesijske pogodbe.
(3) Če so preseženi pogodbeno zagotovljeni prihranki
energije, je koncesionar upravičen do nagrade v skladu z določili koncesijske
pogodbe.
(4) Način plačila za opravljanje koncesionirane
dejavnosti se podrobneje opredeli v okviru postopka javnega razpisa in v
koncesijski pogodbi.
VI. SPLOŠNI POGOJI IZVAJANJA KONCESIJE
11. člen
(obveznosti koncesionarja)
(1) Koncesionar mora v okviru izvajanja koncesionirane
dejavnosti zagotoviti:
a)    
izvedbo ukrepov za izboljšanje energetske učinkovitosti v objektih,
opredeljenih v 7. členu tega akta;
b)    
pogodbeno zagotovljene prihranke energije v obliki in obsegu, kot sta
določena v koncesijski pogodbi;
c)    
izvajanje nalog in dejavnosti, ki so neločljivo povezane z obveznostmi
iz prve točke (na primer vodenje evidenc, obveščanje itd.), v obsegu, kot ga
predpisujeta veljavna zakonodaja in koncesijska pogodba;
d)    
izvajanje drugih obveznosti, ki so opredeljene v koncesijski pogodbi.
(2) Koncesionar prevzema v zvezi z izvajanem koncesije
najmanj investicijsko tveganje in tveganje razpoložljivosti.
(3) Koncesionirano dejavnost mora koncesionar opravljati
nepretrgano. Koncesionar lahko začasno prekine izvajanje koncesionirane
dejavnosti le na način in iz razlogov, ki jih določa Zakon o javno-zasebnem
partnerstvu, ta akt, koncesijska pogodba ali drug predpis.
12. člen
(obveznosti koncedentov)
Obveznosti koncedentov so zlasti:
a)    
zagotavljati koncesionarju pogoje za opravljanje koncesionirane dejavnosti
na način, kot je opredeljen v koncesijski pogodbi;
b)    
koncesionarju nuditi pomoč pri pridobitvi posameznih pravic, soglasij
ali dovoljenj, ki jih koncesionar ne more pridobiti samostojno ali brez pomoči
koncedentov;
c)    
v skladu z Zakonom o javno-zasebnem partnerstvu in pogoji, določenimi v
koncesijski pogodbi, koncesionarju na nepremičninah, kjer se izvajajo
aktivnosti za uresničitev koncesijske pogodbe, ter na opremi, ki je v lasti
koncedentov, podeliti ustrezne stvarnopravne pravice (na primer služnost,
stavbna pravica itd.) tako, da se koncesionarju omogoči nemoteno izvajanje
koncesionirane dejavnosti;
d)    
v skladu z določbami koncesijske pogodbe zagotavljati plačila za
opravljanje koncesionirane dejavnosti.
13. člen
(obveznosti uporabnikov objekta)
Uporabniki objekta imajo zlasti dolžnost:
a)    
pristopiti k podpisu koncesijske pogodbe kot sopodpisniki;
b)    
v kolikor oddaja posamezne prostore v najem, da bo najemnike seznanil z
dogovori koncedetnov in koncesionarjev ter jih ustrezno pravno zavezal k
spoštovanju dogovora med koncedetnom in kocesionarjem;
c)    
upoštevati navodila koncesionarja in koncedentov in jim omogočiti
opravljanje nalog iz tega akta in koncesijske pogodbe;
d)    
v skladu s pogoji in omejitvami, navedenimi v koncesijski pogodbi,
omogočiti koncesionarju in koncedentom dostop do vseh prostorov, naprav in
opreme, kjer se opravljajo storitve in naloge iz tega akta in koncesijske
pogodbe;
e)    
prijaviti vsa dejstva, pomembna za izvajanje nalog koncesionarja in
koncedentov oziroma sporočiti koncesionarju in koncedentom vsako spremembo, ki
bi lahko vplivala na izvajanje nalog;
f)     
obveščati koncedente o morebitnih kršitvah koncesionarja;
g)    
v skladu z določbami koncesijske pogodbe zagotavljati plačila za
opravljanje koncesionirane dejavnosti.
14. člen
(druge pravice in obveznosti koncedentov, koncesionarja in
uporabnikov objekta)
Druge pravice in obveznosti koncedentov, koncesionarja in
uporabnikov objekta se podrobneje opredelijo v koncesijski pogodbi.
VII. POSTOPEK IZBIRE KONCESIONARJA
15. člen
(javni razpis)
(1) Koncedenti izberejo koncesionarja na podlagi javnega
razpisa, ki se izvede ob upoštevanju določb III. dela Zakona o javno-zasebnem
partnerstvu.
(2) Objava javnega razpisa mora vsebovati:
a)    
navedbo pravne podlage, vključno s to uredbo;
b)    
predmet javnega razpisa z navedbo, da gre za koncesijo;
c)    
ime in sedež koncedentov;
d)    
predmet, vrsto ter obseg in območje koncesije;
e)    
začetek in predvideni čas trajanja koncesije;
f)     
postopek izbire koncesionarja;
g)    
pogoje za dostop do razpisne dokumentacije;
h)    
kraj in rok za predložitev vlog, pogoje za njihovo predložitev;
i)      
zahteve glede vsebine vlog;
j)      
pogoje, ki jih morajo kandidati izpolnjevati, in dokazila o njihovem
izpolnjevanju;
k)    
pogoje za predložitev skupne vloge;
l)      
merila za izbiro najugodnejšega kandidata;
m)   
naslov, prostor, datum in uro odpiranja vlog;
n)    
rok, v katerem so kandidati obveščeni o izidu javnega razpisa;
o)    
druge podatke, zahtevane v skladu z veljavno zakonodajo.
(3) V postopku izbire se mora preveriti najmanj
ekonomsko, finančno ter tehnično in kadrovsko sposobnost vlagateljev. Za ta
namen morajo biti v javni razpis vključeni najmanj pogoji, ki zagotavljajo, da:
a)    
je koncesionar registriran za opravljanje dejavnosti, ki je predmet
koncesije,
b)    
ima koncesionar ustrezne reference s področja predmeta koncesije,
c)    
ima koncesionar zagotovljen dostop do finančnih sredstev za izvedbo
celotnega projekta javno-zasebnega partnerstva.
(4) Pri izbiri koncesionarja se morajo upoštevati
naslednja merila po padajočem zaporedju njihove pomembnosti:
a)    
višina prihrankov,
b)    
obseg ponujenih ukrepov,
c)    
trajanje koncesijskega razmerja,
d)    
višina investicije.
(5) Druge pogoje in merila ter podrobnejšo vsebino
pogojev in meril za izbiro koncesionarja koncedenti določijo v razpisni
dokumentaciji za fazo dialoga in ponudbeno fazo.
16. člen
(strokovna komisija)
(1) Strokovno komisijo za izbiro koncesionarja za
izvedbo predmeta koncesije s sklepom imenuje Rektor Univerze v Mariboru. Pred
izdajo sklepa morajo k sestavi strokovne komisije podati soglasje tudi
ravnatelj Dijaškega in študentskega doma Kranj, direktor Šolskega centra Kranj
in ravnatelj Gimnazije Franceta Prešerna.
(2) Strokovna komisija ima predsednika in najmanj tri
člane. Člani strokovne komisije morajo imeti delovne izkušnje najmanj z
naslednjih delovnih področij: vodenje evropskih projektov, pravo in ekonomija.
(3) Predsednik in člani strokovne komisije morajo imeti
najmanj prvo stopnjo izobrazbe v skladu z Zakonom o visokem šolstvu (Uradni
list RS, št. 32/12 – uradno prečiščeno besedilo, 40/12 – ZUJF, 57/12 – ZPCP-2D,
109/12 in 85/14) in najmanj dve leti delovnih izkušenj z delovnega področja iz
prejšnjega odstavka, da lahko zagotovijo strokovno vodenje postopka javnega
razpisa.
17. člen
(postopek izbire)
(1) Javni razpis za izbiro koncesionarja se izvede po
postopku konkurenčnega dialoga, ki poteka v treh fazah:
a.     
faza preverjanja usposobljenosti,
b.     
faza dialoga,
c.     
ponudbena faza.
(2) V fazi preverjanja usposobljenosti se preveri
usposobljenost prijaviteljev, pri čemer se usposobljenost prizna vsem
prijaviteljem, za katere bo ugotovljeno, da izpolnjujejo pogoje iz razpisne
dokumentacije za fazo preverjanja usposobljenosti. Po končanem odpiranju prijav
strokovna komisija pregleda prijave in ugotovi ali izpolnjujejo pogoje določene
v javnem razpisu za fazo preverjanja usposobljenosti. Po končanem pregledu in
presoji prijav strokovna komisija sestavi poročilo v katerem navede, katere
prijave izpolnjujejo razpisne zahteve, in v njem predlaga katerim prijaviteljem
se prizna usposobljenost za sodelovanje v fazi dialoga.
(3) Na podlagi poročila strokovne komisije iz prejšnjega
odstavka rektor Univerze v Mariboru izda sklep o priznanju usposobljenosti za
sodelovanje v fazi dialoga. Zoper ta sklep ni pritožbe, prijavitelj pa lahko
zoper dokončen sklep začne upravni spor.
(4) S prijavitelji, ki jim je bila pravnomočno priznana
usposobljenost za sodelovanje v fazi dialoga (v nadaljnjem besedilu: kandidati)
se v fazi dialoga vodi dialog, namenjen ugotovitvi in opredelitvi sredstev ter
najprimernejših rešitev za zadovoljitev ciljev in potreb koncedentov. Faza
dialoga se lahko izvede v več kot dveh zaporednih fazah. Dialog s kandidati se
vodi vse dotlej, dokler se ne najdejo rešitve (rešitev), ki ustreza(-jo) ciljem
in potrebam koncedentov.
(5) Na podlagi sprejete rešitve iz zaključenega dialoga
in ostalih elementov, ki se podrobneje opredelijo v razpisni dokumentaciji za
ponudbeno fazo, se kandidate pozove k predložitvi končne ponudbe.
(6) Strokovna komisija po končanem odpiranju končnih
ponudb pravočasno prispele končne ponudbe pregleda in oceni ter ugotovi, ali
izpolnjujejo razpisne pogoje in zahteve iz razpisne dokumentacije za ponudbeno
fazo. Po končanem pregledu in presoji prijav strokovna komisija sestavi
poročilo, v katerem navede, katere vloge izpolnjujejo razpisne pogoje in
zahteve, razvrsti te vloge tako, da je razvidno, katera od vlog najbolj ustreza
postavljenim merilom oziroma kakšen je nadaljnji vrstni red glede na ustreznost
postavljenim merilom.
(7) Odločitev o izbiri koncesionarja na podlagi poročila
strokovne komisije iz prejšnjega odstavka in sklenitvi koncesijske pogodbe,
sprejme rektor Univerze v Mariboru.
(8) Strokovna komisija poročila iz drugega in šestega
odstavka tega člena posreduje upravnemu odboru Univerze v Mariboru, svetu
zavoda Dijaški in študentski dom Kranj, svetu zavoda Šolski center Kranj in
svetu šole Gimnazija Franceta Prešerna.
18. člen
(koncesijska pogodba)
(1) Koncesijsko pogodbo z izbranim koncesionarjem
sklenejo vsi koncedenti, pri čemer so za podpis pooblaščeni rektor Univerze v
Mariboru, ravnatelj Dijaškega in študentskega doma Kranj, direktor Šolskega
centra Kranj in ravnatelj Gimnazije Franceta Prešerna.
(2) Koncesijska pogodba mora biti sklenjena v pisni
obliki, sicer nima pravnega učinka.
(3) V koncesijski pogodbi koncedenti in koncesionar
podrobno uredijo medsebojna razmerja v zvezi z izvajanjem predmeta koncesije in
druge sestavine razmerja, ki niso urejene v tem aktu. S koncesijsko pogodbo se
vzpostavijo ustrezni mehanizmi, s katerimi se zagotovita učinkovito zavarovanje
javnega interesa in nadzor nad izvajanjem koncesijske pogodbe.
VIII. PRILAGODITEV RAZMERIJ
19. člen
(prilagoditev razmerij)
(1) Če pride do spremenjenih okoliščin, se lahko opravi
prilagoditev razmerij med koncedenti in koncesionarjem.
(2) Način in razlogi za morebitno prilagoditev razmerij
med koncesionarjem in koncedenti se uredijo v koncesijski pogodbi.
IX. POROČANJE IN NADZOR
20. člen
(dolžnost poročanja)
(1) Koncesionar mora v skladu z veljavno zakonodajo,
predpisi in koncesijsko pogodbo redno voditi vse potrebne evidence in
koncedentom ter uporabnikom objektov predložiti poročila in drugo potrebno
dokumentacijo v skladu z njihovimi navodili.
(2) Vsebina dolžnosti koncesionarjev iz prejšnjega
odstavka in način njenega izvajanja se podrobneje uredita v koncesijski
pogodbi.
21. člen
(nadzor)
(1) Nadzor nad izvajanjem koncesionirane dejavnosti
opravljajo koncedenti in uporabniki objektov v skladu z Zakonom o
javno-zasebnem partnerstvu in koncesijsko pogodbo.
(2) Način izvajanja nadzora se določi v koncesijski
pogodbi.
X. PRENEHANJE KONCESIJSKEGA RAZMERJA
22. člen
(prenehanje koncesijskega razmerja)
Koncesijsko razmerje preneha:
a)    
s prenehanjem koncesijske pogodbe,
b)    
z odkupom koncesije,
c)    
z odvzemom koncesije ali
d)    
s prevzemom koncesije, na način, v obsegu in pod pogoji, določenimi s
koncesijsko pogodbo.
XI. KONČNE DOLOČBE
23. člen
(uveljavitev)
(1) Ta akt vsi koncedenti sprejmejo v enakem besedilu.
(2) Ta akt začne veljati naslednji dan po objavi v
Uradnem listu Republike Slovenije.
24. člen
(spremembe in razveljavitev veljavnosti akta)
(1) Ta akt se lahko spremeni ali v celoti razveljavi pod
pogoji in omejitvami, določenimi z zakonom, ter le po enakem postopku, kot je
bil sprejet.
(2) Vsak koncedent lahko pod pogoji in omejitvami iz
zakona razveljavi veljavnost akta sam v okviru svoje pristojnosti, pri čemer
akt o javno-zasebnem partnerstvu obdrži veljavo v okviru pristojnosti drugih
koncedentov.
Št. 300-8/2018/5/630
Maribor, dne 18. junija 2018
Univerza v Mariboru
Prorektor za finančne zadeve
prof. dr. Žan Jan Oplotnik l.r.