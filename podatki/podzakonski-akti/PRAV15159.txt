1. člen
(1) Neposredni
uporabniki proračuna Republike Slovenije (v nadaljnjem besedilu: neposredni
uporabniki) lahko v letu 2023 prevzemajo obveznosti do vključno ponedeljka,
16. oktobra 2023.
(2) Prejšnji odstavek
ne velja za prevzemanje obveznosti:
1.     
iz naslova zadolževanja države,
2.     
za stroške, povezane s službenimi potovanji,
3.     
za tekoče transfere v sklade socialnega zavarovanja,
4.     
za stroške, povezane z organizacijo in izvedbo protokolarnih dogodkov,
5.     
za plačila iz 36. člena Zakona o
izvrševanju proračunov Republike Slovenije za leti 2023 in 2024 (Uradni list
RS, št. 150/22, 65/23, 76/23 – ZJF-I in
97/23; v nadaljnjem besedilu: ZIPRS2324),
6.     
iz naslova namenskih sredstev EU in namenskih sredstev finančnih
mehanizmov s pripadajočimi sredstvi slovenske udeležbe, sredstev mehanizma za
okrevanje in odpornost in namenskih prejemkov po Zakonu o javnih financah
(Uradni list RS, št. 11/11 – uradno
prečiščeno besedilo, 14/13 – popr., 101/13, 55/15 – ZFisP, 96/15 – ZIPRS1617,
13/18, 195/20 – odl. US, 18/23 – ZDU-1O in 76/23) ter ZIPRS2324,
7.     
za plačilo stroškov, povezanih z naravnimi nesrečami,
8.     
pri Državnem zboru Republike Slovenije, Državnem svetu Republike
Slovenije, Ustavnem sodišču Republike Slovenije, Varuhu človekovih pravic
Republike Slovenije in pri Računskem sodišču Republike Slovenije,
9.     
ki jih v izjemnih primerih posebej predhodno odobri Ministrstvo za
finance in pri tem upošteva likvidnostni položaj proračuna za leto 2023.
2. člen
Neposredni uporabniki lahko do vključno petka,
29. decembra 2023, prevzemajo obveznosti, ki bodo zapadle v plačilo v
prihodnjih letih v skladu s 30. členom
ZIPRS2324.
3. člen
(1) Ne glede na 153. in
154. člen Pravilnika o postopkih za
izvrševanje proračuna Republike Slovenije (Uradni list RS, št. 50/07,
61/08, 99/09 – ZIPRS1011, 3/13, 81/16, 11/22, 96/22, 105/22 – ZZNŠPP in 149/22;
v nadaljnjem besedilu: Pravilnik) morajo neposredni uporabniki potrditi obrazec
FEP v sistemu MFERAC in predložiti dokumentacijo svoji računovodski službi
najkasneje do ponedeljka, 30. oktobra
2023, do 16. ure, za vse obveznosti iz prvega odstavka 1. člena tega pravilnika.
(2) Neposredni
uporabniki morajo posredovati dokumentacijo v izplačilo v rokih, kot jih določa
Pravilnik.
(3) Neposredni
uporabniki morajo predložiti:
1.     
odredbe za plačilo – nakazilo najkasneje do četrtka, 21. decembra
2023, do 16. ure,
2.     
zahtevke za izplačilo najkasneje do petka, 22. decembra 2023, do
16. ure,
3.     
naloge za obračun drugih stroškov dela do vključno ponedeljka, 11. decembra 2023,
4.     
odredbe za plačilo – nakazilo stroškov iz prejšnje točke do vključno
petka, 22. decembra 2023,
5.     
odredbe za plačilo – nakazilo iz naslova plač najkasneje do ponedeljka,
11. decembra 2023, do 16. ure,
6.     
zahtevke za izplačilo iz naslova plač najkasneje do torka, 12. decembra 2023, do 16. ure.
(4) Ne glede na prvi, drugi in
tretji odstavek tega člena morajo neposredni uporabniki o obveznostih iz
drugega odstavka 1. člena tega pravilnika obvestiti Ministrstvo za
finance, dostaviti dokumentacijo ter predložiti odredbe za izplačilo naslednji dan po prevzemu obveznosti,
vendar ne kasneje kot tri delovne dni pred rokom izplačila iz proračuna.
4. člen
(1) Ne glede na prvi
odstavek 1. člena tega pravilnika lahko
neposredni uporabniki v letu 2023 prevzemajo obveznosti na postavkah za naravne
nesreče do vključno četrtka, 21. decembra 2023.
(2) Ne glede na
prejšnji člen ter 153. in 154. člen
Pravilnika morajo neposredni uporabniki za obveznosti iz prejšnjega odstavka
potrditi obrazec FEP v sistemu MFERAC in predložiti dokumentacijo svoji
računovodski službi najkasneje do petka, 22. decembra 2023, do 12. ure.
Odredbe za plačilo obveznosti s postavk za naravne nesreče predložijo do
vključno srede, 27. decembra 2023, oziroma najkasneje tri delovne dni pred
rokom izplačila iz proračuna.
5. člen
Izplačila s postavk slovenske udeležbe in postavk namenskih
sredstev EU iz 19. in 27. točke drugega odstavka 2. člena ZIPRS2324 so
mogoča do vključno petka, 29. decembra
2023, pod pogojem, da so odredbe za izplačilo novih obveznosti predložene
najmanj tri delovne dni pred rokom izplačila.
6. člen
(1) Med prejemke
proračuna leta 2023 se vključujejo vsi prejemki, ki bodo vplačani na podračun
proračuna do vključno nedelje, 31. decembra
2023.
(2) Med izdatke
proračuna se vključujejo vsi izdatki za poravnavo obveznosti, nastalih v letu
2023, izplačani do vključno petka, 29. decembra
2023.
(3) Obveznosti v breme
proračuna leta 2023 se lahko plačujejo še prva dva delovna dneva v januarju
2024. Ne glede na navedeno neposredni uporabniki pri pripravi mesečnega
finančnega načrta za december upoštevajo datum predvidenega plačila.
7. člen
Neposredni uporabniki, ki so nadzorniki oziroma skrbniki
javnofinančnih prihodkov, morajo zagotoviti praznitev prehodnih računov
proračuna na dan 29. december 2023 na način,
kot ga določi Ministrstvo za finance.
8. člen
Župan določi končni rok za prevzemanje obveznosti, ki
zapadejo v plačilo v breme občinskega proračuna za leto 2023, upoštevaje
veljavno proračunsko leto in predpisane plačilne roke.
KONČNA DOLOČBA
9. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-788/2023/
Ljubljana, dne 11. oktobra 2023
EVA 2023-1611-0094
Klemen Boštjančič
minister 
za finance