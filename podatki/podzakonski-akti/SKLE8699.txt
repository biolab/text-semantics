I. SPLOŠNE DOLOČBE
1. člen
(Vsebina sklepa)
(1) Ta sklep določa pravila v zvezi z
veliko izpostavljenostjo bank in hranilnic (v nadaljevanju bank), in sicer:
(a)    pravila o izračunu velike izpostavljenosti in ugotavljanju obstoja
skupine povezanih oseb,
(b)    navedbo omejitev največje dopustne izpostavljenosti,
(c)    navedbo mogočih izvzetij in zmanjšanj izpostavljenosti zaradi
upoštevanja učinkov kreditnih zavarovanj pri ugotavljanju izpolnjevanja
omejitev,
(d)    pravila o obravnavi velikih posrednih kreditnih izpostavljenosti,
(e)    pogojih za pridobitev dovoljenja iz četrtega odstavka 165. člena
Zakona o bančništvu (Uradni list RS, št. 131/06, 1/08, 109/08, 19/09, 98/09 in
79/10; v nadaljevanju ZBan-1), in
(f)    
pravila glede izpolnjevanja obveznosti, spremljanja
in poročanja izpostavljenosti.
(2) Kadar se ta sklep sklicuje na
določbe drugih predpisov, se te določbe uporabljajo v njihovem vsakokrat
veljavnem besedilu.
(3) Ta sklep se smiselno uporablja
tudi za podružnice bank tretjih držav. Pri smiselni uporabi določb tega sklepa
se kot kapital upošteva zavarovanje iz tretjega odstavka 103. člena
ZBan-1.
2. člen
(Prenos direktiv EU)
S tem sklepom se v pravni red Republike
Slovenije prenašata Direktiva 2006/48/ES Evropskega parlamenta in Sveta z dne
14. junija 2006 o začetku opravljanja in opravljanju dejavnosti kreditnih
institucij (UL L št. 177 z dne 30. junija 2006, str. 1), zadnjič
spremenjena z Direktivo Komisije 2010/16/EU z dne 9. marca 2010 o
spremembi Direktive 2006/48/ES Evropskega parlamenta in Sveta glede izvzetja
določene institucije iz področja uporabe (UL L št. 60 z dne 10. marca
2010, str. 15), in Direktiva 2006/49/ES Evropskega parlamenta in Sveta z dne
14. junija 2006 o kapitalski ustreznosti investicijskih podjetij in
kreditnih institucij (UL L št. 177 z dne 30. junija 2006, str. 201),
zadnjič spremenjena z Direktivo 2009/111/ES Evropskega parlamenta in Sveta z
dne 16. septembra 2009 o spremembi direktiv 2006/48/ES, 2006/49/ES in
2007/64/ES glede bank, ki so odvisne od centralnih institucij, nekaterih
postavk lastnih sredstev, velikih izpostavljenosti, nadzornih režimov in
kriznega upravljanja (UL L št. 97 z dne 17. novembra 2009, str. 97).
3. člen
(Pojmi, uporabljeni v pomenu, opredeljenem
v ZBan-1)
Pojmi, uporabljeni v tem sklepu, imajo enak
pomen kot v določbah ZBan-1, kot na primer:
(a)    banka v prvem odstavku 13. člena,
(b)    kreditna institucija v tretjem odstavku 13. člena,
(c)    obvladovanje v 27. členu,
(d)    družbe, povezane s skupnim vodenjem, v 29. členu,
(e)    skupina povezanih oseb v 30. členu,
(f)     izpostavljenost do posamezne osebe v drugem odstavku 113. člena,
(g)    tveganje koncentracije v 188. členu.
4. člen
(Pojmi, opredeljeni za namen tega sklepa)
Za namen tega sklepa veljajo naslednje
opredelitve pojmov:
(a)    »investicijska podjetja« so investicijska podjetja iz prvega
odstavka 14. člena ZBan-1, za katera se uporablja Direktiva 2004/39/ES
Evropskega parlamenta in Sveta z dne 21. aprila 2004 o trgih finančnih
instrumentov in o spremembah direktiv Sveta 85/611/EGS, 93/6/EGS in Direktive
2000/12/ES Evropskega parlamenta in Sveta ter o razveljavitvi Direktive Sveta
93/22/EGS;
(b)    »institucije« so kreditne institucije, investicijska podjetja,
investicijska podjetja iz primernih tretjih držav iz Priloge V in priznane
klirinške hiše ter borze iz Priloge II Sklepa o izračunu kapitalske zahteve za
tržna tveganja za banke in hranilnice (Uradni list RS, št. 135/06, 104/07 in
85/10; v nadaljevanju sklep o tržnih tveganjih);
(c)    »kapital banke« je seštevek temeljnega kapitala in dodatnega
kapitala I iz drugega oziroma tretjega poglavja Sklepa o izračunu kapitala bank
in hranilnic (Uradni list RS, št. 85/10; v nadaljevanju sklep o kapitalu),
zmanjšan za odbitne postavke iz točk od (a) do (e) in od (h) do (j) drugega
odstavka 30. člena sklepa o kapitalu;
Banka, ki izračunava kapitalsko zahtevo za
kreditno tveganje po pristopu na podlagi notranjih bonitetnih sistemov, pri
izračunu dodatnega kapitala I iz prvega pododstavka te točke ne sme upoštevati
pozitivne razlike med zneskom oslabitev in rezervacij za izpostavljenosti, ki
so oblikovane v skladu z mednarodnimi standardi računovodskega poročanja, in
zneskom pričakovane izgube, ki je izračunan v skladu s četrtim odstavkom 15.
člena Sklepa o izračunu kapitalske zahteve za kreditno tveganje po pristopu na
podlagi notranjih bonitetnih sistemov za banke in hranilnice (Uradni list RS,
št. 135/06, 104/07, 22/10 in 85/10; v nadaljevanju sklep o pristopu
IRB).
Ne glede na prvi pododstavek te točke lahko
banka, ki ugotavlja izpostavljenost v skladu s 6. členom tega sklepa, v
izračunu kapitala upošteva tudi dodatni kapital II, izračunan v skladu s
sklepom o izračunu kapitala, pri čemer mora banka izpolnjevati vse omejitve
izpostavljenosti iz postavk bančne knjige brez upoštevanja dodatnega kapitala
II.
(d)    »izpostavljenosti do sheme« so izpostavljenosti, razvrščene v
kategorije izpostavljenosti iz točk (m), (o) in (p) prvega odstavka 4. člena
Sklepa o izračunu kapitalske zahteve za kreditno tveganje po standardiziranem
pristopu za banke in hranilnice (Uradni list RS, št. 135/06, 104/07 in 85/10; v
nadaljevanju sklep o standardiziranem pristopu), pri katerih poleg
izpostavljenosti do sheme kot celote (na primer do investicijskega sklada)
obstajajo tudi osnovne izpostavljenosti te sheme (na primer naložbe
investicijskega sklada).
II. IZRAČUN VELIKE IZPOSTAVLJENOSTI
5. člen
(Izpostavljenost)
(1) Izpostavljenost je vsaka postavka
sredstev ali zunajbilančna postavka, za katero se v skladu s sklepom o tržnih
tveganjih ne izračunava kapitalske zahteve za tržna tveganja.
(2) Pri izračunavanju izpostavljenosti
se upošteva knjigovodska vrednost postavke sredstev, zmanjšana za oblikovane
oslabitve, oziroma vrednost zunajbilančne postavke, zmanjšana za oblikovane
rezervacije.
Izpostavljenost, ki izhaja iz poslov z
izvedenimi finančnimi instrumenti iz Priloge I sklepa o tržnih tveganjih, se
izračunava v skladu z eno izmed metod, določenih v oddelku 5.3 sklepa o tržnih
tveganjih. Če banka pridobi dovoljenje Banke Slovenije, lahko uporabi tudi
metodo notranjih modelov (IMM) iz pododdelka 5.3.5 sklepa o tržnih tveganjih.
Izpostavljenost do shem se izračunava v
skladu z eno izmed metod, določenih v Prilogi I tega sklepa.
(3) Ne glede na prvi odstavek tega
člena se pri ugotavljanju izpostavljenosti ne upoštevajo tiste postavke, ki so
v skladu s 30. členom sklepa o kapitalu odbitna postavka pri izračunu kapitala
banke, namenjenem pokrivanju kapitalskih zahtev oziroma izpolnjevanju zahtev,
določenih z drugimi predpisi.
(4) Ne glede na prvi odstavek tega
člena izpostavljenost ne vključuje:
(a)    v primeru poslov s tujimi valutami izpostavljenosti, ki nastanejo
med običajnim potekom poravnave, to je v dveh delovnih dneh;
(b)    v primeru poslov nakupa ali prodaje vrednostnih papirjev
izpostavljenosti, ki nastanejo med običajnim potekom poravnave, to je v petih
delovnih dneh od plačila ali izročitve vrednostnih papirjev, kar nastopi prej;
(c)    v primeru opravljanja storitev prenosa denarnih sredstev (vključno
z izvrševanjem plačilnih storitev, kliringom in poravnavo v katerikoli valuti
ter korespondenčnim bančništvom) ali opravljanja storitev kliringa, poravnave
in skrbniških storitev v zvezi s finančnimi instrumenti za stranke
izpostavljenosti, ki nastanejo zaradi zamika prejema sredstev od strank, in
druge tovrstne izpostavljenosti, ki nastanejo zaradi aktivnosti strank, na
katere banka ne more vplivati in ne trajajo dlje kot do naslednjega delovnega
dne;
(d)    v primeru opravljanja storitev prenosa denarnih sredstev (vključno
z izvrševanjem plačilnih storitev, kliringom in poravnavo v katerikoli valuti
ter korespondenčnim bančništvom) izpostavljenosti do institucij, ki opravljajo
te storitve in ne trajajo dlje kot do konca tekočega delovnega dne.
6. člen
(Izpostavljenost iz postavk trgovalne
knjige in skupna izpostavljenost)
(1) Ne glede na opredelitev
izpostavljenosti iz 5. člena tega sklepa mora banka, ki je zavezana
izračunavati in izpolnjevati kapitalsko zahtevo za tržna tveganja v skladu s
sklepom o tržnih tveganjih, ugotavljati tudi izpostavljenost iz postavk
trgovalne knjige ter skupno izpostavljenost do posamezne osebe.
(2) Izpostavljenost do posamezne osebe
iz postavk trgovalne knjige se izračuna kot seštevek:
(a)    presežka (pozitivnega) dolgih pozicij nad kratkimi pozicijami v
vseh finančnih instrumentih, ki jih izdajo posamezne osebe, pri čemer se neto
pozicije v posameznem finančnem instrumentu izračunajo v skladu s 15. členom
sklepa o tržnih tveganjih;
(b)    neto izpostavljenosti iz naslova odkupa dolžniških ali lastniških
finančnih instrumentov posamezne osebe zaradi priprave in izvedbe prve prodaje
dolžniških ali lastniških finančnih instrumentov, pri čemer se neto
izpostavljenosti izračunajo v skladu z 38. členom sklepa o tržnih tveganjih;
Banka mora vzpostaviti ustrezne sisteme za
spremljanje in kontrolo svojih izpostavljenosti zaradi priprave in izvedbe prve
prodaje dolžniških ali lastniških finančnih instrumentov že med nepreklicnim
prevzemom obveznosti odkupa in prvim delovnim dnem zaradi narave tveganj,
izhajajočih iz tega posla.
(c)    izpostavljenosti do posamezne osebe iz naslova poslov, sporazumov
ali pogodb zaradi kreditnega tveganja nasprotne stranke, izračunane v skladu s
sklepom o standardiziranem pristopu, pri čemer se mora upoštevati tudi 46. člen
sklepa o tržnih tveganjih.
(3) Izpostavljenost do skupine
povezanih oseb iz postavk trgovalne knjige je vsota izpostavljenosti iz postavk
trgovalne knjige do posameznih oseb, ki sestavljajo skupino povezanih oseb.
(4) Skupna izpostavljenost do
posamezne osebe je vsota izpostavljenosti iz postavk bančne knjige, kot je
opredeljena v prvem odstavku 5. člena tega sklepa, in izpostavljenosti iz
postavk trgovalne knjige, kot je opredeljena v drugem odstavku tega člena.
7. člen
(Velika izpostavljenost)
(1) Velika izpostavljenost banke do
posamezne osebe ali skupine povezanih oseb je izpostavljenost banke do te osebe
ali skupine povezanih oseb, ki dosega ali presega 10% kapitala banke.
(2) Pri banki, ki ugotavlja
izpostavljenost v skladu s 6. členom tega sklepa, je velika izpostavljenost
skupna izpostavljenost do posamezne osebe ali skupine povezanih oseb, ki dosega
ali presega 10% kapitala banke.
(3) Pri ugotavljanju velike izpostavljenosti
iz prvega oziroma drugega odstavka tega člena banka ne sme upoštevati mogočih
izvzetij in zmanjšanj zaradi upoštevanja učinkov kreditnih zavarovanj iz IV.
poglavja tega sklepa.
8. člen
(Ugotavljanje skupine povezanih oseb)
(1) Pri ugotavljanju skupine povezanih
oseb iz 1. točke prvega odstavka 30. člena ZBan-1 mora banka kot skupino
povezanih oseb obravnavati dve ali več fizičnih ali pravnih oseb ki, če se ne
dokaže drugače, za banko pomenijo eno tveganje, ker ena od njih neposredno ali
posredno obvladuje druge.
(2) Pri ugotavljanju skupine povezanih
oseb iz 2. točke prvega odstavka 30. člena ZBan-1 mora banka kot skupino
povezanih oseb obravnavati dve ali več fizičnih ali pravnih oseb, ki med seboj
niso v položaju obvladovanja, vendar za banko pomenijo eno tveganje, ker so med
seboj povezane tako, da je verjetno, da bodo zaradi finančnih težav ene od
njih, zlasti:
(a)    težav z odplačilom dolga, imele težave z odplačilom dolga tudi
druge osebe;
V ta namen mora banka presojati zlasti
osebe z naslednjimi oblikami povezav:
-      
osebe, ki so medsebojno gospodarsko povezane in
odvisne in teh povezav ni mogoče nadomestiti v kratkem času,
-      
pravne osebe, ki imajo skupne imetnike
poslovnih deležev, delnic oziroma drugih pravic, na podlagi katerih so le-ti
udeleženi pri upravljanju ali v kapitalu teh oseb,
-      
družbe, povezane s skupnim vodenjem,
-      
fizične osebe in pravne osebe, v katerih so te
fizične osebe člani uprave, člani nadzornega sveta oziroma drugega organa
vodenja ali nadzora ali prokuristi oziroma imajo kako drugače pomemben vpliv
pri upravljanju teh pravnih oseb.
(b)    težav s financiranjem, imele težave s financiranjem tudi druge
osebe.
V ta namen mora banka presojati zlasti
osebe, ki so medsebojno povezane s skupnim virom financiranja in teh povezav ni
mogoče nadomestiti v kratkem času. V skupino povezanih oseb banka vključi osebe, ki so prek pomembnega skupnega vira financiranja, ki ga zagotavlja banka sama, njena finančna skupina ali njene povezane osebe, povezane tako, da tega vira
financiranja ni mogoče nadomestiti, čeprav je oseba za to pripravljena sprejeti
višje stroške financiranja.
(3) Pri presoji povezav iz prve
alineje točke (a) drugega odstavka tega člena mora banka presojati zlasti
povezave med:
(a)    dolžnikom in dajalcem osebnega jamstva, če je za dajalca osebnega
jamstva le-to tako pomembno, da bi realizacija jamstva lahko ogrozila njegovo
zmožnost za odplačevanje lastnega dolga,
(b)    lastnikom stanovanjske ali poslovne nepremičnine in najemnikom, ki
plačuje večino najemnine,
(c)    proizvajalcem določenega produkta in njegovim edinim kupcem,
(d)    osebama, ki sta povezani tako, da pomemben del terjatev ali
obveznosti ene osebe izhaja iz odnosa do druge osebe,
(e)    proizvajalcem in prodajalcem, če proizvajalec v kratkem času ne
more najti drugega prodajalca,
(f)    
(osebami, ki imajo iste kupce, če je število
kupcev majhno in je nove kupce težko najti,
(g)    med fizičnimi osebami:
-    
posameznimi fizičnimi osebami in njihovimi
ožjimi družinskimi člani,
-    
fizičnimi osebami, ki kot zasebniki opravljajo
dejavnost (npr. samostojni podjetniki) in njihovimi ožjimi družinskimi člani,
-    
dolžniki in njihovimi sodolžniki oziroma
dajalci osebnih jamstev.
(4) Pri ugotavljanju oseb, ki tvorijo
skupino povezanih oseb, se povezave z enotami centralne ravni države iz
1. točke drugega odstavka 2. člena sklepa o standardiziranem pristopu, ki
jim je v skladu s sklepom o standardiziranem pristopu dodeljena utež tveganja
0%, ne upoštevajo.
(5) Pri ugotavljanju skupin povezanih
oseb mora banka za izpostavljenosti do shem upoštevati shemo kot celoto,
osnovne izpostavljenosti te sheme ali oboje. V ta namen mora ovrednotiti
ekonomsko vsebino in tveganja, ki izhajajo iz strukture posla. Pri tem mora
upoštevati metode iz priloge I, ki je sestavni del tega sklepa.
(6) Banka mora pričeti ugotavljati,
ali posamezne osebe tvorijo skupino povezanih oseb z ostalimi osebami, do
katerih je izpostavljena, najmanj takrat, ko izpostavljenost banke do posamezne
osebe ali skupine povezanih oseb doseže ali preseže 2% kapitala banke.
III. OMEJITVE NAJVEČJE DOPUSTNE IZPOSTAVLJENOSTI
9. člen
(Največja dopustna izpostavljenost)
(1) Izpostavljenost banke do posamezne
osebe ali skupine povezanih oseb, zmanjšana za izvzetja in učinke kreditnih
zavarovanj, ne sme presegati 25% njenega kapitala.
(2) Ne glede na prvi odstavek tega
člena izpostavljenost banke do institucije ali skupine povezanih oseb, ki
vključuje eno ali več institucij, ne sme presegati višjega izmed zneskov 25%
kapitala banke ali 100 milijonov EUR, pod pogojem, da vsota izpostavljenosti do
vseh povezanih oseb v skupini, ki niso institucije, ne presega 25% kapitala
banke.
(3) Izpostavljenost iz drugega
odstavka tega člena, ki presega 25% kapitala banke, ne sme presegati 100%
kapitala banke oziroma manjšega odstotka, ki ga določi banka z namenom
obravnave, spremljanja in nadzora tveganja koncentracije, ob upoštevanju
politik in procesov iz 188. člena ZBan-1.
(4) Pri banki, ki ugotavlja
izpostavljenost v skladu s 6. členom tega sklepa, se omejitve
izpostavljenosti iz prvega do tretjega odstavka tega člena nanašajo na skupno
izpostavljenost banke do posamezne osebe.
10. člen
(Dovoljenje za preseganje omejitve
izpostavljenosti)
(1) Banka lahko v posameznih primerih
presega omejitev izpostavljenosti iz tretjega odstavka 9. člena tega sklepa, če
pridobi dovoljenje Banke Slovenije, vendar izpostavljenost ne sme presegati
zneska 100 milijonov EUR. Banka Slovenije dovoljenje izda, če sta izpolnjena
naslednja pogoja:
(a)    preseganje omejitve izpostavljenosti ne vpliva pomembno na tveganje
koncentracije banke,
(b)    preseganje omejitve izpostavljenosti je le začasno.
(2) Izpolnjevanje pogojev iz prvega
odstavka tega člena banka v okviru zahteve za izdajo dovoljenja dokazuje s
predložitvijo naslednje dokumentacije:
(a)    želeni znesek izpostavljenosti in delež le-te glede na kapital
banke ter navedbo posameznih oseb ali skupin povezanih oseb, na katere se
izpostavljenost nanaša;
(b)    razloge za želeno preseganje omejitve izpostavljenosti in njihovo
utemeljitev;
(c)    politiko upravljanja s tveganjem koncentracije, ki upošteva
projekcijo preseganja omejitve izpostavljenosti;
(d)    poročilo o izpostavljenosti iz prvega odstavka 19. člena tega
sklepa na zadnji dan v mesecu pred oddajo zahteve za izdajo dovoljenja ter
simulacijo izračuna izpostavljenosti v prvem trimesečju preseganja;
(e)    obdobje želenega preseganja omejitve izpostavljenosti.
(3) V izreku odločbe o izdaji
dovoljenja za preseganje omejitve izpostavljenosti iz tretjega odstavka 9.
člena tega sklepa Banka Slovenije določi najvišje dovoljeno preseganje in
obdobje, v katerem je preseganje dovoljeno.
11. člen
(Prekoračitev omejitev izpostavljenosti v
izjemnih okoliščinah)
(1) Banka mora vedno izpolnjevati
omejitve največje dopustne izpostavljenosti iz 9. in 10. člena tega sklepa.
(2) Ne glede na prvi odstavek tega
člena mora banka, če preseže omejitve največje dopustne izpostavljenosti iz 9. in 10. člena tega sklepa, zaradi združitve dveh pravnih oseb oziroma zaradi drugih vzrokov,
na katere ne more vplivati, o tem nemudoma obvestiti Banko Slovenije (v
nadaljevanju obvestilo o prekoračitvi omejitev izpostavljenosti).
(3) Obvestilo o prekoračitvi omejitev
izpostavljenosti mora obsegati opis ukrepov, ki jih bo banka opravila zaradi
uskladitve z omejitvami iz 9. in 10. člena tega sklepa in roke, v katerih bo te
ukrepe opravila.
12. člen
(Preseganje omejitev izpostavljenosti iz
naslova postavk trgovalne knjige)
(1) Ne glede na prvi odstavek 11.
člena tega sklepa lahko banka presega omejitve največje dopustne
izpostavljenosti iz 9. in 10. člena tega sklepa, če so izpolnjeni vsi naslednji
pogoji:
(a)    preseganje omejitev (v nadaljevanju presežna izpostavljenost)
izhaja izključno iz postavk trgovalne knjige, pri čemer banka v celoti
izpolnjuje omejitve izpostavljenosti iz postavk bančne knjige, določene v 9. in 10. členu tega sklepa, merjene na kapital, ki ne vključuje dodatnega kapitala II;
(b)    banka izpolnjuje kapitalsko zahtevo za tveganje preseganja
največjih dopustnih izpostavljenosti iz trgovanja, izračunano v skladu s 93.
členom sklepa o tržnih tveganjih;
(c)    izpostavljenost iz postavk trgovalne knjige do posamezne osebe, pri
kateri obstaja presežna izpostavljenost 10 dni ali manj, ne sme preseči
500% kapitala banke;
(d)    vsota vseh presežnih izpostavljenosti, ki obstajajo več kot 10 dni,
ne sme presegati 600% kapitala banke.
(2) Banka se ne sme namerno izogibati
kapitalskim zahtevam za tveganje preseganja največjih dopustnih
izpostavljenosti iz trgovanja iz točke (b) prvega odstavka tega člena, ko
presežne izpostavljenosti obstajajo več kot 10 dni, z začasnim prenosom
zadevnih izpostavljenosti na drugo osebo oziroma s sklepanjem navideznih poslov
za odpravo presežnih izpostavljenosti med desetdnevnim obdobjem in ustvarjanjem
novih izpostavljenosti po izteku tega obdobja.
(3) Banka mora vzpostaviti sistem, ki
zagotavlja, da se vsak prenos z učinkom iz drugega odstavka tega člena nemudoma
sporoči Banki Slovenije.
IV. IZVZETJA IN ZMANJŠANJA ZA NAMEN UGOTAVLJANJA
IZPOLNJEVANJA OMEJITEV NAJVEČJE DOPUSTNE IZPOSTAVLJENOSTI
13. člen
(Splošno)
(1) Za namen tega poglavja sklepa se
uporabljajo opredelitve pojmov, kot jih določajo sklep o standardiziranem
pristopu, sklep o pristopu IRB in Sklep o kreditnih zavarovanjih (Uradni list
RS, št. 135/06, 104/07, 112/08, 100/09 in 85/10; v nadaljevanju sklep o
kreditnih zavarovanjih).
Ne glede na prvi pododstavek tega odstavka
osebna jamstva vključujejo tudi kreditne izvedene finančne instrumente,
priznane kot primerno zavarovanje v skladu s sklepom o kreditnih zavarovanjih,
razen kreditnih zapisov.
(2) Osebna in stvarna kreditna
zavarovanja, zaradi katerih se lahko izpostavljenosti delno ali v celoti
izvzamejo ali zmanjšajo v skladu s 14., 15. in 16. členom tega sklepa morajo biti opredeljena kot primerna in izpolnjevati vse minimalne zahteve v skladu s
sklepom o kreditnih zavarovanjih.
Ne glede na prvi pododstavek tega odstavka
mora banka, ki uporablja pristop IRB z lastnimi ocenami LGD (in CF), za stvarna
kreditna zavarovanja upoštevati minimalne zahteve v skladu s sklepom o pristopu
IRB.
(3) Banka za namen ugotavljanja
izpolnjevanja omejitev največje dopustne izpostavljenosti ne sme upoštevati
zavarovanj iz 18., 20., in 22. člena sklepa o kreditnih zavarovanjih, razen če
je to dovoljeno v skladu z drugim odstavkom 14. člena tega sklepa.
14. člen
(Izvzete izpostavljenosti)
(1) Pri ugotavljanju izpolnjevanja
omejitev iz 9. in 10. člena tega sklepa banka v celoti ali delno izvzame naslednje
izpostavljenosti:
(a)    terjatve do enot centralne ravni držav in do centralnih bank,
katerim bi bila brez upoštevanja zavarovanja dodeljena utež tveganja 0% v
skladu s sklepom o standardiziranem pristopu;
(b)    terjatve do mednarodnih organizacij ali multilateralnih razvojnih
bank, katerim bi bila brez upoštevanja zavarovanja dodeljena utež tveganja 0% v
skladu s sklepom o standardiziranem pristopu;
(c)    terjatve, zavarovane z izrecnimi osebnimi jamstvi enot centralne
ravni držav, centralnih bank, mednarodnih organizacij, multilateralnih
razvojnih bank ali oseb javnega sektorja, če bi bila nezavarovanim terjatvam do
teh oseb dodeljena utež tveganja 0% v skladu s sklepom o standardiziranem
pristopu;
(d)    druge izpostavljenosti, ki se lahko štejejo kot izpostavljenosti do
oseb iz točke (c) tega odstavka ali za katere jamčijo osebe iz točke (c) tega
odstavka, če bi bila nezavarovanim terjatvam do teh oseb dodeljena utež
tveganja 0% v skladu s sklepom o standardiziranem pristopu;
(e)    terjatve in druge izpostavljenosti do enot regionalne ali lokalne
ravni držav članic ali za katere jamčijo te osebe, če bi bila terjatvam do teh
oseb dodeljena utež tveganja 0% v skladu s sklepom o standardiziranem pristopu;
(f)    
izpostavljenosti do nasprotnih strank iz osmega
odstavka 5. člena sklepa o standardiziranem pristopu, če bi bila
izpostavljenostim do teh oseb dodeljena utež tveganja 0% v skladu s sklepom o
standardiziranem pristopu;
(g)    izpostavljenosti, zavarovane z vlogami, položenimi pri banki, ki
izračunava izpostavljenost, ali njeni nadrejeni ali podrejeni banki;
Upoštevajo se tudi denarna sredstva,
prejeta iz naslova kreditnega zapisa, ki ga izda banka, in krediti banke in
depoziti pri njej, ki so predmet bilančnega pobota, priznanega v skladu s
sklepom o kreditnih zavarovanjih.
(h)    izpostavljenosti, zavarovane s potrdili o vlogah, ki jih izda
banka, ki izračunava izpostavljenost, ali njena nadrejena ali podrejena banka,
in ki so v hrambi pri eni izmed njih;
(i)    
naložbe v krite obveznice pod pogoji,
določenimi s sklepom o standardiziranem pristopu;
(j)    
terjatve do centralnih bank v obliki zahtevanih
obveznih rezerv, ki bi jim bila brez upoštevanja zavarovanja dodeljena utež
tveganja 20% ali 50% v skladu s sklepom v standardiziranem pristopu, ki se
hranijo pri teh centralnih bankah in so denominirane v njihovih nacionalnih
valutah in sicer največ do 80% vrednosti za terjatve, ki bi jim bila brez
upoštevanja zavarovanja dodeljena utež tveganja 20% in največ do 50% vrednosti
za terjatve, ki bi jim bila brez upoštevanja zavarovanja dodeljena utež
tveganja 50%;
(k)    izpostavljenosti iz naslova prevzetih kreditnih obveznosti, ki so
razvrščene med zunajbilančne postavke z zelo nizkim tveganjem iz Priloge II
sklepa o standardiziranem pristopu, če je v sporazumu ali pogodbi določeno, da
je črpanje možno le, če to ne povzroči preseganja omejitev iz 9. in 10. člena tega sklepa;
(l)    
izpostavljenosti iz naslova prevzetih kreditnih
obveznosti in pogojnih obveznosti iz naslova odprtih ali potrjenih
dokumentarnih akreditivov, ki so razvrščene med zunajbilančne postavke z nizkim
tveganjem iz Priloge II sklepa o standardiziranem pristopu, vendar največ do
50% njihove vrednosti;
(m)  izpostavljenosti do nasprotne stranke, ki je banki nadrejena
družba, njena podrejena družba ali podrejena družba njene nadrejene družbe, če
so izpolnjeni naslednji pogoji: 
-    
nasprotna stranka je banka s sedežem v državi
članici Evropske unije, 
-    
nasprotna stranka je vključena v nadzor na
konsolidirani podlagi v isti bančni skupini kot banka, 
-    
izpostavljenost ni sestavina kapitala nasprotne
stranke, 
vendar največ do 50% njihove vrednosti.
(2) Pri ugotavljanju izpolnjevanja
omejitev iz 9. in 10. člena tega sklepa banka lahko delno izvzame:
(a)    izpostavljenosti,
-    
zavarovane s stanovanjskimi nepremičninami ali
z delnicami v finskih stanovanjsko nepremičninskih družbah, ki poslujejo v
skladu s finskim Zakonom o nepremičninskih družbah iz leta 1991 ali naknadno
sprejeto enakovredno zakonodajo,
-    
iz naslova poslov finančnega zakupa
stanovanjskih nepremičnin, pri katerih zakupodajalec obdrži popolno lastništvo
zakupljene stanovanjske nepremičnine, dokler zakupnik ne uveljavi možnosti
nakupa,
ki izpolnjujejo pogoje za
dodelitev uteži tveganja 35% v skladu s sklepom o standardiziranem pristopu,
vendar največ do 50% vrednosti zadevne stanovanjske nepremičnine;
Za namen te točke je potrebno vrednost
stanovanjske nepremičnine izračunati vsaj enkrat na tri leta na osnovi
standardov vrednotenja, določenih z zakonom ali drugim predpisom. Za
stanovanjske nepremičnine se štejejo stanovanjske nepremičnine, kot so
opredeljene v 5. točki drugega odstavka 2. člena sklepa o standardiziranem
pristopu, ki so v neposredni posesti lastnika ali najemnika.
(b)    izpostavljenosti,
-    
zavarovane s poslovnimi nepremičninami,
-    
iz naslova poslov finančnega zakupa poslovnih
nepremičnin,
če nadzorni organ države
članice, v kateri zadevna poslovna nepremičnina leži, za te izpostavljenosti
dovoli dodelitev uteži tveganja 50% v skladu s sklepom o standardiziranem
pristopu oziroma enakovredno zakonodajo, vendar največ do 50% vrednosti zadevne
poslovne nepremičnine.
Za namen te točke je potrebno vrednost
poslovne nepremičnine izračunati na osnovi standardov vrednotenja, določenih z
zakonom ali drugim predpisom. Za poslovne nepremičnine se štejejo poslovne
nepremičnine, kot so opredeljene v 6. točki drugega odstavka 2. člena sklepa o
standardiziranem pristopu, in so popolnoma zgrajene, oddane v zakup in
prinašajo ustrezen dohodek iz naslova najemnine.
(3) Pri ugotavljanju izpolnjevanja
omejitev iz 9. in 10. člena tega sklepa SID – Slovenska izvozna in razvojna banka, d.d. Ljubljana v celoti izvzame terjatve in druge izpostavljenosti do bank, če banke tako
pridobljena sredstva v skladu z Zakonom o Slovenski izvozni in razvojni banki
(Uradni list RS, št. 56/08 in 20/09) ali drugim zakonom prenašajo na končne
upravičence.
15. člen
(Obravnava izpostavljenosti, zavarovane z
osebnim jamstvom ali s premoženjem, izdanim s strani tretje osebe)
(1) Kadar je izpostavljenost do
posamezne osebe zavarovana z osebnim jamstvom tretje osebe ali s premoženjem,
izdanim s strani tretje osebe, banka lahko obravnava del izpostavljenosti, ki
je zavarovan:
(a)    z osebnim jamstvom tretje osebe, kot izpostavljenost do dajalca
osebnega jamstva;
(b)    s priznanim zavarovanjem s premoženjem, kot izpostavljenost do
izdajatelja premoženja.
(2) Za obravnavo izpostavljenosti do
dajalca osebnega jamstva iz točke (a) prvega odstavka tega člena morajo biti
izpolnjeni naslednji pogoji:
(a)    nezavarovani izpostavljenosti do dajalca osebnega jamstva bi bila
dodeljena enaka ali nižja utež tveganja, kot je utež tveganja, dodeljena
nezavarovani izpostavljenosti do posamezne osebe v skladu s sklepom o
standardiziranem pristopu;
(b)    kadar je osebno jamstvo denominirano v valuti, drugačni od valute
osnovne izpostavljenosti, se znesek pokrite izpostavljenosti izračuna v skladu
z določbami za obravnavo valutne neusklajenosti pri osebnih zavarovanjih, ki jo
določa sklep o kreditnih zavarovanjih;
(c)    neusklajenost med zapadlostjo osnovne izpostavljenosti in
zapadlostjo osebnega jamstva se obravnava v skladu z določbami za obravnavo
neusklajenosti zapadlosti, ki jo določa sklep o kreditnih zavarovanjih;
(d)    delno kritje se prizna v skladu z obravnavo, ki jo določa sklep o
kreditnih zavarovanjih.
(3) Za obravnavo izpostavljenosti do
izdajatelja premoženja, ki se uporablja kot zavarovanje iz točke (b) prvega
odstavka tega člena, morajo biti izpolnjeni naslednji pogoji:
(a)    priznano zavarovanje s premoženjem se vrednoti po tržni ceni;
(b)    zavarovanem delu izpostavljenosti bi bila dodeljena enaka ali nižja
utež tveganja, kot je utež tveganja, dodeljena nezavarovani izpostavljenosti do
te osebe v skladu s sklepom o standardiziranem pristopu;
(c)    ni neusklajenosti med zapadlostjo osnovne izpostavljenosti in
zapadlostjo zavarovanja.
16. člen
(Obravnava izpostavljenosti, zavarovane s
finančnim premoženjem pri banki, ki uporablja razvito metodo za izračun učinkov
zavarovanja s finančnim premoženjem in banki, ki uporablja pristop IRB z
lastnimi ocenami LGD (in CF))
(1) Banka, ki uporablja razvito metodo
za izračun učinkov zavarovanja s finančnim premoženjem v skladu s sklepom o
kreditnih zavarovanjih, lahko pri ugotavljanju izpolnjevanja omejitev iz 9. in 10. člena tega sklepa uporabi polno prilagojeno vrednosti izpostavljenosti (E*) v skladu s
sklepom o kreditnih zavarovanjih.
Polno prilagojena vrednost izpostavljenosti
(E*) se izračuna v skladu s tretjim in četrtim poglavjem sklepa o kreditnih
zavarovanjih.
(2) Banka, ki ima dovoljenje za
uporabo pristopa IRB z lastnimi ocenami LGD (in CF) za kategorije
izpostavljenosti iz 17. člena sklepa o pristopu IRB, lahko upošteva učinke
zavarovanja s finančnim premoženjem pri ugotavljanju izpolnjevanja omejitev
izpostavljenosti, če dokaže, da:
(a)    ocenjuje učinke zavarovanja s finančnim premoženjem na
izpostavljenostih ločeno od ostalih področij uporabe lastnih ocen LGD in
(b)    so ocene učinkov zavarovanja s finančnim premoženjem primerne.
Uporaba metode iz prvega pododstavka tega
odstavka mora biti skladna s pristopom, ki ga banka uporablja za namen izračuna
kapitalske zahteve za kreditno tveganje.
(3) Banka, ki uporablja metodo iz
prvega ali drugega odstavka tega člena, mora:
(a)    izvajati redne teste izjemnih situacij v povezavi s tveganjem
koncentracije, ki morajo vključevati tveganja iz naslova mogočih sprememb na
trgu, ki bi lahko škodljivo vplivale na kapitalsko ustreznost banke, in
tveganja iz naslova unovčevanja zavarovanja s premoženjem v izjemnih
situacijah;
Če test izjemnih situacij pokaže manjšo
unovčljivo vrednost sprejetega zavarovanja s premoženjem, kakor bi se
upoštevala z uporabo razvite metode za izračun učinkov zavarovanja s finančnim
premoženjem ali metode iz drugega odstavka tega člena, mora banka pri izračunu vrednosti izpostavljenosti zaradi ugotavljanja izpolnjevanja omejitev iz 9. in 10. člena tega sklepa upoštevati ustrezno zmanjšano vrednost zavarovanja.
(b)    v svojo strategijo oziroma politiko za upravljanje s tveganjem
koncentracije vključiti naslednje:
-    
politike in postopke za obravnavo tveganja iz
naslova neusklajenosti med zapadlostjo izpostavljenosti in kreditnega
zavarovanja za navedene izpostavljenosti,
-    
politike in postopke za primere, ko test
izjemnih situacij pokaže manjšo unovčljivo vrednost prejetega zavarovanja,
kakor bi se upoštevala na podlagi metode iz prvega ali drugega odstavka tega
člena,
-    
politike in postopke v povezavi s tveganjem
koncentracije, ki izhaja iz uporabe kreditnih zavarovanj, še posebej glede
velikih posrednih izpostavljenosti (npr. do posameznega izdajatelja vrednostih
papirjev, ki se upoštevajo kot zavarovanje).
(4) Če banka, ki ima dovoljenje za
uporabo pristopa IRB z lastnimi ocenami LGD (in CF), ne uporablja metode iz
drugega odstavka tega člena, lahko za izračun izpostavljenosti uporablja metodo
iz točke (b) prvega odstavka 15. člena tega sklepa ali metodo iz prvega
odstavka tega člena.
(5) Za namen tega poglavja banka lahko hkrati uporablja metodo iz točke (b) prvega odstavka 15. člena tega sklepa in metodo
iz prvega odstavka tega člena le, kadar lahko obe metodi uporablja tudi za
namen izračunavanja kapitalskih zahtev za kreditno tveganje in tveganje
zmanjšanja vrednosti odkupljenih denarnih terjatev.
V. IZPOLNJEVANJE OBVEZNOSTI, SPREMLJANJE IN POROČANJE O
IZPOSTAVLJENOSTIH
17. člen
(Izpolnjevanje obveznosti na posamični in
konsolidirani podlagi)
(1) Banka mora izpolnjevati vse
obveznosti glede izpostavljenosti, določene s tem sklepom, na posamični
podlagi.
(2) Ne glede na prvi odstavek tega
člena mora banka iz 131. člena ZBan-1 na ravni Republike Slovenije izpolnjevati
obveznosti, določene s tem sklepom, tudi na konsolidirani podlagi, kot določa
Sklep o nadzoru bank in hranilnic na konsolidirani podlagi (Uradni list RS, št.
135/06 in 104/07).
18. člen
(Spremljanje velikih izpostavljenosti)
Banka mora razviti ustrezen informacijski
sistem ter vzpostaviti in dosledno uresničevati primerne administrativne in
računovodske postopke in ustrezen sistem notranjih kontrol za ugotavljanje in
spremljanje velikih izpostavljenosti in njihovih sprememb ter za preverjanje
njihove skladnosti s politikami banke glede teh izpostavljenosti.
19. člen
(Poročanje o izpostavljenostih Banki
Slovenije)
(1) Banka mora Banki Slovenije poročati
o:
(a)    posameznih osebah in skupinah povezanih oseb, do katerih
izpostavljenost banke doseže ali preseže 10% njenega kapitala;
(b)    vrednosti izpostavljenosti do posameznih oseb in skupin povezanih
oseb iz točke (a) tega odstavka pred upoštevanjem izvzetij in zmanjšanj zaradi
upoštevanja učinkov kreditnih zavarovanj;
(c)    znesku izvzetij ter znesku in obliki uporabljenih kreditnih
zavarovanj iz IV. poglavja tega sklepa;
(d)    vrednosti izpostavljenosti po upoštevanju izvzetij ter zmanjšanj
zaradi upoštevanja učinkov kreditnih zavarovanj, izračunani v skladu IV.
poglavjem tega sklepa;
(e)    izpolnjevanju omejitev iz III. poglavja tega sklepa in njihovih
morebitnih prekoračitvah.
Ne glede na točko (b) prvega pododstavka
tega odstavka se kreditna zavarovanja v obsegu in pod pogoji IV. poglavja tega
sklepa lahko upoštevajo pri izračunavanju izpostavljenosti iz naslova poslov
začasne prodaje oziroma odkupa ter posoje oziroma izposoje vrednostnih papirjev
ali blaga.
(2) Banka mora Banko Slovenije
četrtletno obveščati o vseh preseganjih največjih dopustnih izpostavljenosti iz
naslova postavk trgovalne knjige iz 12. člena tega sklepa v preteklih treh
mesecih. Za vsak primer preseganja je potrebno sporočiti znesek preseganja in
ime osebe, pri kateri je prišlo do preseganja ter čas trajanja preseganja.
(3) Banka mora za izpolnitev
obveznosti iz prvega in drugega odstavka tega člena Banki Slovenije predložiti
poročila o izpostavljenosti, in sicer po stanju na zadnji dan vsakega
četrtletja. Rok za predložitev omenjenih poročil po stanju na zadnji dan v letu
je deseti delovni dan po izteku roka za predložitev nerevidiranih letnih
računovodskih izkazov, za druga četrtletja pa je rok do 25. dne v naslednjem
mesecu.
Poročila o izpostavljenosti iz prvega
pododstavka tega odstavka banka predloži na obrazcih z oznako IZP, banka, ki je v skladu s sklepom o tržnih tveganjih zavezana k izračunavanju in izpolnjevanju
kapitalske zahteve za tržna tveganja, pa na obrazcih z oznako IZP-trg. Obrazci
z oznako IZP oziroma IZP-trg so sestavni del tega sklepa.
(4) Banka iz drugega odstavka 17.
člena tega sklepa mora zagotoviti pravilno in pravočasno poročanje v skladu s
prvim in drugim odstavkom tega člena tudi na konsolidirani podlagi.
Poleg zahteve iz prvega pododstavka tega
odstavka mora banka iz drugega odstavka 17. člena tega sklepa, ki uporablja
pristop IRB (nadrejena IRB banka), na konsolidirani podlagi poročati tudi
izpostavljenosti, ki ne dosegajo 10% kapitala banke, če je število njenih
velikih izpostavljenosti do posameznih oseb ali skupin povezanih oseb manjše od
20. V tem primeru banka poroča tudi te izpostavljenosti tako, da skupno število
poročanih izpostavljenosti znaša 20. V to poročanje niso vključene
izpostavljenosti, ki so v skladu s prvim in tretjim odstavkom 14. člena tega
sklepa izvzete iz izpolnjevanja omejitev največje dopustne izpostavljenosti.
(5) Banka mora za izpolnitev
obveznosti iz četrtega odstavka tega člena na konsolidirani podlagi Banki
Slovenije predložiti poročila o izpostavljenosti iz tretjega odstavka tega
člena in sicer po stanju na zadnji dan vsakega četrtletja. Roki za predložitev
poročil so:
(a)    do 28. februarja tekočega leta za stanje na dan
31. decembra preteklega leta,
(b)    do 15. maja tekočega leta za stanje na dan 31. marca
tekočega leta,
(c)    do 15. avgusta tekočega leta za stanje na dan 30. junija
tekočega leta,
(d)    do 15. novembra tekočega leta za stanje na dan
30. septembra tekočega leta.
Naslov poročil iz tretjega odstavka tega
člena se dopolni z besedo konsolidirano. Nadrejena IRB banka, ki ima manj kot
20 velikih izpostavljenosti, pa poroča svoje izpostavljenosti do posameznih
oseb in skupin povezanih oseb še na obrazcu IZP-IRB-konsolidirano oziroma
IZP-IRB-trg-konsolidirano, ki sta sestavni del tega sklepa.
(6) V primeru posebne zahteve Banke
Slovenije mora banka poročila iz tretjega in petega odstavka tega člena
izdelati tudi po stanju na dan in v roku, ki ju določi Banka Slovenije.

Priloga I: Obravnava izpostavljenosti do shem
Obrazec IZP: Poročilo o veliki izpostavljenosti
Obrazec IZP-1: Velike izpostavljenosti
Obrazec IZP-trg: Poročilo o veliki skupni
izpostavljenosti
Obrazec IZP-trg 1: Velike skupne izpostavljenosti
Obrazec IZP trg 2: Izpostavljenost iz postavk bančne
knjige
Obrazec IZP trg 3: Izpostavljenost iz postavk trgovalne
knjige
Obrazec IZP-IRB-konsolidarno: Izpostavljenost
nadrejene IRB banke (razen velikih izpostavljenosti) na konsolidarni podlagi
Obrazec IZP-IRB-trg-konsolidarno: Skupine
izpostavljenosti trgovalne nadrejene IRB banke (razen velikih izpostavljenosti)
na konsolidarni podlagi

Sklep o veliki izpostavljenosti bank in
hranilnic (Uradni list RS, št. 85/10)
vsebuje naslednje prehodne in končno določbo:
»VI. PREHODNE IN KONČNA DOLOČBA
20. člen
(Uporaba
določb)
(1) Z dnem, ko začne veljati ta sklep,
preneha veljati Sklep o veliki izpostavljenosti bank in hranilnic (Uradni list
RS, št. 135/06 in 104/07).
(2) Ne glede na prvi odstavek tega
člena banka pri ugotavljanju izpolnjevanja omejitev največje dopustne
izpostavljenosti do institucij do 31. decembra 2012 upošteva pravila iz
(b) in (c) točke prvega odstavka 14. člena Sklepa o veliki izpostavljenosti
bank in hranilnic (Uradni list RS, št. 135/06 in 104/07), in sicer samo za
izpostavljenosti, nastale do 31. decembra 2009.
(3) Banka lahko odloži obravnavo
izpostavljenosti do shem, kot je opredeljena v prilogi I tega sklepa, do
31. decembra 2015, vendar samo za izpostavljenosti, nastale do
31. januarja 2010.
21. člen
(Veljavnost
določb)
Ta sklep začne veljati 31. decembra
2010.«.

Sklep o dopolnitvi Sklepa o veliki izpostavljenosti
bank in hranilnic (Uradni list RS, št. 34/11) vsebuje naslednjo končno določbo:
»2. člen
Ta sklep začne veljati osmi dan po objavi v
Uradnem listu Republike Slovenije.«.