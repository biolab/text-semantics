1. člen
(vsebina pravilnika)
Ta pravilnik ureja javne listine in razpis za vpis v
javnoveljavne študijske programe za izpopolnjevanje na področju višjega
strokovnega izobraževanja (v nadaljnjem besedilu: programi za izpopolnjevanje).
2. člen
(objava razpisa)
(1) Višja strokovna šola razpiše in izvaja programe za
izpopolnjevanje brez soglasja ministra kadarkoli med študijskim letom.
(2) Pristojni organ višje strokovne šole sprejme sklep o
vsebini razpisa.
(3) Višja strokovna šola objavi razpis za vpis
najpozneje en mesec pred začetkom izvajanja programa za izpopolnjevanje.
(4) Višja strokovna šola lahko razpiše program za
izpopolnjevanje, če:
-       
je za ta program za izpopolnjevanje vpisana v razvid in
-       
v študijskem letu izvedbe razpisa izvaja enega izmed javnoveljavnih
višješolskih študijskih programov, ki je določen kot pogoj za vpis v ta
program.
3. člen
(vsebina razpisa)
Razpis programa za izpopolnjevanje vsebuje:
1.     
ime višje strokovne šole in njen naslov,
2.     
ime programa za izpopolnjevanje,
3.     
kraj izvajanja programa za izpopolnjevanje,
4.     
trajanje programa za izpopolnjevanje in število kreditnih točk po ECTS,
5.     
pogoje za vpis,
6.     
število vpisnih mest,
7.     
roke in postopke za prijavo na razpis in izvedbo vpisa in
8.     
druga navodila in informacije.
4. člen
(obrazec javne listine)
(1) Udeleženec izpopolnjevanja pridobi Potrdilo o
opravljenem programu za izpopolnjevanje (v nadaljnjem besedilu: potrdilo), ko
opravi vse obveznosti po tem programu in izpit za pridobitev kvalifikacije.
(2) Potrdilo, ki ga izda višja strokovna šola, vsebuje
naslednje podatke: ime in priimek udeleženca izpopolnjevanja, datum, kraj in
država njegovega rojstva, naziv programa in njegovo trajanje, raven
kvalifikacije, številka potrdila ter datum in kraj izdaje. Potrdilo ima
lastnoročni podpis direktorja oziroma ravnatelja šole, ki je potrdilo izdala.
Na zadnji strani potrdila lahko višja strokovna šola v opombe navede dodatne
podatke o kvalifikaciji, študijskem programu za izpopolnjevanje in uspešnosti udeleženca
izpopolnjevanja.
(3) Vzorec potrdila je v prilogi, ki je sestavni del
tega pravilnika.
KONČNA DOLOČBA
5. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-73/2019
Ljubljana, dne 15. aprila 2020
EVA 2019-3330-0052
Prof. dr. Simona Kustec Lipicer
ministrica
za izobraževanje, znanost in šport

Priloga:
Potrdilo o opravljenem programu za izpopolnjevanje na področju višjega
strokovnega izobraževanja