1
Za kulturni spomenik državnega pomena se razglasita enoti
dediščine: 
-       
Begunje na Gorenjskem – Park gradu Katzenstein (EŠD 4630); 
-       
Begunje na Gorenjskem – Grad Katzenstein (EŠD 8). 
Park gradu Katzenstein (EŠD 4630) zajema enoto dediščine
Paviljon Brezjanka (EŠD 10519), Paviljon Jožamurka (EŠD 10520) in Grobišče
talcev v parku (EŠD 9370). Znotraj grobišča stoji enota dediščine Spomenik
talke (EŠD 9211). Grad Katzenstein (EŠD 8) zajema enoto dediščine Zapori v
gradu Katzenstein (EŠD 7).
Park in grad Katzenstein v Begunjah imata zaradi kulturnih,
krajinskih, umetnostno-arhitekturnih, zgodovinskih in drugih izjemnih lastnosti
poseben pomen za Republiko Slovenijo. Razglašamo ju za kulturni spomenik
državnega pomena z lastnostmi kulturne krajine, umetnostno-arhitekturnega
spomenika, zgodovinskega spomenika in park dodatno za spomenik oblikovane
narave.
2
Lastnosti, ki utemeljujejo razglasitev za spomenik državnega
pomena:
Dvorec Katzenstein je eden največjih nižinskih gradov na
Gorenjskem, s stavbnim razvojem od 14. do 19. stol., s prevladujočo renesančno
fazo iz časa Kacijanarjev. Odlikuje ga zlasti bogat štukaturni okras stopnišča
in sosednjih prostorov iz okoli 1660. Poznorenesančni parter parka s konca 17.
stol., ki je redkost v Sloveniji, nadgrajuje dvorec. Ohranjen je prostor z
obzidjem in renesančnim portalom. Pomemben element parka je kostanjev drevored,
verjetno najseverneje zasajena večja poteza kostanja iz 19. stol. v Sloveniji.
Drevored vodi do paviljonov Brezjanka in Jožamurka, oba delo arhitekta J.
Plečnika (1939). Del parka, avtentično mesto streljanja in pokopa talcev, je
preurejen v grobišče (1953). Izjemnost z veliko dokumentarno vrednostjo so
ohranjeni zapori iz obdobja druge svetovne vojne. V muzej so urejeni avtentični
prostori z napisi in opremo.
3
Spomenik Park gradu Katzenstein (EŠD 4630) obsega zemljišče,
parcelne številke 1893/1 (del parcele: del vodotoka od parcele št. 351/2 do
parcele št. 328/2), 325/1 (del parcele: južni del travnika do parcele št. 1041
in severovzhodnega vogala parcele št. 326), 325/2, 326, 327, 328/1, 328/3,
330/1 (del parcele: jugozahodni del travnika do meje parcele št. 330/2), 331/1,
331/2, 332/1, 332/2, 333/1, 333/2, 334, 335, 336/1, 336/2, 337 (del parcele:
celotno stavbišče, razen dela stavbišča, ki leži med parcelama št. 1818 in
1819), 338/1, 338/7, 338/8, 338/9, 340, 342 (del parcele: osrednji del
travnika, razen ozkega pasu, ki leži ob jugozahodni strani parcele št. 341/1),
vse k.o. Begunje. Paviljon Brezjanka (EŠD 10519) in Paviljon Jožamurka (EŠD
10520) stojita v parku, na delu parcele št. 325/2, k.o. Begunje. Grobišče (EŠD
9370) leži v parku, na delu parcele št. 326, k.o. Begunje. Spomenik talke (EŠD
9211) stoji na grobišču talcev, na parceli št. 326, k.o. Begunje. Spomenik Grad
Katzenstein (EŠD 8) obsega zemljišče, parcelni številki 332/1, 337 (del
parcele: celotno stavbišče, razen dela stavbišča, ki leži med parcelama št.
1818 in 1819), obe k.o. Begunje. Zapori (EŠD 7) so znotraj gradu, na delu
parcele št. 337, k.o. Begunje. Meja spomenika je določena na digitalnem
katastrskem načrtu (uveljavljen dne 20. 12. 2002, Uradni list RS, št. 5/03,
datoteka z dne 1. 2. 2005, izvorno merilo 1:2880) in vrisana na temeljnem
topografskem načrtu v merilu 1:5000. Izvirnika načrtov hranita Ministrstvo za
kulturo, Direktorat za kulturno dediščino, in Zavod za varstvo kulturne
dediščine Slovenije (v nadaljevanju: zavod).
Vplivno območje spomenika obsega območje 200 m od zarisane
zunanje meje zavarovanega območja ter območja v širši okolici, na katerih bi
bili postavljeni objekti ali zasajene kulture, ki bi s svojo funkcijo, obliko
ali velikostjo negativno vplivali na zaščitene elemente spomenika.
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih, likovnih in
zgodovinskih vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavb in objektov, ki
so ovrednoteni kot del spomenika,
-       
podrejanje vsake rabe in vseh posegov v grad, paviljona, grobišče in
pripadajoč odprti prostor ohranjanju in vzdrževanju varovanih spomeniških
lastnosti,
-       
prepoved vseh posegov v zaščitene tlorise, gabarite stavb, štukature,
poslikave in opremo, razen vzdrževalnih del, ki so odobrena s predhodnim pisnim
soglasjem pristojnega zavoda,
-       
podrejanje vsake rabe in vseh posegov v park in njegove objekte ter
odprti prostor ohranjanju in vzdrževanju varovanih spomeniških lastnosti:
značilnega tlorisa, razporeda posameznih dreves, rastlinskih združb in druge
opreme parka, varovanje vedut na parkovno celoto in ohranitev pogledov iz parka
na širšo okolico, preprečevanje zaraščanja parkovnih poti,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanega spomenika in v 2. točki
odloka naštetih varovanih elementov,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s kulturnovarstvenim soglasjem odobri
pristojni zavod,
-       
omejena je vožnja z motornimi vozili znotraj zaščitenega območja, razen
za potrebe vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih in
zgodovinskih vrednot,
-       
povečanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako morebitno spremembo funkcije kulturnega spomenika
ali njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarsteni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega odloka
izdati lastniku spomenika odločbo o varstvu na podlagi 13. člena zakona o
varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika. Varstveni režim lahko omejuje lastninsko pravico
le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Kulturni
spomenik državnega pomena; Park in grad Katzenstein (topografski načrt)

Odlok o razglasitvi Parka in gradu Katzenstein
v Begunjah za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o razglasitvi Parka
in gradu Katzenstein v Begunjah za kulturni spomenik državnega pomena (Uradni
list RS, št. 46/05) vsebuje naslednjo končno določbo:
»3
Ta odlok začne veljati naslednji dan po objavi v Uradnem
listu Republike Slovenije.«.