1. SPLOŠNI VIDIKI SPECIALIZACIJE
1.1. Namen specializacije
Vzgoja strokovnjakov za laboratorijsko medicinsko genetiko iz
vrst univerzitetnih diplomiranih biokemikov, biologov, magistrov farmacije,
univerzitetno diplomiranih kemikov, mikrobiologov, zdravnikov in doktorjev
veterinarske medicine, kar bo omogočilo izboljšati kakovost medicinskega dela
preko ustreznega enotnega strokovnega usposabljanja.
Strokovnjaki za laboratorijsko medicinsko genetiko bodo
pridobili:
-       
teoretično in praktično znanje s področja medicinske genetike, 
-       
praktično znanje za samostojno delo v medicinsko-genetskem laboratoriju,
-       
osnove za vodenje genetskega laboratorija,
-       
znanje za izvedbo genetskega izvida, ki ga ima specializant po
opravljeni specializaciji pravico podpisati ter interpretirati zdravniku.
1.2. Trajanje in struktura specializacije
Specializacija traja štiri leta po individualnem programu
specializanta in sicer:
-       
dve leti dela v pooblaščenem diagnostičnem genetskem laboratoriju, kjer
opravlja obvezno delo,
-       
dve leti izbirnega dela na področju medicinske genetike, diagnostično
ali raziskovalno delo.
Specializacija ima dve podpodročji – Laboratorijska
medicinska citogenetika in laboratorijska medicinska molekularna genetika. Ob
vpisu se specializant opredeli za smer. Teoretična osnova obeh je enaka,
praktično delo pa se izvaja ločeno, glede na izbrano smer (3. točka).
Specializacija, ki traja štiri leta se lahko na predlog
glavnega mentorja skrajša na največ šest mesecev. 
Če se predhodno izobraževanje (npr. opravljen magisterij ali
doktorat iz področja medicinske genetike) po kakovosti in obsegu ujema s
predvidenim programom specializacije iz Laboratorijske medicinske genetike, se
ta lahko prizna kot opravljen. Dokazilo o priznanju je verificiran dokument o
trajanju in vsebini usposabljanja. 
1.3. Zaključek specializacije
Glavni mentor ugotovi, da je specializacija opravljena, ko
preveri ustreznost trajanja specializacije, izpolnjevanje predpisanih pogojev
glede pridobljenega znanja, števila in kakovosti opravljenih preiskav in ali so
predpisani kolokviji uspešno opravljeni. Specializacija se konča s
specialističnim izpitom. 
2. PREVERJANJE ZNANJA
2.1. Sprotno preverjanje znanja
Vsak specializant ima svoj list specializanta in knjižico o
specializaciji, kjer je naveden njegov program s časovno opredeljenim
teoretičnim in praktičnim usposabljanjem. Ob koncu vsakega usposabljanja sledi
ustni oziroma pisni kolokvij.
Specializant vodi tudi delavni zvezek s podatki o opravljenih
primerih.
Teoretična znanja se preverjajo v okviru podiplomskih
študijev. Dokaz je opravljen izpit. 
Praktična znanja se preverjajo s kolokviji po opravljenih
usposabljanjih. 
Specializant mora dostaviti tudi dokazila o aktivni udeležbi
na strokovnih srečanjih oziroma kongresih. 
Specializant mora biti soavtor vsaj pri enem članku,
objavljenem v reviji z recenzijo.
2.2. Specialistični izpit
Izpit je sestavljen iz praktičnega in teoretičnega
preverjanja znanja specializanta.
Teoretično znanje se preveri pisno in ustno. 
Praktično znanje se preveri iz ustreznega področja – laboratorijske
medicinske citogenetike ali molekularne genetike in ustreznega področja
izbirnega dela, ki ga je specializant opravil po individualnem programu.
3. PROGRAM SPECIALIZACIJE
Med specializacijo pridobi specializant znanje in veščine iz
osnov humane genetike, laboratorijske medicinske genetike (molekularna
genetika, citogenetika) in osnov molekularno-genetske diagnostike.
Pod naslovom vsake vsebine sta navedena predviden program in
način usposabljanja ter povezava na minimalni obseg laboratorijskih preiskav,
kjer je to predvideno.
Vsebina programa
3.1. Teoretična znanja – velja za
obe podpodročji
3.1.1. Splošna genetika
Specializant mora v času specializacije pridobiti splošno
znanje iz genetike, ki vključuje področja molekularne genetike, citogenetike, populacijske
genetike, genetike raka, poligenskih bolezni in klinične genetike. 
3.1.1.1. Struktura in funkcija DNA
3.1.1.2. Struktura in funkcija genoma
človeka
3.1.1.3. Osnove Mendlovega dedovanja
3.1.1.4. Osnove celične biologije
3.1.1.5. Osnovne tehnologije DNA
3.1.1.6. Struktura in funkcija kromosomov
3.1.1.7. Osnove biologije proteinov
3.1.1.8. Klinični pomen dednih in
pridobljenih nepravilnosti
3.1.1.9. Molekularna patologija (različni
primeri)
3.1.1.10. Genetsko testiranje
3.1.1.11. Populacijska genetika
Način usposabljanja: samostojno
izobraževanje, učne delavnice, tečaji, seminarsko delo, predavanja v okviru
univerzitetnega podiplomskega študija
3.1.2. Medicinska genetika 
Specializant mora pridobiti osnove medicinske genetike, ki
vključuje poznavanje različnih oblik genetske predispozicije in pomen
diagnostike pri preprečevanju genetskih bolezni v okviru etičnih normativov.
3.1.2.1. Oblike genetske predispozicije:
a)      monogenske
b)      mitohondrijske
c)      multifaktorske
3.1.2.2. Sestava in pomen družinskega
drevesa
3.1.2.3. Osnove klinične genetike:
a)      genetsko
svetovanje
b)      klinične
slike pogostejših sindromov
c)      pristop
k dismorfološki diagnostiki
3.1.2.4. Preprečevanje genetskih bolezni:
a)      prenatalna
diagnostika: pristopi za odvzem vzorca, omejitve oziroma prednosti posameznih
pristopov, predimplantacijska diagnostika (PGD)
b)      predsimptomatska
diagnostika
c)      presejalni
testi 
3.1.2.5. Etična vprašanja
Način usposabljanja: učne
delavnice, samostojno izobraževanje, seminarji, predavanja v okviru
univerzitetnega podiplomskega študija.
3.1.3. Specialna znanja iz medicinske
citogenetike
V okviru specialnih znanj mora specializant pridobiti in
osvojiti teoretično znanje o vplivu genetskih nepravilnosti na genotip in
fenotip, pridobiti osnove onkogenetike ter spoznati različne pristope in metode
genetskega testiranja.
3.1.3.1. Evolucija humanih kromosomov
3.1.3.2. Mehanizem nastanka kromosomskih
nepravilnosti
3.1.3.3. Normalna kromosomska variabilnost
3.1.3.4. Numerične in strukturne
abnormalnosti spolnih kromosomov in autosomov
3.1.3.5. Uniparentalna disomija (UPD)
3.1.3.6. Strukturne kromosomske anomalije,
ugotovljene prenatalno ali postnatalno:
a)      mikrodelecije
b)      markerji
c)      strukturne
preureditve
d)      kromosomska
nestabilnost
e)      mozaicizem
3.1.3.7. Posledice kromosomskih anomalij
za plodnost, razvoj in morfogenezo
3.1.3.8. Ocena tveganja za kromosomske
nepravilnosti
3.1.3.9. Prenatalna diagnostika
kromosomskih anomalij:
a)      indikacije
b)      posebnosti
pristopov odvzema tkiva glede na citogenetsko preiskavo
c)      diagnostične
metode (kariotip, hitro testiranje za anevploidije-analiza FISH)
d)      pristopi
pri nepričakovanih rezultatih (mozaicizem, strukturne kromosomske
nepravilnosti, kdaj testirati uniparentalno disomijo-UPD)
e)      e)
predimplantacijska diagnostika (PGD)
3.1.3.10. Kromosomske nepravilnosti pri
raku – levkemije /limfomi/ solidni tumorji:
a)      mehanizmi
karcinogeneze
b)      klasifikacija
levkemij /limfomov/ solidnih tumorjev
c)      karakteristične
kromosomske spremembe
d)      pomen
citogenetske preiskave za diagnozo, oceno prognoze in zdravljenje
e)      komplementarne
tehnike molekularne genetike
3.1.3.11. Citogenetika spermijev in oocit
3.1.3.12. Celične kulture in njihova
obdelava
Način usposabljanja: učne
delavnice, tečaji, samostojno izobraževanje, seminarsko delo
3.1.4. Specialna znanja iz medicinske
molekularne genetike
V okviru specialnih znanj mora specializant pridobiti in
osvojiti teoretično znanje o vplivu genetskih nepravilnosti na genotip in
fenotip, pridobiti osnove onkogenetike in farmakogenetike ter spoznati različne
pristope in metode genetskega testiranja.
3.1.4.1. Mutacije
a)      Vrste:
točkovne, delecije, duplikacije, insercije, premutacije, ekspanzijske mutacije
b)      Posledice:
izguba funkcije, pridobitev funkcije
3.1.4.2. Genetska variabilnost:
a)      vrste
genetskih polimorfizmov: RFLP, minisatelitni, mikrosatelitni
b)      vpliv
genetske variabilnosti na fenotip
3.1.4.3. Onkogenetika:
a)      osnovna
načela kancerogeneze
b)      vrste
genov, vključenih v kancerogenezo
c)      genomska
nestabilnost
3.1.4.4. Farmakogenetika in epigenetski
mehanizmi
3.1.4.5. Pristopi k DNA testiranju:
a)      neposredna
analiza mutacij
b)      posredna
analiza genetske vezave
3.1.4.6. Metode:
a)      splošne:
PCR, Southern blot, Northern blot, PAGE, sekveniranje, fragmentna analiza,
DNA-mikromreže
b)      metode
za ugotavljanje mutacij: SSCP, DDGE, DHPLC, analiza heterologne DNA, TaqMan
tehnologija, MLPA
c)      imuno
histo/citokemične metode
3.1.4.7. Gensko zdravljenje
Način usposabljanja: učne delavnice, tečaji, samostojno
izobraževanje, seminarsko delo.
3.2. Praktična znanja 
Specializant med usposabljanjem osvoji metode in tehnike, potrebne
za molekularno-genetsko diagnostiko in raziskovalno delo v
molekularno-genetskem laboratoriju. Seznani se z usposabljanjem tehnikov za
delo v molekularno-genetskem laboratoriju.
Poznati mora tudi pravila nadzora kakovosti in načine vodenja
kartotek bolnikov (računalniško ali knjižno vodenje).
Rezultat ki ga doseže mora
analizirati in komentirati.
3.2.1. Poznavanje metod uporabe
računalniških baz podatkov – skupno za obe podpodročji
Specializant mora poznati osnovne računalniške programe (npr.
word, excell, access) in se seznaniti z računalniškimi bazami podatkov, ki se
uporabljajo v določenem laboratoriju.
Med usposabljanjem se specializant seznani z uporabo
svetovnega spleta, z iskanjem uporabne internetne strani, z uporabo
literaturnih baz podatkov (npr. Mediline …), z uporabo baz podatkov o genetskih
boleznih, oligonukleotidnih označevalcih, nukleotidnem zaporedju (npr. OMIM,
GDB, BLAST …).
Specializant se seznani s
programom za risanje družinskih dreves in s programi za statistično vrednotenje
rezultatov.
3.2.2. Praktična znanja za podpodročje
Laboratorijska medicinska citogenetika
Kandidat se mora v času
specializacije spoznati z osnovnim laboratorijskim znanjem in s spodaj
navedenimi postopki, ki se izvajajo v izbranih laboratorijih. Kandidat mora
poznati in razumeti osnove spodaj navedenih tehnik, poznati postopke
optimizacije posameznih tehnik in znati poiskati ter odstraniti tehnične
motnje, ki se pojavijo pri praktičnem delu.
3.2.2.1. Tehnike v Laboratorijski
medicinski citogenetiki
3.2.2.1.1. Celične kulture
a)      izbira
in priprava medija za celične kulture
b)      priprava
celičnih kultur za izdelavo DNA sond 
c)      izdelava
rutinske celične kulture in preparacija kromosomskih tehnik iz krvi, mozga,
solidnih tumorjev, amniocitov, horionskih resic, fibroblastov kože
3.2.2.1.2. Izdelava citogenetskih
preparatov
a)      Izdelava
metafaznih in interfaznih preparatov iz kratkotrajnih celičnih kultur
b)      Izdelava
metafaznih in interfaznih preparatov iz različnih celičnih kultur (odprti in
zaprti sistemi gojenja)
3.2.2.1.3. Barvanje kromosomov za
svetlobno mikroskopijo
a)      izdelava
rutinskih tehnik barvanja (G, Q, R in C)
b)      izdelava
tehnik za indukcijo fragilnih mest
c)      visoko
resolucijske tehnike
d)      izvedba
tehnik NOR in DA-DAPI
e)      izdelava
tehnik izmenjave sestrskih kromatid
3.2.2.1.4. Citogenetski pristop k analizi
kromosomske nestabilnosti
3.2.2.1.5. Fluorescentna in situ
hibridizacija (FISH)
a)      Izdelava
postopka FISH na metafaznih kromosomih in interfaznih jedrih
b)      Označevanje
DNA sond z markiranimi nukleotidi (Nick translacija) in imunološko barvanje
c)      Priprava
DNA sond iz celičnih kultur BAC-ov in PAC-ov
Način usposabljanja: praktično delo v citogenetskem in
molekularno-citogenetskem laboratoriju
Minimalni
obseg: 9.5.
3.2.2.2. Citogenetska diagnostika 
Kandidat med usposabljanjem pridobi potrebno znanje na
naslednjih področjih:
-       
zagotovitev in nadzor kakovosti v citogenetski diagnostiki
-       
izbor in izvedba citogenetskih tehnik glede na indikacijo pri določenem
kliničnem problemu
-       
izbor in izvedba FISH pristopa glede na indikacijo pri določenem
kliničnem problemu
-       
mikroskopiranje s svetlobnim in fluorescentnim mikroskopom
-       
analiza kromosomov, kariotipizacija, dokumentacija: ocena kakovosti
kromosomskih preparatov, identifikacija normalnih in abnormalnih kromosomov pod
mikroskopom in print analiza, izdelava računalniškega kariotipa
-       
citogenetska diagnostika interfaznih jeder
-       
ugotoviti ali je potrebna nadaljnja obdelava primera oziroma uporaba
dodatnih citogenetskih/molekularno-genetskih tehnik
-       
priprava pisnega poročila (izvid)
3.2.2.2.1. Interpretacija rezultatov
Med usposabljanjem kandidat prevzema vedno večjo odgovornost
od mentorja za uspešnost izvedbe analize, interpretacijo analize ter podajanje
citogenetskega izvida (ekspertize). Znati mora poiskati dodatne vire informacij
iz ustreznih baz podatkov.
Ob koncu usposabljanja mora kandidat znati: 
-       
obdelati skupno 400 citogenetskih postnatalnih in 200 prenatalnih
diagnostičnih primerov (normalni in patološki kariotipi)
-       
praktično izvesti 100 celičnih kultur, od tega 50 prenatalnih
diagnostičnih primerov (normalni in patološki kariotipi) in 30 primerov
neoplazij
-       
interpretirati rezultate kromosomske analize
3.2.2.2.2. Predstavitev rezultatov in
sodelovanje s kliniki
Kandidat mora biti sposoben zbrati, interpretirati,
predstaviti in sporočiti ustrezno informacijo glede na podatke o preiskovancu,
želeno testiranje in dobljene rezultate.
Ob koncu usposabljanja kandidat pridobi ustrezno znanje, da
lahko:
-       
svetuje kolegom glede primernosti uporabe (izvedbe) želenega testa,
-       
svetuje glede ustreznosti izbire alternativnih tehnik (npr.
molekularno/citogenetskih tehnik),
-       
svetuje in oceni ustreznost vzorcev za specifično testiranje,
-       
svetuje, katere člane družine je priporočljivo testirati pri družinski
analizi,
-       
iz pridobljenih rezultatov sestavi klinično ustrezno poročilo (izvid),
-       
uporablja program Cyrillic oziroma kateri koli drug program za risanje
rodovnikov,
-       
obvlada Bayesov račun in oceni genetsko tveganje za določeno bolezen.
Kandidat mora spoznati povezavo med laboratorijskimi
rezultati in kliničnimi znaki in se znati posvetovati glede pridobljenih
rezultatov s kliniki in kolegi ali kot član posvetovalne skupine. Pri
predstavitvi rezultatov mora kandidat spoštovati zaupnost podatkov.
Način usposabljanja: praktično delo v citogenetskem
laboratoriju
Minimalni obseg: 9.1.–9.4.
Pričakovana usposobljenost
Samostojna izvedba citogenetske
analize, razlaga rezultatov in pisanje poročila (izvida) analize pod nadzorom
mentorja.
3.2.2.3. Osnove molekularno-genetske
diagnostike
V času specializacije mora biti kandidat vsaj šest mesecev
prisoten v molekularno-genetskem laboratoriju in se seznaniti z osnovnimi
tehnikami in njihovim pomenom za kliniko in svetovanje, ter možnostjo povezave
z molekularno-genetskim laboratorijem. Z nekaterimi postopki se lahko seznani
tudi samo teoretično.
Kandidat mora znati in biti seznanjen z:
-       
izolacijo genomske DNA
-       
kvantitativnim določanjem DNA
-       
gelsko in poliakrilamidno elektroforezo
-       
metodo verižne reakcije s polimerazo (PCR)
-       
metodo Southern blot
Način usposabljanja: praktično delo v molekularno-genetskem
laboratoriju.
Minimalni
obseg: 9.6.
3.2.3. Praktična znanja za podpodročje
Laboratorijska medicinska molekularna genetika 
Specializant se mora v času
specializacije spoznati z osnovnim laboratorijskim znanjem in s spodaj
navedenimi postopki, ki se izvajajo v izbranih laboratorijih.
3.2.3.1. Tehnike v Laboratorijski
medicinski molekularni genetiki
3.2.3.1.1. Izolacija genomske DNA iz:
a)      krvi
b)      celičnih
kultur 
c)      horionskih
resic
d)      tkiv,
vklopljenih v parafin 
e)      drugih
tkiv in materialov 
3.2.3.1.2. Izolacija RNA iz:
a)      krvi
b)      tkiva
3.2.3.1.3. Kvantitativno določanje DNA in
RNA
3.2.3.1.4. Pridobivanje, izolacija in
čiščenje plazmidne DNA ter priprava insertov
3.2.3.1.5. Priprava in elektroforeza
agaroznih gelov
3.2.3.1.6. Priprava in elektroforeza
akrilamidnih gelov:
a)      za
DNA/RNA
b)      za
proteine (npr. Protin Truncation Test: PTT)
3.2.3.1.7. Barvanje gelov:
a)      z
etidijevim bromidom
b)      srebrenje
3.2.3.1.8. Specializant mora biti
seznanjen z delovanjem in vzdrževanjem laboratorijske opreme:
a)      tehtnic
b)      pH
metra
c)      UV
spektrofotometra
d)      gelske
elektroforeze (agarozna, akrilamidna)
e)      pipet
f)       centrifug
g)      hibridizacijskih
komor
h)      aparatov
za PCR in aparata za PCR v realnem času
i) sekvenatorja
j) dokumentacijskega sistema za
analizo gelov 
k)      drugih
laboratorijskih aparatur
Specializant mora poznati in razumeti osnove spodaj navedenih
tehnik, poznati postopke optimizacije posameznih tehnik in znati poiskati ter
odstraniti tehnične motnje, ki se pojavijo pri praktičnem delu.
3.2.3.1.9. Izvedba in poznavanje osnov
metode Southern blot
3.2.3.1.10. Izvedba in poznavanje osnov
hibridizacije, označevanja sond in neradioaktivne detekcije
3.2.3.1.11. Izvedba in poznavanje osnov
metode verižne reakcije s polimerazo (PCR):
a)      osnovni
PCR
b)      multipleks
PCR
c)      RT
PCR
d)      MLPA
e)       ostale
metode PCR (navesti)
3.2.3.1.12. Izbor začetnih
oligonukleotidov za metodo PCR
3.2.3.1.13. Izvedba encimske cepitve za:
f)       metodo
Southern blot
g)      PCR
3.2.3.1.14. Izvedba analize mikrosatelitov
s:
a)      srebrenjem
b)      fluorescenčnim
označevanjem
3.2.3.1.15. Razumevanje in izvedba analize
mutacij za:
a)      alelno
specifični PCR
b)      alelno
specifično hibridizacijo oligonukleotida
c)      analizo
heterodupleksov
d)      analizo
konformacijskih polimorfizmov enoverižnih DNA (SSCP)
e)      denaturacijsko
gradientno gelsko elektroforezo (DGGE)
f)       ločevanje
alelov s TaqMan tehnologijo
g)      ugotavljanje
točkastih mutacij z encimsko cepitvijo in TaqMan tehnologijo
h)      MLPA
(od ligacije odvisno hkratno pomnoževanje sond)
i) ostale metode 
3.2.3.1.16. Analiza sekvence DNA
3.2.3.1.17. Kvantitativna analiza DNA s
TaqMan tehnologijo
3.2.3.1.18. Poznavanje prihajajočih
tehnologij
3.2.3.1.19. Iskanje mutacij v kandidatnih
genih
a)      Pomnoževanje
DNA/RNA bolnikov s PCR
b)     
Odkrivanje mutacij z denaturacijsko visoko-ločljivostno tekočinsko
kromatografijo (DHPLC)
c)      Odkrivanje
mutacij s kapilarno elektroforezno-SSCP metodo
d)      Ciklično
sekvenciranje
Način usposabljanja: praktično
delo v molekularno-genetskem laboratoriju
Minimalni
obseg: 9.5.
3.2.3.2. Molekularno-genetska
diagnostika 
Specializant med usposabljanjem pridobi potrebno znanje na
naslednjih področjih:
-       
zagotovitev in nadzor kakovosti v molekularno-genetski diagnostiki
-       
izbor in izvedba molekularno-genetske analize ali kombinacije analiz, ki
so najprimernejše za odkrivanje mutacij pri določenem kliničnem problemu
-       
DNA testiranje v prenatalni diagnostiki
-       
DNA testiranje pri boleznih v odrasli dobi – predsimptomatska
diagnostika 
-       
priprava pisnega poročila (izvid)
3.2.3.2.1. Interpretacija rezultatov
Med usposabljanjem specializant prevzema vedno večjo
odgovornost za uspešnost izvedbe analize, interpretacijo analize in dajanje
molekularno-genetskega izvida (ekspertize). Znati mora poiskati dodatne vire
informacij iz ustreznih baz podatkov.
Ob koncu usposabljanja mora specializant znati: 
-       
določiti genotipe za RFLP, VNTR in mikrosatelitne genetske označevalce
ter iz pridobljenih rezultatov osnovati haplotipe
-       
analizirati in interpretirati rezultate ugotavljanja mutacij
-       
interpretirati rezultate sekvencijske analize DNA
3.2.3.2.2. Predstavitev rezultatov in
sodelovanje s kliniki
Specializant mora biti sposoben zbrati, interpretirati,
predstaviti in sporočiti ustrezno informacijo glede na podatke o preiskovancu,
želeno testiranje in dobljene rezultate. 
Ob koncu usposabljanja specializant pridobi ustrezno znanje,
da lahko:
-       
svetuje kolegom glede primernosti uporabe (izvedbe) želenega testa,
-       
svetuje glede ustreznosti izbire alternativnih testov (npr. biokemičnih,
citogenetskih),
-       
svetuje in oceni ustreznost vzorcev za specifično testiranje,
-       
svetuje, katere člane družine je priporočljivo testirati pri družinski
analizi,
-       
iz pridobljenih rezultatov sestavi klinično ustrezno poročilo (izvid),
-       
uporablja program Cyrillic oziroma kateri koli drug program za risanje
rodovnikov,
-       
obvlada Bayesov račun in oceni genetsko tveganje za določeno bolezen.
Specializant mora spoznati povezavo med laboratorijskimi
rezultati in kliničnimi znaki in se znati posvetovati glede pridobljenih
rezultatov z zdravniki in kolegi ali sodelovati kot član posvetovalne skupine.
Pri predstavitvi rezultatov se mora zavedati zaupnosti podatkov.
Način usposabljanja: praktično delo v molekularno-genetskem
laboratoriju
Minimalni obseg: 9.1.–9.4.
Pričakovana usposobljenost
Samostojna izvedba
molekularno-genetske analize, interpretacija rezultatov in pisanje poročila
(izvida) analize pod nadzorom mentorja.
3.2.3.3. Osnove citogenetske
diagnostike
V času specializacije mora biti kandidat vsaj šest mesecev
prisoten v citogenetskem laboratoriju in se seznaniti z osnovnimi tehnikami in
njihovim pomenom za kliniko in svetovanje ter možnostjo povezave z
molekularno-genetskim laboratorijem. Z nekaterimi postopki se lahko seznani
tudi samo teoretično.
Kandidat mora poznati:
-       
kromosomske nepravilnosti, ki jih obravnavajo v posamezni enoti
citogenetskega laboratorija, 
-       
osnove celičnih kultur,
-       
osnove tehnik proganja kromosomov,
-       
osnove svetlobne mikroskopije,
-       
postopke in tehnike analize kromosomov,
-       
osnove fluorescentne in situ hibridizacije (FISH),
-       
ISCN nomenklaturo,
-       
način predstavitve rezultatov.
Način usposabljanja: praktično delo v citogenetskem
laboratoriju.
Minimalni
obseg: 9.6.
3.3. Biokemijska diagnostika – velja za obe podpodročji 
Priporočljivo je, da specializant obišče laboratorij(e)
oziroma je seznanjen, kje izvajajo molekularno testiranje bolezni na podlagi
biokemičnih analiz. Poznati mora tudi metode, ki se uporabljajo pri analizi in
način predstavitve rezultatov.
3.4. Vodenje laboratorija – velja za obe podpodročji 
Specializant mora pokazati ustrezno razumevanje protokola in
znanja, ki je potrebno za uspešno vodenje diagnostičnega laboratorija. Poleg
poznavanja strukture in vodenja zaposlenih v laboratoriju, njihovih možnosti za
izpopolnjevanje laboratorijskega znanja, mora biti specializant sposoben tudi
finančnega nadzora, planiranja dela in nabave potrošnega materiala in opreme v
laboratoriju. 
Seznaniti se mora s Pravilnikom o pogojih, ki jih morajo
izpolnjevati laboratoriji za izvajanje preiskav na področju laboratorijske
medicine (Uradni list RS, št. 64/04) ter z izvajanjem notranjega in zunanjega
nadzora kakovosti. 
Specializant se med specializacijo seznani in mora osvojiti
tudi splošna znanja iz laboratorijskega dela: 
-       
predpise o varnosti v laboratoriju in ukrepe ob nezgodah (ogenj,
zastrupitve, kontaminacije, druge laboratorijske nesreče),
-       
delo s kemikalijami, mutagenimi in karcinogenimi substancami,
infekcijskim materialom,
-       
samozaščito pri delu, poznavanje in preprečevanje kontaminacije pri
izvedbi molekularno-genetskih analiz.
3.5. Nastop – velja za obe podpodročji 
Specializantov odnos do dela in kolegov v laboratoriju, do
bolnikov in drugega osebja mora biti profesionalen.
Zavedati se mora odgovornosti, ki zajema poznavanje omejitev
v lastnem delu in iskanje drugega mnenja pri reševanju problemov.
3.6. Tečaji, seminarji in konference – velja za obe podpodročji 
Če specializant med študijem ni imel vseh predmetov in
predavanj iz genetike, biokemije, molekularne biologije ali celične biologije,
jih mora opraviti. 
Udeležiti se mora predavanj in seminarjev iz področja
genetike in sodelovati s svojim prispevkom na vsaj enem domačem ali mednarodnem
srečanju na leto. O vseh aktivnostih mora voditi dokumentacijo.
3.7. Raziskovalno delo – velja za obe podpodročji 
Vsaj eno leto mora delati na raziskovalnem projektu iz
področja molekularne genetike in biti soavtor pri članku.
3.8. Izbirno delo – velja za obe podpodročji 
Specializant opravlja prakso oziroma raziskovalno delo na
različnih področjih: molekularna genetika, biokemijska genetika,
embriopatologija, razvojna genetika, tumorska genetika…
Izbirno delo se opravlja po individualno izbranem programu po
dogovoru z mentorjem. Priporoča se enoletna praksa oziroma raziskovalno delo,
ali vsaj nekaj krajših izpopolnjevanj v tujini.
4. IZVEDBA PROGRAMA SPECIALIZACIJE
Za vsakega specializanta se izdela osebni program
specializacije s časovnimi termini in kraji specializacije (laboratoriji,
klinični oddelki). 
Teoretična znanja pridobijo specializanti na podiplomskih
študijih in seminarjih na različnih fakultetah. 
Praktična znanja pridobijo specializanti po dogovoru z
mentorjem v ustreznih ustanovah.
Pri izvedbi programa specializacije specializant lahko
uporabi naslednje oblike izobraževanja:
-       
praktično laboratorijsko delo, 
-       
diskusije z mentorji, 
-       
aktivna udeležba na oddelčnih sestankih z obravnavanjem tekočih
diagnostičnih primerov, 
-       
seminarji, 
-       
udeležba na učnih delavnicah in priporočenih domačih in mednarodnih
strokovnih sestankih, 
-       
– vključevanje v raziskovalno delo.
5. KRAJ USPOSABLJANJA
5.1. Obvezno usposabljanje
Izvajati se mora v ustreznih pooblaščenih diagnostičnih
laboratorijih, ki se ukvarjajo z medicinsko genetiko.
Ti morajo izpolnjevati pogoje, določene z zakonom in s
Pravilnikom o pogojih, ki jih morajo izpolnjevati zdravstveni zavodi in zasebne
ordinacije za izvajanje programov pripravništva, sekundarijata in specializacij
zdravnikov in doktorjev dentalne medicine (Uradni list RS, št. 110/00).
5.2. Izbrano delo
Izvaja se lahko v različnih diagnostičnih ali raziskovalnih
genetskih laboratorijih ter kliničnih ustanovah doma in v tujini (po dogovoru z
mentorjem).
6. PRIZNANJE SPECIALIZACIJE V CELOTI, NA PODLAGI OPRAVLJENEGA
DELA
Specializacija se lahko v celoti prizna tistim
specializantom, ki imajo vsaj šest let izkušenj s področja medicinske
molekularne genetike in dokumentirano dokazilo o opravljenem priporočenem
minimalnem številu molekularno-genetskih preiskav (izvidov).
7. MINIMALNI OBSEG LABORATORIJSKIH PREISKAV
V tabeli 1 je navedeno minimalno
število laboratorijskih preiskav, pri obravnavi katerih je imel specializant
pomembno vlogo, kar je razvidno iz specializantove evidence o usposabljanju.
Tabela 1A velja za podpodročje Laboratorijske medicinske citogenetike, Tabela
1B velja za podpodročje Laboratorijske medicinske molekularne genetike. V
oklepaju je navedeno število preiskav, ki jih mora specializant opraviti
samostojno.
Tabela
1A. Minimalni obseg opravljenih laboratorijskih preiskav in izvedenih metod


LABORATORIJSKE PREISKAVE

Število 
preiskav 


7.1. Postnatalna diagnostika

400 (100)


7.1.1. Normalni kariotipi in variante
7.1.2. Patološki kariotipi
7.1.3. Kri
7.1.4. Celična kultura fibroblastov
7.1.5. Celična kultura neoplazij

350 (30)
50 (70) 
(60) 
(20) 
(20)


7.2. Prenatalna diagnostika

200 (50)


7.2.1. Normalni kariotipi in variante
7.2.2. Patološki kariotipi

180
20


7.3. Neoplazije 

100 (30)


7.3.1. Normalni kariotipi in variante 
7.3.2. Patološki kariotipi

50
50


7.4. Kromosomske nepravilnosti – izbor bolezni

vsaj


7.4.1. Downov sindrom
7.4.2. Klinefelter sindrom
7.4.3. Turner sindrom
7.4.4. Druge nepravilnosti spolnih kromosomov
7.4.5. Uravnotežene kromosomske nepravilnosti 
7.4.6. Mikrodelecijski sindromi 
7.4.7. KML
7.4.8. AML-M3 
7.4.9. Mozaicizem
7.4.10. Neuravnotežene strukturne kromosomske
  nepravilnosti

3
3
3
5
10
3
5
5
5
5


LABORATORIJSKE METODE


7.5. Citogenetske metode


7.5.1. Kariotip normalne resolucije (kri, amniociti,
  fibroblasti)
7.5.2. Kariotip visoke resolucije (kri)
7.5.3. Fluorescentna in situ hibridizacija (FISH)

100
50
30


7.6.
  Molekularno-genetske metode


7.6.1. Izolacija
  genomske DNA 
7.6.2. Kvantitativno
  določanje DNA
7.6.3. Gelska in
  poliakrilamidna elektroforeza
7.6.4. Verižna
  reakcija s polimerazo (PCR)
7.6.5. Southern blot
  analiza

20
10
30
30
5


7.7. V okviru izbirnega dela programa
  specializacije se število obravnav poveča glede na program usposabljanja. Program
  izbrane usmeritve pripravi klinični mentor v soglasju z glavnim mentorjem
  specializanta.


Tabela 1B. Minimalni obseg opravljenih laboratorijskih
preiskav in izvedenih metod


LABORATORIJSKE
  PREISKAVE

Število 
preiskav Σ 200


7.1.
  Diagnostični pristopi in interpretacija rezultatov

200


7.1.1. Neposredna
  diagnostika
7.1.2. Posredna
  diagnostika

180
20


7.2.
  Postnatalna diagnostika

170


7.2.1. Normalni
  primeri
7.2.1. Patološki
  primeri

70
100


7.3.
  Prenatalna diagnostika

30


7.3.1. Normalni
  primeri 
7.3.2. Patološki
  primeri

10
20


7.4. Genske
  nepravilnosti – izbor bolezni

vsaj


7.4.1. Cistična
  fibroza (CF)
7.4.2. HNPCC
7.4.3.
  Duchenne/Beckerjeva mišična distrofija (DMD/BMD)
7.4.4. Huntingtonova
  bolezen (HD) (vsaj 2 predsimptomatska)
7.4.5. VHL in/ali
  MEN 2 
7.4.6. Miotonična
  distrofija tip 1 (DM1) in/ali Fragilni X-A sindrom (FraXA) 
7.4.7. Faktor V.
  in/ali Protrombin 

5
5
5
 
10
 
5
15
 
5


LABORATORIJSKE
  METODE


7.5.
  Molekularno-genetske metode


7.5.1. Izolacija
  genomske DNA
7.5.2. Izolacija
  celotne RNA
7.5.3. Verižna
  reakcija s polimerazo (PCR)
7.5.4. Southern blot
  analiza
7.5.5. Sekveniranje
7.5.6. Parametrične
  in neparametrične metode za analizo vezave

20
5
100
15
15
20


7.6.
  Citogenetske metode


7.6.1. Kariotip
  normalne resolucije (kri, amniociti, fibroblasti)
7.6.2. Kariotip
  visoke resolucije (kri)
7.6.3. Fluorescentna
  in situ hibridizacija (FISH)

10
 
2
5


7.7. V okviru izbirnega dela programa
  specializacije se število obravnav poveča glede na program usposabljanja.
  Program izbrane usmeritve pripravi klinični mentor v soglasju z glavnim
  mentorjem specializanta.


8. OBJAVA PROGRAMA SPECIALIZACIJE
Ta program se objavi v Uradnem listu Republike Slovenije.
Št. 0070-92/2010
Ljubljana, dne 15. februarja 2011
EVA 2010-2711-0062
Dorijan Marušič l.r.
Minister
za zdravje