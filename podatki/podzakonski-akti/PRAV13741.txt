1. člen
(vsebina)
Ta pravilnik ureja neposredno uporabo sprejemljivih načinov usklajevanja
(v nadaljnjem besedilu: AMC EU), navodil (v nadaljnjem besedilu: GM EU) in
certifikacijskih specifikacij (v nadaljnjem besedilu: CS EU) Agencije Evropske
unije za varnost v letalstvu (v nadaljnjem besedilu: EASA) ter specifikacij, ki
jih izdaja EUROCONTROL, Evropska organizacija za varnost zračne plovbe (v
nadaljnjem besedilu: specifikacije Eurocontrola).
2. člen
(uporaba AMC EU, GM EU, CS EU in specifikacij Eurocontrola)
(1) V upravnih postopkih, postopkih stalnega nadzora in
nadzora nad izvajanjem letalskih predpisov ter prekrškovnih postopkih, ki jih v
zvezi z Uredbo (EU) št. 2018/1139 Evropskega parlamenta in Sveta z dne
4. julija 2018 o skupnih pravilih na področju civilnega letalstva in
ustanovitvi Agencije Evropske unije za varnost v letalstvu ter spremembi uredb
(ES) št. 2111/2005, (ES) št. 1008/2008, (EU) št. 996/2010, (EU)
št. 376/2014 ter direktiv 2014/30/EU in 2014/53/EU Evropskega parlamenta
in Sveta ter razveljavitvi uredb (ES) št. 552/2004 in (ES)
št. 216/2008 Evropskega parlamenta in Sveta ter Uredbe Sveta (EGS)
št. 3922/91 (UL L št. 212 z dne 22. 8. 2018, str. 1) (v
nadaljnjem besedilu: Uredba 2018/1139/EU) in njenimi izvedbenimi in
delegiranimi predpisi ter v zvezi z Uredbo (EU) št. 376/2014 Evropskega
parlamenta in Sveta z dne 3. aprila 2014 o poročanju, analizi in
spremljanju dogodkov v civilnem letalstvu, spremembi Uredbe (EU)
št. 996/2010 Evropskega parlamenta in Sveta ter razveljavitvi Direktive
2003/42/ES Evropskega parlamenta in Sveta in uredb Komisije (ES)
št. 1321/2007 in (ES) št. 1330/2007 (UL L št. 122 z dne
24. 4. 2014, str. 18), zadnjič spremenjene z Uredbo 2018/1139/EU, in
njenimi izvedbenimi in delegiranimi predpisi vodi Javna agencija za civilno
letalstvo Republike Slovenije, se šteje, da so zahteve iz teh predpisov in
njihovih izvedbenih in delegiranih predpisov izpolnjene, če so rešitve skladne
z določbami AMC EU, GM EU in CS EU, ki jih je izdal izvršni direktor EASA, in
so v angleškem jeziku objavljene na spletni strani EASA.
(2) V upravnih postopkih, postopkih varnostnega nadzora
in nadzora nad izvajanjem letalskih predpisov ter prekrškovnih postopkih, ki
jih v zvezi z uredbami o enotnem evropskem nebu in njihovimi izvedbenimi in
delegiranimi predpisi vodi Javna agencija za civilno letalstvo Republike
Slovenije, se šteje, da so zahteve izpolnjene, če so rešitve skladne z
določbami specifikacij Eurocontrola, ki so v angleškem jeziku objavljene na
spletni strani Eurocontrola. Uredbe o enotnem evropskem nebu so:
-       
Uredba (ES) št. 549/2004 Evropskega parlamenta in Sveta z dne
10. marca 2004 o določitvi okvira za oblikovanje enotnega evropskega neba
(okvirna uredba) (UL L št. 96 z dne 31. 3. 2004, str. 1), zadnjič
spremenjena z Uredbo (ES) št. 1070/2009 Evropskega parlamenta in Sveta z
dne 21. oktobra 2009 o spremembi uredb (ES) št. 549/2004, (ES)
št. 550/2004, (ES) št. 551/2004 in (ES) št. 552/2004 z namenom izboljšanja
delovanja in trajnosti evropskega letalskega sistema (UL L št. 300 z dne
14. 11. 2009, str. 34, v nadaljnjem besedilu: Uredba 1070/2009/ES);
-       
Uredba (ES) št. 550/2004 Evropskega parlamenta in Sveta z dne
10. marca 2004 o izvajanju navigacijskih služb zračnega prometa na enotnem
evropskem nebu (Uredba o izvajanju služb) (UL L št. 96 z dne 31. 3.
2004, str. 10), zadnjič spremenjena z Uredbo 1070/2009/ES;
-       
Uredba (ES) št. 551/2004 Evropskega parlamenta in Sveta z dne
10. marca 2004 o organiziranosti in uporabi zračnega prostora na enotnem
evropskem nebu (uredba o zračnem prostoru) (UL L št. 96 z dne 31. 3.
2004, str. 10), zadnjič spremenjena z Uredbo 1070/2009/ES;
-       
Uredba (ES) št. 552/2004 Evropskega parlamenta in Sveta z dne
10. marca 2004 o interoperabilnosti evropske mreže za upravljanje zračnega
prometa (uredba o interoperabilnosti) (UL L št. 96 z dne 31. 3. 2004,
str. 26), razveljavljena z Uredbo 2018/1139/EU.
(3) Ne glede na prvi in drugi odstavek tega člena ima
stranka pravico uporabe drugih načinov usklajevanja, kot so urejeni v
izvedbenih in delegiranih predpisih k Uredbi 2018/1139/EU in v izvedbenih in
delegiranih predpisih k uredbam o enotnem evropskem nebu.
3. člen
(seznanitev strank in pojasnila)
Pri uporabi AMC EU, GM EU, CS EU in specifikacij Eurocontrola
uradna oseba, ki vodi upravni postopek, postopek stalnega ali varnostnega
nadzora, nadzora nad izvajanjem letalskih predpisov in prekrškovni postopek,
stranko seznani z njihovo uporabo in na njeno zahtevo da potrebna strokovna
pojasnila.
KONČNI DOLOČBI
4. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
neposredni uporabi sprejemljivih načinov usklajevanja, navodil,
certifikacijskih specifikacij, razlag in pojasnil, začasnih navodil in
specifikacij (Uradni list RS, št. 21/14).
5. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-92/2019/16
Ljubljana, dne 1. julija 2019
EVA 2019-2430-0024
Mag. Alenka Bratušek
ministrica
za infrastrukturo