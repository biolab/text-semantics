1. člen
S tem pravilnikom se sprejme gozdnogospodarski načrt gozdnogospodarske
enote Studenec (2010–2019), št. 08‑11/10
z dne 25. 8. 2010, ki ga je za obdobje od 1. januarja 2010 do 31. decembra 2019
izdelal Zavod za gozdove Slovenije, Območna enota Brežice.
2. člen
Gozdnogospodarska enota Studenec, ki meri 9.811,36 ha, se
nahaja v Gozdnogospodarskem območju Brežice, v občinah Sevnica in Škocjan,
oziroma v katastrskih občinah Log, Hubajnica, Studenec, Bučka, Telče, Krsinji
Vrh, Malkovec, Vrh in Tržišče.
3. člen
V gozdnogospodarski enoti Studenec je s 1. Januarjem 2010
ugotovljeno naslednje stanje gozdov:
a)    
lastništvo: 93,71% zasebnih gozdov v lasti fizičnih ali pravnih oseb,
6,00% državnih gozdov in 0,29% gozdov lokalnih skupnosti;
b)    
površina: 6.008,71 ha, od katere je 5.954,86 ha večnamenskih gozdov in
53,85 ha varovalnih gozdov;
c)    
lesna zaloga: 261,8 m3/ha, od tega 37,6 m3/ha
iglavcev in 224,2 m3/ha listavcev;
d)    
tekoči letni prirastek: 7,49 m3/ha, od tega 0,95 m3/ha
iglavcev in 6,54 m3/ha listavcev.
4. člen
(1) V gozdnogospodarskem načrtu gozdnogospodarske enote
Studenec (2010–2019) je ob upoštevanju usmeritev iz gozdnogospodarskega načrta
Gozdnogospodarskega območja Brežice, izdelanega za obdobje od 1. januarja 2001 do
31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Studenec določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 5.764,56 ha,
-       
ekološke funkcije na površini 399,56 ha in
-       
socialne funkcije na površini 270,14 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Studenec (2010–2019) določeni
cilji gospodarjenja z gozdom in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Studenec za obdobje od 1. januarja 2010 do
31. decembra 2019 določeni naslednji ukrepi:
-       
najvišji možni posek v višini 291.601 m3, od tega 48.261 m3
iglavcev in 243.340 m3 listavcev,
-       
gojitvena dela, potrebna za ohranitev in razvoj gozdov, na površini
576,46 ha,
-       
nega drogovnjaka na površini 132,12 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja z 9.150 tulci ter zaščita z 1.600 m ograje,
-       
varstvena dela, potrebna za zaščito pred boleznimi in žuželkami, v
obsegu 755 delovnih dni,
-       
nega habitatov prosto živečih živali, in sicer vzdrževanje travinj na
površini 30,25 ha.
(2) V gozdnogospodarskem načrtu gozdnogospodarske enote
Studenec (2010–2019) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Studenec, v obdobju od uveljavitve
tega pravilnika do 31. decembra 2019, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Studenec (2010–2019).
7. člen
Po en izvod gozdnogospodarskega načrta gozdnogospodarske enote
Studenec (2010–2019) je na vpogled na sedežu Zavoda za gozdove Slovenije,
Območne enote Brežice, Cesta bratov Milavcev 61, Brežice, na sedežu Zavoda za
gozdove Slovenije, Krajevne enote Sevnica, Savska cesta 24, Sevnica, in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Studenec (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-518/2010
Ljubljana, dne 30. decembra 2010
EVA 2010-2311-0051
mag. Dejan Židan l.r.
Minister
za kmetijstvo, gozdarstvo in prehrano