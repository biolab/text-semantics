1. člen
(vsebina)
Ta pravilnik določa merila za izračun višine nagrade in
povračila potrebnih stroškov zakonitega zastopnika mladoletnika brez spremstva
(v nadaljnjem besedilu: zakoniti zastopnik), način uveljavljanja nagrade in
stroškov ter njihovo odmero.
2. člen
(nagrada zakonitega zastopnika za opravljeno delo)
Zakonitemu zastopniku za zastopanje na področju sprejema, varovanja
zdravja, izobraževanja, varovanja premoženjskih pravic in koristi mladoletnika
brez spremstva ter v postopku priznanja mednarodne zaščite mladoletniku brez
spremstva pripada nagrada v višini 20 eurov neto za dejansko opravljeno uro
zastopanja oziroma 10 eurov neto za čas čakanja na zastopanje v postopku priznanja
mednarodne zaščite. Čas čakanja pomeni čas od predvidene ure zastopanja do
dejanskega začetka zastopanja. V čas zastopanja se ne vštevajo odmori med
zastopanjem.
3. člen
(stroški zakonitega zastopnika)
(1) Zakoniti zastopnik je upravičen tudi do povračila
potnih in materialnih stroškov, ki so nastali zaradi izvajanja zakonitega
zastopanja.
(2) Potni stroški prihoda zakonitega zastopnika od kraja
njegovega stalnega ali začasnega prebivališča do kraja, kjer opravlja delo
zakonitega zastopnika, ter njegove vrnitve se zakonitemu zastopniku obračunajo
v skladu s predpisi, ki urejajo povračila stroškov prevoza na delo in z dela
javnim uslužbencem in funkcionarjem v državni upravi.
(3) Materialni stroški se ovrednotijo v višini sedem
odstotkov neto od odmerjene nagrade in jih ni treba dokazovati.
4. člen
(odmera nagrade in povračila stroškov)
(1) Zakoniti zastopnik uveljavlja nagrado in stroške do
desetega dne v mesecu za vsa opravljena zastopanja v preteklem mesecu. Zakoniti
zastopnik za vsakega mladoletnika posebej predloži ministrstvu, pristojnemu za
notranje zadeve (v nadaljnjem besedilu: ministrstvo), poročilo za izplačilo
nagrade na obrazcu iz priloge 1, ki je sestavni del tega pravilnika. Zakoniti
zastopnik za opravljena zastopanja izven ministrstva predloži potrdilo
institucije, kjer je zastopanje potekalo, v katerem mora biti opredeljeno,
koliko časa je zastopanje trajalo.
(2) O odmeri nagrade in povračilu potrebnih stroškov na
podlagi poročila iz prejšnjega odstavka v roku 30 dni od prejema dokumentacije
iz prejšnjega odstavka odloči ministrstvo z odločbo.
(3) Zakoniti zastopnik po prejemu odločbe iz prejšnjega
odstavka ministrstvu izstavi e-račun oziroma, če ne gre za zavezanca po zakonu,
ki ureja davek na dodano vrednost, poda pisno izjavo, da se z odločbo strinja.
KONČNI DOLOČBI
5. člen
(prenehanje uporabe)
Z dnem uveljavitve tega pravilnika se prenehajo uporabljati 9.,
10. in 11. člen ter Priloga 3 Pravilnika o načinu izvajanja zakonitega
zastopanja mladoletnikov brez spremstva ter načinu zagotavljanja ustrezne
nastanitve, oskrbe in obravnave mladoletnikov brez spremstva zunaj azilnega
doma ali njegove izpostave (Uradni list RS, št. 6/12 in 36/14 in 22/16 –
ZMZ-1).
6. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-83/2017
Ljubljana, dne 20. junija 2017
EVA 2017-1711-0006
mag. Vesna Györkös Žnidar
l.r.
Ministrica
za notranje zadeve
Soglašam!
dr. Anja Kopač Mrak l.r.
Ministrica
za delo, družino, socialne zadeve
in enake možnosti

Priloga 1: Poročilo
za izplačilo nagrade zakonitim zastopnikom