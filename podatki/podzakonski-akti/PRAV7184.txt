1. člen
Ta pravilnik določa smer izobrazbe, ki jo
morajo ob izpolnjevanju drugih z zakonom določenih pogojev imeti strokovni
delavci za izvajanje prilagojenega izobraževalnega programa v devetletni
osnovni šoli z nižjim izobrazbenim standardom.
2. člen
V tem pravilniku je kot smer izobrazbe
določen študijski program za pridobitev izobrazbe, po katerem se pridobi
strokovni naslov v skladu z Zakonom o strokovnih in znanstvenih naslovih
(Uradni list RS, št. 83/03 – prečiščeno besedilo), pri posameznih predmetih pa
tudi študijski program izpopolnjevanja.
3. člen
S tem pravilnikom se določajo tudi
predmeti, pri katerih se za strokovne delavce zagotavljajo programi nadaljnjega
izobraževanja in usposabljanja.
Predmeti in programi iz prvega odstavka
tega člena so navedeni v prilogi, ki je sestavni del tega pravilnika.
Strokovni delavci se nadalje izobražujejo
in usposabljajo v skladu s Pravilnikom o nadaljnjem izobraževanju in
usposabljanju strokovnih delavcev v vzgoji in izobraževanju (Uradni list RS,
št. 64/04, 83/05).
4. člen
Če je v tem pravilniku pri posameznih
predmetih naveden dvopredmetni študijski program, je ta ustrezen ne glede na
to, na katerem mestu je predmet naveden.
Če v tem pravilniku pri posameznih
predmetih ni navedeno, ali je ustrezen enopredmetni ali dvopredmetni študijski
program, se šteje, da je ustrezen tako enopredmetni kot dvopredmetni študijski
program.
5. člen
1. Učitelji
1.1. Učitelji skupnih predmetov
1.1.1. Slovenščina
Učitelj slovenščine je lahko, kdor je
končal univerzitetni študijski program defektologije (smer – defektologija za
osebe z motnjami v duševnem razvoju in osebe z motnjami v telesnem in gibalnem
razvoju).
Učitelj slovenščine v tretjem obdobju je
lahko tudi, kdor je končal enopredmetni ali dvopredmetni univerzitetni
študijski program slovenščine.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za poučevanje slovenščine, lahko poučuje slovenščino tudi
v prilagojenem izobraževalnem programu devetletne osnovne šole z nižjim
izobrazbenim standardom.
Kdor je ob uveljavitvi tega pravilnika
opravljal vzgojno-izobraževalno delo v:
-       
osemletni osnovni šoli in je izpolnjeval pogoje za poučevanje
slovenščine ali
-       
devetletni osnovni šoli in je izpolnjeval pogoje za poučevanje
slovenščine v tretjem obdobju,
lahko poučuje slovenščino tudi v tretjem
obdobju prilagojenega izobraževalnega programa devetletne osnovne šole z nižjim
izobrazbenim standardom.
1.1.2. Angleščina
Učitelj angleščine je lahko, kdor je končal
univerzitetni študijski program defektologije (smer – defektologija za osebe z
motnjami v duševnem razvoju in osebe z motnjami v telesnem in gibalnem razvoju)
in je opravil študijski program izpopolnjevanja iz angleščine.
Učitelj angleščine je lahko tudi, kdor je
končal enopredmetni ali dvopredmetni univerzitetni študijski program
angleščine.
Kdor je ob uveljavitvi tega pravilnika
opravljal vzgojno-izobraževalno delo v:
-       
osemletni osnovni šoli in je izpolnjeval pogoje za poučevanje angleščine
ali
-       
devetletni osnovni šoli in je izpolnjeval pogoje za poučevanje
angleščine v tretjem obdobju,
lahko poučuje angleščino tudi v prilagojenem
izobraževalnem programu devetletne osnovne šole z nižjim izobrazbenim
standardom.
1.1.3. Nemščina
Učitelj nemščine je lahko, kdor je končal
univerzitetni študijski program defektologije (smer – defektologija za osebe z
motnjami v duševnem razvoju in osebe z motnjami v telesnem in gibalnem razvoju)
in je opravil študijski program izpopolnjevanja iz nemščine.
Učitelj nemščine je lahko tudi, kdor je
končal enopredmetni ali dvopredmetni univerzitetni študijski program nemščine.
Kdor je ob uveljavitvi tega pravilnika
opravljal vzgojno-izobraževalno delo v:
-       
osemletni osnovni šoli in je izpolnjeval pogoje za poučevanje nemščine
ali
-       
devetletni osnovni šoli in je izpolnjeval pogoje za poučevanje nemščine
v tretjem obdobju,
lahko poučuje nemščino tudi v prilagojenem
izobraževalnem programu devetletne osnovne šole z nižjim izobrazbenim
standardom.
1.1.4. Likovna vzgoja
Učitelj likovne vzgoje je lahko, kdor je
končal univerzitetni študijski program defektologije (smer – defektologija za
osebe z motnjami v duševnem razvoju in osebe z motnjami v telesnem in gibalnem
razvoju).
Učitelj likovne vzgoje v tretjem obdobju je
lahko tudi, kdor je končal univerzitetni študijski program likovne pedagogike,
kiparstva ali slikarstva.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za poučevanje likovne vzgoje, lahko poučuje likovno
vzgojo tudi v prilagojenem izobraževalnem programu devetletne osnovne šole z
nižjim izobrazbenim standardom.
Kdor je ob uveljavitvi tega pravilnika
opravljal vzgojno-izobraževalno delo v:
-       
osemletni osnovni šoli in je izpolnjeval pogoje za poučevanje likovne
vzgoje ali
-       
devetletni osnovni šoli in je izpolnjeval pogoje za poučevanje likovne
vzgoje v tretjem obdobju,
lahko poučuje likovno vzgojo tudi v tretjem
obdobju prilagojenega izobraževalnega programa devetletne osnovne šole z nižjim
izobrazbenim standardom.
1.1.5. Glasbena vzgoja
Učitelj glasbene vzgoje je lahko, kdor je
končal univerzitetni študijski program defektologije (smer – defektologija za
osebe z motnjami v duševnem razvoju in osebe z motnjami v telesnem in gibalnem
razvoju).
Učitelj glasbene vzgoje v tretjem obdobju
je lahko tudi, kdor je končal univerzitetni študijski program glasbene
pedagogike.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za poučevanje glasbene vzgoje, lahko poučuje glasbeno
vzgojo tudi v prilagojenem izobraževalnem programu devetletne osnovne šole z
nižjim izobrazbenim standardom.
Kdor je ob uveljavitvi tega pravilnika
opravljal vzgojno-izobraževalno delo v:
-       
osemletni osnovni šoli in je izpolnjeval pogoje za poučevanje glasbene
vzgoje ali
-       
devetletni osnovni šoli in je izpolnjeval pogoje za poučevanje glasbene
vzgoje v tretjem obdobju,
lahko poučuje glasbeno vzgojo tudi v tretjem
obdobju prilagojenega izobraževalnega programa devetletne osnovne šole z nižjim
izobrazbenim standardom. 
1.1.6. Matematika
Učitelj matematike je lahko, kdor je končal
univerzitetni študijski program defektologije (smer – defektologija za osebe z
motnjami v duševnem razvoju in osebe z motnjami v telesnem in gibalnem
razvoju). 
Učitelj matematike v tretjem obdobju je
lahko tudi, kdor je končal enopredmetni ali dvopredmetni univerzitetni
študijski program matematike. 
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za poučevanje matematike, lahko poučuje matematiko tudi v
prilagojenem izobraževalnem programu devetletne osnovne šole z nižjim izobrazbenim
standardom. 
Kdor je ob uveljavitvi tega pravilnika
opravljal vzgojno-izobraževalno delo v: 
-       
osemletni osnovni šoli in je izpolnjeval pogoje za poučevanje matematike
ali 
-       
devetletni osnovni šoli in je izpolnjeval pogoje za poučevanje matematike
v tretjem obdobju, 
lahko poučuje matematiko tudi v tretjem
obdobju prilagojenega izobraževalnega programa devetletne osnovne šole z nižjim
izobrazbenim standardom.
1.1.7. Tehnika in tehnologija
Učitelj tehnike in tehnologije je lahko,
kdor je končal univerzitetni študijski program defektologije (smer –
defektologija za osebe z motnjami v duševnem razvoju in osebe z motnjami v
telesnem in gibalnem razvoju).
Učitelj tehnike in tehnologije v tretjem
obdobju je lahko tudi, kdor je končal dvopredmetni univerzitetni študijski
program iz tehnike ali proizvodno-tehnične vzgoje ali univerzitetni študijski
program iz elektrotehnike, strojništva ali lesarstva.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za poučevanje tehnične vzgoje, lahko poučuje tehniko in
tehnologijo tudi v prilagojenem izobraževalnem programu devetletne osnovne šole
z nižjim izobrazbenim standardom.
Kdor je ob uveljavitvi tega pravilnika
opravljal vzgojno-izobraževalno delo v:
-       
osemletni osnovni šoli in je izpolnjeval pogoje za poučevanje tehnične
vzgoje ali
-       
devetletni osnovni šoli in je izpolnjeval pogoje za poučevanje tehnike
in tehnologije v tretjem obdobju,
lahko poučuje tehniko in tehnologijo tudi v
tretjem obdobju prilagojenega izobraževalnega programa devetletne osnovne šole
z nižjim izobrazbenim standardom.
1.1.8. Gospodinjstvo
Učitelj gospodinjstva je lahko, kdor je
končal univerzitetni študijski program defektologije (smer – defektologija za
osebe z motnjami v duševnem razvoju in osebe z motnjami v telesnem in gibalnem
razvoju).
Učitelj gospodinjstva v tretjem obdobju je
lahko tudi, kdor je končal dvopredmetni univerzitetni študijski program
gospodinjstva.
Kdor je ob uveljavitvi tega pravilnika opravljal
vzgojno-izobraževalno delo v osnovni šoli s prilagojenim programom in je
izpolnjeval pogoje za poučevanje gospodinjstva, lahko poučuje gospodinjstvo
tudi v prilagojenem izobraževalnem programu devetletne osnovne šole z nižjim
izobrazbenim standardom.
Kdor je ob uveljavitvi tega pravilnika
opravljal vzgojno-izobraževalno delo v:
-       
osemletni osnovni šoli in je izpolnjeval pogoje za poučevanje
gospodinjstva ali
-       
devetletni osnovni šoli in je izpolnjeval pogoje za poučevanje
gospodinjstva v šestem razredu,
lahko poučuje gospodinjstvo tudi v tretjem
obdobju prilagojenega izobraževalnega programa devetletne osnovne šole z nižjim
izobrazbenim standardom.
1.1.9. Naravoslovje
Učitelj naravoslovja je lahko, kdor je
končal univerzitetni študijski program defektologije (smer – defektologija za
osebe z motnjami v duševnem razvoju in osebe z motnjami v telesnem in gibalnem
razvoju).
Učitelj naravoslovja v tretjem obdobju je
lahko tudi, kdor je končal enopredmetni ali dvopredmetni univerzitetni
študijski program biologije, kemije ali fizike.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za poučevanje spoznavanja narave, lahko poučuje tudi
naravoslovje v prilagojenem izobraževalnem programu devetletne osnovne šole z
nižjim izobrazbenim standardom.
Kdor je ob uveljavitvi tega pravilnika
opravljal vzgojno-izobraževalno delo v:
-       
osemletni osnovni šoli in je izpolnjeval pogoje za poučevanje biologije,
kemije ali fizike ali
-       
devetletni osnovni šoli in je izpolnjeval pogoje za poučevanje
biologije, kemije ali fizike v tretjem obdobju,
lahko poučuje naravoslovje tudi v tretjem
obdobju prilagojenega izobraževalnega programa devetletne osnovne šole z nižjim
izobrazbenim standardom.
1.1.10. Spoznavanje okolja
Učitelj spoznavanja okolja je lahko, kdor
je končal univerzitetni študijski program defektologije (smer – defektologija
za osebe z motnjami v duševnem razvoju in osebe z motnjami v telesnem in
gibalnem razvoju).
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za poučevanje spoznavanja narave in družbe, lahko poučuje
tudi spoznavanje okolja v prilagojenem izobraževalnem programu devetletne
osnovne šole z nižjim izobrazbenim standardom.
1.1.11. Družboslovje
Učitelj družboslovja je lahko, kdor je
končal univerzitetni študijski program defektologije (smer – defektologija za
osebe z motnjami v duševnem razvoju in osebe z motnjami v telesnem in gibalnem
razvoju).
Učitelj družboslovja v tretjem obdobju je
lahko tudi, kdor je končal univerzitetni študijski program geografije,
zgodovine, filozofije ali sociologije ali dvopredmetni univerzitetni študijski
program politologije ali teologije.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za poučevanje spoznavanja družbe lahko poučuje tudi
družboslovje v prilagojenem izobraževalnem programu devetletne osnovne šole z
nižjim izobrazbenim standardom.
1.1.12. Športna vzgoja
Učitelj športne vzgoje je lahko, kdor je
končal univerzitetni študijski program defektologije (smer – defektologija za
osebe z motnjami v duševnem razvoju in osebe z motnjami v telesnem in gibalnem
razvoju).
Učitelj športne vzgoje v tretjem obdobju je
lahko tudi, kdor je končal univerzitetni študijski program športne vzgoje.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za poučevanje športne vzgoje, lahko poučuje športno
vzgojo tudi v prilagojenem izobraževalnem programu devetletne osnovne šole z
nižjim izobrazbenim standardom.
Kdor je ob uveljavitvi tega pravilnika
opravljal vzgojno-izobraževalno delo v: 
-       
osemletni osnovni šoli in je izpolnjeval pogoje za poučevanje športne
vzgoje ali
-       
devetletni osnovni šoli in je izpolnjeval pogoje za poučevanje športne
vzgoje v tretjem obdobju,
lahko poučuje športno vzgojo tudi v tretjem
obdobju prilagojenega izobraževalnega programa devetletne osnovne šole z nižjim
izobrazbenim standardom.
1.2. Učitelji izbirnih predmetov
SLOVENŠČINA
1.2.1. Gledališki klub
Učitelj predmeta gledališki klub je lahko,
kdor izpolnjuje pogoje za učitelja slovenščine v tretjem obdobju devetletne
osnovne šole z nižjim izobrazbenim standardom.
Učitelj predmeta gledališki klub je lahko
tudi, kdor je končal univerzitetni študijski program dramaturgije, dramske igre
in umetniške besede, gledališke in radijske režije, filmske in televizijske
režije ali primerjalne književnosti in literarne teorije.
PLESNE DEJAVNOSTI
1.2.2. Ples
1.2.3. Ljudski plesi
1.2.4. Družabni plesi
Učitelj predmetov ples, ljudski plesi in
družabni plesi je lahko, kdor:
-       
ima končan izobraževalni program srednjega strokovnega izobraževanja
ples ali izobraževalni program umetniške gimnazije – plesna smer in je solist
opernega baleta ter ima najmanj pet let plesne prakse,
-       
ima končan izobraževalni program srednjega strokovnega izobraževanja
ples ali izobraževalni program umetniške gimnazije – plesna smer in je solist v
zboru opernega baleta ter ima najmanj deset let plesne prakse,
-       
ima najmanj srednjo ali srednjo strokovno izobrazbo in izpolnjuje pogoje
za pridobitev statusa samostojnega kulturnega ustvarjalca s področja plesa ter
ima najmanj pet let prakse iz sodobnega plesa.
Učitelj predmetov ples, ljudski plesi in
družabni plesi je lahko tudi, kdor:
-       
izpolnjuje pogoje za učitelja v prvem ali drugem obdobju devetletne
osnovne šole z nižjim izobrazbenim standardom,
-       
izpolnjuje pogoje za učitelja športne vzgoje v devetletni osnovni šoli z
nižjim izobrazbenim standardom,
-       
je končal univerzitetni študijski program dramske igre in umetniške
besede.
OBDELAVA GRADIV
1.2.5. Les
1.2.6. Umetne snovi
1.2.7. Kovine
Učitelj predmetov les, umetne snovi in
kovine je lahko, kdor izpolnjuje pogoje za učitelja tehnike in tehnologije v
devetletni osnovni šoli z nižjim izobrazbenim standardom.
RAČUNALNIŠTVO
1.2.8. Računalništvo
Učitelj predmeta računalništvo je lahko,
kdor:
-       
je končal univerzitetni študijski program računalništva in informatike
ali računalništva ali matematike – smer računalništvo z matematiko ali
organizacije in managementa sistemov (smer – organizacija in management
informacijskih sistemov),
-       
izpolnjuje pogoje za učitelja informatike v izobraževalnih programih
gimnazije.
Učitelj predmeta računalništvo je lahko
tudi, kdor izpolnjuje pogoje za učitelja v devetletni osnovni šoli z nižjim
izobrazbenim standardom.
PREHRANA
1.2.11. Prehrana in načini
prehranjevanja
Učitelj predmeta prehrana in načini
prehranjevanja je lahko, kdor izpolnjuje pogoje za učitelja gospodinjstva v
devetletni osnovni šoli z nižjim izobrazbenim standardom.
KMETIJSTVO
1.2.12. Kmetijska dela
1.2.13. Sodobno kmetijstvo
Učitelj predmetov kmetijska dela in sodobno
kmetijstvo je lahko, kdor:
-       
je končal univerzitetni študijski program geografije, biologije,
kmetijstva – agronomije ali kmetijstva,
-       
izpolnjuje pogoje za učitelja gospodinjstva v devetletni osnovni šoli z
nižjim izobrazbenim standardom.
1.3. Drugi učitelj v prvem razredu
Drugi učitelj v prvem razredu je lahko,
kdor je končal univerzitetni študijski program defektologije (smer –
defektologija za osebe z motnjami v duševnem razvoju in osebe z motnjami v
telesnem in gibalnem razvoju) ali visokošolski strokovni študijski program
predšolske vzgoje.
Kdor je ob uveljavitvi tega pravilnika
opravljal vzgojno-izobraževalno delo v:
-       
osnovni šoli s prilagojenim programom in je izpolnjeval pogoje za
učitelja v prvem razredu ali
-       
devetletni osnovni šoli in je izpolnjeval pogoje za vzgojitelja
predšolskih otrok,
je lahko drugi učitelj tudi v prvem razredu
prilagojenega izobraževalnega programa devetletne osnovne šole z nižjim
izobrazbenim standardom.
1.4. Učitelji specialno pedagoških
dejavnosti
1.4.1. Računalniško opismenjevanje
Učitelj računalniškega opismenjevanja je
lahko, kdor je končal univerzitetni študijski program defektologije (smer –
defektologija za osebe z motnjami v duševnem razvoju in osebe z motnjami v
telesnem in gibalnem razvoju).
Učitelj računalniškega opismenjevanja je
lahko tudi, kdor izpolnjuje pogoje za učitelja:
-       
informatike v izobraževalnih programih gimnazije,
-       
v izobraževalnem programu devetletne osnovne šole z nižjim izobrazbenim
standardom.
1.4.2. Socialno učenje
Učitelj socialnega učenja je lahko, kdor je
končal univerzitetni študijski program defektologije (smer – defektologija za
osebe z motnjami v duševnem razvoju in osebe z motnja­mi v telesnem in gibalnem
razvoju).
Učitelj socialnih veščin je lahko tudi,
kdor je končal univerzitetni študijski program psihologije, pedagogike (smer –
pedagogika), socialne pedagogike ali socialnega dela ali visokošolski študijski
program socialnega dela.
1.5. Učitelj v oddelkih podaljšanega
bivanja
Učitelj v oddelkih podaljšanega bivanja je
lahko, kdor:
-       
izpolnjuje pogoje za učitelja v devetletni osnovni šoli z nižjim
izobrazbenim standardom,
-       
izpolnjuje pogoje za svetovalnega delavca v devetletni osnovni šoli z
nižjim izobrazbenim standardom.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za učitelja v oddelku podaljšanega bivanja, je lahko
učitelj v oddelku podaljšanega bivanja tudi v prilagojenem izobraževalnem
programu devetletne osnovne šole z nižjim izobrazbenim standardom. 
2. Svetovalni delavci
2.1. Psiholog
Svetovalni delavec – psiholog je lahko,
kdor je končal univerzitetni študijski program psihologije.
2.2. Pedagog
Svetovalni delavec – pedagog je lahko, kdor
je končal univerzitetni študijski program pedagogike (smer – pedagogika).
2.3. Socialni delavec
Svetovalni delavec – socialni delavec je
lahko, kdor je končal univerzitetni ali visokošolski strokovni študijski
program socialnega dela.
2.4. Socialni pedagog
Svetovalni delavec – socialni pedagog je
lahko, kdor je končal univerzitetni študijski program socialne pedagogike.
2.5. Defektolog
Svetovalni delavec – defektolog je lahko,
kdor je končal univerzitetni študijski program defektologije.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom
ali drugem vzgojno-izobraževalnem zavodu in je izpolnjeval pogoje za
svetovalnega delavca, je lahko svetovalni delavec tudi v devetletni osnovni
šoli z nižjim izobrazbenim standardom.
3. Knjižničar
Knjižničar je lahko, kdor je končal
enopredmetni ali dvopredmetni univerzitetni študijski program bibliotekarstva.
Knjižničar je lahko tudi, kdor izpolnjuje
pogoje za učitelja v devetletni osnovni šoli z nižjim izobrazbenim standardom
in je opravil študijski program izpopolnjevanja iz bibliotekarstva.
Kdor je ob uveljavitvi tega pravilnika
opravljal vzgojno-izobraževalno delo v osnovni šoli s prilagojenim programom in
je izpolnjeval pogoje za knjižničarja, je lahko knjižničar tudi v devetletni
osnovni šoli z nižjim izobrazbenim standardom.
4. Organizator šolske prehrane
Organizator šolske prehrane je lahko, kdor
je končal univerzitetni študijski program gospodinjstva ali živilske
tehnologije.
5. Računalnikar – organizator
informacijskih dejavnosti
Računalnikar – organizator informacijskih
dejavnosti je lahko, kdor:
-       
je končal univerzitetni študijski program računalništva in informatike
ali računalništva ali matematike – smer računalništvo z matematiko ali
organizacije in managementa sistemov (smer – organizacija in management
informacijskih sistemov),
-       
izpolnjuje pogoje za učitelja informatike v izobraževalnih programih
gimnazije.
Računalnikar – organizator informacijskih
dejavnosti je lahko tudi, kdor izpolnjuje pogoje za učitelja v devetletni
osnovni šoli z nižjim izobrazbenim standardom.
6. člen
Ne glede na določbe tega pravilnika je
ustrezna tudi izobrazba, pridobljena po podiplomskih študijskih programih za
pridobitev specializacije, magisterija oziroma doktorata znanosti z ustrezne
smeri.
7. člen
Strokovni delavci, ki nimajo opravljenih s
tem pravilnikom predpisanih študijskih programov izpopolnjevanja, jih morajo
opraviti v petih letih od uveljavitve tega pravilnika.
8. člen
Učitelji morajo imeti ustrezno specialno
pedagoško izobrazbo, predpisano z zakonom.

Priloga
k pravilniku o smeri in stopnji izobrazbe učiteljev in drugih strokovnih
delavcev v izobraževalnem programu devetletne osnovne šole z nižjim
izobrazbenim standardom

Pravilnik o smeri izobrazbe učiteljev in
drugih strokovnih delavcev v prilagojenem izobraževalnem programu devetletne
osnovne šole z nižjim izobrazbenim standardom (Uradni list RS, št. 33/06) vsebuje naslednji končni določbi:
»9. člen
Z uveljavitvijo tega pravilnika se za
strokovne delavce, ki opravljajo vzgojno-izobraževalno delo v prilagojenem
izobraževalnem programu devetletne osnovne šole z nižjim izobrazbenim
standardom, preneha uporabljati Pravilnik o pogojih glede vrste in stopnje
izobrazbe, ki jih morajo izpolnjevati strokovni delavci v organizacijah za
usposabljanje (Uradni list SRS, št. 10/78, 71/94).
10. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o izobrazbi učiteljev in drugih
strokovnih delavcev v prilagojenem izobraževalnem programu osnovne šole z
nižjim izobrazbenim standardom (Uradni list RS, št. 65/15) v zvezi s prenehanjem uporabe
pravilnika določa:
»38. člen 
(prenehanje
veljavnosti) 
Z uveljavitvijo tega pravilnika se za
strokovne delavce, ki opravljajo vzgojno-izobraževalno delo v prilagojenem
izobraževalnem programu osnovne šole z nižjim izobrazbenim standardom, preneha
uporabljati Pravilnik o smeri izobrazbe učiteljev in drugih strokovnih delavcev
v prilagojenem izobraževalnem programu devetletne osnovne šole z nižjim
izobrazbenim standardom (Uradni list RS, št. 33/06).«;
ter vsebuje naslednjo končno določbo:
»39. člen 
(veljavnost) 
Ta pravilnik začne veljati petnajsti dan po
objavi v Uradnem listu Republike Slovenije.«.