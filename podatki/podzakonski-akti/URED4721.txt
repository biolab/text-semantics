1. člen
S to uredbo se določa način izračunavanja
in obračunavanja prispevka za zagotavljanje podpor proizvodnji električne
energije v soproizvodnji z visokim izkoristkom in iz obnovljivih virov
energije.
2. člen
Vsak končni odjemalec električne energije
mora za vsako prevzemno-predajno mesto plačevati prispevek za zagotavljanje
podpor proizvodnji električne energije iz obnovljivih virov energije ter v
soproizvodnji z visokim izkoristkom.
Višina mesečnega prispevka iz prejšnjega
odstavka je odvisna od razvrstitve končnega odjemalca glede na moč, napetostno
raven, kategorijo odjema in namen porabe električne energije v odjemne skupine
po tej uredbi.
3. člen
Za določitev
prispevka se za končne odjemalce električne energije, ki so razvrščeni v
odjemne skupine glede na kriterije iz drugega odstavka prejšnjega člena,
določijo naslednji ponderji odjemnih skupin:


Odjemna skupina
 

Ponder odjemne skupine- tos
 


1.

VN T ≥ 6000 – PR.
  OMR

t1


2.

VN T ≥ 6000 – DIS.
  OMR

t2


3.

VN 2500 ≤ T <
  6000 – PR. OMR

t3


4.

VN 2500 ≤ T <
  6000 – DIS. OMR

t4


5.

VN T < 2500 – PR.
  OMR

t5


6.

VN T < 2500 –
  DIS. OMR

t6


7.

SN zbiralke T ≥ 2500
  

t7


8.

SN zbiralke T <
  2500 

t8


9.

SN T ≥ 2500 

t9


10.

SN T < 2500 

t10


11.

NN zbiralke T ≥ 2500
  

t11


12.

NN zbiralke T <
  2500 

t12


13.

NN T ≥ 2500 

t13


14.

NN T < 2500 

t14


15.

NN brez merj. moči

t15


16.

Gosp. odjemalci 

t16


kjer je:
VN …………   Visokonapetostni nivoji nazivnih
napetosti 400 kV, 220 kV in 110 kV,
SN …………   Srednjenapetostni nivoji nazivnih napetosti
35kV, 20kV in 10kV,
NN …………  Nizkonapetostni nivo nazivne
napetosti 400/230V,
T ……………  Letne obratovalne ure,
PR. OMR  …  Prenosno omrežje,
DIS. OMR …  Distribucijsko omrežje.
Ponderji odjemnih skupin končnih odjemalcev
odražajo težo obremenitve posamezne odjemne skupine s stroški prispevka za
zagotavljanje podpor proizvodnje električne energije v soproizvodnji z visokim
izkoristkom in iz obnovljivih virov energije.
Vlada s sklepom, ki ga objavi v Uradnem
listu Republike Slovenije, določi ponderje posamezne odjemne skupine končnih
odjemalcev električne energije, pri čemer upošteva obseg in značilnosti odjema
posamezne skupine končnih odjemalcev, sorazmernost obremenitve posameznih
skupin končnih odjemalcev in preprečevanje obremenitev, ki bi postavila
določeno skupino odjemalcev v nekonkurenčen položaj na trgu ali drugače
izkrivljala konkurenco. (črtan)
3.a člen
Za posamezne
odjemne skupine končnih odjemalcev električne energije iz prejšnjega člena se
določijo naslednje vrednosti ponderjev:


Odjemna
  skupina

Vrednost ponderja 
odjemne
  skupine – τos 


1.

VN T ≥ 6000 – PR.OMR

2,78301


2.

VN T ≥ 6000 – DIS.OMR

3,31916


3.

VN 2500 ≤ T < 6000 – PR.OMR

2,32985


4.

VN 2500 ≤ T < 6000 – DIS.OMR

1,09051


5.

VN T < 2500 – PR.OMR

2,53830


6.

VN T < 2500 – DIS.OMR

1,60323


7.

SN zbiralke T ≥ 2500 

2,27953


8.

SN zbiralke T < 2500 

2,29017


9.

SN T ≥ 2500 

1,72379


10.

SN T < 2500 

0,94563


11.

NN zbiralke T ≥ 2500 

3,08316


12.

NN zbiralke T < 2500 

1,81535


13.

NN T ≥ 2500 

2,77780


14.

NN T < 2500 

1,46400


15.

NN brez merjenja moči

0,66165


16.

Gospodinjstva 

0,48101


4. člen
(1) Višino povprečnega prispevka na kW
obračunske moči (brez DDV) ter prispevek na kW obračunske moči (brez DDV)
zaokrožen na 5 (pet) decimalk za vsako odjemno skupino končnih odjemalcev vsaj
enkrat letno določi Javna agencija Republike Slovenije za energijo z aktom, ki
ga po predhodnem soglasju vlade objavi v Uradnem listu Republike Slovenije, na
podlagi ocene Centra za podpore o obsegu potrebnih sredstev za izvajanje
programov podpor in druge namene, za katere se ta sredstva po zakonu
uporabljajo.
(2) Dokler vlada ne da soglasja k višini
prispevka, se uporablja višina prispevka iz prejšnjega obdobja.
5. člen
Oceno potrebnih letnih sredstev za
izvajanje programov podpor za proizvodnjo električne energije iz obnovljivih
virov energije in v soproizvodnji z visokim izkoristkom za naslednje koledarsko
leto pripravita v obliki poročila in načrta Javna Agencija Republike Slovenije
za energijo in Center za podpore ter ga do 31. oktobra posredujeta ministrstvu,
pristojnemu za energijo.
V poročilu morajo biti izkazani rezultati
poslovanja Centra za podpore v predhodnem letu in stanje poslovanja v prvih
devetih mesecih tekočega leta. Sestavni del poročila je tudi pregled izdanih
deklaracij za proizvodne naprave.
Načrt za izvajanje podpor mora vsebovati
pregled potrebnih sredstev za izvajanje podpor za proizvodnjo elektrike v
soproizvodnji z visokim izkoristkom in iz obnovljivih virov energije. Razdelan
mora biti po posameznih tehnologijah ter vsebovati oceno trendov za prihajajoče
leto. Vsebovati mora tudi oceno potrebnih sredstev Centra za podpore za
ureditev izravnave razlik med napovedano in realizirano proizvodnjo električne
energijo, ki jo na podlagi pogodb o zagotovljenem odkupu odkupuje Center za podpore.
Sestavni del načrta za izvajanje podpor je
izračun mesečnih prispevkov na kW obračunske moči za posamezne odjemne skupine,
izveden na podlagi ocene potrebnega letnega obsega sredstev za podpore in
podatkov glede prevzemno-predajnih mest, ki jih Centru za podpore in Javni
agenciji Republike Slovenije za energijo do 30. septembra posredujeta
sistemski operater distribucijskega omrežja (v nadaljnjem besedilu: SODO) in
sistemski operater prenosnega omrežja (v nadaljnjem besedilu: SOPO).
6. člen
Mesečni prispevek na kW obračunske moči je
določen tako, da se zagotovi potrebna količina sredstev za izvajanje podpor in
delovanje Centra za podpore.
Povprečni mesečni prispevek na kW
obračunske moči se določi na osnovi ocene potrebnih sredstev za naslednje
koledarsko leto ter ocene letne obračunske moči po naslednji enačbi:
pri čemer je:
ppm……... povprečni mesečni
prispevek v eurih na kW obračunske moči,
SredL……  ocenjena letna sredstva v
eurih,
Σ P oL….  ocenjena količina letne
obračunske moči vseh končnih odjemalcev v Republiki Sloveniji.
7. člen
Pri določanju višine mesečnega prispevka za
posamezno odjemno skupino končnih odjemalcev na kW obračunske moči se upošteva
ponder odjemne skupine za to skupino končnih odjemalcev tako, da se mesečni
prispevek določi po naslednji enačbi:
pri čemer je:
pmos…… mesečni prispevek izbrane
odjemne skupine v eurih na kW obračunske moči,
τos………    ponder izbrane odjemne
skupine končnih odjemalcev.
Mesečni prispevek za posameznega končnega
odjemalca električne energije se glede na njegovo razvrstitev v odjemno skupino
izračuna po naslednji enačbi:
pri čemer je:
Prispko…    mesečni prispevek
posameznega končnega odjemalca električne energije v eurih,
POm…… mesečna obračunska moč
končnega odjemalca v kW.
Osnova za izračun mesečnega prispevka
posameznega končnega odjemalca so podatki o obračunski moči.
Za ugotavljanje obračunske moči in
plačevanje mesečnega prispevka iz prejšnjega odstavka se smiselno uporabljajo
metodologije za obračunavanje omrežnine ter metodologije za določitev omrežnine
in kriteriji za ugotavljanje upravičenih stroškov za elektroenergetska omrežja.
Mesečni prispevek končnega odjemalca je
prikazan kot posebna postavka na računu za uporabo omrežja.
8. člen
Center za podpore izstavlja SODO in SOPO
akontativne račune za prispevek za podpore na podlagi podatkov o planskih
mesečnih količinah. SODO in SOPO posredujeta Centru za podpore prve ocene do
30. septembra, dokončne planske podatke, ki so podlaga za izdajo
akontativnih računov za naslednje leto, pa do 15. decembra. Center za
podpore akontativne račune izdaja zadnji delovni dan v mesecu, z rokom plačila
18 dni od izdaje računa.
Podatki o obračunani obračunski moči po
posameznih kategorijah prevzemno-predajnih mest se pripravijo iz podatkovnih
baz SODO in SOPO. SODO in SOPO zagotovita podatke Centru za podpore o
obračunani obračunski moči po posamezni kategoriji do 10. (desetega) delovnega
dne v tekočem mesecu za pretekli mesec po elektronski pošti, original pa po
pošti. Na osnovi prejetih podatkov o obračunani obračunski moči SODO in SOPO
Center za podpore 10. delovnega dne oziroma po prejemu podatkov izstavi obračunski
bremepis ali dobropis z rokom plačila 18 dni od izdaje.
Če tekom leta akontativne količine
odstopajo od dejanskih za več kot 10%, lahko Center za podpore od SODO in SOPO
zahteva popravek akontativnih količin.

Uredba o načinu določanja in obračunavanja
prispevka za zagotavljanje podpor proizvodnji električne energije v
soproizvodnji z visokim izkoristkom in iz obnovljivih virov energije (Uradni
list RS, št. 2/09)
vsebuje naslednje prehodne in končno določbo: 
»9. člen
Ne glede na 5. člen te uredbe oceno
potrebnih sredstev za izvajanje programov podpor v letu 2009 pripravi Ministrstvo
za gospodarstvo in jo posreduje Javni Agenciji Republike Slovenije za energijo
in Centru za podpore. Pri pripravi ocene se kot odbitna postavka upoštevajo vsa
zbrana presežna namenska sredstva iz dodatka za obvezni odkup električne
energije iz obdobja 2002 do konca leta 2008.
Analizo presežnih namenskih sredstev iz
prejšnjega odstavka izdela Ministrstvo za gospodarstvo na podlagi podatkov
sistemskih operaterjev prenosnega in distribucijskega omrežja ter
elektrodistribucijskih podjetij. Vlada Republike Slovenije s sklepom ugotovi
višino presežnih namenskih sredstev, ki se upošteva kot odbitek pri določitvi
višine mesečnega prispevka za zagotavljanje podpor proizvodnji električne
energije iz obnovljivih virov energije ter v soproizvodnji z visokim
izkoristkom za leto 2009.
Sistemska operaterja prenosnega in
distribucijskega omrežja ter elektrondistribucijska podjetja so dolžna ugotovljena
presežna namenska sredstva prenesti na Center za podpore.
10. člen
Mesečni prispevek se začne končnim
odjemalcem obračunavati na računih za uporabo omrežja za januar 2009.
11. člen
V načrtu za izvajanje podpor je do
31. decembra 2011 potrebno ločeno prikazovati izvajanje podpor za
proizvodne naprave, ki bodo podpore prejemale po stari shemi, in naprave, ki
prejemajo podpore po novi ureditvi.
12. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o načinu določanja
in obračunavanja prispevka za zagotavljanje podpor proizvodnji električne
energije v soproizvodnji z visokim izkoristkom in iz obnovljivih virov energije
(Uradni list RS, št. 49/10) vsebuje naslednjo končno določbo: 
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o načinu določanja
in obračunavanja prispevka za zagotavljanje podpor proizvodnji električne
energije v soproizvodnji z visokim izkoristkom in iz obnovljivih virov energije
(Uradni list RS, št. 61/13) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi in dopolnitvi Uredbe o
načinu določanja in obračunavanja prispevka za zagotavljanje podpor proizvodnji
električne energije v soproizvodnji z visokim izkoristkom in iz obnovljivih
virov energije (Uradni list RS, št. 64/13) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.