1. člen
Ta pravilnik opredeljuje postopek uveljavljanja pravic
delavcev v primeru insolventnosti delodajalca iz zakona o Jamstvenem in
preživninskem skladu Republike Slovenije (v nadaljnjem besedilu: zakon),
vsebino obrazcev in dokumentacijo, ki jo je potrebno priložiti zahtevi.
2. člen
Upravičenec vloži v skladu z zakonom zahtevo Jamstvenemu in
preživninskemu skladu Republike Slovenije (v nadaljnjem besedilu: sklad) preko
pristojne območne enote Zavoda Republike Slovenije za zaposlovanje (v
nadaljnjem besedilu: zavod) po sedežu delodajalca.
3. člen
Upravičenec vloži zahtevo na obrazcu JS-001-Z, ki je priloga
I tega pravilnika. 
Upravičenec mora zahtevi iz prejšnjega odstavka priložiti
naslednjo dokumentacijo: 
-       
sklep o prenehanju delovnega razmerja, 
-       
dokaz, da je bil zaposlen pri insolventnem delodajalcu neprekinjeno
najmanj tri mesece pred datumom prenehanja delovnega razmerja, 
-       
potrdilo o višini njegove terjatve, 
-       
fotokopijo davčne številke, 
-       
fotokopijo tekočega računa, hranilne knjižice oziroma nerezidenčnega
računa. 
Dokazi iz druge in tretje alinee prejšnjega odstavka se
predložijo na obrazcu JS-002-P, ki je priloga II tega pravilnika, oziroma v
obliki računalniškega zapisa.
4. člen
Obrazca iz prejšnjega člena izda sklad. Obrazca sta na
razpolago pri zavodu in na sedežu sklada.
5. člen
Upravičenec mora zahtevi priložiti: 
1.     
v primeru stečajnega postopka – dokaz, da je svoje pravice prijavil v
rokih in na način, določen v zakonu o prisilni poravnavi, stečaju in
likvidaciji (Uradni list RS, št. 67/93, 8/96 – odločba US, 39/97 in 52/99) za
prijavljanje terjatev razen, če je bil stečajni postopek zaključen, ne da bi
bila opravljena delitev upnikov, ker premoženje, ki bi prišlo v stečajno maso,
ni zadoščala niti za stroške stečajnega postopka oziroma je bilo neznatne
vrednosti; 
2.     
v primeru prisilne poravnave – dokaz, da je zahteval varstvo svojih
pravic v rokih in na način, določen v predpisih, ki urejajo delovna razmerja,
če mu pravice niso bile priznane v skladu s temi predpisi.
6. člen
Sklad lahko na zahtevo upravičenca izda potrdilo o izplačanih
nadomestilih in pravicah po zakonu.
7. člen
Sklad izda in natisne obrazce iz tega pravilnika v roku 30
dni po uveljavitvi tega pravilnika.
8. člen
Z dnem uveljavitve tega pravilnika preneha veljati pravilnik
o postopku uveljavljanja pravic iz zakona o Jamstvenem skladu Republike
Slovenije (Uradni list RS, št. 59/97).
9. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 017-01-0012/97-02
Ljubljana, dne 27. septembra 1999.
mag. Anton Rop l. r. 
Minister 
za delo, družino in socialne zadeve

Priloga
I: Obrazec JS-001-Z; Zahteva za poravnavo obveznosti z naslova pravic delavcev
v primeru insolventnosti delodajalca
Priloga
II: Obrazec JS-002-P; Potrdilo