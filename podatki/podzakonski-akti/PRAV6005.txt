1. člen
Ta pravilnik določa metode ugotavljanja skladnosti pogojev
minimalne kakovosti sladkorjev (v nadaljnem besedilu: izdelki) namenjenih za
prehrano ljudi,v skladu z Direktivo Komisije 79/796/EGS (UL L št. 293, 26. 7.
1979) o analiznih metodah Skupnosti za analizo določenih sladkorjev, namenjenih
za prehrano ljudi.
2. člen
Za ugotavljanje skladnosti pogojev minimalne kakovosti
izdelkov določenih v prilogi 1, ki je sestavni del tega pravilnika, se
uporabljajo metode navedene v prilogi 2, ki je sestavni del tega pravilnika.
3. člen
(1) Za določanje reducirajočih sladkorjev se mora uporabljati
6. metoda (Luff-Schoorlova metoda) iz priloge 2 in sicer za: 
-       
raztopino sladkorja, 
-       
raztopino belega sladkorja, 
-       
raztopino invertnega sladkorja, 
-       
raztopino belega invertnega sladkorja, 
-       
sirup iz invertnega sladkorja, 
-       
glukozni sirup, 
-       
sušeni glukozni sirup, 
-       
monohidrat dekstroze in 
-       
brezvodno dekstrozo. 
(2) Ne glede na prejšnji odstavek, se za določanje
reducirajočih sladkorjev v enem ali več zgoraj naštetih izdelkov lahko
uporabljata tudi 7. in/ali 8. metoda (Lane-ova in Eynonova metoda) iz priloge
2, pri tem, da mora minister za kmetijstvo, gozdarstvo in prehrano o tem takoj
obvestiti Komisijo in ostale države članice.
4. člen
Z dnem uveljavitve tega pravilnika preneha veljati pravilnik
o kakovosti sladkorjev (Uradni list RS, št. 6/01).
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 321-01-47/2004
Ljubljana, dne 27. oktobra 2004
EVA 2004-2311-0304
dr. Milan Pogačnik l. r. 
Minister 
za kmetijstvo, gozdarstvo in prehrano

Priloga
1: Analize in metode za določene sladkorje, namenjenih za prehrano ljudi
Priloga
2: Analizne metode za preverjanje sestave določenih sladkorjev, namenjenih za
prehrano ljudi