A) SPLOŠNI DEL
Vsebina
1. člen
Ta pravilnik določa način odmere in
obračunavanja plačila za delo izvršitelja (v nadaljnjem besedilu: izvršilna
dejanja), povračila stroškov izvršitelja v zvezi z opravljenim delom, plačila
varščine in tarifo za plačilo dela izvršitelja.
Osnove za odmero plačila za izvršilno
dejanje
2. člen
Plačilo za posamezno izvršilno dejanje se v
skladu s tem pravilnikom odmeri:
-       
po vrednosti terjatve;
-       
po vrednosti zarubljene stvari ali pravice;
-       
po porabljenem času;
-       
v stalnem znesku.
Odmera plačila po vrednosti terjatve
3. člen
Pri odmeri plačila za posamezno izvršilno
dejanje glede na vrednost terjatve se upošteva skupna vrednost v sklepu o
izvršbi določenega dolžnikovega dolga, zamudnih obresti in stroškov postopka.
Pri odmeri varščine se upoštevajo obresti do dneva izdaje poziva na plačilo
varščine, pri odmeri obračuna pa do dneva oprave prvega rubeža, ne glede na
njegov uspeh.
Odmera plačila po vrednosti
zarubljene stvari ali pravice
4. člen
Pri odmeri plačila za posamezno izvršilno
dejanje glede na vrednost stvari ali pravice se upošteva tista vrednost, na
katero je bila stvar ali pravica ocenjena po predpisih, ki urejajo službo
izvršitelja.
Odmera plačila po porabljenem času
5. člen
Kadar se plačilo za opravljeno storitev ne
more odmeriti po vrednosti terjatve, stvari ali pravice in tudi ne v stalnem
znesku, se plačilo odmeri po dejanski porabi časa, in sicer v višini 100 točk
za vsake začete pol ure dela.
Točkovni sistem za vrednotenje
terjatve in plačila
6. člen
Terjatev in plačilo za posamezno izvršilno
dejanje se vrednoti po številu točk, ki je določeno v tarifi tega pravilnika.
Plačilo se obračuna tako, da se vsota točk,
določenih s tem pravilnikom za posamezna izvršilna dejanja, pomnoži z
vrednostjo točke.
Vrednost točke brez davka na dodano
vrednost znaša 0,28 eurov.
Vrednost točke se spreminja glede na rast
cen življenjskih potrebščin v Republiki Sloveniji, ki jo ugotavlja Statistični
urad Republike Slovenije. Sprememba vrednosti točke je možna v primeru, ko rast
cen življenjskih potrebščin v času od uveljavitve zadnjega zvišanja preseže
10 %.
O spremembi vrednosti točke odloča minister,
pristojen za pravosodje, po predhodnem mnenju Zbornice izvršiteljev.
Varščina za plačilo dela in stroškov
izvršitelja
7. člen
Varščina za posamezno izvršilno dejanje ne
sme biti večja od seštevka predvidenega plačila za to izvršilno dejanje in stroškov,
ki bodo pri tem predvidoma nastali, obračunanimi v skladu s tem pravilnikom.
Rok za plačilo varščine ne sme biti krajši
od osmih dni.
Na upnikov predlog lahko izvršitelj določi
plačilo varščine v največ treh zaporednih mesečnih obrokih. V tem primeru se
šteje, da je varščina plačana s plačilom zadnjega obroka, izvršitelj pa mora po
plačilu prvega obroka opraviti tista dejanja, ki so potrebna, da se prepreči
nastanek nenadomestljive škode.
Če ni določeno drugače, se za način
vrednotenja in odmero varščine uporabljajo določbe tega pravilnika, ki veljajo
za plačilo dela in povrnitev stroškov izvršitelja.
Plačilo za delo izvršitelja
8. člen
Izvršitelj je upravičen do plačila za
izvršilno dejanje za opravo vsakega posameznega izvršilnega dejanja, ki je potrebno
za izvršbo, po tarifi tega pravilnika, veljavni v času, ko je dejanje opravil,
pri čemer se upošteva vrednost točke, veljavne v času odmere.
Zvišanje plačila
9. člen
Za izvršilna dejanja, ki jih mora
izvršitelj opraviti v času med 16. in 8. uro, se cena storitve zviša za
50 %, za izvršilna dejanja, ki jih mora opraviti ob sobotah, nedeljah ali
dela prostih dnevih, pa se cena storitve zviša za 100 %.
Določba prejšnjega odstavka ne velja za
hrambo.
Stroški izvršitelja
10. člen
Upnik je dolžan povrniti izvršitelju
stroške za vpogled v javne registre, za poštne in bančne storitve, takse in
fotokopiranje dokumentacije v njihovi dejanski višini, če so bili potrebni za
opravo posameznega izvršilnega dejanja.
Upnik je dolžan povrniti izvršitelju v
njihovi dejanski višini tudi druge stroške, ki se v skladu z zakoni in
pravilnikom, ki ureja službo izvršitelja, štejejo med izvršilne stroške (npr.
provizija pooblaščenega udeleženca trga vrednostnih papirjev, stroški za
zahtevo za vpis, spremembo in izbris iz registra zarubljenih premičnin).
Če plačilo za delo izvršitelja ne presega
2000 točk po tarifi, določeni v tem pravilniku, lahko izvršitelj stroške iz
prejšnjih dveh odstavkov namesto v dejanski višini obračuna v višini 5% od
skupnega plačila za delo izvršitelja.
Potni stroški
11. člen
Izvršitelj je upravičen do povračila
izdatkov za prevozne stroške, do dnevnice in dejanskih stroškov za
prenočevanje, če so ti stroški povezani z opravljanjem izvršilnih dejanj.
Izvršitelj, ki uporablja osebni avtomobil,
je upravičen tudi do povračila kilometrine za potovanje, če to v eno smer
presega dva kilometra.
Kilometrina za uporabo osebnega avtomobila
znaša 30% cene za en liter 95 oktanskega bencina za vsak prevožen kilometer. Če
mora izvršitelj zaradi prevoza stvari uporabiti za prevoz tovorno vozilo, se
povračilo kilometrine poveča za 50%.
Če izvršitelj uporablja javna prevozna
sredstva, je upravičen do uporabe poslovnega razreda in do uporabe spalnika v
vlaku ali kabine na ladji, če opravi potovanje ponoči.
Dnevnica za odsotnost izvršitelja izven
območja okrožnega sodišča, za katerega je imenovan, znaša za čas odsotnosti nad
12 ur 16 eurov.
Če je na predlog upnika za opravo
izvršilnih dejanj postavljen izvršitelj s sedežem izven območja okrožnega sodišča, za katerega je imenovan, se potni stroški, nastali na
območju izven tega okrožnega sodišča, in dnevnice, ki
pripadajo izvršitelju po določbah tega pravilnika, štejejo za stroške upnika in
ne za izvršilne stroške.
Stroški za hrambo
12. člen
Kadar so zarubljene stvari dane v hrambo
pooblaščeni pravni ali fizični osebi, se stroški hrambe in manipulacije
obračunajo po veljavnem ceniku te osebe.
B) POSEBNI DEL
TARIFA
Tar. št. 1
Rubež
Za opravo
rubeža pripada izvršitelju naslednje plačilo:


Vrednost terjatve v točkah
nad

do

Vrednost plačila
  za rubež v točkah


 

1000

250


1000

3000

500


3000

20000

800


20000

50000

1500


50000

100000

1700


100000

200000

2000


naprej pa 1 %
od vrednosti terjatve, vendar največ 2500 točk.
V plačilu za rubež po tej tarifni številki
je zajeta tudi cenitev zarubljenih stvari, sestava potrebne dokumentacije,
vročitev sklepa o izvršbi oziroma sklepa o določitvi izvršitelja ter vsa druga
opravila, ki jih mora opraviti izvršitelj v zvezi z rubežem in niso posebej
ovrednotena v tem pravilniku.
Če je rubež delno neuspešen, ker ni bilo
dovolj rubljivih stvari, pripada izvršitelju sorazmerno plačilo v odstotku od
te tarifne številke, ki se izračuna tako, da se po 4. členu tega pravilnika
ocenjena vrednost zarubljenih stvari deli z vrednostjo terjatve, dobljeni količnik
pa se pomnoži z ustrezno vrednostjo plačila za rubež v točkah.
Če je rubež neuspešen ali neizveden iz
razlogov, ki so na strani dolžnika, upnika ali tretje osebe oziroma ker ni
rubljivih stvari, je izvršitelj upravičen do plačila v višini 25% plačila po tej
tarifni številki.
Če vrednost terjatve v točkah presega 200
000 točk in je rubež delno neuspešen, pripada izvršitelju plačilo v skladu s
prejšnjim odstavkom, vendar ne manj kot 3 % glede na po 4. členu tega
pravilnika ocenjeno vrednost zarubljenih stvari, pri čemer to plačilo ne sme
znašati več kot 2000 točk. 
V primeru, da je oprava rubeža podaljšana
zaradi ravnanj dolžnika, s katerimi ovira dejanja rubeža, pripada izvršitelju
še plačilo po porabljenem času, in sicer 30 točk za vsake pol ure, ko ni mogel
opravljati rubeža.
Tar. št. 2
Posebne vrste rubežev
Za posamezne vrste rubeža ima izvršitelj
pravico do plačila:
-       
za rubež gotovine – 50% plačila po tar. št. 1, v primeru prostovoljnega
delnega ali popolnega gotovinskega oziroma brezgotovinskega izplačila
obveznosti – po četrti alinei tar. št. 16;
-       
če se rubeži gotovine opravijo večkrat v isti izvršilni zadevi zoper
istega dolžnika – za vsak nadaljnji rubež 25% plačila po tar. št. 1;
-       
za rubež nepremičnine, ki ni vpisana v zemljiško knjigo, oziroma je bila
zemljiška knjiga, v katero je nepremičnina vpisana, uničena – po tar. št. 1;
-       
za rubež vrednostnih papirjev – po tar. št. 1;
-       
za zaznambo rubeža v rubežnem zapisniku (91. člen zakona o izvršbi in
zavarovanju) – 100 točk;
-       
za vložitev zahteve za vpis rubeža ter prepovedi odtujitve v uradni
register zastavljenih premičnin in zastavnih pravic (81. člen zakona o izvršbi
in zavarovanju) – 50 točk.
Tar. št. 3
Hramba in manipulacija
Plačilo za hrambo zarubljenih predmetov, ki
jih izvršitelj hrani v lastnih prostorih, znaša:
1.     
če se blago hrani v zaprtih prostorih, po 2 točki za vsakih začetih
sedem dni hrambe za vsakih začetih 100 kg blaga, če skupna teža blaga ne
presega 5000 kg, sicer pa 1,5 točke za vsakih začetih sedem dni hrambe za
vsakih začetih 100 kg blaga,
2.     
če se blago hrani v odprtih prostorih, po 1 točko za vsakih začetih
sedem dni hrambe za vsakih začetih 100 kg blaga.
Če prostornina blaga v hrambi presega 3 m3
za eno tono, zloženo na ploskev 1 m2, se plačilo iz prejšnjega
odstavka poveča za 100%.
Če prostornina blaga v hrambi presega 6 m3
za eno tono, zloženo na ploskev 1 m2, se plačilo iz prvega odstavka
obračuna tako, da se za vsakih začetih sedem dni hrambe za vsak m2
plača znesek v višini 11 točk, če se blago hrani v zaprtih prostorih, sicer pa
2 točki za vsak m2.
Ne glede na določbe prejšnjih odstavkov
tega člena pripada izvršitelju za hrambo znesek v višini najmanj 14 točk.
V primeru, ko je v skladu s predpisi oziroma
z odredbo sodišča za hrambo predmetov potrebno zagotoviti zasebno varovanje
oziroma sef, se plačilo za hrambo v lastnih prostorih poveča za 50%.
Plačilo za manipulacijo (natovor, iztovor in
pretovor) z zarubljenimi predmeti, ki jih izvršitelj hrani pri sebi, znaša za
vsako manipulacijo posebej:


Teža blaga

Število točk za vsakih začetih
  100 kg


0 kg do 30 kg

12 točk


od 30 kg do 200 kg

14 točk


od 200 kg do 500 kg

10 točk


od 500 kg do 1000 kg

9 točk


od 1000 kg do 2000 kg

8 točk


od 2000 kg do 3000 kg

7 točk


od 3000 kg do 5000 kg

6 točk


od 5000 kg do 10000 kg

4 točke


nad 10000 kg

3 točke


Število točk iz prejšnjega odstavka se
poveča za 100% v naslednjih primerih:
-       
če znaša prostornina blaga več kot 3 m3 na tono;
-       
če teža enega kosa blaga presega 100 kg;
-       
če je blago umazano, smrdljivo, vnetljivo, strupeno;
-       
če je pri manipulaciji z blagom zaradi njegove narave potrebna posebna
pazljivost (npr. predmeti iz plemenitih materialov, ure, računalniška oprema,
elektronski aparati, optični in medicinski predmeti, porcelan, keramika,
stekleni izdelki).
Za manipulacijo blaga v skupni teži preko
1000 kg pripada izvršitelju tudi povračilo dejanskih stroškov za delovno silo
in mehanizacijo.
Tar. št. 4
Prodaja zarubljenih stvari in poplačilo
upnikov
Plačilo za vsa dejanja v zvezi s prodajo
zarubljenih premičnin, premoženjskih in drugih materialnih pravic, za sestavo
potrebne dokumentacije v zvezi s prodajo in za poplačilo enega upnika, znaša:
-       
za organizacijo in izvedbo javne dražbe – plačilo po tar. št. 1;
-       
za prodajo z neposredno pogodbo – 50% plačila po tar. št. 1;
-       
za prodajo preko borznega posrednika – 20% plačila po tar. št. 1;
pri čemer se kot vrednost terjatve šteje
vrednost stvari in pravic, ki se prodajajo.
Če je več upnikov, pripada izvršitelju
poleg plačila iz prejšnjega odstavka še plačilo v višini 20 točk za drugega in
vsakega nadaljnjega upnika.
Tar. št. 5
Izročitev vrednostnih papirjev
Plačilo za izročitev vrednostnih papirjev
dolžniku zaradi oprave pravnih dejanj, potrebnih za ohranitev ali izvrševanje
pravic iz zarubljenega vrednostnega papirja (drugi odstavek 108. člena zakona o
izvršbi in zavarovanju) znaša 10% plačila po tar. št. 1.
Tar. št. 6
Prevzem premičnin
Plačilo za prevzem premičnin, ki jih je
dolžnikov dolžnik dolžan izročiti izvršitelju v hrambo (157. člen zakona o
izvršbi in zavarovanju) zanaša 150 točk.
Tar. št. 7
Odvzem premičnih stvari
Plačilo za odvzem premičnih stvari, ki jih
je dolžnik dolžan izročiti in odvzem listin zaradi izročitve stvari, ki jih
zaradi narave stvari ni mogoče odnesti ali izročiti, znaša 250 točk, pri čemer
je v plačilu zajeta tudi njihova izročitev upniku.
Enako plačilo pripada izvršitelju tudi za
izvršiteljev odvzem listin in registrskih označb za premičnino (četrti odstavek
81. člena zakona o izvršbi in zavarovanju) ter njihovo izročitev upravnem
organu.
Tar. št. 8
Izpraznitev, izročitev in vzpostavitev
prejšnjega stanja na nepremičnini
Plačilo za izpraznitev nepremičnine in
njeno izročitev v posest upniku ter za pomoč upniku pri vzpostavitvi prejšnjega
stanja na nepremičnini znaša:
-       
za stanovanjske prostore                                                                       500
točk
-       
za poslovne prostore, površine do 100 m2                                            750
točk
-       
za poslovne prostore, površine nad 100 m2 do 200 m2                         1000
točk
-       
za poslovne prostore, površine nad 200 m2                                          1500
točk
Če se iz teh nepremičnin odstranjujejo
poleg stvari tudi osebe, je izvršitelj upravičen do povečanega plačila iz
prejšnjega odstavka za 100%.
Če izpraznitev stanovanjske nepremičnine
traja več kot 2 uri, se za vsake dodatne pol ure izvršitelju prizna 50 točk,
vendar skupaj največ dodatnih 500 točk. 
Če izpraznitev poslovne nepremičnine traja
več kot 6 ur, se za vsake dodatne pol ure izvršitelju prizna 50 točk, vendar
skupaj največ dodatnih 1000 točk. 
Plačilo za ogled nepremičnine znaša 200
točk. Če ogled traja več kot 4 ure, se za vsake dodatne pol ure izvršitelju
prizna 50 točk, vendar skupaj največ dodatnih 200 točk. 
Plačilo stroškov hrambe premičnin ob
deložaciji ne bremeni izvršitelja, temveč upnika ali dolžnika.
Stroški za delovno silo, potrebno za
izpraznitev nepremičnine, niso vključeni v to tarifo in se obračunavajo v
dejanski višini; če delo opravi izvršitelj, pa po običajnih cenah, ki jih v
kraju izvršiteljevega sedeža zaračunavajo pravne ali fizične osebe, ki
opravljajo dejavnosti selitev.
Tar. št. 9
Ogled nepremičnine
Plačilo za ogled nepremičnine znaša 200
točk ter za začete druge in vsake nadaljnje pol ure trajanja ogleda 50 točk.
Tar. št. 10
Obveznost kaj storiti, dopustiti ali
opustiti
Plačilo za opravo dejanj izvršitelja pri
obveznosti kaj storiti, dopustiti ali opustiti znaša 250 točk ter za začete
druge in vsake nadaljnje pol ure neposrednega opravljanja izvršilnega dejanja
50 točk.
Tar. št. 11
Odvzem otroka
Plačilo za odvzem otroka in njegovo
izročitev osebi, kateri je otrok zaupan v vzgojo in varstvo, oziroma osebi, ki
je upravičena do osebnih stikov,znaša 1500 točk ter za začete druge in vsake
nadaljnje pol ure neposrednega opravljanja izvršilnega dejanja 50 točk, vendar
skupaj največ dodatnih 500 točk.
Tar. št. 12
Fizična razdelitev stvari
Plačilo za opravo dejanj fizične razdelitve
stvari ali skupnega premoženja znaša 50% plačila po tar. št. 1, pri čemer se
kot vrednost terjatve šteje vrednost stvari ali premoženja.
Tar. št. 13
Popis premoženja
Za popis in
cenitev premoženja pripada izvršitelju glede na vrednost popisanega premoženja
naslednje plačilo:


Vrednost popisanega
  premoženja v točkah

Vrednost
  plačila za popis in cenitev v točkah


nad

do

 


 

10000

320


10000

20000

400


20000

40000

480


40000

70000

600


70000

100000

720


100000

130000

840


130000

160000

960


160000

200000

1080


200000

240000

1200


240000

320000

1320


320000

400000

1440


400000

500000

1560


500000

600000

1680


600000

700000

1880


700000

800000

1920


Poleg plačila po prejšnjem odstavku pripada
izvršitelju še plačilo po porabljenem času, če traja popis in cenitev skupaj
več kot eno uro, vendar skupaj največ dodatnih 1000
točk.
Tar. št. 14
Vročitev
Kadar izvršitelj v skladu s predpisi sam
neposredno opravi osebno vročitev, mu pripada plačilo v višini 50 točk, za
navadno vročitev pa plačilo v višini 20 točk.
Tar. št. 15
Vrednotenje po podobnosti
Plačilo za izvršilna dejanja, ki niso
opisana v tej tarifi, se določi s primerjavo podobnih opravil, ki so
ovrednotena v tej tarifi.
Tar. št. 16
Plačilo v stalnem znesku
Izvršitelju pripada plačilo v stalnem
znesku za naslednja izvršilna dejanja:
-       
za seznanitev s spisom in vpisom v evidenco – plačilo v vrednosti 50
točk;
-       
za pripravo obračuna zamudnih obresti – plačilo v vrednosti 50 točk;
-       
za posamezno opravilo v zvezi s sodnimi pologi – plačilo v vrednosti 50
točk;
-       
za prevzem posameznega prostovoljnega gotovinskega ali brezgotovinskega
plačila od dolžnika ali druge osebe zanj – plačilo v vrednosti 50 točk, za
prevzem in izročitev drugega predmeta obveznosti – plačilo v vrednosti 150
točk;
-       
za opravo vsakega dejanja, potrebnega za ohranitev in izvrševanje pravic
iz vrednostnega papirja – plačilo v vrednosti 50 točk;
-       
za pridobitev podatkov o naslovu prebivališča in zaposlitvi dolžnika po
4. členu zakona o izvršbi in zavarovanju – plačilo v vrednosti 50 točk;
-       
za obračun stroškov – plačilo v vrednosti 20 točk;
-       
za poizvedbo o lastništvu vozila dolžnika v evidenci registriranih vozil
– plačilo v vrednosti 20 točk; 
-       
za dejanja iz enajstega odstavka 31. člena zakona o izvršbi in
zavarovanju – plačilo v vrednosti 50 točk.

Pravilnik o tarifi za plačilo dela
izvršiteljev in o povračilu stroškov v zvezi z njihovim delom (Uradni list RS,
št. 18/03) vsebuje naslednjo prehodno in
končni določbi:
»PREHODNA IN KONČNI DOLOČBI
Uporaba
tarife
13. člen
Za izvršilna dejanja, opravljena pred
uveljavitvijo tega pravilnika, se uporablja tarifa iz pravilnika o tarifi za
plačilo dela izvršiteljev in o povračilu stroškov v zvezi z njihovim delom
(Uradni list RS, št. 32/00 in 91/01).
Prenehanje
veljavnosti
14. člen
Z dnem uveljavitve tega pravilnika preneha
veljati pravilnik o tarifi za plačilo dela izvršiteljev in o povračilu stroškov
v zvezi z njihovim delom (Uradni list RS, št. 32/00 in 91/01).
Začetek
veljavnosti
15. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o tarifi za
plačilo dela izvršiteljev in o povračilu stroškov v zvezi z njihovim delom
(Uradni list RS, št. 35/13) vsebuje naslednjo prehodno in
končno določbo:
»5. člen
Za obračun in povračila stroškov, ki so
nastali pred uveljavitvijo tega pravilnika, se uporabljajo določbe Pravilnika o
tarifi za plačilo dela izvršiteljev in o povračilu stroškov v zvezi z njihovim
delom (Uradni list RS, št. 18/03).
6. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o tarifi za plačilo dela izvršiteljev in o povračilu stroškov v
zvezi z njihovim delom (Uradni list RS, št. 34/19) vsebuje naslednjo prehodno in
končno določbo:
»PREHODNA IN KONČNA DOLOČBA
9. člen
Za obračun in povračila stroškov, ki so
nastali pred uveljavitvijo tega pravilnika, se uporabljajo določbe Pravilnika o
tarifi za plačilo dela izvršiteljev in o povračilu stroškov v zvezi z njihovim
delom (Uradni list RS, št. 18/03 in 35/13). 
10. člen
Ta pravilnik začne veljati petnajsti dan po
objavi v Uradnem listu Republike Slovenije.«.