1. člen
Ta sklep določa odpravo vizumske obveznosti v skladu s
Prilogo II Uredbe Sveta (ES) št. 539/2001 z dne 15. Marca 2001 o seznamu
tretjih držav, katerih državljani morajo pri prehodu zunanjih meja imeti
vizume, in držav, katerih državljani so oproščeni te zahteve (UL L, št. 81, z
dne 21. 3. 2001, str. 1), zadnjič spremenjene z Uredbo Sveta (ES) št. 1939/2006
z dne 21. decembra 2006 o spremembi Uredbe (ES) št. 539/2001 o seznamu tretjih
držav, katerih državljani morajo pri prehodu zunanjih meja imeti vizume, in
držav, katerih državljani so oproščeni te zahteve (UL L, št. 405, z dne 30. 12.
2006, str. 23) (v nadaljnjem besedilu: Uredba Sveta (ES) št. 539/2001).
2. člen
Vizuma za Republiko Slovenijo za čas največ devetdeset dni v
šestih mesecih ne potrebujejo begunci in osebe brez državljanstva, če imajo
potne listine, ki so jih izdale tretje države, navedene v Prilogi II Uredbe Sveta
(ES) št. 539/2001.
Tretje države iz Priloge II iz prejšnjega odstavka po tem
sklepu so: Andora, Argentina, Avstralija, Brazilija, Brunej, Čile, Gvatemala,
Honduras, Hrvaška, Izrael, Japonska, Južna Koreja, Kanada, Kostarika, Malezija,
Mehika, Monako, Nikaragva, Nova Zelandija, Panama, Paragvaj, Salvador, San
Marino, Singapur, Sveti sedež, Urugvaj, Venezuela, Združene države Amerike ter
posebni upravni regiji Ljudske republike Kitajske SAR Hongkong (Special
Administrative Region Hong Kong), SAR Macao (Regiao Administrativa Especial de
Macau).
3. člen
Ta sklep začne veljati naslednji dan po objavi v Uradnem listu
Republike Slovenije.
Št. 21400-2/2010/8
Ljubljana, dne 25. februarja 2010
EVA 2009-1811-0162
Vlada Republike Slovenije
Borut Pahor l.r.
Predsednik