1. člen
(vsebina)
Ta uredba določa lestvice katastrskega dohodka, pavšalno oceno
dohodka na čebelji panj in odstotke zmanjšanja katastrskega dohodka za
zemljišča po vrstah dejanske rabe zemljišč in vrstah območij posebnih režimov
za kmetovanje in gospodarjenje z gozdovi za obdobje 2020–2022.
2. člen
(lestvice katastrskega dohodka)
(1) Lestvice katastrskega dohodka se določijo na hektar
kmetijskega zemljišča glede na vrsto dejanske rabe in boniteto zemljišča
oziroma na hektar gozdnega zemljišča glede na rastiščni koeficient in boniteto
zemljišča. Katastrski dohodek gozdnega zemljišča se določi kot seštevek
katastrskega dohodka glede na rastiščni koeficient in katastrskega dohodka
glede na boniteto zemljišča.
(2) Lestvica katastrskega dohodka za kmetijska zemljišča
je določena v Prilogi 1, ki je sestavni del te uredbe.
(3) Lestvici katastrskega dohodka za gozdna zemljišča
sta določeni v Prilogi 2, ki je sestavni del te uredbe.
3. člen
(odstotki zmanjšanja katastrskega dohodka na območjih
posebnih režimov)
Odstotki zmanjšanja katastrskega dohodka za zemljišča po
vrstah dejanske rabe zemljišč in vrstah območij posebnih režimov za kmetovanje
in gospodarjenje z gozdovi so določeni v Prilogi 3, ki je sestavni del te
uredbe.
4. člen
(pavšalna ocena dohodka na čebelji panj)
Pavšalna ocena dohodka na čebelji panj je določena v Prilogi
4, ki je sestavni del te uredbe.
KONČNA DOLOČBA
5. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.
Št. 00712-15/2019
Ljubljana, dne 20. junija 2019
EVA 2019-1611-0037
Vlada Republike Slovenije
dr. Miroslav Cerar
podpredsednik

Priloga 1: Lestvica
katastrskega dohodka za kmetijska zemljišča za obdobje 2020–2022
Priloga 2: Lestvici
katastrskega dohodka za gozdna zemljišča za obdobje 2020–2022
Priloga 3: Območja
posebnih režimov za kmetovanje in gospodarjenje z gozdovi ter odstotki
zmanjšanja katastrskega dohodka za zemljišča znotraj območij za obdobje
2020–2022
Priloga 4: Pavšalna
ocena dohodka na čebelji panj za obdobje 2020–2022 znaša 16,64 eura na čebelji
panj