1. člen
(vsebina)
S to uredbo se določa pristojni organ za izvajanje Uredbe
(EU) št. 600/2014 Evropskega parlamenta in Sveta z dne 15. maja 2014 o
trgih finančnih instrumentov in spremembi Uredbe (EU) št. 648/2012 (UL L št.
173 z dne 12. 6. 2014, str. 84), zadnjič spremenjene z Delegirano
uredbo Komisije (EU) 2017/2194 z dne 14. avgusta 2017 o dopolnitvi Uredbe
(EU) št. 600/2014 Evropskega parlamenta in Sveta o trgih finančnih instrumentov
v zvezi s paketnimi naročili (UL L št. 312 z dne 28. 11. 2017, str. 1), (v
nadaljnjem besedilu: Uredba 600/2014/EU).
2. člen
(organ, pristojen za izvajanje Uredbe 600/2014/EU)
Organ, pristojen za izvajanje Uredbe 600/2014/EU, je Agencija
za trg vrednostnih papirjev (v nadaljnjem besedilu: agencija).
3. člen
(način opravljanja nadzora)
(1) Agencija opravlja nadzor nad spoštovanjem Uredbe
600/2014/EU in te uredbe:
1.     
s spremljanjem, zbiranjem in preverjanjem objavljenih informacij in
poročil ter obvestil oseb, ki morajo po Uredbi 600/2014/EU in tej uredbi ali
drugih predpisih v zvezi z Uredbo 600/2014/EU poročati agenciji,
2.     
z izrekanjem nadzornih ukrepov iz 4. člena te uredbe.
(2) Za odločanje in opravljanje nadzora agencije v
posamičnih zadevah se smiselno uporabljajo določbe zakona, ki ureja trg
finančnih instrumentov.
4. člen
(nadzorni ukrepi)
(1) Agencija, ki pri nadzoru ugotovi kršitev te uredbe
in Uredbe 600/2014/EU, lahko odredi ukrepe, potrebne za odpravo ugotovljene
kršitve.
(2) Za izrekanje nadzornih ukrepov agencije v posamičnih
zadevah in za sodno varstvo se smiselno uporabljajo določbe zakona, ki ureja
trg finančnih instrumentov.
5. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije, uporablja pa se od 3. januarja 2018.
Št. 00712-30/2017
Ljubljana, dne 21. decembra 2017
EVA 2017-1611-0100
Vlada Republike Slovenije
dr. Miroslav Cerar l.r.
Predsednik