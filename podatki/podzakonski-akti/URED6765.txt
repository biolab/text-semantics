1. člen
(vsebina uredbe)
Ta uredba določa pravila za pripravo napovedi položaja
proizvodnih naprav na obnovljive vire energije (v nadaljnjem besedilu: OVE) in
proizvodnih naprav s soproizvodnjo toplote in električne energije (v nadaljnjem
besedilu: SPTE) z visokim izkoristkom na trgu z električno energijo v državi.
2. člen
(položaj proizvodnih naprav na OVE in s SPTE na trgu z
električno energijo)
Položaj proizvodnih naprav na OVE in s SPTE na trgu z
električno energijo v državi je v napovedi iz prejšnjega člena opredeljen s:
-       
ceno električne energije na trgu z električno energijo (v nadaljnjem
besedilu: referenčna cena električne energije) v obdobju, ki ga obravnava
napoved, in
-       
cenami drugih energentov, ki so potrebni za proizvodnjo električne
energije in vplivajo na višino stroškov proizvodnje električne energije v
proizvodnih napravah na OVE in SPTE (v nadaljnjem besedilu: referenčne cene
energentov) v obdobju, ki ga obravnava napoved.
3. člen
(priprava in objava napovedi položaja proizvodnih naprav na
OVE in s SPTE z referenčnimi cenami)
(1) Napoved položaja proizvodnih naprav na OVE in s SPTE
z referenčnimi cenami za prihodnje leto pripravi Agencija za energijo (v
nadaljnjem besedilu: agencija) in jo objavi na svoji uradni spletni strani
najkasneje do 31. oktobra tekočega leta.
(2) Agencija tekoče spremlja in primerja cene, določene
z napovedjo, z dejanskimi razmerami, ki vladajo na trgu z energenti. Agencija
preveri tudi, ali so obratovalni stroški proizvodnih naprav za OVE na lesno
biomaso višji od referenčne cene električne energije.
(3) Če cene iz napovedi v večjem delu časovnega obdobja,
ki ga obravnava napoved, odstopajo od cen elektrike in drugih energentov,
agencija odstopanja sporoči ministrstvu, pristojnemu za energijo, ki jih
upošteva pri spremembi pravil za pripravo napovedi.
4. člen
(določanja referenčnih cen električne energije in energentov
v napovedi)
(1) Referenčna cena električne energije v državi se v
napovedi določa na podlagi pravil iz 1. točke Priloge 1, ki je sestavni del te
uredbe.
(2) Referenčna cena zemeljskega plina v državi, na
podlagi katere se izračunajo referenčni stroški proizvodnje električne energije
v proizvodnih napravah SPTE, se v napovedi določi na podlagi pravil iz 2. točke
Priloge 1 te uredbe.
(3) Referenčna cena substrata koruzne silaže, na podlagi
katere se izračunajo referenčni stroški proizvodnih naprav na OVE z uporabo
bioplina, se v napovedi določi na podlagi pravil iz 3. točke Priloge 1 te
uredbe.
(4) Referenčna cena lesne biomase, na podlagi katere se
izračunajo referenčni stroški proizvodnje električne energije v proizvodnih
napravah SPTE in OVE, se v napovedi določi na podlagi pravil iz 4. točke
Priloge 1 te uredbe.
KONČNI DOLOČBI
5. člen
(prenehanje uporabe)
Z dnem uveljavitve te uredbe se preneha uporabljati Uredba o
pravilih za pripravo napovedi položaja proizvodnih naprav na obnovljive vire
energije in s soproizvodnjo z visokim izkoristkom na trgu z električno energijo
(Uradni list RS, št. 83/09, 94/11 in 17/14 – EZ-1).
6. člen
(začetek veljavnosti in uporabe)
Ta uredba začne veljati naslednji dan po objavi v Uradnem listu
Republike Slovenije, prvič pa se uporabi za napoved za leto 2020.
Št. 00710-19/2019
Ljubljana, dne 18. julija 2019
EVA 2014-2430-0044
Vlada Republike Slovenije
Marjan Šarec
Predsednik

Priloga 1: Določanja
referenčnih cen električne energije in energentov