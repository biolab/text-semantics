1. člen
S tem pravilnikom se sprejme gozdnogospodarski načrt
gozdnogospodarske enote Tržič (2015–2024), št. 03-03/15 z dne
22. oktobra 2015, ki ga je za obdobje od 1. januarja 2015 do
31. decembra 2024 izdelal Zavod za gozdove Slovenije, Območna enota Kranj.
2. člen
Gozdnogospodarska enota Tržič, ki meri 10.843,12 ha, se
nahaja v kranjskem gozdnogospodarskem območju, v občini Tržič, oziroma v
katastrskih občinah Podljubelj, Lom pod Storžičem, Tržič, Bistrica, Leše,
Kovor, Križe, Senično, Žiganja vas in Zvirče.
3. člen
V gozdnogospodarski enoti Tržič je s 1. januarjem 2015
ugotovljeno naslednje stanje gozdov:
1.     
lastništvo: 79,7% zasebnih gozdov v lasti fizičnih ali pravnih oseb,
14,7% državnih gozdov in 5,6% gozdov lokalnih skupnosti;
2.     
površina: 7.460,1 ha, od katere je 5.154,71 ha večnamenskih gozdov,
735,22 ha gozdov s posebnim namenom, v katerih so ukrepi dovoljeni in 1.570,17
ha varovalnih gozdov;
3.     
lesna zaloga: 391,5 m3/ha, od tega 267,9 m3/ha
iglavcev in 123,6 m3/ha listavcev;
4.     
tekoči letni prirastek: 7,39 m3/ha, od tega 4,62 m3/ha
iglavcev in 2,77 m3/ha listavcev.
4. člen
(1) V gozdnogospodarskem načrtu gozdnogospodarske enote
Tržič (2015–2024) je ob upoštevanju usmeritev iz gozdnogospodarskega načrta
kranjskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Tržič
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.823,36 ha,
-       
ekološke funkcije na površini 3.441,05 ha ter
-       
socialne funkcije na površini 1.247,76 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Tržič (2015–2024)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Tržič za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 511.575 m3, od tega 350.876 m3
iglavcev in 160.699 m3 listavcev,
-       
gojitvena dela, potrebna za ohranitev in razvoj gozdov, na površini
637,44 ha,
-       
nega drogovnjaka na površini 141,58 ha,
-       
varstvena dela, potrebna za zaščito pred divjadjo, in sicer zaščita s
količenjem ali tulci v obsegu 8.800 kosov, zaščita pred obgrizenjem in
lupljenjem v obsegu 2.000 kosov, zaščita z ograjo v dolžini 400 metrov in
zaščita s premazom na površini 163,08 ha,
-       
varstvena dela potrebna za varstvo pred erozijo v obsegu 377,55 delovnih
dni.
(2) V gozdnogospodarskem načrtu gozdnogospodarske enote
Tržič (2015–2024) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Tržič, v obdobju od uveljavitve tega
pravilnika do 31. decembra 2024, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Tržič
(2015–2024).
7. člen
Po en izvod gozdnogospodarskega načrta gozdnogospodarske enote
Tržič (2015–2024) je na vpogled na sedežu Zavoda za gozdove Slovenije, Območne
enote Kranj, Cesta Staneta Žagarja 27 b, Kranj, na sedežu Zavoda za gozdove
Slovenije, Krajevne enote Tržič, Cankarjeva cesta 19, Tržič in na Ministrstvu
za kmetijstvo, gozdarstvo in prehrano, Dunajska 22, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Tržič (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-484/2015
Ljubljana, dne 30. decembra 2015
EVA 2015-2330-0018
Mag. Dejan Židan l.r.
minister
za kmetijstvo, gozdarstvo in prehrano