1. člen
S tem pravilnikom se določajo vsebina, oblika in stroški izdaje
posebnega dovoljenja za izstop iz države, ki ga vozniku, ki ne predloži
ustrezne dovolilnice ali dovoljenja, izdajo nadzorni organi iz 117. člena
Zakona o prevozih v cestnem prometu (Uradni list RS, št. 131/06 in 5/07 –
popr.).
2. člen
(1) Posebno dovoljenje iz prejšnjega člena tega pravilnika se
izda na obrazcu, ki je priloga tega pravilnika.
(2) Direkcija Republike Slovenije za ceste natisne ustrezno število
obrazcev posebnega dovoljenja iz prejšnjega člena in jih pred koncem leta
razdeli nadzornim organom iz prejšnjega člena za naslednje leto.
3. člen
V postopku izdaje dovoljenja iz 1. člena tega pravilnika se zaračunavajo
stroški izdaje dovoljenja v višini 150 eurov.
4. člen
Za posebno dovoljenje iz 1. člena tega pravilnika se upravne
takse ne plačujejo.
5. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 3715-3/2007/2-0082115
Ljubljana, dne 4. decembra 2007
EVA 2007-2411-0068
mag. Radovan Žerjav l.r.
Minister
za promet

Priloga:
Posebno dovoljenje