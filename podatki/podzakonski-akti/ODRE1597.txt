1. člen
(način označevanja in registracije)
Za potrebe uveljavljanja premij za ovce, koze in kobile za leto
2001 mora biti drobnica označena v skladu s pravilnikom o vodenju rodovništva,
ugotavljanju proizvodnosti živali, ocenjevanju plemenske vrednosti in
priznavanju plemenjakov (Uradni list SRS, .t. 21/81, 43/88, 86/99 in 77/00) ali
odredbo o označevanju domačih živali v prometu (Uradni list RS, .t. 38/94,
47/94, 86/99, 77/00 in 33/01) in vpisana v register pri območnem kmetijskem
zavodu, kobile pa vpisane v register pri območnem kmetijskem zavodu.
2. člen
(označitve in vpis v register)
Označi se le tista drobnica, ki še ni označena. Pri označevanju
mora biti zagotovljena neponovljivost indentifikacijskih številk. Ušesne znamke
za selekcijske oziroma kontrolne službe pri območnih kmetijskih zavodih (v
nadaljnjem besedilu: službe) zagotovi Kmetijsko veterinarski zavod Nova Gorica.
Drobnica in kobile, ki .e niso vpisane v registre na območnih kmetijskih
zavodih, je potrebno vpisati v navedene registre. Pri vpisu v registre morajo
območni kmetijski zavodi zagotoviti neponovljivost registracijskih številk.
3. člen
(naloge in rok)
Službe vpisujejo označeno drobnico in kobile v registre iz 2.
člena te odredbe ter na vlogah za uveljavljanje ukrepov kmetijske politike
potrjujejo, da so navedbe, ki se nanašajo na ovce, koze oziroma kobile, skladne
s podatki v registru. To morajo opraviti v roku, ki vlagateljem še omogoča
pravočasno oddajo vlog.
4. člen
(cene)
Za označitev ovce ali koze, vključno z ušesno znamko, plača
rejec službi 350 SIT na posamezno žival. Za vpis ovce ali koze v register na
območnem kmetijskem zavodu plača rejec službi 150 SIT za posamezno žival, za kobilo
pa 600 SIT na posamezno žival. Za potrditev vloge za uveljavljanje ukrepov
kmetijske politike plača rejec službi 300 SIT za posamezno vlogo. V cene iz
tega člena je še vključen davek na dodano vrednost.
5. člen
(začetek veljavnosti)
Ta odredba začne veljati naslednji dan po objavi v Uradnem listu
Republike Slovenije. 
št. 321-06-162/01 
Ljubljana, dne 4.  junija 2001.
mag. Franc But l. r.
Minister
za kmetijstvo, gozdarstvo in
prehrano