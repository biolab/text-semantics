1. člen
Ta pravilnik določa pogoje glede mikrobiološke ustreznosti
kozmetičnih proizvodov.
2. člen
Kozmetični proizvodi v 0,1 g ali v 0,1 ml vzorca ne smejo
vsebovati naslednjih mikroorganizmov: 
-    
Pseudomonas aeruginosa, 
-    
Staphylococcus aureus, 
-    
Candida albicans. 
Kozmetični proizvodi za nego otrok, mlajših od treh let, ali
za uporabo na koži v območju oči in na sluznicah, ne smejo vsebovati
mikroorganizmov iz prejšnjega odstavka v 0,5 g ali 0,5 ml vzorca. 
V kozmetičnih proizvodih skupno število živih aerobnih
mezofilnih mikroorganizmov v 1 g ali v 1 ml vzorca ne sme biti večje kot 1000. 
Ne glede na prejšnji odstavek skupno število živih aerobnih
mezofilnih mikroorganizmov v 1 g ali v 1 ml vzorcu kozmetičnega proizvoda, ki
je namenjen za nego otrok mlajših od treh let, ali za uporabo na koži v območju
oči in na sluznicah, ne sme biti večje kot 100.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 022-3/2003
Ljubljana, dne 8. maja 2003.
EVA 2003-2711-0008
dr. Dušan Keber l. r. 
Minister 
za zdravje