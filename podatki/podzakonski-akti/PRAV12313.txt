1. člen
S tem pravilnikom se sprejme gozdnogospodarski načrt
gozdnogospodarske enote Baba-Debela gora (2015–2024), št. 05-08/15 z dne
6. novembra 2015, ki ga je za obdobje od 1. januarja 2015 do
31. decembra 2024 izdelal Zavod za gozdove Slovenije, Območna enota
Postojna.
2. člen
Gozdnogospodarska enota Baba-Debela gora, ki meri 6.964,47
ha, se nahaja v postojnskem gozdnogospodarskem območju, v občinah Postojna in
Pivka, oziroma v katastrskih občinah Postojna, Matenja vas, Stara vas, Trnje in
Jurišče.
3. člen
V gozdnogospodarski enoti Baba-Debela gora je s 1. januarjem
2015 ugotovljeno naslednje stanje gozdov:
1.     
lastništvo: 59,7% zasebnih gozdov v lasti fizičnih ali pravnih oseb,
35,8% državnih gozdov in 4,5% gozdov lokalnih skupnosti;
2.     
površina: 5.214,84 ha, od katere je 3.863,71 ha večnamenskih gozdov,
3,10 ha varovalnih gozdov, 1.341,19 ha gozdov s posebnim namenom v katerih so
ukrepi dovoljeni in 6,84 ha gozdov s posebnim namenom v katerih ukrepi niso
dovoljeni;
3.     
lesna zaloga: 267,3 m3/ha, od tega 130,6 m3/ha
iglavcev in 136,7 m3/ha listavcev;
4.     
tekoči letni prirastek: 5,93 m3/ha, od tega 3,11 m3/ha
iglavcev in 2,82 m3/ha listavcev.
4. člen
(1) V gozdnogospodarskem načrtu gozdnogospodarske enote
Baba-Debela gora (2015–2024) je ob upoštevanju usmeritev iz gozdnogospodarskega
načrta postojnskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Baba-Debela
gora določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 3.815,28 ha,
-       
ekološke funkcije na površini 1.692,80 ha ter
-       
socialne funkcije na površini 3.622,65 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Baba-Debela gora
(2015–2024) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Baba-Debela gora za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 222.185 m3, od tega 106.189 m3
iglavcev in 115.996 m3 listavcev,
-       
gojitvena dela, potrebna za ohranitev in razvoj gozdov, na površini
856,57 ha,
-       
nega drogovnjaka na površini 108,24 ha,
-       
nega prebiralnega gozda na površini 142,05 ha,
-       
varstvena dela, potrebna za zaščito pred divjadjo in sicer zaščita sadik
s premazom na površini 172,54 ha, novogradnja zaščitnih ograj v dolžini 750
metrov, vzdrževanje zaščitnih ograj v dolžini 6.540 metrov, odstranjevanje
zaščitne ograje v dolžini 1.500 metrov ter vzdrževanje tulcev in zaščitnih mrež
v obsegu 440 kosov,
-       
varstvena dela, potrebna za zaščito pred požari in sicer vzdrževanje
protipožarnih presek v dolžini 18,56 km,
-       
ostala varstvena dela v obsegu 200 delovnih dni,
-       
nega habitatov prostoživečih živali in sicer vzdrževanje travinj ter
spravila sena z odvozom na površini 328,50 ha, vzdrževanje grmišč na
površini 1 ha, 1 kos vzdrževanja vodnih površin ter naravnega razvoja biotopov
v obsegu 1.786 m3.
(2) V gozdnogospodarskem načrtu gozdnogospodarske enote
Baba-Debela gora (2015–2024) so določeni ukrepi in načini njihove izvedbe tudi
na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Baba-Debela gora, v obdobju od
uveljavitve tega pravilnika do 31. decembra 2024, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Baba-Debela gora (2015–2024).
7. člen
Po en izvod gozdnogospodarskega načrta gozdnogospodarske enote
Baba-Debela gora (2015–2024) je na vpogled na sedežu Zavoda za gozdove
Slovenije, Območne enote Postojna, Vojkova 9, Postojna, na sedežu Zavoda za
gozdove Slovenije, Krajevne enote Postojna, Vojkova 9, Postojna in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Baba-Debela Gora (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-481/2015
Ljubljana, dne 30. decembra 2015
EVA 2015-2330-0022
Mag. Dejan Židan l.r.
minister
za kmetijstvo, gozdarstvo in prehrano