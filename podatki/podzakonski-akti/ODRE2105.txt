1. člen
(vsebina)
(1) Ta odredba določa razdelitev Republike Slovenije na
območja zaradi ohranjanja in izboljševanja kakovosti ter ocenjevanja
onesnaženosti zunanjega zraka (v nadaljnjem besedilu: zrak) z arzenom,
kadmijem, živim srebrom, nikljem in policikličnimi aromatskimi ogljikovodiki. 
(2) Ta odredba določa tudi stopnjo onesnaženosti zraka zaradi
žveplovega dioksida, dušikovega dioksida in dušikovih oksidov, PM10,
svinca, benzena, ogljikovega monoksida, ozona, arzena, kadmija, živega srebra,
niklja in policikličnih aromatskih ogljikovodikov v zraku za območja,
aglomeracije, cone in podobmočja, ki so določeni v predpisu, ki ureja kakovost
zunanjega zraka, predpisu, ki določa podobmočja zaradi upravljanja s kakovostjo
zunanjega zraka, in predpisu, ki ureja arzen, kadmij, živo srebro, nikelj in
policiklične aromatske ogljikovodike v zunanjem zraku. 
(3) Ta odredba določa tudi razvrstitev območij in aglomeracij
glede na raven žveplovega dioksida, dušikovega dioksida in dušikovih oksidov,
PM10, svinca, benzena, ogljikovega monoksida, ozona, arzena,
kadmija, niklja in policikličnih aromatskih ogljikovodikov v zraku v primerjavi
s spodnjim in zgornjim ocenjevalnim pragom.
2. člen
(izrazi)
Izrazi, uporabljeni v tej odredbi, imajo enak pomen kot ga
določajo predpis, ki ureja kakovost zunanjega zraka, predpis, ki ureja
ocenjevanje kakovosti zunanjega zraka, in predpis, ki ureja arzen, kadmij, živo
srebro, nikelj in policiklične aromatske ogljikovodike v zunanjem zraku.
3. člen
(določitev območja za arzen in kadmij)
(1) Območja glede obremenjenosti zraka zaradi onesnaženosti z
arzenom, kadmijem, živim srebrom, nikljem in policikličnimi aromatskimi
ogljikovodiki so območja, kot so določena v predpisu, ki ureja kakovost
zunanjega zraka. 
(2) Območje SI2 se zaradi preseganj ciljnih vrednosti za
arzen in kadmij razdeli na dve coni SI2e in SI2f, kot izhaja iz tabele iz
priloge 1, ki je sestavni del te odredbe. Cona je del območja, določena zaradi
ohranjanja in izboljševanja kakovosti ter ocenjevanja onesnaženosti zraka z
arzenom in kadmijem. 
(3) Meje con iz prejšnjega odstavka so prikazane na
publikacijski karti v merilu 1:1 000 000 iz priloge 2, ki je sestavni
del te odredbe.
4. člen
(določitev stopnje onesnaženosti)
(1) Stopnja onesnaženosti je za posamezno območje,
aglomeracijo, cono in podobmočje določena v tabeli iz priloge 3, ki je sestavni
del te odredbe. 
(2) Ravni onesnaževal, na podlagi katerih so določene stopnje
onesnaženosti iz prejšnjega odstavka so razvidne iz tabele A iz priloge 4, ki
je sestavni del te odredbe.
5. člen
(razvrstitev območij in aglomeracij glede na spodnji in zgornji
ocenjevalni prag)
Razvrstitev območij in aglomeracij glede na raven žveplovega
dioksida, dušikovega dioksida in dušikovih oksidov, PM10, svinca,
benzena, ogljikovega monoksida, ozona v zraku v primerjavi s spodnjim in
zgornjim ocenjevalnim pragom je določena v tabeli B iz priloge 4 te odredbe.
6. člen
(začetek veljavnosti)
Ta odredba začne veljati 1. avgusta 2011.
Št. 0071-105/2011
Ljubljana, dne 21. junija 2011
EVA 2011-2511-0066
dr. Roko Žarnić l.r. 
Minister 
za okolje in prostor

Priloga
1: Tabela con glede obremenjenosti zraka zaradi onesnaženosti z arzenom in
kadmijem
Priloga
2: Karta con glede obremenjenosti zraka zaradi onesnaženosti z arzenom in
kadmijem
Priloga
3: Tabela stopnje onesnaženosti
Priloga
4: Tabela A in B