1. člen
(Namen in področje uporabe priporočil)
(1) Evropski bančni organ je na podlagi prvega odstavka
člena 16Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES (UL L št. 331 z dne 15. decembra 2010, str. 12; v
nadaljevanju Uredba (EU) št. 1093/2010) dne 28. marca 2018 objavil
Priporočila o oddajanju v zunanje izvajanje ponudnikom storitev v oblaku (v
nadaljevanju: priporočila), ki so objavljene na njegovi spletni strani.
(2) Priporočila iz prvega odstavka tega člena podrobneje
opredeljujejo nadzorniške zahteve do institucij, ki ali uporabljajo ali
nameravajo uporabljati storitve v oblaku, kot te opredeljuje 3. točka 2.
poglavja priporočil.
(3) Priporočila se uporabljajo za:
1.     
finančne institucije, kot so opredeljene v členu 4(1) Uredbe (EU) št.
1093/2010 in
2.     
pristojne organe, kot so opredeljeni v členu 4(2)(i) Uredbe (EU) št.
1093/2010.
2. člen
(Vsebina sklepa in obseg uporabe priporočil)
(1) S tem sklepom Banka Slovenije določa uporabo priporočil
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji,
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami.
(2) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v celoti
upoštevala določbe priporočil v delu, v katerem se nanašajo na izvajanje nalog
in pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. julija 2018.
Ljubljana, dne 16. maja
2018
Primož Dolenc l.r.
Namestnik predsednika
Sveta Banke Slovenije