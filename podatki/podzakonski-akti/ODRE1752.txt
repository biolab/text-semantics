1. člen
Sprejme se splošni del gozdnogospodarskega načrta
gozdnogospodarske enote Sodražica, št. 06-20/98 z dne 29. 6. 2001, ki ga je
izdelal Zavod za gozdove Slovenije, Območna enota Kočevje, za obdobje od 1. 1.
1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Sodražica na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Sodražica je izdelan v treh izvodih za 2899,33 hektarjev gozdov, ki
ležijo v gozdnogospodarskem območju Kočevje, v občinah Ribnica in Sodražica, oziroma
v katastrskih občinah Sodražica, Žimarice, Gora, Zamostec, Vinice, Sušje in
Velike Poljane.
3. člen
Po en izvod splošnega dela gozdnogospodarskega načrta
gozdnogospodarske enote Sodražica je na vpogled na sedežu Zavoda za gozdove
Slovenije, Območne enote Kočevje, Rožna ulica 39, Kočevje, na sedežu Zavoda za
gozdove Slovenije, Krajevne enote Travna gora, Trg 25. maja 10, Sodražica, in
na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Sodražica.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-06-2/00
Ljubljana, dne 16. oktobra 2001.
Minister 
za kmetijstvo, gozdarstvo in prehrano 
mag. Franc But l. r.