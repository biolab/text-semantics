1. člen
(opredelitev pojmov)
(1) Uredba (EU) št. 1095/2010 je Uredba (EU) št. 1095/2010
Evropskega parlamenta in Sveta z dne 24. novembra 2010 o ustanovitvi Evropskega
nadzornega organa (Evropski organ za vrednostne papirje in trge) in o spremembi
Sklepa št. 716/2009/ES ter razveljavitvi Sklepa Komisije 2009/77/ES (UL L št.
331 z dne 15. 12. 2010, str. 84) v vsakokrat veljavnem besedilu.
(2) Uredba (EU) št. 648/2012 je Uredba (EU) št. 648/2012
Evropskega parlamenta in Sveta z dne 4. julija 2012 o izvedenih finančnih
instrumentih OTC, centralnih nasprotnih strankah in repozitorijih sklenjenih
poslov (UL L št. 201 z dne 27. 7. 2012, str. 1) v vsakokrat veljavnem besedilu.
(3) Uredba (EU) št. 909/2014 je Uredba (EU) št. 909/2014
Evropskega parlamenta in Sveta z dne 23. julija 2014 o izboljšanju ureditve
poravnav vrednostnih papirjev v Evropski uniji in o centralnih depotnih družbah
ter o spremembi direktiv 98/26/ES in 2014/65/EU ter Uredbe (EU) št. 236/2012
(UL L št. 257 z dne 28. 8. 2014, str. 1) v vsakokrat veljavnem besedilu.
(4) Uredba o izvajanju Uredbe (EU) o centralnih nasprotnih
strankah je Uredba o izvajanju Uredbe (EU) o izvedenih finančnih instrumentih
OTC, centralnih nasprotnih strankah in repozitorijih sklenjenih poslov (Uradni
list RS, št. 22/13).
(5) Uredba o izvajanju Uredbe (EU) o centralnih depotnih
družbah je Uredba o izvajanju Uredbe (EU) o izboljšanju ureditve poravnav vrednostnih
papirjev v Evropski uniji in o centralnih depotnih družbah (Uradni list RS, št.
60/16).
(6) ESMA je Evropski organ za vrednostne papirje in trge
ustanovljen z Uredbo (EU) št. 1095/2010.
(7) Centralna depotna družba je pravna oseba, ki je
opredeljena 1. točki prvega odstavka 2. člena Uredbe (EU) št. 909/2014.
(8) Centralna nasprotna stranka je oseba, kot je opredeljena
v 16. točki prvega odstavka 2. člena Uredbe (EU) št. 909/2014.
(9) Mesto trgovanja je mesto trgovanja kot je opredeljeno v
42. točki prvega odstavka 2. člena Uredbe (EU) št. 909/2014.
2. člen
(smernice)
(1) ESMA je na podlagi prvega odstavka 16. člena Uredbe (EU)
št. 1095/2010 ter tretjega odstavka 53. člena Uredbe (EU) št. 909/2014, dne 8.
junija 2017, objavila Smernice – Dostop centralne depotne družbe (CDD) do
podatkov o poslih centralnih nasprotnih strank (CNS) in mest trgovanja
(ESMA70-151-298 SL) (v nadaljnjem besedilu: smernice).
(2) Smernice so objavljene na spletni strani Agencije za trg
vrednostnih papirjev in ESMA.
(3) Smernice se uporabljajo za centralne depotne družbe,
centralne nasprotne stranke, mesta trgovanja in organe pristojne za nadzor nad
navedenimi osebami.
3. člen
(obseg uporabe smernic)
(1) S tem sklepom Agencija za trg vrednostnih papirjev določa
uporabo smernic za:
-       
centralne depotne družbe, ki so v skladu z Uredbo (EU) št. 909/2014 in
Uredbo o izvajanju Uredbe (EU) o centralnih depotnih družbah pridobile
dovoljenje Agencije za trg vrednostnih papirjev;
-       
centralne nasprotne stranke, ki so v skladu z Uredbo (EU) št. 648/2012
ter Uredbo o izvajanju Uredbe (EU) o centralnih nasprotnih strankah pridobile
dovoljenje Agencije za trg vrednostnih papirjev;
-       
osebe, ki so pridobile dovoljenje Agencije za trg vrednostnih papirjev
za opravljanje investicijskih storitev in poslov ali upravljanje organiziranega
trga, če te osebe upravljajo mesto trgovanja in
-       
Agencijo za trg vrednostnih papirjev, kadar v vlogi pristojnega organa
izvaja pristojnosti in naloge nadzora nad subjekti iz prejšnjih točk tega
odstavka.
(2) Agencija za trg vrednostnih papirjev pri opravljanju
nalog in pristojnosti nadzora v celoti upošteva določbe smernic v delu, v
katerem se nanašajo na izvajanje pristojnosti in nalog nadzora.
4. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Št. 00700-7/2017-3
Ljubljana, dne 3. avgusta 2017
EVA 2017-1611-0085
Predsednik Sveta
Agencije za trg vrednostnih papirjev
mag. Miloš Čas l.r.