1
Za kulturni spomenik državnega pomena se razglasi enoto
dediščine:
-       
Podolševa – Gospodarsko poslopje Podolševa 20 (EŠD 4584).
Enota ima zaradi kulturnih, krajinskih,
tehniško-arhitekturnih in drugih izjemnih lastnosti poseben pomen za Republiko
Slovenijo. Zato jo razglašamo za kulturni spomenik državnega pomena z
lastnostmi tehniškega spomenika.
2
Lastnosti, ki utemeljujejo razglasitev za spomenik državnega
pomena:
Gospodarsko poslopje ima izjemno dominantno lego v prostoru
ob panoramski cesti južno od gore Olševe. Svojska je arhitekturna zasnova iz
dveh delno zidanih delno lesenih, vzporedno postavljenih stavb, ki sta med
seboj povezani z dvema mostovžema, tako da površina streh daje vtis
četverokotnika. Ohranjena zasnova je iz sredine 19. stol. Posebno tehniško
vrednost imajo številne naprave in pripomočki v notranjščini, ki jih je prvotno
poganjala voda preko glavnega vodnega kolesa. Številna pogonska kolesa, ki so
med seboj povezana z jeklenimi žicami ali jermenicami pa poganjajo različne
stroje in naprave. Navedeno poudarja zgodovinsko in etnološko pričevalnost
načina življenja na visokogorski, samooskrbni kmetiji, ki daje Macesnikovi
domačiji izjemen pomen za slovenski prostor.
3
Spomenik obsega zemljišče,
parcelno številko *1/1, k.o. Logarska dolina. Meja spomenika je določena na
katastrskem načrtu v merilu 1: 2880 z dne 4. 9. 2002, meja spomenika in
vplivnega območja pa vrisana na temeljnem topografskem načrtu v merilu 1: 5000.
Izvirnika načrtov, ki sta sestavni del tega odloka, hranita Ministrstvo za
kulturo, Uprava Republike Slovenije za kulturno dediščino, in Zavod za varstvo
kulturne dediščine Slovenije (v nadaljevanju: ZVKDS). Meja spomenika se objavi
na publikacijski karti v merilu 1: 5000, ki je kot priloga sestavni del tega
odloka.
Vplivno območje spomenika obsega območje, zarisano na
topografskem načrtu v merilu 1:5000. Obsega območja gospodarskega poslopja ter
travnike in pašnike na vzhodu in zahodu do panoramske ceste, na severu do
panoramske ceste ter na jugu do gozdnega roba, kjer bi načrtovali objekte ali
uporabo, ki bi s svojo velikostjo, obliko ali funkcijo lahko negativno vplivali
na zaščitene funkcionalne in vizualne elemente spomenika.
4
Za spomenik velja varstveni režim, ki določa:
-       
varovanje arhitekturnih, krajinskih, tehniških in etnoloških vrednot v
celoti, v njihovi izvirnosti in neokrnjenosti,
-       
prepoved predelav vseh arhitekturnih in tehniških prvin stavbe, ki so
ovrednotene kot del spomenika, zlasti značilnih ohranjenih tehniških delov
opreme,
-       
podrejanje vsake rabe in vseh posegov v gospodarsko poslopje ter v
odprti prostor ohranjanju in vzdrževanju varovanih spomeniških lastnosti,
-       
omogočanje predstavitve celote in posameznih zaščitenih elementov,
-       
podrejanje vsake rabe in vseh posegov v domačijo in njene objekte ter
pripadajoči odprti prostor ohranjanju in vzdrževanju varovanih spomeniških
lastnosti: značilnega tlorisa, razporeda posameznih domačijskih stavb in druge
opreme domačije, varovanje vedut na domačijsko celoto in ohranitev pogledov z
domačije na širšo, nepozidano okolico,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj ožjega območja domačije je prepovedano postavljanje objektov
trajnega ali začasnega značaja, vključno z nadzemno in podzemno infrastrukturo
ter nosilci reklam, razen v primerih, ki jih s predhodnim kulturnovarstvenim
soglasjem odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe stanovalcev, vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, tehniških,
etnoloških vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in njegovih delov in situ, v
tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsak poseg v spomenik, njegove dele ali zemljišče, je
potrebno predhodno pridobiti kulturnovarstvene pogoje in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika. Varstveni režim lahko omejuje lastninsko pravico
le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga: (črtana)

Odlok o razglasitvi Gospodarsko poslopje na
Macesnikovi domačiji v Podolševi za kulturni spomenik državnega pomena (Uradni
list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Gospodarsko poslopje na Macesnikovi domačiji v
Podolševi za kulturni spomenik državnega pomena (Uradni list RS, št. 54/03) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.