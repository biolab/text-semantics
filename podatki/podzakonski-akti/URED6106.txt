I. UVODNE DOLOČBE
1. člen
(vsebina)
Ta uredba določa minimalno obvezno
metodologijo priprave in izvedbe ter način spremljanja in vrednotenja učinkov
regionalnega razvojnega programa (v nadaljnjem besedilu: RRP).
2. člen
(območje priprave RRP)
RRP se pripravi za območje razvojne regije
(v nadaljnjem besedilu: regija).
3. člen
(obdobje priprave RRP)
RRP se pripravi za programsko obdobje iz
prvega odstavka 5. člena Zakona o spodbujanju skladnega regionalnega razvoja
(Uradni list RS, št. 20/11 in 57/12; v nadaljnjem besedilu: zakon).
II. VSEBINA IN STRUKTURA RRP
4. člen
(vsebina RRP)
RRP mora vsebovati:
1.    
analizo regionalnih razvojnih potencialov,
opredelitev ključnih razvojnih ovir in prednosti regije, vključno s položajem
regije v mednarodnem prostoru,
2.    
opredelitev vizije razvoja regije,
3.    
opredelitev in utemeljitev razvojnih
specializacij regije,
4.    
opredelitev in opis (strateških) razvojnih
ciljev regije,
5.    
opredelitev in opis razvojnih prioritet regije
s kvantificiranimi kazalniki in navedbo virov podatkov za spremljanje
kazalnikov,
6.    
skupno okvirno finančno oceno vrednosti RRP,
7.    
opredelitev in podroben opis ukrepov v okviru
posamezne prioritete z:
- 
opisom predvidenih aktivnosti, s katerimi se bo
izvajal ukrep,
- 
časovnim načrtom za izvedbo,
- 
okvirnim finančnim ovrednotenjem in
predvidenimi viri financiranja,
- 
prikazom kvantificiranih kazalnikov in virov
spremljanja kazalnikov,
8.    
opredelitev sistema spremljanja, vrednotenja in
organiziranosti izvajanja RRP,
9.    
opredelitev sistema informiranja in obveščanja
javnosti o načrtovanju in izvajanju RRP ter
10. 
predstavitev najpomembnejših regijskih
projektov, pri čemer mora biti vsak projekt okvirno predstavljen tako, da je
njegova sestava naslednja:
- 
delovni naziv projekta,
- 
povzetek projekta,
- 
navedbo prioritete in ukrepa, v katera se
uvršča projekt,
- 
ciljna skupina, ki ji je projekt namenjen, in
analiza njenih potreb,
- 
opis namena in ciljev projekta ter opis
skladnosti z razvojno specializacijo regije,
- 
predstavitev nosilca projekta oziroma skupine
partnerjev,
- 
opis posameznih aktivnosti,
- 
okvirni časovni načrt projekta,
- 
prostorska opredelitev primernih lokacij za
izvajanje aktivnosti,
- 
prikaz okvirne finančne ocene po aktivnostih in
okvirne celotne vrednosti,
- 
prikaz okvirne celotne vrednosti po predvidenih
virih financiranja in
- 
opis kazalnikov ter navedba virov podatkov za
spremljanje kazalnikov.
5. člen
(usklajenost RRP)
(1) RRP mora biti usklajen s
strategijo razvoja Slovenije in razvojnimi politikami.
(2) RRP mora biti skladen z državnim
strateškim prostorskim aktom. Regija mora pri pripravi RRP pridobiti smernice ministrstva,
pristojnega za prostor, glede prostorskega razvoja v regiji.
(3) RRP mora biti skladen z
varstvenimi in razvojnimi dokumenti zavarovanih in varovanih območij.
(4) RRP mora izkazovati način razvoja
primerjalnih prednosti regije v odnosu do sosednjih regij in v mednarodnem
razvojnem povezovanju.
(5) RRP regije, v kateri je oblikovano
območno razvojno partnerstvo v skladu s 17. členom zakona, mora vključevati
tudi območni razvojni program.
III. POSTOPEK PRIPRAVE RRP
6. člen
(naloge regionalne razvojne agencije)
Strokovne, tehnične in administrativne
naloge pri pripravi RRP opravlja regionalna razvojna agencija (v nadaljnjem
besedilu: RRA) v sodelovanju z drugimi razvojnimi institucijami v regiji
skladno s programom priprave RRP.
7. člen
(sklep o pripravi RRP)
(1) Razvojni svet regije (v nadaljnjem
besedilu: svet) sprejme sklep o pripravi RRP in program priprave RRP.
(2) Sklep o pripravi RRP vključuje
navedbo območja priprave RRP in zadolžitve drugih razvojnih institucij v
regiji, če poleg RRA sodelujejo pri pripravi RRP.
(3) Program priprave RRP mora
vsebovati:
-      
navedbo vodje projekta priprave RRP in članov
projektne skupine,
-      
navedbo drugih pravnih oseb v večinski javni
lasti, če poleg RRA sodelujejo pri pripravi RRP, ter
-      
časovni in finančni načrt priprave RRP.
(4) Vodja priprave RRP je odgovoren
svetu za vsebinsko in operativno usmerjanje priprave RRP. V projektni skupini
sodelujejo vodje odborov sveta.
(5) Pri programu priprave RRP je treba
upoštevati minimalno obvezno vsebino in strukturo RRP iz 4. člena te uredbe.
(6) Pri programu priprave RRP je treba
upoštevati časovni načrt priprave programa državnih razvojnih prioritet in
investicij tako, da se pripravljata usklajeno.
8. člen
(obveščanje javnosti o pripravi RRP)
RRA objavi sklep o pripravi RRP, program
priprave RRP in sprejet RRP na spletnih straneh RRA, informacijo o tem, kje so
ti dokumenti objavljeni, pa v glasilih občin v regiji ali na drug primeren
način.
9. člen
(usklajevanje z ministrstvom)
(1) Ministrstvo imenuje skrbnika
regije kot osebo za stike med regijo in ministrstvom.
(2) Prek skrbnika regije RRA usklajuje
razvojne cilje regije, kazalnike prioritet, ukrepov in projektov ter
opredelitev razvojnih specializacij regije z ministrstvom, pristojnim za
regionalni razvoj (v nadaljnjem besedilu: ministrstvo). Skrbnik regije skrbi
tudi za usklajenost razvojnih ciljev z ostalimi ministrstvi.
(3) RRA mora pridobiti mnenje
ministrstva o skladnosti RRP z zakonom, izvedbenim dokumentom razvojnega načrtovanja
na državni ravni in razvojnimi politikami. Če ugotovi, da so neskladnosti,
ministrstvo o njih obvesti RRA in zahteva dopolnitev ali uskladitev RRP.
Ministrstvo mora izdati mnenje v roku 45 koledarskih dni od prejema RRP in 30
koledarskih dni od prejema dopolnitve RRP. Če mnenje ni izdano v teh rokih, se
šteje, da je izdano pozitivno mnenje.
(4) Svet sprejme RRP potem, ko prejme
mnenja ministrstva.
10. člen
(spremembe RRP)
Svet spremlja uresničevanje zastavljenih
ciljev RRP in po potrebi predlaga njegove spremembe. Za postopek priprave
sprememb RRP se smiselno uporabljajo določbe te uredbe, ki urejajo postopek
priprave RRP.
IV. URESNIČEVANJE RRP
(črtano)
11. člen
(črtan)
12. člen
(črtan)
13. člen
(črtan)
14. člen
(črtan)
15. člen
(črtan)
16. člen
(črtan)
17. člen
(črtan)
18. člen
(črtan)
19. člen
(črtan)
V. SPREMLJANJE IN VREDNOTENJE UČINKOV RRP
20. člen
(odgovornost za spremljanje in poročila o
izvajanju RRP)
Za spremljanje izvajanja RRP je odgovoren
svet, ki sprejema letna in končno poročilo o izvajanju RRP, ki jih pripravi
RRA.
21. člen
(kazalniki in informacijski sistem)
RRA spremlja kazalnike RRP in izvajanje
dogovorov z informacijskim sistemom ministrstva, v katerega RRA vnese podatke
iz sprejetega RRP, dogovora in projektov.
22. člen
(vsebina poročil)
Letna in končno poročilo o izvajanju RRP
vključujejo:
-      
kratek prikaz sprememb, ki so pomembne za
izvajanje RRP, ter njihov vpliv na doseganje ciljev RRP,
-      
napredek pri doseganju kvantificiranih ciljev z
uporabo fizičnih in finančnih kazalnikov,
-      
dosežene učinke po izvedbi posameznih ukrepov
in projektov in
-      
povzetek pomembnih težav pri izvajanju RRP in
sprejete ukrepe za njihovo odpravo.
23. člen
(predložitev poročil ministrstvu)
Letno poročilo se predloži ministrstvu v
treh mesecih po koncu koledarskega leta, končno poročilo pa v šestih mesecih po
poteku programskega obdobja.
24. člen
(vrednotenje RRP)
Vrednotenja RRP izvaja RRA na način, da se
za posamezne vsebine ali celoten program zagotovijo neodvisni izvajalci
vrednotenja.

Uredba o regionalnih razvojnih programih (Uradni
list RS, št. 69/12)
vsebuje naslednjo prehodno in končno določbo:
»VI. PREHODNA IN KONČNA DOLOČBA
25. člen
(prenehanje
uporabe predpisa)
Z dnem uveljavitve te uredbe se preneha uporabljati
Uredba o regionalnih razvojnih programih (Uradni list RS, št. 31/06, 20/11 –
ZSRR-2 in 57/12 – ZSRR-2A).
26. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o regionalnih
razvojnih programih (Uradni list RS, št. 78/15)
vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po
objavi v Uradnem listu Republike Slovenije.«.