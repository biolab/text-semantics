I. PRVI DEL
I.1. S p l o š n e d o l o č b e
1. člen
Ta pravilnik določa pravice in obveznosti iz prostovoljne
vključitve v zavarovanje za dodaten obseg pravic (v nadaljnjem besedilu:
dodatno zavarovanje), pogoje za sklenitev tega zavarovanja, pogoje za
pridobitev, uživanje in izgubo pravic ter način njihovega uveljavljanja.
Pravilnik ureja tudi medsebojna razmerja med sklenitelji oziroma zavarovanci
tega zavarovanja in Zavodom za pokojninsko in invalidsko zavarovanje Slovenije
– Skladom dodatnega zavarovanja (v nadaljnjem besedilu: sklad).
I.2. T e m e l j n i p o j m i
2. člen
Posamezni pojmi imajo v tem pravilniku naslednji pomen:
-       
“sklenitelj” je fizična oseba, ki zase ali za drugo osebo sklene dodatno
zavarovanje, ali fizična oseba, v imenu katere pravna oseba sklene dodatno
zavarovanje,
-       
“zavarovanec” je fizična oseba, za katero je sklenjeno dodatno
zavarovanje,
-       
“dodatna pravica” je posamezna pravica iz dodatnega zavarovanja,
določena s tem pravilnikom
-       
“dogovorjeno zavarovalno obdobje” je čas dogovorjenega plačevanja premij
za dodatno pravico, od sklenitve dodatnega zavarovanja do predvidenega datuma
izpolnitve pogojev za pridobitev pravic iz obveznega zavarovanja, izražen v
letih (zavarovalnih letih),
-       
“dejansko zavarovalno obdobje” je čas dejanskega plačevanja premij za
posamezno dodatno pravico,
-       
“zavarovalna premija” je denarni znesek, ki ga mora sklenitelj plačati
ali plačevati skladu po pogodbi,
-       
“zavarovalna vsota” je pričakovana vrednost vseh izplačil ob pridobitvi
dodatne pravice,
-       
“kapitalizirana premija” je vsota plačanih premij, zmanjšanih za stroške
poslovanja, revalorizirana s stopnjo rasti cen na drobno, obrestovana z obrestno
mero sklada in povečana z ustreznim delom morebitnega dobička sklada.
3. člen
Nosilec in izvajalec dodatnega zavarovanja je Zavod za
pokojninsko in invalidsko zavarovanje Slovenije – Sklad dodatnega zavarovanja.
4. člen
Sklad izvaja zavarovanje za dodaten obseg pravic na podlagi
zavarovalne pogodbe, ki jo skleneta sklad in sklenitelj dodatnega zavarovanja
(v nadaljnjem besedilu: zavarovalne pogodbe), določb tega pravilnika in pogojev
prostovoljnega zavarovanja za dodaten obseg pravic.
5. člen
Za urejanje medsebojnih razmerij med skleniteljem in skladom,
ki niso izrecno urejena s tem pravilnikom, se uporablja zakon o obligacijskih
razmerjih.
6. člen
Sklad zbira sredstva z zavarovalnimi premijami (v nadaljnjem
besedilu: premijami), določenimi s tem pravilnikom, ter z njihovim
obrestovanjem (kapitalizacijo). Sredstva sklada so ločena od sredstev obveznega
pokojninskega in invalidskega zavarovanja in prostovoljnega zavarovanja po 24.
členu zakona o pokojninskem in invalidskem zavarovanju (v nadaljnjem besedilu:
zakona).
7. člen
Sklad določi premije z aktuarskim izračunom na podlagi tabel
prispevnih stopenj za izračun premij (v nadaljnjem besedilu: tabele).
V tabelah so prispevne stopnje za mesečno, letno in enkratno
plačilo premij (v % od dogovorjene dodatne pravice), izračunane na podlagi
meril, določenih s tem pravilnikom.
II. DRUGI DEL
II.1. P r e d m e t d o d a t n e g a z a v a r o v a n j a
8. člen
Osebe, ki so vključene v obvezno pokojninsko in invalidsko
zavarovanje (v nadaljnjem besedilu: obvezno zavarovanje), lahko sklenejo
zavarovanje za:
1.     
dodatno starostno pokojnino,
2.     
dodatno starostno pokojnino z invalidsko pokojnino (v nadaljnjem
besedilu: dodatno invalidsko pokojnino),
3.     
dodatno družinsko pokojnino
4.     
dodatno invalidnino.
Dodatno zavarovanje se lahko sklene tudi za kombinacijo
navedenih dodatnih zavarovanj, razen kombinacije dodatnih zavarovanj iz 1. in
2. točke tega člena.
II.2. P o g o j i z a s k l e n i t e v z a v a r o v a n j a
9. člen
Zavarovanec obveznega zavarovanja lahko, najkasneje 5 let
pred izpolnitvijo pogojev za starostno pokojnino po zakonu, sklene zavarovanje:
1.     
za dodatno starostno pokojnino, vendar pred dopolnitvijo starosti 60 let
(moški) oziroma 55 let (ženska),
2.     
za dodatno invalidsko pokojnino ali dodatno invalidnino, če je zdrav,
kar potrdi z lastno izjavo in ni starejši od 58 let (moški) ali 53 let
(ženska).
Za ugotovitev zdravstvenega stanja sklad
določi pregled pri invalidski komisiji zavoda:
- 
če je dogovorjena dodatna invalidska pokojnina višja kot 100% zneska
najvišje pokojninske osnove, veljavne ob sklepanju dodatnega zavarovanja,
- 
če je dogovorjena dodatna invalidnina višja kot 25% zneska najvišje
pokojninske osnove
- 
in v drugih primerih, ko sklad meni, da je to potrebno.
Na podlagi ugotovitev komisije lahko sklad
odstopi od zavarovalne pogodbe.
3.     
za dodatno družinsko pokojnino najkasneje do svoje starosti 60 let
(moški) ali 55 let (ženska), in sicer za:
- 
zakonca in starše najkasneje pri njihovi starosti 50 let (moški) ali 45
let (ženska),
- 
otroke najkasneje pri starosti 21 let, če pa so ti invalidi in jih
zavarovanec preživlja, ne glede na starost.
II.3. N a č i n i z a v a r o v a n j a
10. člen
Sklenitelj se lahko zavaruje za:
-       
dodatno starostno pokojnino brez vračila kapitalizirane premije,
-       
dodatno starostno pokojnino z vračilom kapitalizirane premije,
-       
dodatno starostno pokojnino z vračilom kapitalizirane premije ali
izplačilom dodatne pokojnine do tedaj, ko bi umrli uživalec dodatne pokojnine
dopolnil 78 let starosti,
-       
dodatno invalidsko pokojnino brez vračila dela kapitalizirane premije,
-       
dodatno invalidsko pokojnino z vračilom dela kapitalizirane premije,
-       
dodatno invalidsko pokojnino z vračilom dela kapitalizirane premije ali
izplačilom dela dodatne pokojnine do tedaj, ko bi umrli uživalec dodatne
pokojnine dopolnil 78 let starosti,
-       
dodatno družinsko pokojnino z vračilom kapitalizirane premije,
-       
dodatno družinsko pokojnino z vračilom kapitalizirane premije ali
izplačilom dodatne pokojnine do tedaj, ko bi umrli uživalec dodatne pokojnine
dopolnil 78 oziroma 26 let starosti,
-       
dodatno invalidnino brez vračila kapitalizirane premije.
Dodatno zavarovanje brez vračila kapitalizirane premije je
zavarovanje, pri katerem ob smrti sklenitelja v dogovorjenem zavarovalnem
obdobju plačane premije ostanejo skladu.
Dodatno zavarovanje z vračilom kapitalizirane premije je
zavarovanje, pri katerem sklad ob smrti sklenitelja v dogovorjenem zavarovalnem
obdobju vrne kapitalizirano premijo osebi, določeni v zavarovalni pogodbi, ali
dedičem.
Dodatno zavarovanje z vračilom kapitalizirane premije ali
izplačilom dodatne pokojnine do tedaj, ko bi umrli uživalec dodatne pokojnine
dopolnil 78 oziroma 26 let starosti je zavarovanje, pri katerem sklad ob smrti
sklenitelja v dogovorjenem zavarovalnem obdobju vrne kapitalizirano premijo
osebi, določeni v zavarovalni pogodbi, ali dedičem. Ob smrti uživalca dodatne
pokojnine pa sklad izplača neizplačane dodatne pokojnine osebi, določeni v
zavarovalni pogodbi, ali dedičem, v skladu z 51. členom tega pravilnika.
Pri dodatni invalidski pokojnini po 5. in 6. alinei vrača
sklad le tisti del kapitalizirane premije, ki se nanaša na dodatno starostno
pokojnino, pri izplačilu neizplačanih dodatnih pokojnin po 6.alinei pa
neizplačane dodatne pokojnine do tedaj, ko bi umrli uživalec dodatne pokojnine
dopolnil 78 let starosti.
II.4. V r s t e d o d a t n i h p r a v i c
II.4.1. Dodatna starostna pokojnina
11. člen
Zavarovanec pridobi pravico do dodatne starostne pokojnine po
prenehanju obveznega zavarovanja in po preteku najmanj petletnega plačevanja
premije za dodatno starostno pokojnino ter po izpolnitvi enega od naslednjih
pogojev:
-       
starosti 63 let (moški) ali 58 let (ženska) in 20 let pokojninske dobe,
ali
-       
starosti 65 let (moški) ali 60 let (ženska) in najmanj 15 let
zavarovalne dobe, ali
-       
starosti 58 let (moški) ali 53 let (ženska) in najmanj 40 let (moški)
ali najmanj 35 let pokojninske dobe (ženska).
Pri dopolnitvi pogoja starosti iz prejšnjega odstavka se
upošteva znižanje starostne meje po določbi 42. člena zakona.
II.4.2. Dodatna invalidska pokojnina
12. člen
Zavarovanec, pri katerem je pravnomočno ugotovljena prva
kategorija invalidnosti (prva alinea 34. člena zakona), pridobi pravico do
dodatne invalidske pokojnine po plačilu vseh premij za dodatno invalidsko
pokojnino, vključno s premijo za mesec, v katerem je nastala invalidnost, če
izpolni enega od naslednjih pogojev:
-       
da je nastala invalidnost v celoti zaradi poškodbe pri delu ali poklicne
bolezni, ne glede na pokojninsko dobo, ali
-       
da je nastala invalidnost zaradi poškodbe izven dela, bolezni ali zaradi
več vzrokov, in pokojninska doba zavarovanca pokriva najmanj tretjino obdobja
od dopolnjenih 20 let starosti do nastanka invalidnosti. Če ima zavarovanec, ki
mu čas šolanja ni upoštevan v zavarovalni dobi, višjo strokovno izobrazbo, se
šteje tretjina dobe od dopolnjenega 23. leta starosti, če ima visoko strokovno
izobrazbo, pa od dopolnjenega 26. leta starosti.
II.4.3. Dodatna družinska pokojnina
13. člen
Zavarovani družinski člani za dodatno družinsko pokojnino so
lahko:
-       
zakonec ali oseba, ki živi s skleniteljem v izvenzakonski skupnosti
-       
otroci (zakonski ali nezakonski, posvojenci; pastorki, vnuki in drugi
otroci brez staršev), ki jih sklenitelj preživlja,
-       
starši, (oče in mati, očim in mačeha) in posvojitelji, ki jih sklenitelj
preživlja,
-       
bratje in sestre, ki jih sklenitelj preživlja in nimajo lastnih sredstev
za preživljanje.
14. člen
Zavarovanec pridobi pravico do dodatne družinske pokojnine po
preteku najmanj petletnega plačevanja premij za dodatno družinsko pokojnino,
pod pogojem, da je umrli sklenitelj:
-       
dopolnil najmanj pet let zavarovalne dobe ali najmanj deset let
pokojninske dobe, ali
-       
izpolnil pogoje za starostno ali invalidsko pokojnino, ali
-       
užival starostno ali invalidsko pokojnino,
pri čemer mora zavarovanec izpolnjevati
pogoje iz 72. do 79., 82. in 83. ter prvega odstavka 171. člena zakona.
II.4.4. Dodatna invalidnina
15. člen
Zavarovanec dodatnega zavarovanja pridobi pravico do dodatne
invalidnine, če invalidska komisija zavoda ugotovi, da ima najmanj 30% telesno
okvaro po 152. členu zakona, ki je posledica poškodbe pri delu ali poklicne
bolezni po 30. ali 32. členu zakona, in je nastala po sklenitvi zavarovalne
pogodbe. Pogoj za pridobitev pravice je tudi, da so plačane vse premije za
dodatno invalidnino, vključno s premijo za mesec, v katerem je nastala telesna
okvara.
II.4.5. Najmanjša dodatna pravica
16. člen
Najmanjša dodatna pravica znaša 15% najnižje pokojninske
osnove po 53. členu zakona, ki velja v mesecu, v katerem sklad ugotavlja
dodatno pravico.
III. TRETJI DEL
III.1. I z r a č u n p r e m i j
17. člen
Zavarovalna premija je odvisna od:
1.     
prispevne stopnje, ki jo določa upravni odbor sklada, glede na:
- 
spol sklenitelja ,
- 
starost sklenitelja ob sklenitvi dodatnega zavarovanja,
- 
dogovorjeno zavarovalno obdobje,
- 
izbrani način dodatnega zavarovanja,
- 
obrestno mero, ki jo priznava sklad,
- 
tablice smrtnosti,
- 
poslovne stroške izvajanja dodatnega zavarovanja in
- 
podatke o številu invalidskih upokojitev oziroma številu telesnih okvar
v obveznem zavarovanju
2.     
višine dogovorjene dodatne starostne ali invalidske pokojnine ali
dodatne invalidnine ali zavarovalne vsote za dodatno družinsko pokojnino, in
3.     
načina plačila premij.
18. člen
Premija je zmnožek dogovorjene dodatne pravice in ustrezne
prispevne stopnje po tabelah iz 7. člena tega pravilnika, izražene v odstotkih.
Premijo se izračuna po naslednjem obrazcu:
P = DP pr × 100
pri čemer je:
P – premija,
DP – dogovorjena dodatna pravica
pr – prispevna stopnja, ki je določena po
načelu enakosti pričakovanih glavnic
Načelo enakosti pričakovanih glavnic v zavarovanju določa
naslednji obrazec:
E(Z) = E(V)
pri čemer je:
Z – razobrestena (diskontirana) vrednost
vsote vseh plačil premij v začetku dogovorjenega zavarovalnega obdobja,
E(Z) – njena pričakovana vrednost v začetku
dogovorjenega zavarovalnega obdobja po tablicah smrtnosti, ali podatkih o
številu invalidskih upokojitev ali številu telesnih okvar v obveznem
zavarovanju.
V – razobrestena (diskontirana) vrednost
zavarovalne vsote v začetku dogovorjenega zavarovalnega obdobja,
E(V) – njena pričakovana vrednost v začetku
dogovorjenega zavarovalnega obdobja po tablicah smrtnosti ali podatkih o
številu invalidskih upokojitev ali številu telesnih okvar v obveznem
zavarovanju.
19. člen
Če sklene sklenitelj zavarovanje za več dodatnih pravic, se
izračuna premijo za vsako posamezno dodatno pravico posebej.
III.2. P l a č e v a n j e p r e m i j
20. člen
Sklenitelj plačuje premije mesečno, letno ali v enkratnem
znesku .
21. člen
Sklenitelj plačuje mesečno premijo za tekoči mesec najkasneje
do l8. dne vsakega meseca.
Če se sklenitelj odloči za enkratno letno plačilo vseh 12
mesečnih premij, plača letno premijo vnaprej do zadnjega dne prvega meseca
zavarovalnega leta. Letna premija je manjša za priznani obrestovalni faktor za
vnaprejšnja plačila, ki je odvisen od priznane obrestne mere po 18. členu tega
pravilnika.
22. člen
Sklenitelj plača premijo v enkratnem znesku v 30 dneh po
sklenitvi zavarovalne pogodbe.
Pri tem plačilu se izračuna premija A po načelu enakosti
pričakovanih glavnic po naslednjem obrazcu:
A =
E(Z) = E(V),
pri čemer je pomen
kratic določen v 18. členu tega pravilnika.
23. člen
Če sklenitelj ne plača dogovorjene premije v času iz 21. ali
22. člena tega pravilnika, mu pošlje sklad opomin. Sklenitelj mora v 8 dneh po
prejemu opomina plačati premijo, stroške opomina in zamudne obresti, ki jih
določi upravni odbor sklada.
24. člen
Namesto sklenitelja lahko prevzame obveznost plačevanja
premij njegov delodajalec ali druga pravna oseba, kar uredita z medsebojnim
sporazumom. Sklenitelj predloži izjavo delodajalca o prevzemu obveznosti
plačevanja premij ob sklenitvi dodatnega zavarovanja.
III.3. S p r e m e m b a p r i s p e v n e s t o p n j e
25. člen
Prispevna stopnja se spremeni, ko se spremeni obrestna mera
sklada, tablice smrtnosti ali podatki o številu invalidskih upokojitev oziroma
številu telesnih okvar v obveznem zavarovanju.
Pri spremenjeni obrestni meri, spremenjenih tablicah
smrtnosti ali podatkih o številu invalidskih upokojitev oziroma številu
telesnih okvar v obveznem zavarovanju, se prispevne stopnje pomnožijo s
korekturnim faktorjem, tako, da se ohrani načelo enakosti pričakovanih glavnic
po naslednjem obrazcu:
pr2 =
k × pr1,
pri čemer je:
pr1 – prispevna stopnja pred spremembo
pr2 – spremenjena prispevna stopnja
k – korekturni faktor, ki zagotavlja enakost
glavnic pri spremembi obrestne mere, tablic smrtnosti ali podatkov o številu
invalidskih upokojitev oziroma številu telesnih okvar v obveznem zavarovanju.
Sklad tekoče spremlja podatke iz prvega odstavka tega člena
in jih upošteva pri izračunu prispevnih stopenj.
III.4. S p r e m e m b a z a v a r o v a l n i h p o g o j e v
26. člen
Pogodbeni stranki se lahko najkasneje 15 dni pred potekom
zavarovalnega leta dogovorita o spremembi načina plačila premij. Na podlagi
dogovora izračuna sklad novo premijo, tako, da je ohranjeno načelo enakosti
pričakovanih glavnic.
27. člen
Pogodbeni stranki se lahko najkasneje do 15. decembra
tekočega leta dogovorita za spremembo premije in dogovorjene dodatne pravice za
naslednje koledarsko leto.
Premije pri spremembah iz prvega odstavka tega člena se
seštevajo po načelu enakosti pričakovanih glavnic po naslednjem obrazcu:
P =
DP1 × pr1 / 100 + DP2 × pr2 / 100
pri čemer je:
P – premija
DP1 – predhodno dogovorjena dodatna pravica
pr1 – prispevna stopnja, ki je veljala za
predhodno dogovorjeno dodatno pravico
DP2 – razlika do nove dodatne pravice
pr2 – prispevna stopnja, ki ustreza novim
pogojem na dan dodatnega zavarovanja za razliko DP2
Skupna nova dodatna pravica DP je:
DP =
DP1 + DP2
IV. ČETRTI DEL
IV.1. V z r o k i p r e n e h a n j a d o d a t n e g a z a v
a r o v a n j a
28. člen
Dodatno zavarovanje preneha:
1.     
če sklenitelj izgubi lastnost zavarovanca v obveznem zavarovanju, z dnem
izgube lastnosti zavarovanca obveznega zavarovanja, ali
2.     
ko zavarovanec pridobi posamezno pravico iz dodatnega zavarovanja, z
dnem pridobitve te pravice (razen pri pridobitvi dodatne invalidnine), ali
3.     
če sklenitelj po lastni želji izstopi iz tega zavarovanja, z dnem, ki ga
pismeno določi in sporoči skladu sam sklenitelj, ali
4.     
če sklenitelj kljub pismenemu opominu ne plača premije za 3 mesece
(delno plačilo premije se obravnava, kot da premija ni plačana), z zadnjim dnem
meseca, za katerega je bila plačana zadnja premija, ali
5.     
s smrtjo sklenitelja ali zavarovanca, z dnem smrti.
IV.2. P o s l e d i c e p r e n e h a n j a d o d a t n e g a
z a v a r o v a n j a
29. člen
Če preneha dodatno zavarovanje po 1., 3. ali 4. točki 28.
člena tega pravilnika, in premije, plačane do prenehanja zavarovanja ter
dejansko zavarovalno obdobje zagotavljajo vsaj najmanjšo dodatno pravico,
pridobi zavarovanec to pravico ob izpolnitvi ostalih pogojev po zavarovalni
pogodbi.
Ne glede na določbo prvega odstavka lahko sklenitelj v
izrednih primerih,tudi če premije zagotavljajo najmanjšo dodatno pravico,
zahteva izplačilo kapitalizirane premije za dodatno starostno ali družinsko
pokojnino.
O zahtevkih iz prejšnjega odstavka odloča upravni odbor
sklada, ki za takšne primere določa posebno obrestno mero, nižjo od redne
obrestne mere sklada, in rok, v katerem bo sklad izplačal kapitalizirano
premijo.
30. člen
Če preneha dodatno zavarovanje po 1., 3. ali 4. točki 28.
člena tega pravilnika, in premije, plačane do prenehanja zavarovanja ali
dejansko zavarovalno obdobje ne zagotavljajo vsaj najmanjše dodatne pravice,
lahko sklenitelj:
1.     
pusti kapitalizirano premijo v skladu.
Na podlagi nove zavarovalne pogodbe lahko
sklenitelj, kadarkoli do izpolnitve pogojev za pridobitev pravice do pokojnine
iz obveznega zavarovanja, plača premije za manjkajoče zavarovalno obdobje, ali
manjkajoče premije, vključno z veljavnimi obrestmi; dejanska zavarovalna
obdobja in plačane premije iz predhodnega in tekočega zavarovanja se seštevajo
tako, da se vsota manjkajočih premij Z1 z obrestmi (razlika zavarovalne vsote)
izračuna kot razlika med pričakovano zavarovalno vsoto za dogovorjeno dodatno
pravico Z0 in zavarovalno vsoto že plačanih sredstev Z2 po naslednjem obrazcu:
Z1 =
Z0 – Z2
ali
2.     
zahteva vračilo plačanih premij v enkratnem znesku.
Sklad vrne sklenitelju vsoto plačanih
premij, zmanjšanih za stroške poslovanja, revaloriziranih s stopnjo rasti cen
na drobno in obrestovanih z obrestno mero, ki jo za takšne primere določa
upravni odbor sklada, v treh mesecih od zahteve za vračilo.
31. člen
Če preneha dodatno zavarovanje po 2. točki 28. člena tega
pravilnika, vrne sklad premije, plačane za čas po pridobitvi posamezne pravice,
sklenitelju ali pravni osebi (če je plačnik premij pravna oseba) v enem mesecu
po začetku uživanja dodatne pravice.
Če sklenitelj umre, vrne sklad premije, plačane za čas po
izpolnitvi pogojev, dedičem v enem mesecu po predložitvi sklepa o dedovanju,
ali pravni osebi (če je plačnik premij pravna oseba) v enem mesecu od zahteve
za vračilo.
32. člen
Če preneha dodatno zavarovanje po 5. točki 28. člena tega
pravilnika zaradi smrti sklenitelja, ki je bil zavarovan za dodatno starostno
pokojnino brez vračila kapitalizirane premije, ostanejo premije, plačane do
njegove smrti, skladu.
Če je bil sklenitelj zavarovan za dodatno starostno pokojnino
z vračilom kapitalizirane premije ali izplačilom pokojnine do predvidenega 78.
leta starosti, in je umrl v dogovorjenem zavarovalnem obdobju, vrne sklad
kapitalizirano premijo osebi, določeni v zavarovalni pogodbi, v enem mesecu po
prejemu uradnega obvestila o smrti sklenitelja; če ta ni določena, pa dedičem,
v enem mesecu po predložitvi sklepa o dedovanju.
33. člen
Če preneha dodatno zavarovanje po 5. točki 28. člena tega
pravilnika zaradi smrti sklenitelja zavarovanja za dodatno družinsko pokojnino,
premije, plačane do prenehanja zavarovanja in dejansko zavarovalno obdobje pa
zagotavljajo vsaj najmanjšo pravico, pridobi zavarovani družinski član dodatno
pokojnino, ob izpolnitvi ostalih pogojev po zavarovalni pogodbi.
34. člen
Če preneha dodatno zavarovanje po 5. točki 28. člena tega
pravilnika zaradi smrti sklenitelja zavarovanja za dodatno družinsko pokojnino,
in niso izpolnjeni pogoji za najmanjšo dodatno družinsko pokojnino po 16. členu
tega pravilnika, vrne sklad kapitalizirano premijo zavarovanemu družinskemu
članu v enem mesecu po prejemu uradnega obvestila o smrti sklenitelja; če ta
umre, pa njegovim dedičem, v enem mesecu po predložitvi sklepa o dedovanju.
35. člen
Če preneha dodatno zavarovanje po 5. točki 28. člena tega
pravilnika zaradi smrti edinega zavarovanca za dodatno družinsko pokojnino,
vrne sklad kapitalizirano premijo sklenitelju v enem mesecu po prejemu uradnega
obvestila o smrti zavarovanca, če sklenitelj umre, pa njegovim dedičem, v enem
mesecu po predložitvi sklepa o dedovanju.
36. člen
Če preneha dodatno zavarovanje po 2. točki 28. člena
pravilnika in je sklenitelj plačeval premije za več dodatnih pravic, ob
pridobitvi ene dodatne pravice (razen dodatne invalidnine) preneha dodatno
zavarovanje za ostale dodatne pravice.
Če je sklenitelj iz prvega odstavka tega člena plačeval
premije tudi za dodatno družinsko pokojnino, ob pridobitvi dodatne starostne
ali dodatne invalidske pokojnine sklad preveri, ali bi plačane premije za
dodatno družinsko pokojnino in dejansko zavarovalno obdobje ob izpolnitvi
ostalih pogojev po zavarovalni pogodbi, zadoščali za najmanjšo dodatno pravico.
Če najmanjša dodatna pravica ni zagotovljena, vrne sklad
sklenitelju kapitalizirane plačane premije, v enem mesecu po pridobitvi pravice
do dodatne starostne ali invalidske pokojnine. Če pa je najmanjša dodatna pravica
zagotovljena, preverja sklad pogoje za pridobitev dodatne pravice ob smrti
sklenitelja.
Če umre edini zavarovanec za dodatno družinsko pokojnino, se
uporablja 35. člen pravilnika.
V. PETI DEL
V.1. D o d a t n o p l a č i l o
37. člen
Ne glede na določbo 26. in 27. člena tega pravilnika lahko
sklenitelj ali prevzemnik plačevanja, kadarkoli v zavarovalnem obdobju, plača
poleg dogovorjene premije dodatno plačilo v enkratnem znesku, kar se uredi z
dodatkom k pogodbi.
Dodatno plačilo ne more biti manjše od petkratne mesečne
premije ali polovice letne premije, ki jo sicer plačuje.
V.2. D o b i č e k
38. člen
Sklenitelju pripada vsako leto delež v morebitnem dobičku
sklada po sklepu upravnega odbora sklada.
Sklad ugotavlja dobiček za vsak posamezen način zavarovanja
iz 10. člena tega pravilnika posebej.
Delež dobička pripiše sklad zbranim sredstvom skleniteljev in
ustrezno poveča njihove dodatne pravice.
VI. ŠESTI DEL
VI.1. R e v a l o r i z a c i j a p r e m i j, d o d a t n i h
p o k o j n i n i n d o d a t n e i n v a l i d n i n e
39. člen
Sklad mesečno prilagaja kapitalizirano premijo, mesečne
premije in že uveljavljene dodatne pravice, spremembam rasti cen na drobno, ki
jih uradno objavlja Statistični zavod Slovenije.
Revalorizacijo in obrestovanje plačanih premij obračunava
sklad od prvega dne naslednjega meseca po plačilu premije.
VII. SEDMI DEL
VII.1. Z a v a r o v a l n a p o g o d b a
40. člen
Zavarovalno pogodbo skleneta zavarovanec obveznega
zavarovanja in sklad (v nadaljevanju: pogodbeni stranki).
Sestavni del pogodbe so pogoji prostovoljnega zavarovanja za
dodaten obseg pravic, ki jih po pooblastilu skupščine zavoda potrdi upravni
odbor zavoda.
Zavarovalna pogodba vsebuje predvsem podatke o:
1.     
sklenitelju in zavarovancu (če ne gre za isto osebo),
2.     
vrstah dodatnih pravic,
3.     
znesku pričakovane dodatne pravice ali dogovorjene zavarovalne vsote za
dodatno družinsko pokojnino,
4.     
načinu dodatnega zavarovanja
5.     
premiji ob sklenitvi pogodbe,
6.     
dogovorjenem zavarovalnem obdobju
7.     
načinu plačevanja premije,
8.     
zdravstvenem stanju sklenitelja (pri dodatni invalidski pokojnini in
dodatni invalidnini),
9.     
morebitnem prejemniku, ki mu sklad vrne kapitalizirano premijo ob smrti
sklenitelja ali zavarovanca.
Poleg pogojev prostovoljnega zavarovanja za dodaten obseg
pravic, so sestavni del pogodbe tudi izpolnjen vprašalnik o zdravstvenem stanju
sklenitelja (pri dodatni invalidski pokojnini in dodatni invalidnini), izjava o
dopolnjeni pokojninski dobi in morebitna izjava delodajalca o prevzemu
obveznosti plačevanja premij.
41. člen
Ob spremembi zavarovalnih pogojev skleneta sklenitelj in
sklad dodatek k zavarovalni pogodbi.
Če sklenitelj dodatka ne podpiše, ostane v veljavi prvotno
sklenjena zavarovalna pogodba.
Za spremembo zavarovalnih pogojev se ne šteje spremembe
premij zaradi:
-       
spremenjene obrestne mere,
-       
revalorizacije,
-       
spremenjenih tablic smrtnosti,
-       
spremenjenih podatkov o številu invalidskih upokojitev ali številu
telesnih okvar v obveznem zavarovanju.
42. člen
Pogodba začne veljati z dnem podpisa obeh strank.
Vsaka od pogodbenih strank ima pravico odstopiti od pogodbe v
osmih dneh od podpisa pogodbe, če pa je potreben zdravniški pregled, pa v
tridesetih dneh od podpisa. Če pride do odstopa od pogodbe v omenjenih rokih,
se šteje, da pogodba ni bila sklenjena.
VII.2. P r i s t o j n o s t z a s k l e n i t e v z a v a r o
v a l n e p o g o d b e
43. člen
Sklenitelj sklene zavarovalno pogodbo pri območni enoti
zavoda, pri kateri je prijavljen v obvezno zavarovanje, ali pri drugem
pooblaščenem zastopniku sklada.
Pred sklenitvijo zavarovalne pogodbe mora sklad seznaniti
sklenitelja z vsemi dejstvi, ki vplivajo na pridobitev, višino, uživanje in
izgubo dodatne pravice.
Vse zadeve v zvezi z dodatnim zavarovanjem ureja sklenitelj
pri službi iz prvega odstavka tega člena.
44. člen
Sklenitelj ali prevzemnik obveznosti plačevanja plačuje
dogovorjeno premijo po sklenitvi zavarovalne pogodbe do prejema pismenega
obvestila o spremembi premije ali do prenehanja dodatnega zavarovanja, ali v
skladu z medsebojnim sporazumom o plačevanju premij.
Novo premijo, ki je določena v obvestilu, plačuje sklenitelj
od prvega dne tistega meseca, za katerega je obvestilo poslano, če ni z
dodatkom k zavarovalni pogodbi določeno drugače.
45. člen
Sklenitelj mora sporočiti skladu vsako spremembo, ki vpliva
na vsebino pogodbenega razmerja, zlasti pa podatke iz 40. člena tega
pravilnika, najkasneje v enem mesecu od nastanka spremembe.
Če sklenitelj spremembe ne sporoči pravočasno, nosi posledice
po določbah tega pravilnika od dneva nastanka spremembe.
VIII. OSMI DEL
VIII.1. P r i d o b i t e v i n d o l o č i t e v d o d a t n
i h p r a v i c
46. člen
Zavarovanec pridobi dodatno pravico, za katero je bil
zavarovan, ob izpolnitvi pogojev po tem pravilniku. Sklad s posebnim obvestilom
seznani zavarovanca s pridobitvijo in zneskom dodatne pravice.
Pri zavarovanju za dodatno invalidsko pokojnino po 2. točki
8. člena tega pravilnika lahko pridobi zavarovanec le eno dodatno pravico
(invalidsko ali starostno), in sicer tisto, za katero prej izpolni pogoje po
tem pravilniku.
47. člen
Sklad določi dodatno pravico z aktuarskim računom, pri čemer
upošteva plačane premije, stroške poslovanja, revalorizacijo, obrestno mero
sklada in ustrezni del morebitnega dobička.
Ne glede na določbo prvega odstavka tega člena, pripada
zavarovancu, ob izpolnitvi pogojev, pravica do dodatne invalidske pokojnine ali
dodatne invalidnine v pogodbenem znesku z upoštevanjem revalorizacije v skladu
z 39. členom tega pravilnika.
48. člen
Pri določitvi dodatne družinske pokojnine se poleg
kapitalizirane premije upošteva tudi število pričakovanih obrokov.
Za zakonca, otroke, nezmožne za delo po četrtem odstavku 78.
člena zakona, in starše se število pričakovanih obrokov dodatne družinske
pokojnine določi na podlagi njihove starosti ob pridobitvi dodatne pravice, in
veljavnih tablic smrtnosti.
Za ostale otroke je število pričakovanih obrokov enako
razliki med starostjo 26 let in njihovo starostjo ob pridobitvi pravice,
izraženi v mesecih.
49. člen
Ob prvem izplačilu dodatne starostne ali družinske pokojnine,
ali ob enkratnem vračilu kapitalizirane premije upravičencu, ima sklad pravico
zmanjšati znesek izplačila za zneske, ki jih sklenitelj dolguje skladu.
VIII.2. U ž i v a n j e d o d a t n i h p r a v i c
50. člen
Sklad izplačuje zavarovancu dodatne pravice v začetku vsakega
meseca, od prvega meseca po izpolnitvi pogojev do njegove smrti.
51. člen
Otroci uživajo pridobljeno dodatno družinsko pokojnino do
dopolnjenega 26. leta starosti.
Starši in otroci, ki so nezmožni za delo po četrtem odstavku
78. člena zakona, uživajo pridobljeno dodatno družinsko pokojnino do smrti.
Če je več uživalcev dodatne družinske pokojnine, jo sklad
izplačuje po enakih delih, razen, če je z zavarovalno pogodbo določeno drugače.
VIII.3. I z p l a č i l o n e i z p l a č a n i h d o d a t n
i h p o k o j n i n
52. člen
Ob smrti zavarovanca, ki je bil zavarovan na način, določen v
četrtem odstavku 10. člena tega pravilnika, izplača sklad neizplačane zneske:
1.     
dodatne starostne ali dodatne družinske pokojnine, ki so jo uživali
sklenitelj ali zakonec, otroci, nezmožni za delo, ali starši sklenitelja, in bi
jo prejemali do 78. leta starosti zavarovanca, ali
2.     
dodatne družinske pokojnine, ki so jo uživali otroci sklenitelja, in bi
jo uživali do dopolnjenega 26. leta starosti zavarovanca,
v enkratnem znesku osebi, določeni v
zavarovalni pogodbi, v enem mesecu po smrti zavarovanca, ali dedičem, v enem
mesecu po predložitvi sklepa o dedovanju.
IX. DEVETI DEL
IX.1. S o d n o v a r s t v o
53. člen
Za reševanje sporov v zvezi z zavarovalno pogodbo je
pristojno sodišče v Ljubljani.

Pravilnik o prostovoljni vključitvi v
zavarovanje za dodaten obseg pravic (Uradni list RS, št. 11/95) vsebuje naslednjo prehodno in
končno določbo:
»X. DESETI DEL
X.1. P r e h o d n a d o l o č b a
54. člen
Do začetka dela upravnega odbora sklada opravlja njegovo delo
upravni odbor zavoda.
XI. ENAJSTI DEL
XI.1. K o n č n a d o l o č b a
55. člen
Ta pravilnik začne veljati dan po objavi v Uradnem listu
Republike Slovenije.«.

Spremembe pravilnika o prostovoljni vključitvi
v zavarovanje za dodaten obseg pravic (Uradni list RS, št. 70/95) vsebujejo naslednjo končno
določbo:
»III
Spremembe začnejo veljati dan po objavi v Uradnem listu
Republike Slovenije.«.