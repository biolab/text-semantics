1
Odreja se javna razgrnitev splošnega dela gozdnogospodarskega
načrta gozdnogospodarske enote Kokra, izdelanega za obdobje od 1. 1. 2001 do
31. 12. 2010.
2
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Krajevne enote Jezersko-Kokra, Kokra
69a, Preddvor. Javna razgrnitev se začne osmi dan po objavi tega sklepa v
Uradnem listu Republike Slovenije.
3
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Jezersko-Kokra.
4
V času javne razgrnitve bo v prostorih občine Preddvor,
Dvorski trg 10, Preddvor, organizirana javna obravnava. Datum javne obravnave
bo v istih prostorih ter na kraju javne razgrnitve objavljen naknadno.
5
Ta sklep se objavi v Uradnem listu Republike Slovenije.
Št. 322-01-03-2/01-3
Ljubljana, dne 31. avgusta 2001.
Minister 
za kmetijstvo, 
gozdarstvo in prehrano 
mag. Franc But l. r.
 