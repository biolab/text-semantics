I
Vlada Republike Slovenije odreja javno razgrnitev osnutka lokacijskega
načrta za odsek avtoceste Maribor-Lenart (v nadaljevanju: osnutek lokacijskega
načrta), ki ga je izdelal ZUM urbanizem, planiranje, projektiranje d.o.o., pod
številko projekta 1093.15/95, v oktobru 1998 in predloga sprememb in dopolnitev
prostorskih sestavin v naslovu navedenih planskih aktov Občine Pesnica in Občine
Lenart, ki jih je izdelal ZUM d.o.o., v oktobru 1998.
II
Vlada Republike Slovenije ugotavlja, da je osnutek lokacijskega
načrta skladen z zasnovo cestnega omrežja v prostorskih sestavinah dolgoročnega
plana SR Slovenije za obdobje od leta 1986 do leta 2000 (Uradni list SRS, št.
1/86, 41/87, 12/89 in Uradni list RS, št. 36/90, 27/91, 72/95 in 11/99) in s
prostorskimi sestavinami družbenega plana SR Slovenije za obdobje od leta 1986
do leta 1990 (Uradni list SRS, št. 2/86, 41/87, 23/89 in Uradni list RS, št.
72/95 in 11/99, v delu, ki ga opredeljuje osnutek lokacijskega načrta (v
nadaljevanju: državni prostorski planski akti).
III
Vlada Republike Slovenije predlaga Občini Pesnica in Občini
Lenart v obravnavo in sprejem spremembe in dopolnitve planskih aktov občin.
IV
Mestna občina Maribor, Občina Pesnica in Občina Lenart morajo
poskrbeti za izvedbo javne razgrnitve in organizacijo javnih obravnav osnutka
lokacijskega načrta. Občina Pesnica ter Občina Lenart pa tudi predloga sprememb
in dopolnitev planskih aktov občin. Javna razgrnitev traja en mesec in se prične
tretji dan po objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjen osnutek
lokacijskega načrta in predlog sprememb in dopolnitev planskih aktov občin,
pripombe in predloge vsi zainteresirani in prizadeti.
VI
Mestna občina Maribor, Občina Pesnica in Občina Lenart morajo
v roku 30 dni po preteku javne razgrnitve poslati ministru za okolje in prostor
vse zbrane pripombe in predloge. Če v tem roku minister ne prejme pripomb in predlogov
z javne razgrnitve, se šteje, da na osnutek lokacijskega načrta ni pripomb
oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-01/98-4
Ljubljana, dne 22. aprila 1999.
Vlada Republike Slovenije
Marjan Podobnik l. r.
Podpredsednik