I
Minister za okolje, prostor in energijo odreja javno razgrnitev
predloga lokacijskega načrta za navezavo luke Koper na avtocestno omrežje (v
nadaljnjem besedilu: predlog lokacijskega načrta), ki ga je izdelalo podjetje Investbiro
Koper d.d., Koper, št. projekta 48, v juniju 2003, vključno s Poročilom o
vplivih na okolje za navezavo luke Koper na avtocestno omrežje (IMOS GEA
d.o.o., julij 2002, št. 402-26/98-PDP-BL-428) in strokovnimi podlagami.
II
Javna razgrnitev bo potekala na Ministrstvu za okolje, prostor
in energijo, Uradu RS za prostorsko planiranje, Dunajska 21, Ljubljana, v
prostorih Mestne občine Koper, Verdijeva ulica 10, Koper, v prostorih Krajevne skupnosti
Ankaran, Jadranska cesta 66, Ankaran, v prostorih Krajevne skupnosti Bertoki,
Cesta borcev 1, Bertoki in v prostorih Krajevne skupnosti Koper-center,
Verdijeva 9, Koper, v času od 21. 8. 2003 do 21. 9. 2003. 
Javni obravnavi bosta potekali dne 9. 9. 2003 ob 17. uri v
mali gledališki dvorani, Verdijeva 3, Koper in dne 9. 9. 2003 ob 19. uri uri v
prostorih Krajevne skupnosti Bertoki, Cesta borcev 1, Bertoki. V času javne
razgrnitve in obravnave lahko na razgrnjeni predlog lokacijskega načrta dajo
pripombe in predloge vsi zainteresirani organi, organizacije in posamezniki.
Pripombe in predloge se lahko poda pisno ali ustno na javni
obravnavi, na mestih javne razgrnitve kot zapis v knjigo pripomb in predlogov
ali posreduje na elektronski naslov info.urspp@gov.si (v rubriko zadeva navesti
ključne besede “navezava luke Koper na AC “) do konca javne razgrnitve.
III
O pripombah in predlogih, danih v času javne razgrnitve, odloči
pripravljavec po predhodnem mnenju pobudnika izdelave državnega lokacijskega
načrta.
IV
Ta sklep se objavi v Uradnem listu Republike Slovenije.
Št. 352-21-9/02
Ljubljana, dne 12. avgusta 2003.
EVA 2003-2511-0138
mag. Janez Kopač l. r.
Minister
za okolje, prostor in energijo

Priloga: Lokacijski
načrt
 