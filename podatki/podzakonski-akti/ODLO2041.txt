1. člen
S tem odlokom se zaradi zajezitve in
obvladovanja epidemije COVID-19 do nadaljnjega prepoveduje gibanje in zbiranje
ljudi na javnih krajih in površinah v Republiki Sloveniji, prepoveduje dostop
na javna mesta in površine v Republiki Sloveniji ter prepoveduje gibanje izven
občine stalnega ali začasnega prebivališča, razen če ta odlok ne določa
drugače.
2. člen
Ta odlok se ne uporablja za dejavnosti, ki
jih izvajajo pristojne službe, za zagotavljanje izvajanja nalog države,
samoupravnih lokalnih skupnosti in javnih služb.
3. člen
(1) Gibanje, dostop in zadrževanje na
javnem kraju je ob upoštevanju ohranjanja varne razdalje do drugih oseb, ne
glede na določbe 1. člena tega odloka, za posameznike dovoljeno za:
-       
prihod in odhod na delo ter izvajanje delovnih nalog,
-       
opravljanje gospodarskih, kmetijskih in gozdarskih dejavnosti,
-       
odpravljanje neposredne nevarnosti za zdravje, življenje in premoženje,
-       
varstvo in pomoč osebam, ki so potrebne podpore, oziroma zaradi oskrbe
ali nege družinskih članov,
-       
dostop do lekarn, zdravstvenih in sanitarnih storitev,
-       
dostop do tujih diplomatskih in konzularnih predstavništev,
-       
dostop do storitev za nujne primere,
-       
dostop do izvajanja nalog, povezanih z delovanjem pravosodnih organov,
-       
dostop do storitev za osebe s posebnimi potrebami.
(2) Gibanje, dostop in zadrževanje na
javnem kraju je ob upoštevanju ohranjanja varne razdalje do drugih oseb, ne
glede na določbe 1. člena tega odloka, za posameznike dovoljeno za:
-       
dostop do trgovin z živili in kmetijske neposredne prodaje,
-       
dostop do drogerij in drogerijskih marketov,
-       
dostop do prodaje medicinskih proizvodov in zdravstvenih pripomočkov ter
sanitarnih pripomočkov,
-       
dostop do mest za prodajo hrane za živali,
-       
dostop do prodaje in vzdrževanje varnostnih proizvodov in proizvodov za
nujne primere,
-       
dostop do kmetijskih trgovin, vključno s klavnicami, in trgovin za
prodajo semen, krmil in gnojil,
-       
dostop do bencinskih črpalk,
-       
dostop do bank in pošt,
-       
dostop do dostavnih, čistilnih in higienskih storitev,
-       
dostop do komunalnih storitev za opravljanje z odpadki,
-       
dostop do avtomobilskih servisov in servisov kmetijske in gozdarske
mehanizacije in opreme.
(3) Če storitve iz prejšnjega odstavka
niso zagotovljene v občini prebivališča, je dostop dovoljen v drugo občino,
vendar le do najbližje dostopne storitve po javni cesti ali javni poti.
(4) Podrobnejšo opredelitev izjem iz
tega člena za območje posamezne samoupravne lokalne skupnosti lahko, glede na
specifične potrebe v skupnosti, opredeli župan s sklepom, ki se javno objavi.
4. člen
(1) V času razglašene epidemije
COVID-19 je posameznik s stalnim in začasnim prebivališčem lahko nastanjen samo
na enem naslovu prebivanja in ga v času razglašene epidemije ne sme spreminjati
oziroma se seliti med obema prebivališčema.
(2) Dostop do javnih parkov in drugih
sprehajalnih površin je dovoljen le v občini stalnega ali začasnega
prebivališča.
(3) Za območje posamezne lokalne
skupnosti lahko župan s sklepom, ki se javno objavi, določi način, pogoje
dostopa ali prepove dostop na določene javne kraje in površine v občini.
(4) Za nadzor nad izvajanjem tega
odloka ter svojega sklepa iz četrtega odstavka prejšnjega člena in prejšnjega
odstavka, če je ta izdan, lahko župan na območju svoje občine uporabi tudi
vpoklicane pripadnike Civilne zaščite. Če pri nadzoru pripadnik Civilne zaščite
naleti na kršitve, ki jih ne more preprečiti oziroma prekiniti z opozorilom, o
primeru nemudoma obvesti najbližjo postajo policije.
5. člen
Gibanje, dostop in zadrževanje na javnem
kraju se v okviru izjem iz 3. in 4. člena tega odloka dovoljuje tudi:
-       
skupinam oseb, če gre za ožje družinske člane ali člane skupnega
gospodinjstva in če je mogoče ob tem gibanju zagotoviti varno razdaljo do
gibanja podobnih skupin,
-       
skupinam sodelavcev do največ pet oseb, če uporabljajo skupni osebni
transport za prevoz na ali iz dela ali so vpoklicani za opravljanje nalog v
okviru Civilne zaščite.
6. člen
Pri gibanju in zadrževanju na zaprtem
javnem kraju, kjer se izvajajo storitve iz 3. člena tega odloka, je ob
upoštevanju ohranjanja varne razdalje do drugih oseb obvezna uporaba zaščitne
maske ali druge oblike zaščite ustnega in nosnega predela (šal, ruta ali
podobna oblika zaščite, ki prekrije nos in usta) ter obvezno razkuževanje rok.
Razkužila mora zagotoviti ponudnik storitev.
7. člen
Prepoved iz tega odloka velja do prenehanja
razlogov zanjo, kar ugotovi Vlada Republike Slovenije s sklepom, ki ga objavi v
Uradnem listu Republike Slovenije.
8. člen
Globe za prekrške po tem odloku se izrekajo
po zakonu, ki ureja nalezljive bolezni. Izvajanje tega odloka poleg pristojnih
inšpekcijskih služb nadzoruje tudi policija v okviru svojih pristojnosti.

Odlok o začasni splošni prepovedi gibanja in
zbiranja ljudi na javnih mestih in površinah v Republiki Sloveniji ter
prepovedi gibanja izven občin (Uradni list RS, št. 38/20) vsebuje naslednji končni določbi:
»KONČNI DOLOČBI
9. člen
Z dnem uveljavitve tega odloka prenehata
veljati Odlok o začasni splošni prepovedi gibanja in zbiranja ljudi na javnih
mestih in površinah v Republiki Sloveniji (Uradni list RS, št. 30/20).
10. člen
Ta odlok začne veljati 30. marca 2020.«.

Odlok o spremembi Odloka o začasni splošni
prepovedi gibanja in zbiranja ljudi na javnih mestih in površinah v Republiki
Sloveniji ter prepovedi gibanja izven občin (Uradni list RS, št. 51/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 15. aprila 2020.«.