1. člen
Ta uredba določi kriterije, ki jih Agencija Republike
Slovenije za prestrukturiranje in privatizacijo (v nadaljnjem besedilu:
agencija) uporablja v postopkih ocenjevanja ustreznosti programov preoblikovanja
podjetij po Zakonu o lastninskem preoblikovanju podjetij (Uradni list RS, št.
55/92, 7/93 in 31/93).
2. člen
Program preoblikovanja podjetja ni ustrezen, če iz programa
preoblikovanja ali njegovih prilog ni jasno razviden načrt aktivnosti podjetja v
zvezi z lastninskim preoblikovanjem od sprejema programa preoblikovanja do
vložitve zahteve za vpis lastninskega preoblikovanja podjetja v sodni register
preoblikovanega podjetja.
3. člen
Program preoblikovanja podjetja ni ustrezen, če podjetje v
programu preoblikovanja predlaga prenose sredstev ali brezplačni prenos
družbenega kapitala na privatne pravne in fizične osebe ali pravne osebe v
mešani lastnini.
4. člen
Program preoblikovanja podjetja ni ustrezen, če podjetje v
programu preoblikovanja predlaga prenose izven poslovnih sredstev ali
družbenega kapitala brez sklenjenih pogodb o teh prenosih.
5. člen
Program preoblikovanja podjetja ni neustrezen, če podjetje v
programu preoblikovanja predlaga prenos sredstev izven podjetja, ki so potrebna
za opravljanje glavne ali ene izmed glavnih dejavnosti podjetja.
6. člen
Program preoblikovanja podjetja ni ustrezen, če podjetje
izbere kot način preoblikovanja ali enega izmed načinov preoblikovanja prodajo
delnic podjetja ali večanje lastniškega kapitala s prodajo delnic z zbiranjem
ponudb, pa v sklepu o prodaji delnic oziroma večanju lastniškega kapitala
navede osnovne kriterije za oceno ponudb tako, da je očitno, da so pisani za
vnaprej znanega kupca ali da onemogočajo izvedbo prodaje delnic na konkurenčen
način.
7. člen
Program preoblikovanja podjetja ni ustrezen, če podjetje
predlaga prenos ali prenose družbenega kapitala, ki lahko povzročijo deljenje
zaokroženega proizvodno-poslovnega procesa.
8. člen
Program preoblikovanja podjetja ni ustrezen, če podjetje v
programu preoblikovanja predlaga prenose sredstev ali razdelitve ali spojitve
družbenega kapitala, pa pri tem ne opredeli ukrepe za zavarovanje upnikov, kot
so: 
-    
soglasje upnikov, 
-    
dokaz o vzpostavljenem hipotekarnem zavarovanju, 
-    
nepreklicna garancija banke.
9. člen
Program preoblikovanja podjetja ni ustrezen, če podjetje v
programu preoblikovanja predlaga prenos sredstev ali prenose družbenega
kapitala na drugo družbeno podjetje, pa to podjetje ne predloži istočasno
svojega programa preoblikovanja.
10. člen
Program preoblikovanja podjetja ni ustrezen, kadar v programu
preoblikovanja niso navedeni razlogi za predlagani način lastninskega
preoblikovanja, oziroma kombinacijo načinov, oziroma če iz navedenih razlogov
ni razvidno, zakaj se podjetje odloča za predlagan način ali kombinacijo, ter
če niso točno opredeljeni pričakovani učinki po lastninjenju, oziroma če so
razlogi in pričakovani učinki v očitnem nasprotju s priloženo dokumentacijo ali
sami s seboj.
11. člen
Program preoblikovanja podjetja ni ustrezen, če iz programa
preoblikovanja ali iz priložene dokumentacije očitno izhaja, da bi izvedba
takega programa preoblikovanja lahko povzročila večjo družbeno škodo. 
Kot večja družbena škoda se po tej uredbi šteje: 
-    
prenehanje delujočega podjetja, 
-    
prenehanje delovnega razmerja vseh delavcev v delujočem podjetju, 
-    
povzročitev finančne negotovosti podjetja, 
-    
vzpostavitev monopolnih povezav podjetij, 
-    
nastanek ekološko škodljivih posledic, 
-    
privatizacija zakonsko še neurejenih področij v Republiki Sloveniji.
12. člen
Ta uredba začne veljati naslednji dan po objavi v Uradnem
listu Republike Slovenije.
Št. 30-01/93-2/7-8
Ljubljana, dne 8. julija 1993.
Vlada Republike Slovenije
dr. Janez Drnovšek l. r. 
Predsednik