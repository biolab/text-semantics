1. člen
(splošna določba)
Ta pravilnik določa sestavo, naloge,
pristojnosti in način dela strokovnega sveta za zaščito živali (v nadaljnjem
besedilu: strokovni svet).
2. člen
(sestava strokovnega sveta)
Strokovni svet ima sedem članov, in sicer
predsednika, njegovega namestnika, tajnika in štiri člane.
Predsednika, namestnika in člane
strokovnega sveta imenuje minister, pristojen za veterinarstvo (v nadaljnjem
besedilu: minister), izmed priznanih strokovnjakov veterinarske, medicinske,
biološke, farmacevtske in zootehnične stroke ter predstavnikov organizacij, ki
delujejo na področju zaščite živali pred mučenjem.
3. člen
(imenovanje strokovnega sveta)
Strokovni svet imenuje minister z odločbo v
upravnem postopku za dobo štirih let in je lahko ponovno imenovan.
4. člen
(naloge in pristojnosti strokovnega sveta)
Strokovni svet:
-      
spremlja stanje na področju zaščite živali in
predlaga ukrepe;
-      
predlaga kriterije za izdajo dovoljenj za
poskuse na živalih;
-      
daje mnenja in predloge pri pripravi predpisov
o zaščiti živali in drugih zadevah;
-      
daje mnenja in predloge v zadevah, za katere ga
zaprosijo državni organi;
-      
opravlja druge svetovalne naloge s področja
zaščite živali.
5. člen
(mnenja in opredelitve)
Strokovni svet daje mnenja, predloge in
opredelitve do posameznih vprašanj iz svoje pristojnosti Veterinarski upravi
Republike Slovenije (v nadaljnjem besedilu: VURS), na lastno pobudo pa tudi
drugim organizacijam in ustanovam.
VURS lahko zahteva od strokovnega sveta, da
poda mnenje o določenem vprašanju v roku, ki mu ga določi.
6. člen
(letno poročilo)
Strokovni svet pripravi letno poročilo za
preteklo leto o stanju na področju zaščite živali ter o predlaganih ukrepih in
ga najkasneje do konca prvega četrtletja predloži VURS.
7. člen
(način dela strokovnega sveta)
Delo strokovnega sveta vodi njegov
predsednik. V primeru odsotnosti predsednika ga nadomešča njegov namestnik.
Vodenje administrativnih nalog komisije
opravlja tajnik, ki ga zagotovi VURS. (črtan)
Strokovni svet se sestane najmanj štirikrat
letno, v primeru nujnih zadev pa tudi večkrat.
Seje sklicuje predsednik strokovnega sveta.
Dnevni red za sestanek mora razposlati najmanj 14 koledarskih dni pred sejo. Na
seje strokovnega sveta se vedno vabi tudi predstavnike VURS.
Član strokovnega sveta, ki se seje ne more
udeležiti, mora o tem predhodno obvestiti predsednika strokovnega sveta.
Za zasedanje, sprejemanje strokovnih mnenj,
odločitev ali predlogov morajo biti na seji prisotni vsaj štirje člani, da je
strokovni svet sklepčen.
8. člen
(delo članov strokovnega sveta)
Predsednik strokovnega sveta lahko določi
enega ali več članov za podrobnejše proučevanje in obravnavo določenega ožjega
strokovnega področja ali vprašanja, za katerega morajo imeti na voljo vse
razpoložljivo gradivo.
Predsednik strokovnega sveta lahko za
proučevanje in obravnavo posameznih vprašanj povabi tudi druge strokovnjake, ki
niso člani strokovnega sveta.
Člani strokovnega sveta oziroma zunanji
strokovnjaki:
-      
proučijo predloženo pobudo ali vprašanje;
-      
po potrebi zahtevajo dodatno gradivo;
-      
izdelajo predlog mnenja ali stališča in ga
predložijo strokovnemu svetu v obravnavo in sprejem.
Strokovni svet sprejme poslovnik, s katerim
podrobneje uredi način svojega dela.
9. člen
(seje strokovnega sveta)
Strokovni svet na seji obravnava vprašanja
iz svoje pristojnosti, sprejema sklepe, stališča in mnenja, ki so sestavni del
zapisnika, ki ga pošlje na VURS.
Strokovni svet hrani dokumentacijo 5 let.

Pravilnik o strokovnem svetu za zaščito živali
(Uradni list RS, št. 62/00)
vsebuje naslednjo prehodno in končno določbo:
»10. člen
(prehodna
določba)
Minister ustanovi strokovni svet v dveh
mesecih po uveljavitvi tega pravilnika v Uradnem listu Republike Slovenije.
11. člen
(končna
določba)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o strokovnem
svetu za zaščito živali (Uradni list RS, št. 57/10) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.