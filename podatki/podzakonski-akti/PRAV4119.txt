I. SPLOŠNI DOLOČBI
1. člen
S tem pravilnikom se urejata sestava in
delovanje Razširjenih strokovnih kolegijev (v nadaljnjem besedilu: RSK)
medicinskih in nemedicinskih strok na področju zdravstvenega varstva.
2. člen
Posamezen RSK je najvišje in avtonomno
strokovno telo določene stroke, ki je pri svojih odločitvah zavezano dosežkom
znanosti, strokovno preverjenim metodam in razvoju stroke, upoštevaje javni
zdravstveni interes.
II. SESTAVA
3. člen
RSK se ustanovijo za naslednja področja in
imajo naslednje število članov:
1.    
RSK internističnih strok                                                                   12
članov
2.    
RSK za infektologijo                                                                          6
članov
3.    
RSK za kirurgijo                                                                              12
članov
4.    
RSK za nevrologijo                                                                            6
članov
5.    
RSK za pediatrijo                                                                               9
članov
6.    
RSK za ginekologijo in porodništvo                                                   9
članov
7.    
RSK za ortopedijo                                                                              6
članov
8.    
RSK za otorinolaringologijo                                                                6
članov
9.    
RSK za psihiatrijo                                                                               6
članov
10.  RSK
za oftalmologijo                                                                         6
članov
11.  RSK
za onkologijo                                                                             9
članov
12.  RSK
za dermatovenerologijo                                                             6
članov
13.  RSK
za stomatologijo                                                                        9
članov
14.  RSK
za anesteziologijo in reanimatologijo ter 
perioperativno intenzivno terapijo                                                      6
članov
15.  RSK
za radiologijo                                                                             6
članov
16.  RSK
za splošno/družinsko medicino                                                 9
članov
17.  RSK
za javno zdravje                                                                        6
članov
18.  RSK
za fizikalno medicino in rehabilitacijo                                        6
članov
19.  RSK
za patologijo in sodno medicino                                                6
članov
20.  RSK
za medicino dela, prometa in športa                                         6
članov
21.  RSK
za laboratorijsko diagnostiko                                                     9
članov
22.  RSK
za mikrobiologijo in imunologijo                                              10
članov
23.  RSK
za zdravstveno nego                                                              12
članov
24.  RSK
za klinično psihologijo                                                                6
članov
25.  RSK
za lekarniško farmacijo                                                             9
članov
26.  RSK
za transplantacijo                                                                      9
članov
27.  RSK
za intenzivno medicino                                                              9
članov
28.  RSK
za področje nuklearne medicine                                               6
članov
29.  RSK
za transfuzijsko medicino                                                          6
članov
30.  RSK
za paliativno medicino                                                               6
članov
31.  RSK
za urgentno medicino                                                                9
članov
32.  RSK
za področje socialnega dela v zdravstveni dejavnosti              6 članov
33.  RSK
za maksilofacialno in oralno kirurgijo                                        6
članov
34.  RSK
za fizioterapijo                                                                           6
članov
35.  RSK
za medicinsko genetiko                                                            6
članov.
Minister, pristojen za zdravje, na skupni
predlog klinik oziroma kliničnih
inštitutov, Zdravniške zbornice Slovenije in Slovenskega zdravniškega društva,
ali na predlog katere od drugih institucij iz 6. člena tega
pravilnika, ukine posamezni RSK ali ustanovi za posamezno medicinsko področje nov RSK.
4. člen
Sedež RSK je v Kliničnem centru, ki
zagotavlja prostor in administrativno pomoč za njihovo delo.
Ne glede na prejšnji odstavek imajo sedež:
-      
RSK za splošno/družinsko medicino na sedežu Združenja zdravnikov
družinske medicine Slovenskega zdravniškega društva,
-      
RSK za javno zdravje na Katedri za javno zdravje Medicinske fakultete,
-      
RSK za fizikalno medicino in rehabilitacijo na Inštitutu RS za
rehabilitacijo,
-      
RSK za laboratorijsko diagnostiko na Kliničnem inštitutu za klinično
kemijo in biokemijo Kliničnega centra,
-      
RSK za patologijo in sodno medicino na Inštitutu za patologijo
Medicinske fakultete,
-      
RSK za mikrobiologijo in imunologijo na Inštitutu za mikrobiologijo in
imunologijo Medicinske fakultete,
-      
RSK za klinično psihologijo na Inštitutu RS za rehabilitacijo,
-      
RSK za lekarniško farmacijo na sedežu Lekarniške zbornice Slovenije,
-      
RSK za psihiatrijo na Psihiatrični kliniki Ljubljana,
-      
RSK za onkologijo in RSK za paliativno medicino na Onkološkem inštitutu
Ljubljana,
-      
RSK za transfuzijsko medicino na Zavodu za transfuzijsko medicino,
Ljubljana,
-      
RSK za urgentno medicino na Ministrstvu za zdravje,
-      
RSK za fizioterapijo na Ministrstvu za zdravje,
-      
RSK za medicinsko genetiko na Kliničnem inštitutu za medicinsko
genetiko.
5. člen
RSK lahko za obravnavo posameznih vprašanj
ustanovi delovne skupine ali povabi k sodelovanju druge strokovnjake.
6. člen
Člane posameznih RSK medicinskih strok predlagajo po proporcionalnem načelu (vsak tretjino članov) naslednje
institucije:
-      
Klinike in/ali klinični inštituti,
-      
Zdravniška zbornica Slovenije,
-      
Slovensko zdravniško društvo.
Ne glede na prejšnji odstavek predlagajo člane RSK za transplantacije Klinični center tri člane, po dva
člana pa Slovensko zdravniško društvo, Zdravniška zbornica Slovenije in
Slovenijatransplant za RSK za
transfuzijsko medicino predlagajo po dva člana Zavod
za transfuzijsko medicino Ljubljana, Zdravniška zbornica Slovenije in Slovensko
zdravniško društvo, za RSK za paliativno medicino pa predlagajo po dva člana Onkološki inštitut in Slovensko zdravniško društvo,
po enega člana pa Zdravniška zbornica Slovenije in Zbornica zdravstvene nege.
Člane RSK za laboratorijsko diagnostiko predlagajo Katedra za klinično biokemijo Fakultete za farmacijo, Klinični
inštitut za klinično kemijo in biokemijo v Kliničnem centru ter Slovensko
združenje za klinično kemijo, vsak tretjino članov.
Člane RSK za mikrobiologijo in imunologijo predlagata Inštitut za mikrobiologijo in imunologijo Medicinske fakultete in
Sekcija za klinično mikrobiologijo in hospitalne infekcije Slovenskega
zdravniškega društva, vsak polovico članov.
Člane RSK za zdravstveno nego predlagajo Klinični center in Zbornica zdravstvene nege, vsak tretjino
članov, tretjino članov pa skupaj predlagata Visoka
šola za zdravstvo v Ljubljani in Visoka zdravstvena šola v Mariboru.
Člane RSK za klinično psihologijo predlagata Katedra za psihiatrijo Medicinske fakultete in Zbornica kliničnih
psihologov, vsaka polovico članov.
Člane RSK za lekarniško farmacijo predlagajo Fakulteta za farmacijo, Lekarniška zbornica Slovenije in Slovensko
farmacevtsko društvo, vsak tretjino članov.
Člane RSK za področje socialnega dela v
zdravstveni dejavnosti predlagajo Društvo socialnih delavk in delavcev
Slovenije, Sekcija socialnih delavk in delavcev v zdravstvu in Fakulteta za
socialno delo Univerze v Ljubljani, vsak tretjino članov.
Člane RSK za fizioterapijo predlagajo
Društvo fizioterapevtov Slovenije in Zbornica fizioterapevtov Slovenije, vsak
po dva člana, Zdravstvena fakulteta Univerze v Ljubljani in Evropsko središče
Maribor, vsak po enega člana.
Na podlagi prejetih predlogov minister,
pristojen za zdravje (v nadaljnjem besedilu: minister), s sklepom imenuje člane
posameznih RSK. Če se minister s predlogom institucije iz tega člena za
posameznega člana RSK ne strinja, je institucija, ki je tega člana predlagala,
dolžna v roku, ki ga določi minister, predlagati novega člana RSK. Če
institucija v določenem roku ne predlaga novega člana RSK, minister sam imenuje
člana posameznega RSK.
7. člen
Mandat članov posameznega RSK traja 6 let,
posamezni člani so lahko večkrat imenovani.
8. člen
Vsak RSK ima predsedujočega in namestnika
predsedujočega.
Predsedujočega in njegovega namestnika
določijo člani RSK za mandat 2 let.
Predsedujočega in njegovega namestnika določijo člani RSK najmanj 3 mesece pred potekom
funkcije.
9. člen
Član posameznega RSK je lahko določen za
predsedujočega oziroma njegovega namestnika v mandatnem obdobju RSK največ
dvakrat.
10. člen
Če posameznemu članu preneha mandat zaradi
odpovedi, razrešitve ali iz drugega razloga, je dolžna institucija, ki ga je
imenovala, najkasneje v roku 90 dni od prenehanja mandata imenovati novega
člana RSK. Novi član vstopi v mandat člana, ki mu je mandat prenehal, z vsemi
njegovimi pravicami in obveznostmi.
III. NALOGE RSK
11. člen
Naloge posameznih RSK so:
-      
usklajevanje in dokončno oblikovanje strokovnih smernic za njihovo
strokovno področje,
-      
spremljanje razvoja stroke ter zdravstvene politike in njenih ukrepov,
ki se nanašajo na ožje strokovno področje RSK-ja,
-      
spremljanje kazalcev kakovosti s področja njihove dejavnosti in
predlaganje sodobnih metod diagnostike, zdravljenja in rehabilitacije,
-      
spremljanje normativov in standardov kadrovskih in materialnih virov,
-      
predlaganje novih metod diagnostike, zdravljenja in rehabilitacije s
področja njihove dejavnosti, ki temeljijo na z dokazi podprti medicini (EBM),
-      
pripravljanje strokovnih stališč, analiz in ocen stanj za upravne
organe, Ministrstvo za zdravje, Zavod za zdravstveno zavarovanje Slovenije
(ZZZS) in druge naročnike,
-      
sprejemanje stališč in ukrepov v
primerih, ko prihaja do očitnega odstopanja od
sodobnih strokovnih priporočil.
IV. NAČIN DELA RSK
12. člen
Predsedujoči posameznega RSK-ja sklicuje in
vodi seje, podpisuje akte, sklepe, druge odločitve in dokumente, ki jih
sprejema RSK, ter opravlja naloge, za katere ga RSK pooblasti.
13. člen
Namestnik predsedujočega nadomešča
predsedujočega v vseh njegovih pravicah in dolžnostih, kadar je ta odsoten. Če
je predsedujočemu predčasno potekel mandat, opravlja njegov namestnik njegove
naloge do imenovanja novega predsednika.
Namestnik predsedujočega pomaga predsedujočemu pri pripravi
sej in gradiv za obravnavo na sejah.
14. člen
Seje RSK sklicuje predsedujoči najmanj
desetkrat na leto.
Seje RSK niso javne razen, če RSK sklene drugače.
15. člen
Posamezen RSK je sklepčen, če je na seji
navzočih najmanj dve tretjini članov.
Sklep je sprejet, če zanj glasujeta najmanj
dve tretjini navzočih članov, ob pogoju, da je za sklep glasoval najmanj en
predstavnik vsake institucije, ki v posamezen RSK imenuje člane. Vsak član ima
pravico podati ločeno mnenje.
16. člen
O sejah se vodi zapisnik, ki se pošlje v
roku 8 dni vsem članom RSK, Ministrstvu za zdravje ter institucijam, ki
imenujejo njegove člane.
Vsak RSK je dolžan posredovati institucijam
iz prejšnjega odstavka letno poročilo o svojem delu, na zahtevo najmanj dveh institucij pa poročati o svojem
delu tudi med letom.
V. ZAGOTAVLJANJE POGOJEV ZA DELO
17. člen
Predsedniki in člani RSK opravljajo delo po
tem pravilniku v okviru svoje redne zaposlitve. Delodajalec je članom RSK
dolžan omogočiti redno sodelovanje in delo pri opravljanju dolžnosti člana RSK
ter mu povrniti potne in druge neposredne stroške za njegovo delo. Delo v RSK
ni posebej honorirano. (črtan)
Prostor in administrativno pomoč za delo RSK zagotovi ustanova, v kateri
je njegov sedež.

Pravilnik o sestavi in delovanju Razširjenih
strokovnih kolegijev (Uradni list RS, št. 30/02)
vsebuje naslednje prehodne in končne določbe:
»VI. PREHODNE IN KONČNE DOLOČBE
18. člen
RSK po tem pravilniku se oblikujejo
najkasneje v roku 3 mesecev od uveljavitve tega pravilnika.
19. člen
Z dnem uveljavitve tega pravilnika preneha
veljati pravilnik o sestavi in delovanju razširjenih strokovnih kolegijev
(Uradni list RS, št. 67/97, 54/98 in 78/00).
20. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o sestavi in delovanju razširjenih strokovnih kolegijev (Uradni list
RS, št. 82/04) vsebuje naslednjo končno določbo:
»5. člen
Ta pravilnik začne veljati osmi dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o sestavi in delovanju razširjenih strokovnih kolegijev (Uradni list
RS, št. 38/06) vsebuje naslednjo prehodno in
končno določbo:
»6. člen
Minister izda sklep, s katerim imenuje
sedanje člane posameznih RSK za člane, najpozneje v 3 mesecih od dneva
uveljavitve tega pravilnika.
7. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o sestavi in delovanju razširjenih strokovnih kolegijev (Uradni list
RS, št. 52/11) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.