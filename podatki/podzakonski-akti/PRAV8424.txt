1. člen
S tem pravilnikom se sprejme gozdnogospodarski načrt gozdnogospodarske
enote Črmošnjice (2007–2016), št. 07-12/07 z dne 27. 12. 2007, ki ga je za
obdobje od 1. Januarja 2007 do 31. decembra 2016 izdelal Zavod za gozdove
Slovenije, Območna enota Novo mesto.
2. člen
Gozdnogospodarska enota Črmošnjice, ki meri 6580,08 ha, se
nahaja v Gozdnogospodarskem območju Novo mesto, v občinah Novo mesto, Semič,
Dolenjske Toplice, oziroma v katastrskih občinah Stare žage, Štale, Črmošnjice,
Blatnik, Golobinjek, Planina in Podstenice.
3. člen
V gozdnogospodarski enoti Črmošnjice je s 1. Januarjem 2007
ugotovljeno naslednje stanje gozdov:
A)    
lastništvo: 9,87% zasebnih gozdov v lasti fizičnih ali pravnih oseb,
84,98% državnih gozdov in 5,15% gozdov lokalnih skupnosti;
B)    
površina: 5.910,39 ha, od katere je 5.605,46 ha večnamenskih gozdov,
30,12 ha gozdov s posebnim namenom, v katerih gozdnogospodarski ukrepi niso
dovoljeni, 2,36 ha gozdov s posebnim namenom, v katerih so gozdnogospodarski ukrepi
dovoljeni, in 272,45 ha varovalnih gozdov;
C)   
lesna zaloga: 351,6 m3/ha, od tega 159,4 m3/ha
iglavcev in 192,2 m3/ha listavcev;
D)   
tekoči letni prirastek: 9,39 m3/ha, od tega 4,44 m3/ha
iglavcev in 4,95 m3/ha listavcev.
4. člen
(1) V gozdnogospodarskem načrtu gozdnogospodarske enote
Črmošnjice (2007–2016) je ob upoštevanju usmeritev iz gozdnogospodarskega
načrta Gozdnogospodarskega območja Novo mesto, izdelanega za obdobje od 1. Januarja
2001 do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Črmošnjice določeno, da so
najbolj poudarjene funkcije gozdov, ki določajo način gospodarjenja z gozdom,
-       
proizvodne funkcije na površini 5.663,12 ha,
-       
ekološke funkcije na površini 1.168,50 ha ter
-       
socialne funkcije na površini 288,17 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Črmošnjice (2007-2016)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Črmošnjice za obdobje od 1. januarja 2007 do
31. decembra 2016 določeni naslednji ukrepi:
-       
najvišji možni posek v višini 443.691 m3, od tega 201.890 m3
iglavcev in 241.801 m3 listavcev,
-       
gojitvena dela, potrebna za ohranitev in razvoj gozdov, na površini
1.179,97 ha,
-       
nega drogovnjaka na površini 143,63 ha,
-       
varstvena dela, potrebna za zaščito pred divjadjo, in sicer zaščita s
premazom 1.290 sadik gozdnega drevja ter zaščita z 200 m ograje,
-       
varstvena dela, potrebna za zaščito pred boleznimi in žuželkami, v
obsegu 200 delovnih dni,
-       
nega habitatov prosto živečih živali, in sicer vzdrževanje grmišč,
obrečnih pasov in omejkov na površini 7,00 ha, vzdrževanje gozdnega roba v
dolžini 50 km, košnja travinj na površini 10,00 ha, vzdrževanje vodnih virov v
gozdu v obsegu 40 dnin ter sadnja 500 sadik plodonosnega gozdnega drevja.
(2) V gozdnogospodarskem načrtu gozdnogospodarske enote
Črmošnjice (2007–2016) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Črmošnjice v obdobju od uveljavitve
tega pravilnika do 31. Decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Črmošnjice
(2007–2016).
7. člen
Po en izvod gozdnogospodarskega načrta gozdnogospodarske enote
Črmošnjice (2007–2016) je na vpogled na sedežu Zavoda za gozdove Slovenije,
Območne enote Novo mesto, Gubčeva 15, Novo mesto, na sedežu Zavoda za gozdove
Slovenije, Krajevne enote Črmošnjice, Črmošnjice 1, Semič, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Črmošnjice (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-07-13/2002/6
Ljubljana, dne 28. decembra 2007
EVA 2007-2311-0132
Iztok Jarc l.r.
Minister
za kmetijstvo, gozdarstvo in prehrano