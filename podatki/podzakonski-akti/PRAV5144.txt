1. člen
(1) Ta pravilnik določa meje povodja Donave
in v njegovem okviru meje porečij Save, Drave in Mure ter meje povodja
Jadranskega morja in v njegovem okviru povodja Soče in jadranskih rek. 
(2) Ta pravilnik določa tudi meje vodnih
območij Donave in Jadranskega morja s pripadajočimi vodami 1. reda.
2. člen
(1) Meje porečij Save, Drave in Mure ter
meje povodij Soče in jadranskih rek na območju Republike Slovenije potekajo po
hidrografskih razvodnicah, ki se vodijo v digitalni bazi podatkov za raven
merila 1 : 25.000 v državnem koordinatnem sistemu, ki jo kot izvirnik hrani
ministrstvo, pristojno za upravljanje voda (v nadaljnjem besedilu:
ministrstvo). 
(2) Hidrografska razvodnica je greben ali
mejna črta med sosednjima prispevnima območjema in se določi glede na naravni
tok površinskih in podzemnih voda. 
(3) (črtan)
3. člen
(1) Meja med vodnim območjem Donave in
vodnim območjem Jadranskega morja poteka po hidrografski razvodnici in je enaka
meji med porečjem Save in povodjema Soče ter jadranskih rek. 
(2) Hidrografska razvodnica iz prejšnjega
odstavka se vodi v digitalni bazi podatkov za raven merila 1 : 25.000 v
državnem koordinatnem sistemu, ki jo kot izvirnik hrani ministrstvo. 
(3) (črtan)
4. člen
(1) Vode 1. reda, ki pripadajo vodnemu
območju Donave, so:
Blejsko jezero, Bohinjsko jezero, Cerkniško
jezero, Sava Dolinka, Sava Bohinjka, Sava, Tržiška Bistrica, Kokra, Selška
Sora, Poljanska Sora, Sora, Kamniška Bistrica, Ljubljanica, Savinja, Paka, Mirna
na Dolenjskem, Krka, Sotla, Kolpa, Drava, Meža z Mislinjo, Dravinja, Pesnica,
Mura, Ledava, Ščavnica in ostale celinske vode, ki na območju Republike
Slovenije na vodnem območju Donave tvorijo ali prečkajo državno mejo.
(2) Vode 1. reda, ki pripadajo vodnemu
območju Jadranskega morja, so:
Jadransko morje, Rižana, Reka, Soča,
Idrijca, Vipava, Dragonja, Nadiža, Idrija in ostale celinske vode, ki na
območju Republike Slovenije na vodnem območju Jadranskega morja tvorijo ali
prečkajo državno mejo.
(3) Vode 1. reda iz prvega odstavka tega
člena se vodijo v digitalni bazi podatkov za raven merila 1 : 25.000 v državnem
koordinatnem sistemu, ki jo kot izvirnik hrani ministrstvo. 
(4) Vode 1. reda iz drugega odstavka tega
člena se vodijo v digitalni bazi podatkov za raven merila 1 : 25.000 v državnem
koordinatnem sistemu, ki jo kot izvirnik hrani ministrstvo.

Priloga 1: (črtana)
Priloga 2: (črtana)
Priloga 3: (črtana)

Pravilnik o določitvi meja povodij in porečij
ter meja vodnih območij z vodami 1. reda, ki jima pripadajo (Uradni list RS,
št. 82/03) vsebuje naslednji končni določbi:
»5. člen
Z dnem uveljavitve tega pravilnika se
preneha uporabljati odlok o določitvi meja vodnih območij v SR Sloveniji
(Uradni list SRS, št. 6/75).
6. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o določitvi
meja povodij in porečij ter meja vodnih območij z vodami 1. reda, ki jima
pripadajo (Uradni list RS, št. 8/18) vsebuje naslednjo končno določbo:
»KONČNA DOLOČBA
5. člen
Ta pravilnik začne veljati naslednji dan po
objavi v Uradnem listu Republike Slovenije.«.