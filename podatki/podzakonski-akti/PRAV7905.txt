1. člen
(vsebina pravilnika)
Ta pravilnik določa obseg in program posebnega dela
strokovnega izpita za inšpektorje na področju nadzora prirejanja iger na srečo,
ki ga izvaja Urad RS za nadzor prirejanja iger na srečo.
2. člen
(opravljanje posebnega dela strokovnega izpita za
inšpektorja)
Sestavo in oblikovanje izpitnih komisij, postopek prijave in
opravljanja izpita, izpitni red, vodenje evidence o izpitih ter druga vprašanja
v zvezi z opravljanjem posebnega dela strokovnega izpita iz prejšnjega člena,
določa Pravilnik o strokovnem izpitu za inšpektorja (Uradni list RS, št. 75/04
in 79/05).
3. člen
(obseg in področje posebnega dela izpita)
(1) Posebni del strokovnega izpita za inšpektorja obsega
določbe predpisov, ki urejajo področje iger na srečo. 
(2) Program posebnega dela izpita obsega naslednja področja: 
-       
temeljne določbe zakona, ki ureja igre na srečo (v nadaljnjem besedilu:
zakon), 
-       
prirejanje klasičnih iger na srečo, 
-       
prirejanje posebnih iger na srečo, 
-       
poslovne knjige, letno poročilo in revidiranje, 
-       
nadzor, 
-       
kazenske določbe zakona.
4. člen
(podrobnejša vsebina programa)
(1) Program iz drugega odstavka prejšnjega člena je podlaga
za izdelavo podrobnejših vsebin za posebni del strokovnega izpita in je kot
priloga sestavni del tega pravilnika. 
(2) Pravni viri in seznam literature, ki so potrebni za
pripravo za posebni del strokovnega izpita, so objavljeni na spletnih straneh
Urada RS za nadzor prirejanja iger na srečo.
5. člen
(uveljavitev pravilnika)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-793/2006/1
Ljubljana, dne 31. januarja 2007
EVA 2006-1611-0145
dr. Andrej Bajuk l.r. 
Minister 
za finance

Priloga:
Podrobnejše vsebine za posebni del strokovnega izpita na področju prirejanja
iger na srečo