1. člen
(vsebina)
Ta pravilnik podrobneje določa procese poslovanja podjetij,
ki se nanašajo na prodajo blaga in storitev, v katerih mora podjetje na
območjih, kjer avtohtono živita italijanska in madžarska narodna skupnost, s
potrošniki uporabljati poleg slovenskega tudi jezik narodne skupnosti.
2. člen
(območja)
Za območja iz prejšnjega člena se štejejo narodnostno mešana
območja v skladu z zakonom, ki ureja ustanovitev občin ter določitev njihovih
območij.
3. člen
(uporaba)
Podjetje mora na območjih iz 1. člena tega pravilnika s
potrošniki uporabljati poleg slovenskega tudi jezik narodne skupnosti v
naslednjih procesih poslovanja:
-       
pri podajanju osnovnih informacij glede značilnosti, prodajnih pogojev,
namembnosti, sestave in uporabe blaga ali storitve;
-       
v cenikih, če so predpisani s posebnim zakonom;
-       
v obvestilih o obratovalnih časih.
KONČNI DOLOČBI
4. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o uporabi jezikov narodnih skupnosti v procesih poslovanja podjetij s
potrošniki na območjih, kjer živita italijanska in madžarska narodna skupnost
(Uradni list RS, št. 78/08 in 130/22 – ZVPot-1).
5. člen
(začetek veljavnosti)
Ta pravilnik začne veljati 26. januarja 2023.
Št. 007-316/2022
Ljubljana, dne 9. novembra 2022
EVA 2022-2130-0036
Matjaž Han
minister
za gospodarski razvoj in
tehnologijo