1. člen
Stranki kolektivne pogodbe sta soglasni, da
se sklene kolektivna pogodba za čas do podpisa nove kolektivne pogodbe oziroma
do konca leta 2013.
2. člen
Vsebino nove kolektivne pogodbe
predstavljajo določbe Kolektivne pogodbe komunalnih dejavnosti in njene tarifna
priloga z vsemi spremembami, ki je bila v veljavi do 31. 12. 2011, in
sicer Uradni list RS, št. 94/04, 8/05, 71/05, 14/06, 82/06, 66/07, 18/08, 5/09,
10/10, 95/10, 14/11, 62/11, 74/11 in upoštevajoč razlage te kolektivne pogodbe,
objavljene v Uradnem listu RS, št. 15/05, 71/05, 120/05.
3. člen
Določba o stvarni veljavnosti te kolektivne
pogodbe se v 2. členu dopolni z naslednjim besedilom:
Kolektivna pogodba velja tudi za
delodajalca, ki opravlja strokovne tehnične, organizacijske in razvojne naloge
na področju gospodarskih javnih služb, če je organiziran kot družba, v katerega
so povezana javna podjetja, ki opravljajo katerokoli dejavnost iz prvega
odstavka tega člena kot glavno dejavnost.

Kolektivna pogodba Komunalnih dejavnosti za
leto 2012 (Uradni list RS, št. 19/12)
vsebuje naslednje končne določbe:
»4. člen
Ta kolektivna pogodba je sklenjena med
strankama z njunim podpisom.
Kolektivna pogodba začne veljati naslednji
dan po objavi v Uradnem listu Republike Slovenije, uporablja pa se od
1. 1. 2012.
5. člen
V času trajanja te kolektivne pogodbe bosta
stranki vzdrževali socialni mir.
Obenem se bosta stranki kolektivne pogodbe
pripravljali na pogajanja za kolektivno pogodbo dejavnosti, ki naj bi veljala
od leta 2013 dalje.
6. člen
Za vpis v evidenco kolektivne pogodbe
dejavnosti v evidenco pri Ministrstvu za delo, družino in socialne zadeve je
zadolžena delojemalska stran; za objavo v Uradnem listu Republike Slovenije pa
delodajalska stran.«.

Aneks št. 1 h Kolektivni pogodbi komunalnih
dejavnosti za leto 2012 – Uradni list RS, št. 19/12, 43/12 (Uradni list RS, št.
4/13) vsebuje naslednji končni določbi:
»2. člen
Aneks je sestavni del Kolektivne pogodbe
komunalnih dejavnosti in začne veljati z dnem podpisa, uporablja pa se s 1. 1.
2013.
3. člen
Aneks se objavi v Uradnem listu Republike
Slovenije.«.