I. SPLOŠNI DOLOČBI
1. člen
(vsebina pravilnika)
Ta pravilnik določa pogoje glede objektov, opreme in kadrov
za odobritev osemenjevalnih središč za pridobivanje, skladiščenje in promet z
živalskim semenom ter veterinarski inšpekcijski nadzor nad njimi. 
Določbe tega pravilnika veljajo tudi za: 
-       
prašičerejski obrat, znotraj katerega je osemenjevalno središče, ki daje
merjaščevo seme v promet in ga ne uporablja samo za osemenjevanje živali iz
lastne reje; 
-       
kobilarno, znotraj katere je osemenjevalno središče, ki daje žrebčevo
seme v promet in se ga ne uporablja samo za osemenjevanje živali iz lastne
reje. 
Pravilnik se nanaša na goveda, konje, koze, ovce in prašiče.
2. člen
(pomen izrazov)
V tem pravilniku uporabljeni izrazi pomenijo: 
1.     
Osemenjevalno središče je pooblaščena organizacija, ki redi plemenjake
(bike, žrebce, merjasce, ovne ali kozle) za pridobivanje in promet z njihovim
semenom. 
2.     
Odobritev pomeni ugotovitev, da osemenjevalno središče izpolnjuje predpisane
veterinarsko-sanitarne pogoje. 
3.     
Veterinar osemenjevalnega središča je strokovni delavec veterinarske
postaje osemenjevalnega središča, ki je pooblaščen in odgovoren za delo in
stalen nadzor v osemenjevalnem središču. 
4.     
Pristojni organ za veterinarstvo je Veterinarska uprava Republike
Slovenije (v nadaljnjem besedilu: VURS). 
5.     
Pooblaščeni laboratorij je laboratorij, ki ga pooblasti predstojnik
VURS. 
6.     
Veterinarska registrska številka je številka, ki jo po opravljenem
postopku odobritve osemenjevalnemu središču podeli VURS. 
7.     
Živalsko seme je pripravljen oziroma razredčen ejakulat plemenjaka (v
nadaljnjem besedilu: seme). 
8.     
Serija semena so osemenjevalne doze, pripravljene iz ejakulata istega
plemenjaka, pridobljene istega dne. 
9.     
Pošiljka semena je ena ali več serij živalskega semena, za katero je
bilo izdano eno zdravstveno potrdilo.
II. OBJEKTI IN OPREMA
3. člen
(splošni pogoji)
Osemenjevalno središče mora biti: 
-       
ločeno od okolice in ograjeno; 
-       
pod stalnim veterinarsko-sanitarnim nadzorom; 
-       
sestavljeno iz objektov za nastanitev plemenjakov, ki so namenjeni za
potrebe osemenjevanja (v nadaljnjem besedilu: objekti za nastanitev
plemenjakov), izolatorija ter veterinarske postaje.
4. člen
(objekti)
Objekti osemenjevalnega središča morajo biti zasnovani, načrtovani
in zgrajeni tako, da je poskrbljeno za varnost ljudi in živali, ter da je možno
njihove prostore učinkovito čistiti, razkuževati in vzdrževati tako, da bi se
izognili kontaminaciji, navzkrižni kontaminaciji in kakršnimkoli negativnim
učinkom iz okolja. 
Ob vhodu v območje osemenjevalnega središča mora biti viden
napis: »Osemenjevalno središče – vstop omejen!«. Pred glavnim vhodom mora biti
postavljena dezinfekcijska bariera za ljudi in vozila, ostali vhodi pa morajo
biti zaklenjeni. 
Vstop v objekte osemenjevalnega središča je dovoljen le
osebam, ki tam delajo, najavljenim obiskovalcem in pristojnim inšpektorjem, po
posebnem režimu, v zaščitni obleki in obutvi. Pogoje glede gibanja obiskovalcev
v osemenjevalnem središču določi veterinar osemenjevalnega središča.
5. člen
(objekti za nastanitev plemenjakov)
Hlevi in ostali prostori za gibanje živali (izpust,
tekališče, sprehajališče in podobno) morajo biti zgrajeni tako, da je v njih
mogoče redno vršiti dezinfekcijo, dezinsekcijo in deratizacijo ter morajo biti
fizično ločeni od vseh prostorov veterinarske postaje.
6. člen
(objekt za izolacijo)
Objekt za izolacijo živali ne sme imeti neposrednega stika z
ostalimi objekti osemenjevalnega središča, imeti mora lasten vhod z
dezinfekcijsko bariero in naslednje prostore: 
-       
hlev za sumljive ali bolne živali; 
-       
prostor za shranjevanje krme; 
-       
prostor za pakiranje in odpremo odvzetega materiala; 
-       
garderobo; 
-       
posebno gnojno jamo ali gnojišče. 
Objekt mora biti oskrbovan z zadostno količino vode za
napajanje, imeti mora umivalnik s tekočo vodo ter lastno opremo za čiščenje in
razkuževanje prostorov, opreme in pribora.
7. člen
(veterinarska postaja)
Veterinarska postaja v osemenjevalnem središču mora glede
prostorov in opreme izpolnjevati pogoje, ki jih določa predpis, ki ureja
pogoje, ki jih morajo izpolnjevati javni veterinarski zavodi in zasebna
veterinarska dejavnost ter postopek njihove verifikacije in preverjanja (v
nadaljnjem besedilu: pravilnik). 
Prostor za skladiščenje semena mora biti fizično ločen od
prostora za pripravo semena.
8. člen
(posebni pogoji)
Osemenjevalno središče za žrebce mora imeti tudi prostor za
izpust živali.
III. KADRI
9. člen
(kadri)
Osemenjevalno središče mora imeti veterinarja osemenjevalnega
središča in osebje, ki je usposobljeno za opravljanje del in nalog s področja
dezinfekcije in preprečevanja vnosa kužnih bolezni. 
Veterinarska postaja v osemenjevalnem središču mora glede
kadrov izpolnjevati pogoje iz pravilnika.
IV. POSTOPEK ODOBRITVE
10. člen
(postopek)
Osemenjevalno središče vloži na VURS vlogo za ugotavljanje
izpolnjevanja predpisanih pogojev. Vlogi mora priložiti: 
-       
verifikacijsko odločbo za veterinarsko postajo; 
-       
uporabno dovoljenje za objekt s skico tlorisa; 
-       
dokazilo o registraciji za opravljanje dejavnosti pridobivanja,
skladiščenja in prometa z živalskim semenom; 
-       
dokazilo o izpolnjevanju kadrovskih pogojev z navedbo veterinarja
osemenjevalnega središča. 
Po preveritvi pogojev izda VURS osemenjevalnemu središču
odločbo v upravnem postopku, s katero ugotovi, da izpolnjuje predpisane pogoje,
navede veterinarja osemenjevalnega središča ter osemenjevalnemu središču dodeli
registrsko številko.
V. DOKUMENTACIJA IN EVIDENCA
11. člen
(dokumentacija in evidenca)
Odobreno osemenjevalno središče mora voditi naslednjo predpisano
dokumentacijo in evidenco o: 
-       
identifikaciji in številu živali v osemenjevalnem središču in o njihovem
morebitnem premikanju; 
-       
proizvodnji semena; 
-       
ocenjevanju kvalitete semena v lastnem in pooblaščenem laboratoriju; 
-       
zalogah semena; 
-       
izdaji semena, osemenjevalni dokumentaciji in priboru za osemenjevanje
plemenic na terenu; 
-       
porabi reprodukcijskega in potrošnega materiala; 
-       
zdravstvenih in preventivnih posegih pri plemenjakih; 
-       
vhlevitvi, preselitvi ali oddaji plemenjaka v zakol; 
-       
opravljeni dezinfekciji objektov, opreme in vzdrževanju dezinfekcijskih
barier; 
-       
opravljeni dezinsekciji in deratizaciji; 
-       
veterinarsko-sanitarnem redu, ki je v skladu s tem pravilnikom; 
-       
obiskih oseb ali prihodu vozil v osemenjevalno središče.
VI. NADZOR
12. člen
(nadzor)
V odobrenem osemenjevalnem središču veterinarski inšpektor
najmanj dvakrat letno oziroma pri sezonskih živalih najmanj enkrat letno: 
-       
preveri izpolnjevanje pogojev glede prostorov, opreme in kadrov; 
-       
opravi kontrolo zaloge skladiščenega semena. Odvzeti mora vzorce semena
iste serije po posameznem plemenjaku in jih poslati v preiskavo v pooblaščen
laboratorij; 
-       
pregleda objekte; 
-       
preveri zdravstveno stanje plemenjakov. 
Veterinarski inšpektor prav tako preverja, če: 
-       
je bilo seme, ki je skladiščeno, in tisto, ki je v prometu, pridobljeno
v odobrenem osemenjevalnem središču in ni prišlo v stik s kakršnokoli drugo
pošiljko semena; 
-       
so dodatki k razredčevalcu pred pripravo semena sterilni; 
-       
je vsa oprema, ki pride v stik z živaljo oziroma semenom, pred uporabo
ustrezno razkužena ali sterilizirana; 
-       
je seme skladiščeno v ustreznih zaprtih in vidno označenih posodah, ki
so bile predhodno očiščene, razkužene ali sterilizirane; 
-       
tekoči dušik in podobne snovi, ki se uporabljajo za zamrzovanje semena,
ni bil uporabljen za zamrzovanje drugih proizvodov živalskega porekla; 
-       
je seme pred skladiščenjem ali oddajo v promet hranjeno v taki embalaži,
ki je jasno in trajno označena; 
-       
je predpisana dokumentacija in evidenca iz 11. člena tega pravilnika.
VII. PREHODNA DOLOČBA
13. člen
Obstoječa osemenjevalna središča morajo v roku 90 dni po
uveljavitvi tega pravilnika vložiti vlogo za pridobitev veterinarske registrske
številke.
VIII. KONČNI DOLOČBI
14. člen
Z uveljavitvijo tega pravilnika preneha veljati prvi odstavek
32. člena pravilnika o zdravstveni ustreznosti in sistematičnih preiskavah
plemenskih živali, živalskega semena, jajčnih celic in zarodkov (Uradni list
RS, št. 49/97, 24/99, 42/99 in 59/99).
15. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 323-38/00
Ljubljana, dne 5. maja 2000.
Ciril Smrkolj l. r. 
Minister za kmetijstvo, 
gozdarstvo in prehrano