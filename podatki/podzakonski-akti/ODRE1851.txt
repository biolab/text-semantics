1. člen
Sprejme se splošni del gozdnogospodarskega načrta
gozdnogospodarske enote Goriško, št. 14-01/95 z dne 5. 12. 2001, ki ga je
izdelal Zavod za gozdove Slovenije, Območna enota Sežana, za obdobje od 1. 1.
1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Goriško na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Goriško je izdelan v treh izvodih za 5045,55 hektarjev gozdov, ki ležijo
v gozdnogospodarskem območju Kraško, v občinah Miren–Kostanjevica in Nova
Gorica, oziroma v katastrskih občinah Nova vas, Sela na Krasu, Vojščica, Lipa,
Temnica, Kostanjevica na Krasu, Opatje selo, Miren, Vrtoče, Renče, Gradišče,
Dornberk in Branik.
3. člen
Po en izvod splošnega dela gozdnogospodarskega načrta
gozdnogospodarske enote Goriško je na vpogled na sedežu Zavoda za gozdove
Slovenije, Območne enote Sežana, Partizanska 49, Sežana, na sedežu Zavoda za
gozdove Slovenije, Krajevne enote Sežana, Partizanska 49, Sežana, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Goriško.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-14-5/00
Ljubljana, dne 19. marca 2002.
Minister 
za kmetijstvo, 
gozdarstvo in prehrano 
mag. Franc But l. r.
 