1. člen
(vsebina)
(1) Ta pravilnik določa:
-      
pogoje, ki jih mora krma glede na namen uporabe izpolnjevati za dajanje
na trg, uporabo in uvoz na teritorij Evropske unije (v nadaljnjem besedilu:
teritorij EU);
-      
nezaželene snovi v krmi v skladu z Direktivo 2002/32/ES Evropskega
parlamenta in Sveta z dne 7. maja 2002 o nezaželenih snoveh v živalski
krmi (UL L št. 140 z dne 30. 5. 2002, str. 10), zadnjič spremenjeno z
Direktivo Komisije 2010/6/EU z dne 9. februarja 2010 o spremembi Priloge I
k Direktivi 2002/32/ES Evropskega Parlamenta in Sveta glede živega srebra,
prostega gosipola, nitritov in Mowrah, Bassia, Madhuca (UL L št. 37 z dne
10. 2. 2010, str. 29), (v nadaljnjem besedilu: Direktiva 2002/32/ES);
-      
prepovedane snovi v krmi;
-      
ravnanje z neustrezno krmo;
-      
notranje kontrole v obratih nosilcev dejavnosti na področju krme;
-      
oceno tveganja in obvladovanje tveganja.
(2) Določbe tega pravilnika se glede kriterijev varnosti
uporabljajo tudi za vodo za napajanje živali, če drug predpis ne določa
drugače.
2. člen
(pomen izrazov)
Posamezni izrazi, uporabljeni v tem pravilniku, imajo
naslednji pomen:
1.    
krma so vse snovi ali izdelki, vključno z dodatki, pridelani,
delno predelani ali nepredelani, ki se uporabljajo za krmljenje živali;
2.    
proizvodi za prehrano živali so posamična krmila, krmni dodatki,
premiksi, krma in ostale snovi, uporabljene ali namenjene za prehrano živali;
3.    
posamična krmila so proizvodi rastlinskega ali živalskega izvora
v njihovem naravnem stanju, sveži ali konzervirani, proizvodi, dobljeni z
industrijsko predelavo le-teh, organske ali anorganske snovi z ali brez
dodatkov, ki so namenjeni za krmljenje živali kot taki neposredno, po predelavi
pri pripravi krmnih mešanic ali kot nosilci za premikse;
4.    
krmne mešanice so proizvodi, ki so sestavljeni iz posamičnih
krmil, s krmnimi dodatki in premiksi ali brez njih, ki so kot popolne ali dopolnilne
krmne mešanice neposredno namenjene za krmljenje živali;
5.    
premiksi so proizvodi iz mešanic krmnih dodatkov, mešanice enega
ali več krmnih dodatkov s posamičnimi krmili ali vodo, uporabljenimi kot
nosilci, in niso namenjeni za neposredno krmljenje živali;
6.    
krmni dodatki so snovi, mikroorganizmi ali pripravki, ki niso
posamična krmila, niti premiksi in se namenoma dodajajo krmi ali vodi, da bi
izpolnili eno ali več funkcij, navedenih v tretjem odstavku 5. člena Uredbe
Evropskega parlamenta in Sveta (ES) št. 1831/2003 z dne 22. septembra 2003
o dodatkih za uporabo v prehrani živali (UL L št. 268 z dne 18. 10. 2003,
str. 29; z vsemi spremembami);
7.    
dnevni obrok je povprečna skupna količina krme, izračunane na
vsebnost 12% vlage, ki jo dnevno potrebuje žival določene vrste, starostne
kategorije in donosa, da zadosti vsem svojim potrebam;
8.    
nezaželena snov je katerokoli snov ali proizvod, razen
povzročiteljev bolezni, ki je prisotna v oziroma na proizvodu za prehrano
živali in predstavlja potencialno nevarnost za zdravje živali, ljudi ali okolje
in bi lahko škodljivo vplivala na proizvodnjo rejnih živali.
3. člen
(dajanje na trg, uporaba in uvoz)
Proizvodi za prehrano živali, ki se dajejo na trg, uporabljajo
ali uvažajo na teritorij EU, morajo biti proizvedeni v skladu s predpisi,
običajne trgovske kakovosti in ne smejo predstavljati nevarnosti za zdravje
ljudi, živali in okolje ali škodljivo vplivati na proizvodnost rejnih živali.
4. člen
(kriteriji za zagotavljanje varnosti proizvodov za prehrano
živali)
Proizvodi za prehrano živali se lahko dajejo na trg, uporabljajo
ali uvažajo na teritorij EU, če izpolnjujejo naslednje kriterije za
zagotavljanje varnosti:
1.    
količina nezaželenih snovi ne presega maksimalne dovoljene vsebnosti,
določene v Prilogi 1, ki je sestavni del tega pravilnika;
2.    
ustrezajo minimalnim mikrobiološkim kriterijem iz Priloge 2, ki je
sestavni del tega pravilnika, oziroma mikrobiološkim kriterijem, določenim s
predpisi Skupnosti;
3.    
ne vsebujejo snovi, katerih uporaba je prepovedana z Odločbo Komisije 217/2004/ES
z dne 1. marca 2004 o sprejemu seznama snovi, katerih promet ali uporaba
je za namene prehrane živali prepovedana (UL L št. 67, z dne 5. 3. 2004,
str. 31);
4.    
ne vsebujejo določenih substanc oziroma njihovih ostankov v skladu s
pravilnikom, ki ureja ukrepe monitoringa določenih substanc in njihovih
ostankov v živih živalih in živalskih proizvodih;
5.    
ne vsebujejo krmnih dodatkov ali zdravil, ki nimajo dovoljenja za promet
v Republiki Sloveniji ali dovoljenja za uporabo pri določeni vrsti ali
kategoriji živali;
6.    
ne vsebujejo drugih prepovedanih snovi oziroma patogenih
mikroorganizmov, ki jih določajo predpisi, izdani na podlagi zakona, ki ureja
veterinarstvo, oziroma predpisi Skupnosti;
7.    
če stopnja radioaktivne kontaminacije ne presega vrednosti, določene s
predpisi Skupnosti.
5. člen
(ocena tveganja in obvladovanje tveganja)
(1) Proizvodi za prehrano živali niso varni, če ne izpolnjujejo
kriterijev iz prejšnjega člena ali če se v njih ugotovijo snovi, za katere ni
predpisana maksimalna dovoljena vsebnost (mikroorganizmi, mikotoksini ipd.)
oziroma imajo presežen prag ukrepanja iz Priloge II Direktive 2002/32/ES (v
nadaljnjem besedilu: Priloga II direktive) in ocena tveganja nedvoumno potrdi
tveganje za zdravje ljudi oziroma živali ali za okolje.
(2) Oceno tveganja iz prejšnjega odstavka v okviru uradnega
nadzora pripravijo pristojne institucije v skladu z uredbo, ki ureja koordinacijo
delovanja ministrstev in njihovih organov v sestavi s pristojnostmi na področju
varnosti hrane oziroma živil.
6. člen
(nezaželene snovi v dopolnilnih krmnih mešanicah)
Dopolnilne krmne mešanice ne smejo vsebovati več nezaželenih
snovi, kot je določeno v Prilogi 1 za popolne krmne mešanice, ob upoštevanju
predpisanega deleža dopolnilne krmne mešanice v dnevnem obroku po navodilih
proizvajalca.
7. člen
(prepoved redčenja)
Proizvodov za prehrano živali, v katerih so maksimalne
dovoljene vsebnosti neželenih snovi iz Priloge 1 presežene, se za namene
razredčenja ne sme mešati z istimi ali drugimi proizvodi za prehrano živali.
8. člen
(notranje kontrole proizvajalca)
(1) Nosilci dejavnosti na področju krme, ki izvajajo dejavnost
proizvodnje, morajo z letnimi načrti notranjih kontrol zagotavljati skladnost
surovin in proizvodov z določbami tega pravilnika in priporočili Komisije EU.
(2) Načrt notranjih kontrol iz prejšnjega odstavka lahko
vsebuje tudi kriterije za zagotavljanje varnosti krme, ki niso določeni s tem
pravilnikom, temveč jih nosilec dejavnosti na področju krme določi na podlagi
lastne ocene tveganja oziroma ocene tveganja, ki jo na zahtevo nosilca
dejavnosti na področju krme pripravi strokovna inštitucija.
(3) Načrt notranjih kontrol mora v skladu z Uredbo (ES)
183/2005 Evropskega parlamenta in Sveta z dne 12. januarja 2005 o zahtevah
glede higiene krme (UL L št. 35 z dne 8. 2. 2005, str. 1) vsebovati ukrepe
za zagotavljanje varnosti surovin in proizvodov (preverjanje kritičnih mest
proizvodnega procesa, postopke jemanja vzorcev in pogostost jemanja vzorcev,
vrsto in pogostost analiz in v primeru neskladnosti ukrepe, ki opredelijo
nadaljnje ravnanje s surovinami in proizvodi ipd.).
(4) Nosilci dejavnosti na področju krme so dolžni opravljati
preiskave tudi glede nezaželenih snovi v krmi, ki so določene v Prilogi II
direktive, z namenom, da se količina nekaterih nezaželenih snovi v krmi zmanjša
oziroma da se določijo viri nezaželenih snovi v krmi.
(5) Če nosilec dejavnosti pri izvajanju notranjih
kontrol ugotovi, da krma ne izpolnjuje kriterijev varnosti po tem pravilniku,
mora o tem nemudoma obvestiti pristojni območni urad Veterinarske uprave
Republike Slovenije (v nadaljnjem besedilu: VURS) in ukrepati v skladu z 20.
členom Uredbe (ES) 178/2002 Evropskega parlamenta in Sveta z dne
28. januarja 2002 o določitvi splošnih načel in zahtevah živilske
zakonodaje, ustanovitvi Evropske agencije za varnost hrane in postopkih, ki
zadevajo varnost hrane (UL L št. 31 z dne 1. 2. 2002, str. 1, z vsemi
spremembami).
11. člen
(inšpekcijski nadzor)
VURS zagotavlja redne inšpekcijske preglede in analize na
prisotnost substanc iz tega pravilnika in nadzor nad izvajanjem notranjih
kontrol na podlagi letnega programa v skladu z Uredbo (ES) 882/2004 Evropskega
parlamenta in Sveta z dne 29. aprila 2004 o izvajanju uradnega nadzora, da
se zagotovi preverjanje skladnosti z zakonodajo o krmi in živilih ter s pravili
o zdravstvenem varstvu živali in zaščiti živali (UL L št. 165 z dne 30. 4.
2004, str. 1, z vsemi spremembami).
12. člen
(obveščanje Evropske komisije in držav članic EU)
(1) Glavni urad VURS takoj obvesti Evropsko komisijo in
države članice EU preko RAPID ALERT sistema, če se z analizo tveganja ugotovi,
da bi lahko proizvodi za prehrano živali neposredno ali posredno vplivali na
zdravje ljudi oziroma živali ali na okolje in predvsem, kadar je ugotovljeno,
da za proizvode za prehrano živali niso izpolnjeni kriteriji varnosti iz 4.
člena tega pravilnika, v ostalih primerih pa poteka obveščanje o ugotovljenih
nepravilnostih in sprejetih ukrepih v obliki letnih poročil.
(2) Če se ugotovi presežek določene nezaželene snovi iz
Priloge II direktive v proizvodih za prehrano živali, ki izvirajo iz druge
države članice EU, VURS o ugotovitvi obvesti to državo članico EU. Če se z
analizo tveganja ugotovi, da je bi presežek nezaželene snovi lahko vplival na
zdravje ljudi oziroma živali ali na okolje, VURS informacijo takoj posreduje
Evropski komisiji preko RASFF sistema.

Priloga
1: Maksimalne dovoljene vsebnosti neželenih snovi
Priloga
2: Mikrobiološki kriteriji krme

Pravilnik o pogojih za zagotavljanje varnosti krme
(Uradni list RS, št. 101/06)
vsebuje naslednji končni določbi:
»13. člen
(prenehanje veljavnosti)
Z dnem začetka uporabe tega pravilnika preneha veljati
Pravilnik o pogojih glede zdravstvene ustreznosti posamičnih krmil, krmnih
mešanic, premiksov in krmnih dodatkov (Uradni list RS, št. 18/04, 7/05, 93/05 –
ZVMS in 34/06).
14. člen
(uveljavitev)
Ta pravilnik začne veljati osmi dan po objavi v Uradnem listu
Republike Slovenije, uporabljati pa se začne 4. novembra 2006.«.

Pravilnik o spremembah Pravilnika o pogojih za
zagotavljanje varnosti krme (Uradni list RS, št. 70/07)
vsebuje naslednjo končno določbo:
»4. člen
Ta pravilnik začne veljati naslednji dan po objavi v Uradnem
listu Republike Slovenije, razen določbe tretjega odstavka 2. člena tega
pravilnika, ki se začne uporabljati 1. oktobra 2007.«.

Pravilnik o spremembah Pravilnika o pogojih za
zagotavljanje varnosti krme (Uradni list RS, št. 10/09)
vsebuje naslednjo končno določbo:
»3. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 1. aprila 2009.«.

Pravilnik o spremembi in dopolnitvah Pravilnika o pogojih
za zagotavljanje varnosti krme (Uradni list RS, št. 44/09)
vsebuje naslednjo končno določbo:
»3. člen
Ta pravilnik začne veljati 1. julija 2009.«.

Pravilnik o spremembah in dopolnitvah Pravilnika o pogojih
za zagotavljanje varnosti krme (Uradni list RS, št. 52/10)
vsebuje naslednjo končno določbo:
»3. člen
Ta pravilnik začne veljati 1. julija 2010.«.