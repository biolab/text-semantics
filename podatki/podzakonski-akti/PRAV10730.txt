1. člen
Ta pravilnik določa vsebino in obliko potrdila o poklicnih
vozniških izkušnjah.
2. člen
(1) Potrdilo o poklicnih vozniških izkušnjah izda pravna
oseba, samostojni podjetnik posameznik ali posameznik, ki samostojno opravlja
dejavnost, pri katerem je voznik motornega vozila zaposlen ali pri katerem je
pridobil zakonsko predpisane vozniške izkušnje. 
(2) Kot pridobljene poklicne vozniške izkušnje se štejejo
samo izkušnje, ki jih je voznik motornega vozila pridobil pri osebah iz
prejšnjega odstavka, pri poklicni vožnji motornih vozil kategorije B, C, D1 ali
D. 
(3) Potrdilo o poklicnih vozniških izkušnjah se izda na
obrazcu iz Priloge, ki je sestavni del tega pravilnika.
3. člen
Z dnem uveljavitve tega pravilnika, se preneha uporabljati 6.
člen Pravilnika o pedagoških spremljevalcih pri prevozu skupin otrok (Uradni
list RS, št. 42/09 in 109/10 – ZPrCP).
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-143/2011
Ljubljana, dne 9. avgusta 2011
EVA 2011-2411-0073
dr. Patrick Vlačič l.r. 
Minister 
za promet

Priloga:
Obrazec potrdila o poklicnih vozniških izkušnjah