I
Vlada Republike Slovenije odreja javno razgrnitev osnutka
lokacijskega načrta za avtocesto na odseku Divača - Kozina (v nadaljevanju:
osnutek lokacijskega načrta) in javno razgrnitev predloga sprememb in
dopolnitev prostorskih sestavin dolgoročnega plana Občine Divača za obdobje 1986–2000
in srednjeročnega družbenega plana Občine Divača in Občine Hrpelje-Kozina za
obdobje 1986–1990 s programsko zasnovo v delu, ki ga opredeljuje osnutek
lokacijskega načrta (v nadaljevanju: spremembe in dopolnitve planskih aktov
občin), ki jih je izdelal PANPROSTOR d.o.o., pod štev. projekta LN 103/94, v
novembru 1995.
II
Vlada Republike Slovenije ugotavlja, da je osnutek
lokacijskega načrta skladen s prostorskimi sestavinami dolgoročnega plana SR
Slovenije za obdobje od leta 1986 do leta 2000 (Uradni list SRS, št. 1/86,
41/87 in Uradni list RS, št. 36/90 in 72/95), prostorskimi sestavinami
družbenega plana SR Slovenije za obdobje od leta 1986 do leta 1990 (Uradni list
SRS, št. 2/86, 41/87, 23/89 in Uradni list RS, št. 72/95) (v nadaljevanju:
republiški prostorski planski akti) ter predstavlja spremembo in dopolnitev
prostorskih sestavin dolgoročnega plana Občine Divača za obdobje od leta 1986
do leta 2000 in srednjeročnega družbenega plana Občine Divača in Občine
Hrpelje-Kozina za obdobje od leta 1986 do leta 1990 s programsko zasnovo v
delu, ki ga opredeljuje osnutek lokacijskega načrta.
III
Vlada Republike Slovenije predlaga Občini Divača in Občini
Hrpelje-Kozina v obravnavo in sprejem spremembe in dopolnitve planskih aktov
občin.
IV
Občina Divača in Občina Hrpelje-Kozina morata poskrbeti za
izvedbo javne razgrnitve in organizacijo javnih obravnav osnutka lokacijskega
načrta in predloga sprememb in dopolnitev planskih aktov občin. 
Javna razgrnitev traja en mesec od uveljavitve tega sklepa.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Občina Divača in Občina Hrpelje-Kozina morata v roku 30 dni
po preteku javne razgrnitve poslati ministru za okolje in prostor vse zbrane
pripombe in predloge. Če v tem roku minister ne prejme pripomb in predlogov z javne
razgrnitve, se šteje, da na osnutek lokacijskega načrta ni pripomb oziroma, da
je ta usklajen.
VII
Ta sklep začne veljati naslednji dan po objavi v Uradnem
listu Republike Slovenije.
Št. 350-04/93-2/11-8
Ljubljana, dne 21. decembra 1995
Vlada Republike Slovenije
Janko Deželak l. r.
Podpredsednik