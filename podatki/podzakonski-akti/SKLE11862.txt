1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12), zadnjič spremenjena z Uredbo (EU) 2018/1717 Evropskega parlamenta
in Sveta z dne 14. novembra 2018 o spremembi Uredbe (EU)
št. 1093/2010, kar zadeva lokacijo sedeža Evropskega bančnega organa
(UL L št. 291 z dne 16. novembra 2018, str. 1) (v
nadaljevanju Uredba (EU) št. 1093/2010) dne 25. februarja 2019 na
svoji spletni strani objavil Smernice o zunanjem izvajanju (EBA/GL/2019/02; v
nadaljevanju smernice).
(2) Smernice iz prvega odstavka tega člena določajo
ureditve notranjega upravljanja, vključno s trdnim upravljanjem tveganj, ki jih
morajo institucije, plačilne institucije in družbe za izdajo elektronskega
denarja izvajati pri oddaji funkcij v zunanje izvajanje, zlasti ko v zunanje
izvajanje oddajo funkcije odločilnega pomena ali pomembne funkcije.
(3) Smernice so naslovljene na:
1.     
institucije, kot so opredeljene v 3. točki prvega odstavka
4. člena Uredbe (EU) št. 575/2013 Evropskega parlamenta in Sveta z
dne 26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (UL L
št. 176 z dne 27. junija 2013, str. 1), zadnjič spremenjena z
Uredbo (EU) 2019/876 Evropskega parlamenta in Sveta z dne 20. maja 2019 o
spremembi Uredbe (EU) št. 575/2013 v zvezi s količnikom finančnega vzvoda,
količnikom neto stabilnega financiranja, zahtevami glede kapitala in kvalificiranih
obveznosti, kreditnim tveganjem nasprotne stranke, tržnim tveganjem,
izpostavljenostmi do centralnih nasprotnih strank, izpostavljenostmi do
kolektivnih naložbenih podjemov, velikimi izpostavljenostmi, zahtevami glede
poročanja in razkritja ter Uredbe (EU) št. 648/2012 (UL L št. 150 z
dne 7. junija 2019, str. 1–225) (v nadaljevanju Uredba (EU)
št. 575/2013);
2.     
plačilne institucije, kot so opredeljene v 4. točki 4. člena Direktive
(EU) 2015/2366 Evropskega parlamenta in Sveta z dne 25. novembra 2015 o
plačilnih storitvah na notranjem trgu, spremembah direktiv 2002/65/ES,
2009/110/ES ter 2013/36/EU in Uredbe (EU) št. 1093/2010 ter razveljavitvi
Direktive 2007/64/ES (UL L št. 337 z dne 23. decembra 2015,
str. 35–127) (v nadaljevanju Direktiva (EU) 2015/2366);
3.     
družbe za izdajo elektronskega denarja, kot so opredeljene v
1. točki 2. člena Direktive 2009/110/ES Evropskega parlamenta in
Sveta z dne 16. septembra 2009 o začetku opravljanja in opravljanju
dejavnosti ter nadzoru skrbnega in varnega poslovanja institucij za izdajo
elektronskega denarja ter o spremembah direktiv 2005/60/ES in 2006/48/ES in
razveljavitvi Direktive 2000/46/ES (UL L št. 267 z dne 10. oktobra
2009, str. 7–17), zadnjič spremenjena z Direktivo (EU) 2015/2366; in
4.     
pristojne organe, kot so opredeljeni v 40. točki prvega odstavka
4. člena Uredbe (EU) št. 575/2013.
2. člen
(Vsebina sklepa in obseg uporabe smernic)
(1) Banka Slovenije s tem sklepom določa uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS (v nadaljevanju banke),
2.     
plačilne institucije, ki so v skladu z ZPlaSSIED pridobile dovoljenje za
opravljanje plačilnih storitev kot plačilna institucija,
3.     
družbe za izdajo elektronskega denarja, ki so v skladu z ZPlaSSIED
pridobile dovoljenje za izdajo elektronskega denarja kot družba za izdajo
elektronskega denarja, in
4.     
Banko Slovenije, kadar v skladu z ZBan-2 in ZPlaSSIED v vlogi
pristojnega organa izvaja pristojnosti in naloge nadzora nad bankami iz
1. točke tega odstavka, plačilnimi institucijami iz 2. točke tega
odstavka ter družbami za izdajo elektronskega denarja iz 3. točke tega
odstavka.
(2) Banke iz 1. točke prvega odstavka tega člena v
celoti upoštevajo določbe smernic v delu, v katerem so naslovljene na banke.
(3) Plačilne institucije iz 2. točke prvega
odstavka tega člena v celoti upoštevajo določbe smernic v delu, v katerem so
naslovljene na plačilne institucije.
(4) Družbe za izdajo elektronskega denarja iz 3. točke
prvega odstavka tega člena v celoti upoštevajo določbe smernic v delu, v
katerem so naslovljene na družbe za izdajo elektronskega denarja.
(5) Banka Slovenije pri opravljanju nalog in
pristojnosti nadzora v skladu z ZBan-2, ZPlaSSIED in Uredbo (EU)
št. 575/2013 v celoti upošteva določbe smernic v delu, ki se nanaša na
izvajanje nalog in pooblastil pristojnega organa.
3. člen
(Razveljavitev sklepa)
Z dnem začetka uporabe tega sklepa preneha veljati Sklep o
uporabi Priporočil o oddajanju v zunanje izvajanje ponudnikom storitev v oblaku
(Uradni list RS, št. 37/18).
4. člen
(Začetek veljavnosti)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 30. septembra
2019.
Ljubljana, dne 4. julija
2019
Boštjan Vasle
predsednik
Sveta Banke Slovenije