1
Za kulturni spomenik državnega pomena se razglasi enoto
dediščine:
-       
Javorca – Spominska cerkev sv. Duha (EŠD 200).
Enota ima zaradi kulturnih, umetnostnozgodovinskih,
zgodovinskih, arhitekturnih, krajinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi umetnostno-arhitekturnega in zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Spominska cerkev sv. Duha na Javorci, postavljena 1916, je
edina večja vojaška spominska cerkev ob Soški fronti in edini sakralni prostor
pri nas, ki je celovito secesijsko oblikovan in ima zato poseben pomen za
Slovenijo.
3
Spomenik obsega zemljišče,
parcelno številko 463/8, k.o. Zatolmin. Meja spomenika je določena na
digitalnem katastrskem načrtu (uveljavljen dne 7. 4. 2003, Uradni list RS, št.
40/03, datoteka z dne 1. 2. 2005, izvorno merilo 1:2880) in vrisana na
temeljnem topografskem načrtu v merilu 1:5000. Meja vplivnega območja je
vrisana na temeljnem topografskem načrtu v merilu 1:5000. Izvirnika načrtov
hranita Ministrstvo za kulturo, Direktorat za kulturno dediščino, in Zavod za
varstvo kulturne dediščine Slovenije (v nadaljevanju: zavod).
4
Za spomenik velja varstveni režim, ki določa:
-       
varovanje kulturnih, likovnih, zgodovinskih, arhitekturnih in krajinskih
vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v območje spomenika ohranjanju in
vzdrževanju varovanih spomeniških lastnosti,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
omogočanje predstavitve celote in posameznih zaščitenih ter dostopnosti
javnosti v meri, ki ne ogroža varovanja spomenika in v 2. točki odloka naštetih
posameznih elementov te enote.
Zavarovano območje je namenjeno:
-       
trajni ohranitvi kulturnih, zgodovinskih, arhitekturnih in krajinskih
vrednot,
-       
povečanju pričevalnosti kulturnega spomenika,
-       
prezentaciji kulturnih vrednot spomenika in situ ter v medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga:
Kulturni spomenik državnega pomena; Spominska cerkev sv. Duha na Javorici
(topografski načrt)

Odlok o razglasitvi Spominske cerkve sv. Duha
na Javorci za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi Odloka o razglasitvi Spominske cerkve sv. Duha na Javorci za kulturni
spomenik državnega pomena (Uradni list RS, št. 46/05) vsebuje naslednjo končno določbo:
»2
Ta odlok začne veljati naslednji dan po objavi v Uradnem
listu Republike Slovenije.«.