I. SPLOŠNI DOLOČBI
1. člen
(vsebina splošnega akta)
(1) Ta splošni akt
določa načrt oštevilčenja Republike Slovenije, vključno z nekaterimi vrstami
elementov oštevilčenja, s katerimi upravlja Mednarodna telekomunikacijska zveza
(v nadaljnjem besedilu: ITU).
(2) Ta splošni akt
določa tudi velikost bloka številk, za pridobitev katerih je treba vlogi
priložiti načrt o oceni potreb za prihodnja tri leta ter merila za ocenjevanje
sposobnosti upravljanja z elementi oštevilčenja in nevarnosti izčrpanja
elementov oštevilčenja.
2. člen
(pomen izrazov)
(1) Izrazi, uporabljeni
v tem splošnem aktu, pomenijo:
1.     
Blok številk je del določenega območja oštevilčenja, ki je nedeljen in
določen s prvo in zadnjo številko.
2.     
Eksteritorialna uporaba elementov oštevilčenja je uporaba elementov
oštevilčenja, ki je namenjena izvajanju elektronskih komunikacijskih storitev,
ki niso medosebne komunikacijske storitve, na območju kode drugih držav članic EU.
3.     
Enotna evropska številka je harmonizirana številka skrajšanega
izbiranja, katere uporaba izhaja iz predpisov Evropske Komisije (v nadaljnjem
besedilu: Komisija) oziroma Konference evropskih uprav za pošto in
telekomunikacije (v nadaljnjem besedilu: CEPT).
4.     
Enotni evropski blok številk je harmoniziran blok številk skrajšanega
izbiranja, katerega uporaba izhaja iz predpisov Komisije oziroma CEPT.
5.     
Koda države (CC) je eno-, dvo- ali trimestna koda, ki jo dodeli ITU v
skladu s priporočilom ITU-T E.164 in enolično določa izbrano državo ali izbrano
geografsko območje.
6.     
Medkrajevna koda (TC) je posebna oblika nacionalne smerne kode (NDC), ki
ima geografski pomen in določa geografsko območje, v katerem se nahaja omrežna
priključna točka.
7.     
Mednarodna predpona je števka ali kombinacija števk, ki jih mora kličoči
uporabiti pred mednarodno številko, da dobi dostop do mednarodnega javnega
komunikacijskega omrežja.
8.     
Mednarodna številka je številka, ki jo mora kličoči uporabiti, če je
klicani v drugi državi.
9.     
M2M/IoT je komunikacijska tehnologija, kjer se podatki med napravami ali
aplikacijami prenesejo samodejno z manjšim posredovanjem človeka ali brez njega
(npr. daljinski nadzor, vzdrževanje v industrijskih IoT aplikacijah,
telemetrija ipd.).
10.  
Nacionalna (medkrajevna) predpona je števka ali kombinacija števk, ki
jih mora kličoči uporabiti pred nacionalno smerno kodo (NDC), da dobi dostop do
medkrajevnega komunikacijskega omrežja oziroma če je klicani v drugem območju
oštevilčenja.
11.  
Nacionalna smerna koda (NDC) je števka ali kombinacija več števk (brez
kakršnekoli predpone), ki enolično določajo geografsko območje v državi oziroma
javno komunikacijsko omrežje ali storitev.
12.  
Nacionalni številski prostor je množica vseh številk, ki se uporabljajo
v Republiki Sloveniji in s katerim upravlja agencija na podlagi prvega odstavka
97. člena zakona.
13.  
Nacionalna (značilna) številka (N(S)N) je tisti del številke, ki sledi
kodi države (CC), in je sestavljena iz nacionalne smerne kode (NDC) in številke
naročnika.
14.  
Nomadska storitev je storitev, pri kateri uporabnik elektronskih
komunikacijskih storitev dostopa do svojega podatkovnega omrežja prek različnih
omrežnih priključnih točk.
15.  
Priporočila ITU-T so priporočila s področja telekomunikacij, ki jih
sprejema in redno objavlja ITU.
16.  
Številka naročnika je številka, ki v javnem komunikacijskem omrežju
identificira naročnika, v določenih primerih pa tudi uporabnika.
17.  
Številke brezplačnih storitev so negeografske številke, pri katerih je
klic brezplačen za kličočega, vse stroške, povezane s klicem, pa plača klicani.
18.  
Številke premijskih storitev so negeografske številke, pri katerih je
klic dražji od običajnih klicev, da se pokrijejo stroški, ki jih imata klicani
in operater pri zagotavljanju te storitve.
19.  
Številke skrajšanega izbiranja so tri-, štiri-, pet- ali šestmestne
številke, namenjene enotnim evropskim številkam, številkam za klice v sili,
številkam za dostop do specifičnih nekomercialnih storitev operaterjev in
številkam za dostop do posebnih storitev oziroma služb javnega pomena.
(2) Preostali izrazi,
uporabljeni v tem splošnem aktu, imajo enak pomen kot je določen v Zakonu o
elektronskih komunikacijah (Uradni list RS, št. 130/22
in 18/23 – ZDU-1O); v nadaljnjem besedilu: zakon).
II. ŠTEVILKE ZA POTREBE JAVNIH KOMUNIKACIJSKIH OMREŽIJ IN
STORITEV
3. člen
(nacionalni številski prostor)
Nacionalni številski prostor opredeljuje tabela v Prilogi, ki
je sestavni del tega splošnega akta.
4. člen
(privzeti predponi)
(1) Mednarodna predpona
za klice iz Republike Slovenije v tujino je 00.
(2) Nacionalna
(medkrajevna) predpona je 0.
5. člen
(mednarodne številke)
(1) Mednarodne številke
so sestavljene iz kode države (CC) in nacionalne (značilne) številke (N(S)N)
kot je prikazano s sliko 1:
Slika 1: Zgradba mednarodne številke


Koda države (CC)

Nacionalna (značilna) številka (N(S)N)


(2) Mednarodne številke
so lahko največ petnajstmestne.
(3) Mednarodne številke
ne vsebujejo mednarodne ali nacionalne (medkrajevne) predpone.
(4) Koda države (CC) za
Republiko Slovenijo je 386.
6. člen
(nacionalne (značilne) številke (N(S)N))
(1) V Republiki
Sloveniji so nacionalne (značilne) številke (N(S)N) osemmestne, razen tiste, ki
so s tem splošnim aktom posebej določene, in so v tem splošnem aktu zapisane v
naslednji obliki: ABCDEFGH.
(2) Nacionalne
(značilne) številke (N(S)N) ne vsebujejo nacionalne (medkrajevne) predpone.
(3) Nacionalne
(značilne) številke (N(S)N) so lahko geografske ali negeografske.
7. člen
(geografske številke)
Geografska številka je sestavljena iz medkrajevne kode (TC)
in številke naročnika kot je prikazano s sliko 2:
Slika 2: Zgradba geografske številke


Medkrajevna koda (TC)

Številka naročnika


(2) Območja oštevilčenja iz nacionalnega številskega prostora
(v nadaljnjem besedilu: območja oštevilčenja), določena z A = {1, 2, 3, 4, 5,
7} in B = {2, 3, 4, 5, 6, 7, 8}, so namenjena za geografske številke.
(3) Medkrajevna koda
(TC) je določena s števko A in določa, kateremu geografskemu območju v
Republiki Sloveniji je dodeljeno posamezno območje oštevilčenja iz tega
odstavka kot je prikazano s sliko 3:
Slika 3: Geografsko območje in medkrajevne kode (TC)


Geografsko območje

Medkrajevna koda (TC)


Ljubljana

1


Maribor, Ravne na Koroškem, Murska Sobota

2


Celje, Trbovlje

3


Kranj

4


Nova Gorica, Koper, Postojna

5


Novo mesto, Krško

7


(4) Geografske številke
se dodeljujejo in vračajo v blokih po 1000, 10 000, 100 000 ali 1 000 000
številk.
(5) Geografske številke
iz drugega odstavka tega člena se v primerih uporabe nomadskih storitev, lahko
uporabljajo tudi zunaj geografskih območij, določenih v tretjem odstavku tega
člena.
8. člen
(negeografske številke)
(1) Negeografska
številka je sestavljena iz nacionalne smerne kode (NDC) javnega
komunikacijskega omrežja ali storitve in številke naročnika ali storitve kot je
prikazano s sliko 4:
Slika 4: Zgradba negeografske številke


Nacionalna smerna koda (NDC)

Številka naročnika ali storitve


(2) Območja
oštevilčenja, določena A = {3, 4, 7} in B = {0}, A = {3, 4, 5, 7} in B = {1}
ter A = {6} in B = {4,..., 9} so namenjena za negeografske številke, ki se
uporabljajo v javnih mobilnih omrežjih.
(3) Območja
oštevilčenja A = {4, 5} in B = {9} ter A = {8} in B = {1, 2, 3} so namenjena za
negeografske številke, ki se uporabljajo za potrebe dostopa do javnih
komunikacijskih storitev na fiksni lokaciji (na primer za potrebe prenosa
govora po internetnem protokolu).
(4) Območja
oštevilčenja, določena z A = {8} in B = {0}, so namenjena za številke
brezplačnih storitev, pri tem pa so številke s C = {0} namenjene za mednarodne
storitve brezplačnega klica. Številke brezplačnih storitev v območjih
oštevilčenja s:
C = {1, 2, 3, 4, 8},
C = {5, 6, 7} in D = {0, 1, 2, 3, 4} ter
C = {9} in D = {6, 7, 8, 9}
so lahko šest- ali
osemmestne, številke brezplačnih storitev v preostalih območjih oštevilčenja pa
le osemmestne.
(5) Območje
oštevilčenja z A = {9} in B = {0} je namenjeno za številke premijskih storitev.
Številke premijskih storitev v območjih oštevilčenja s C = {3, 4, 5, 6, 7} so
lahko šest- ali osemmestne, številke premijskih storitev v preostalih območjih
oštevilčenja pa le osemmestne.
(6) Območje
oštevilčenja z A = {8} in B = {8} je namenjeno za negeografske številke, ki se
uporabljajo za dostop do posebnih omrežij (podatkovna omrežja, internet,
navidezna zasebna omrežja itd.).
(7) Območja
oštevilčenja, določena z A = {8}, B = {9} in C = {1, 2, 3}, so namenjena za
negeografske številke, ki se uporabljajo za storitve daljinskega glasovanja,
masovno klicanje itd., in so lahko šest-, sedem- ali osemmestne.
(8) Številke iz drugega
odstavka tega člena se dodeljujejo in vračajo v blokih po 10 000, 100 000 ali 1
000 000 številk, številke iz tretjega odstavka tega člena se dodeljujejo in
vračajo v blokih po 10 000 ali 100 000 številk, številke iz četrtega, petega,
šestega in sedmega odstavka tega člena pa se dodeljujejo in vračajo posamično
ali v blokih po 10 ali 100 številk.
(9) Ob prvi dodelitvi
številk iz drugega in tretjega odstavka tega člena operater dobi tudi
nacionalno smerno kodo (NDC) dolžine 2, 3 ali 4 mest (AB, ABC ali ABCD),
odvisno od velikosti zahtevanega bloka naročniških številk:
1.     
v primeru negeografskih številk iz drugega odstavka tega člena, ki se
uporabljajo v javnih mobilnih omrežjih se:
a)   
dvomestne NDC kode (AB) dodeljujejo v območjih oštevilčenja določenih z
A = {3, 4, 7} in B = {0}, A = {3, 4, 5, 7} in B = {1} ter A = {6} in B =
{4,6,7,8} ob upravičenih zahtevah po dodelitvi bloka velikosti 1 000 000
naročniških številk,
b)   
trimestne in štirimestne NDC kode (ABC oziroma ABCD) pa se dodeljujejo v
območjih oštevilčenja določenih z A = {6} in B = {5, 9} ob upravičenih zahtevah
po dodelitvi blokov velikosti 100 000 oziroma 10 000 naročniških številk;
2.     
v primeru negeografskih številk iz tretjega odstavka tega člena, ki se
uporabljajo za potrebe dostopa do javnih komunikacijskih storitev na fiksni
lokaciji (na primer za potrebe prenosa govora po internetnem protokolu) se:
a)   
dvomestne NDC kode (AB) dodeljujejo v območjih oštevilčenja določenih z
A = {4} in B = {9} ob upravičenih zahtevah po dodelitvi 10 blokov po 100 000
naročniških številk,
b)   
trimestne NDC kode (ABC) se dodeljujejo v območjih oštevilčenja
določenih z:
a.   A = {5}, B = {9}
b.   A = {8}, B = {1} in C
= {0, 1, 2, 3, 4, 5, 6, 7, 9}
c.   A = {8}, B = {2} in C
= {0, 1, 3, 4, 5, 6, 7, 9}
d.   A = {8}, B = {3} in C
= {0,..., 9} ob upravičenih zahtevah po dodelitvi blokov velikosti 100 000
naročniških številk,
c)   
štirimestne NDC kode (ABCD) se dodeljujejo v območjih oštevilčenja
določenih z
a.   A = {8}, B = {1}, C =
{8} in D = {0,..., 9},
b.  A = {8}, B = {2}, C = {2, 8}
in D = {0,..., 9}, ob zahtevah po dodelitvi blokov velikosti 10 000 naročniških
številk.
(10) Območje
oštevilčenja z nacionalno smerno kodo (NDC): A = {9} in B = {1}, je namenjeno
negeografskim številkam, ki se uporabljajo v fiksnih in mobilnih javnih omrežjih
za potrebe storitev komunikacije med napravami (M2M/IoT). Te številke je mogoče
priglasiti za eksteritorialno uporabo v drugih državah članicah EU.
(11) Nacionalna
(značilna) številka (N(S)N) za M2M/IoT storitve ima dolžino 12 mest in je
sestavljena iz NDC kode 91 in naročniške številke, kar je predstavljeno v
obliki:
AB CDEFGHIJKL.
(12) Številke iz
desetega odstavka tega člena se dodeljujejo in vračajo v blokih po 10 000, 100
000, 1 000 000 ali 10 000 000 številk, in sicer:
1.     
bloki v obsegu 10 000 000 številk se dodeljujejo v območjih: A = {9}, B
= {1}, C = {0,1,2},
2.     
bloki v obsegu 1 000 000 številk se dodeljujejo v območjih: A = {9}, B =
{1}, C = { 3, 4, 5, 6},
3.     
bloki v obsegu 100 000 številk se dodeljujejo v območjih: A = {9}, B =
{1}, C = {7, 8},
4.     
bloki v obsegu 10 000 številk se dodeljujejo v območjih: A = {9}, B =
{1}, C = {9}.
(13) Agencija dodeljuje
številke po vrstnem redu prostih številk iz vsakega območja.
9. člen
(številke skrajšanega izbiranja)
(1) Številke
skrajšanega izbiranja so oblike 11P(Q(R)) oziroma 116QRT in 19P(Q(R)), kjer so
P, Q, R,T = {0,..., 9}.
(2) Številke
skrajšanega izbiranja 11P(Q(R)) se uporablja za enotne evropske številke
oziroma za enotne evropske bloke številk, lahko pa tudi za številke za klice v
sili, določene v tem splošnem aktu, pri čemer je:
1.     
številka skrajšanega izbiranja 112 enotna evropska številka, namenjena
za klice v sili,
2.     
številka skrajšanega izbiranja 113 številka policije, namenjena za klice
v sili,
3.     
blok šestmestnih številk skrajšanega izbiranja, ki se začenja z 116QRT
je po odločitvi Komisije namenjen za dostop do družbeno koristnih vseevropskih
telefonskih storitev, ki jih v postopku javnega posvetovanja opredeli Komisija,
4.     
blok številk skrajšanega izbiranja 118Q(R) enoten evropski blok številk,
namenjen za dostop do imeniških služb. Številke skrajšanega izbiranja iz tega
bloka so štirimestne 118Q, kjer je Q = {0, 1, 2, 3, 4, 5, 8}, ali petmestne
118QR, kjer sta Q = {6, 7, 9} in R = {0,..., 9}.
(3) Številke
skrajšanega izbiranja 19P(Q(R)) iz območij:
1.     
19P(Q(R)), kjer je P = {0, 1, 2}, Q = {0,…, 9}, R = {0,…, 9} ter P =
{8}, Q = {0, 1, 2, 3, 4, 5, 6, 8, 9}, R = {0,…, 9} so namenjene dostopu do
specifičnih nekomercialnih storitev operaterjev (kot so npr. storitev
posredovanja operaterja, informacije o delovanju omrežja, prijava motenj, pomoč
uporabnikom, storitve telegrama, teleteksta, telefaksa itd.) in so lahko tri-,
štiri ali petmestne,
2.     
19P(Q(R)), kjer je P = {5, 7, 9}, Q = {0,…, 9}, R = {0,…, 9} ter P =
{8}, Q = {7}, R = {0,…, 9} so namenjene dostopu do posebnih storitev oziroma
služb javnega pomena, ki jih na področju celotne države opravljajo operaterji
ter druge fizične ali pravne osebe opredeljene v prvem odstavku 101. člena zakona (kot npr.: storitve medicinske
oziroma socialne pomoči, pomoč na cesti, pomoč invalidom ali tujcem,
informacije o javnem prometu in transportu, javljanje okvar v zvezi z javno
koristnimi službami (plin, elektrika, voda) točna ura, vremenska poročila itd.)
in so lahko štiri- ali petmestne,
3.     
19P(Q(R)), kjer je P = {3, 4, 6}, Q = {0,…, 9}, R = {0,…, 9} so
rezervirane za prihodnjo rabo.
(4) Številke
skrajšanega izbiranja se dodeljujejo in vračajo posamično, v primeru zahtev po
tri- in štirimestnih številkah kratkega izbiranja in v primeru zahtev po
šestmestnih številkah skrajšanega izbiranja namenjenih dostopu do družbeno
koristnih vseevropskih telefonskih storitev (116QRT) se vedno izvede postopek
pridobitve mnenj zainteresirane javnosti ob smiselni uporabi 47. člena zakona.
(5) Številke
skrajšanega izbiranja iz prejšnjih odstavkov so izvedene na krajevni ravni v
vseh območjih oštevilčenja, ki so namenjena geografskim številkam. V območjih
oštevilčenja, ki so namenjena negeografskim številkam, morata biti izvedeni
številki skrajšanega izbiranja iz prve in druge točke drugega odstavka tega
člena, operater pa lahko znotraj dodeljenega bloka številk izvede tudi druge
številke skrajšanega izbiranja predvidene v tem členu.
10. člen
(predpone za izbiro operaterja prenosnih omrežij)
(1) Območje
oštevilčenja 10PQ je namenjeno za štirimestne predpone za izbiro operaterja
prenosnih omrežij.
(2) Dodeljujejo se le
takšne predpone za izbiro operaterja prenosnih omrežij, pri katerih je Q ≠ {0}.
(3) Predpone za izbiro
operaterja prenosnih omrežij se dodeljujejo in vračajo posamično.
(4) Posamezen operater
lahko dobi le eno predpono za izbiro operaterja prenosnih omrežij.
11. člen
(usmerjalne kode)
(1) Območje
oštevilčenja 98MN je namenjeno za usmerjalne kode, ki se uporabljajo za potrebe
usmerjanja pri izvedbi prenosljivosti številk.
(2) Posamezen operater
lahko dobi največ dve usmerjalni kodi, in sicer po eno za:
1.     
operaterje omrežij oziroma izvajalce, ki zagotavljajo javne telefonske
storitve na fiksni lokaciji in
2.     
operaterje omrežij oziroma izvajalce, ki zagotavljajo mobilne storitve.
(3) Usmerjalne kode se
dodeljujejo in vračajo posamično.
(4) Usmerjalnih kod
uporabnik ne sme izbirati pri izbiranju številk. Vsak tak poizkus mora biti
prestrežen in zavržen.
(5) V primeru
razveljavitve odločbe o dodelitvi odločbe o dodelitvi elementov oštevilčenja, s
katero je dodeljena operaterju usmerjalna koda, se usmerjalna koda najmanj eno
leto ne more dodeliti drugemu operaterju.
12. člen
(rezervna območja oštevilčenja)
(1) Območja
oštevilčenja, razen tistih, ki so navedena v 7., 8., 9. (z izjemo območij
navedenih v zadnji alineji tretjega odstavka), 10. in 11. členu tega splošnega akta, in območja
oštevilčenja z A = {0}, so rezervna območja oštevilčenja.
(2) Rezervna območja
niso namenjena za geografske številke.
(3) Rezervna območja
oštevilčenja z A = {6} in B = {1, 2, 3} so rezervirana za številke, ki se
uporabljajo v javnih mobilnih omrežjih.
(4) Številke iz
rezervnih območij oštevilčenja se dodelijo šele, ko ni več prostih številk
oziroma blokov številk v že uporabljanih območjih oštevilčenja oziroma jih ni
več zadosti ali če se dodeljuje številke za nove vrste javnih komunikacijskih
omrežij ali storitev, ki se jih ne da uvrstiti v nobenega od že uporabljenih
območij oštevilčenja.
III. IZBIRANJE ŠTEVILK V JAVNIH TELEFONSKIH OMREŽJIH
13. člen
(klici na mednarodne številke)
(1) Kadar se kliče v
javno telefonsko omrežje v tujini ali mednarodno storitev, se mora pred
mednarodno številko izbrati mednarodna predpona, uporabnik javnega mobilnega
omrežja pa lahko namesto mednarodne predpone izbere tudi predpono +, pri čemer
znak + lahko uporabljajo samo uporabniki javnih mobilnih omrežij, kot je
prikazano s sliko 5:
Slika 5: Vrstni red številk za klice iz Republike Slovenije v
tujino z uporabo mednarodne predpone 00 (ali +)


Predpona

Koda države (CC)

Nacionalna (značilna) številka (N(S)N)


00 (ali +)

X(Y[WZ])

ABCDEFGH...


(2) Ne glede na
prejšnji odstavek se lahko ob vsakem mednarodnem klicu prosto izbere operater
mednarodnega prenosnega omrežja s pomočjo predpone za izbiro operaterja
prenosnih omrežij kot je prikazano s sliko 6:
Slika 6: Vrstni red številk za klice iz Republike Slovenije v
tujino z uporabo predpone za izbiro operaterja prenosnih omrežij


Predpona za izbiro operaterja prenosnih omrežij

Mednarodna predpona

Koda države (CC)

Nacionalna (značilna) številka (N(S)N)


10PQ

00

X(Y[WZ])

ABCDEFGH...


14. člen
(klici na geografske številke)
(1) Kadar se kliče
znotraj območja z isto medkrajevno kodo (TC), se lahko izbere samo številka
naročnika ali številka storitve.
(2) Kadar se kliče v
območje z drugo medkrajevno kodo (TC), ali če se z negeografske številke kliče
na geografsko številko, se mora pred številko naročnika ali številko storitve
izbrati medkrajevna koda (TC) kot je prikazano s sliko 7:
Slika 7: Izbiranje številk z uporabo medkrajevne kode (TC)


Nacionalna (medkrajevna) predpona

Medkrajevna koda (TC)

Številka naročnika ali številka storitve


0

A

BCD EF GH


(3) Ne glede na
prejšnji odstavek se lahko ob vsakem takem klicu prosto izbere operater
medkrajevnega prenosnega omrežja s pomočjo predpone za izbiro operaterja
prenosnih omrežij kot je prikazano s sliko 8:
Slika 8: Izbiranje številk z uporabo predpone za izbiro
operaterja prenosnih omrežij


Predpona za izbiro operaterja prenosnih omrežij

Nacionalna (medkrajevna) predpona

Medkrajevna koda (TC)

Številka naročnika (SN)


10PQ

0

A

BCD EF GH


15. člen
(klici na preostale številke)
(1) Kadar se kliče na
negeografsko številko, se mora pred nacionalno (značilno) številko (N(S)N)
izbrati nacionalna (medkrajevna) predpona kot je prikazano s sliko 9:
Slika 9: Izbiranje številk


Nacionalna (medkrajevna) predpona

Nacionalna smerna koda (NDC)

Številka naročnika (SN)


0 
0 
0

AB 
ABC 
ABCD

CD EF GH 
DE FGH 
E FGH


(2) Ne glede na prejšnji odstavek se lahko ob vsakem
takem klicu prosto izbere operater medkrajevnega prenosnega omrežja s pomočjo
predpone za izbiro operaterja prenosnih omrežij kot je prikazano s sliko 10:
Slika 10: Izbiranje številk z uporabo predpone za izbiro
operaterja prenosnega omrežja


Predpona za izbiro operaterja prenosnih omrežij

Nacionalna (medkrajevna) predpona

Nacionalna smerna koda (NDC)

Številka naročnika (SN)


10PQ 
10PQ 
10PQ

0 
0 
0

AB 
ABC 
ABCD

CD EF GH 
DE FGH 
E FGH


(3) Ne glede na prejšnji odstavek operater medkrajevnega
prenosnega omrežja ni dolžan izvesti prenosa klicev na negeografske številke iz
četrtega do sedmega odstavka 8. člena
tega splošnega akta.
IV. ELEMENTI OŠTEVILČENJA, S KATERIMI UPRAVLJA ITU IN JIH
DODELJUJE AGENCIJA
16. člen
(dodeljevanje)
Kode in številke iz 17. do 22. člena
tega splošnega akta oziroma njihove dele dodeljuje agencija v skladu z
ustreznimi priporočili ITU-T in ob upoštevanju postopka izdaje odločbe o
dodelitvi elementov oštevilčenja iz 100. člena
zakona.
17. člen
(identifikacijska koda podatkovnega omrežja)
(1) Identifikacijska
koda podatkovnega omrežja (DNIC) je štirimestna koda, določena v skladu s
priporočilom ITU-T X.121, kjer prva tri
mesta določajo podatkovno kodo države četrto mesto pa določa podatkovno omrežje
v državi kot je prikazano s sliko 11:
Slika 11: Zgradba identifikacijske kode podatkovnega omrežja


X

X

X

P


Podatkovna koda države

Podatkovno omrežje v državi


(2) Podatkovna koda
države za Republiko Slovenijo je 293.
(3) Agencija dodeljuje
identifikacijske kode podatkovnega omrežja posamično in o dodelitvi obvesti
ITU.
18. člen
(mednarodne oznake mobilnega naročnika)
(1) Mednarodna oznaka
mobilnega naročnika je koda, določena v skladu s priporočilom ITU-T E.212, ter
sestavljena iz mobilne kode države, kode mobilnega omrežja in identifikacijske
številke mobilnega naročnika kot je prikazano na sliki 12.
Slika 12: Zgradba mednarodne oznake mobilnega naročnika
(IMSI)


Mobilna koda države 
MCC

Koda mobilnega omrežja 
MNC

Identifikacijska številka mobilnega naročnika (do 10
  števk) 
MSIN


(2) V skladu s priporočilom ITU-T E.212 se v njem opisani in
definirani identifikacijski viri lahko uporabljajo v mobilnih radijskih
sistemih in tudi v fiksnih in globalnih omrežjih za zagotavljanje inovativnih
storitev predvsem v kontekstu omrežij naslednjih generacij.
(3) Mobilna koda države
za Republiko Slovenijo je trimestna in je 293.
(4) Koda mobilnega
omrežja (MNC), ki določa posamezno mobilno omrežje v Republiki Sloveniji, je
dvomestna.
(5) Agencija dodeljuje
kode mobilnih omrežij posamično in o dodelitvi obvesti ITU.
19. člen
(koda mednarodne signalizacijske točke)
(1) Koda mednarodne
signalne točke (ISPC) je binarna koda, dolga 14 bitov, določena v skladu s
priporočilom ITU-T Q.708, ki enolično določa mednarodno signalno točko v
signalnem omrežju s signalizacijo št. 7.
Sestavljena je iz enajstmestnega polja, ki določa signalizacijsko območje in
omrežje, ter trimestnega polja, ki določa signalizacijsko točko kot je
prikazano s sliko 13:
Slika 13: Zgradba kode mednarodne signalizacijske točke
(ISPC)


N

M

L

K

J

I

H

G

F

E

D

C

B

A


A

b

c


Koda signalizacijskega območja/omrežja

Identifikacija signalizacijske točke










(2) Agencija dodeljuje
kode mednarodnih signalizacijskih točk posamično v decimalnem zapisu v formatu
a-b-c, kjer je a = {0,..., 7}, b = {0,..., 255} in c = {0,..., 7}.
20. člen
(koda nacionalne signalizacijske točke)
(1) Koda nacionalne signalizacijske točke (DPC, OPC) je
binarna koda, dolga 14 bitov, določena v skladu s priporočilom ITU-T Q.704, ki
enolično določa signalno točko za potrebe medomrežnega povezovanja v določeni
državi, in je lahko koda ponorne (DPC) ali izvorne točke (OPC) kot je prikazano
s sliko 14:
Slika 14: Zgradba kode nacionalne signalizacijske točke (DPC,
OPC)


N

M

L

K

J

I

H

G

F

E

D

C

B

A
 

a

b


(2) Agencija dodeljuje
le kode nacionalnih signalizacijskih točk, ki so namenjene za naslavljanje
signalizacijskih točk na nacionalni signalizacijski ravni.
(3) Agencija dodeljuje
kode nacionalnih signalizacijskih točk posamično v decimalnem zapisu, in sicer
v formatu a-b, kjer sta a, b = {0,..., 127}.
21. člen
(številka izdajateljeve oznake)
(1) Številka
izdajateljeve oznake (IIN) je oznaka, določena v priporočilu ITU-T E.118, ki je
potrebna pri obračunavanju mednarodnih storitev, plačanih s telefonsko kartico,
je del izdajateljeve identifikacijske številke kot je prikazano s sliko 15:
Slika 15: Zgradba izdajateljeve identifikacijske številke na
področju telekomunikacij


89

Koda države (CC)

Številke izdajateljeve oznake


(2) Številka
izdajateljeve oznake je v Republiki Sloveniji dvomestna.
(3) Agencija dodeljuje
številke izdajateljeve oznake posamično.
22. člen
(koda nestandardne opreme)
(1) Koda nestandardne
opreme je binarna koda, ki v skladu s priporočilom ITU-T T.35 določa
nestandardno opremo za potrebe identifikacije proizvodov s področja prenosa
govora preko paketnih omrežij v skladu s priporočilom ITU-T H.323. Sestavljena
je iz kode države za nestandardno opremo, kode proizvajalca opreme in dela, ki
ga določi proizvajalec te opreme sam kot je prikazano s sliko 16:
Slika 16: Koda nestandardne opreme 


Koda države za nestandardno opremo 
xxxx xxxx2

Koda proizvajalca opreme 
xxxx xxxx2 xxxx xxxx2

Del, ki ga določi proizvajalec 
te opreme sam


(2) Koda države za
nestandardno opremo za Republiko Slovenijo je 1100 01102.
(3) Koda proizvajalca
opreme je dolga 2 zloga (byte), dodeljuje jo agencija posamično.
V. VELIKOST BLOKA ŠTEVILK, ZA PRIDOBITEV KATERIH JE TREBA
VLOGI PRILOŽITI PROJEKT, KI VSEBUJE NAČRT O OCENI POTREB
23. člen
(projekt z načrtom o oceni potreb)
(1) Vlogi za pridobitev
odločbe za dodelitev elementov oštevilčenja je treba priložiti projekt, ki
vsebuje načrt o oceni potreb za prihodnja tri leta v primerih, ko se zahteva
blok številk naslednjih velikosti:
1.     
v primeru geografskih številk: 100 000 ali 1 000 000 številk,
2.     
v primeru negeografskih številk, namenjenih za uporabo v javnih mobilnih
omrežjih: 100 000 ali 1 000 000 številk,
3.     
v primeru negeografskih številk, ki se uporabljajo za potrebe dostopa do
javnih komunikacijskih storitev na fiksni lokaciji (npr. za potrebe prenosa
govora po internetnem protokolu): 100 000 številk,
4.     
v primeru negeografskih številk, ki so namenjene za številke brezplačnih
storitev oziroma za številke premijskih storitev: 100 številk,
5.     
v primeru negeografskih številk, ki so namenjene kot številke za dostop
do posebnih omrežij: 100 številk,
6.     
v primeru negeografskih številk, ki so namenjene kot številke za dostop
do storitev daljinskega glasovanja, masovnega klicanja: 10 ali 100 številk in
7.     
v primeru negeografskih številk, ki se uporabljajo za potrebe storitev
komunikacije med napravami (M2M/IoT): 100 000, 1 000 000 ali 10 000 000
številk.
(2) Ne glede na
prejšnji odstavek je treba k vlogi za pridobitev odločbe za dodelitev elementov
oštevilčenja priložiti projekt tudi v primeru, ko imetnik posameznih odločb o
dodelitvi elementov oštevilčenja z njihovim seštevkom preseže najnižjo mejo
bloka velikosti glede na posamezne vrste elementov oštevilčenja.
VI. OCENJEVANJE SPOSOBNOSTI UPRAVLJANJA Z ELEMENTI
OŠTEVILČENJA
24. člen
(merila za ocenjevanje sposobnosti upravljanja z elementi
oštevilčenja)
Agencija pred dodelitvijo elementov oštevilčenja drugi
fizični ali pravni osebi, ki ni operater, poleg podatkov iz drugega odstavka
101. člena zakona upošteva tudi:
1.     
podroben opis storitve, ki mora vključevati tudi opis poslovnega modela,
2.     
dokumentacijo o tehnični izvedbi storitve, na podlagi katere vlagatelj
dokazuje sposobnost upravljanja z elementi oštevilčenja. V primeru, da fizična
ali pravna oseba, ki ni operater ne izvaja storitve samostojno, pa še:
a)   
informacije o predvidenem ali vzpostavljenem sporazumu z operaterjem
glede gostovanja številk, dostopa in medomrežne povezave,
b)   
nazivi operaterjev s katerim so bili sklenjeni takšni sporazumi,
3.     
časovni načrt uporabe elementov oštevilčenja,
4.     
izjavo, da so predloženi podatki popolni in resnični ter da se bodo številke
uporabljale v skladu s predpisi in
5.     
skladnost uporabe v preteklosti dodeljenih elementov oštevilčenja iste
vrste s časovnim načrtom, ki določa da mora biti dodeljena količina elementov
oštevilčenja v zakonskem roku uporabljena.
VII. OCENJEVANJE NEVARNOSTI IZČRPANJA ELEMENTOV OŠTEVILČENJA
25. člen
(merila za ocenjevanje nevarnosti izčrpanja elementov
oštevilčenja)
(1) Agencija oceni
nevarnost izčrpanja elementov oštevilčenja na podlagi naslednjih meril:
1.     
delež zasedenosti nacionalnega številskega prostora,
2.     
obsega dejanske uporabe dodeljenih elementov oštevilčenja,
3.     
pričakovanega časa do polne zasedenosti.
(2) Če obstaja
nevarnost izčrpanja določenih elementov oštevilčenja, se jih hrani za dodelitev
samo za storitve, ki so v javno korist. Po potrebi se izvedejo ustrezni ukrepi,
ki omogočajo nadaljevanje dodeljevanja elementov oštevilčenja.
(3) V izogib nevarnosti
izčrpanja določenih elementov oštevilčenja, lahko agencija ob dodelitvi
elementov oštevilčenja drugi fizični ali pravni osebi, ki ni operater, omeji:
1.     
velikost številskih blokov zahtevanih elementov oštevilčenja in
2.     
odplačno dodeljevanje elementov oštevilčenja v uporabo drugim izvajalcem
storitev.
VII. PREHODNA IN KONČNA DOLOČBA
26. člen
(prenehanje uporabe)
Z dnem uveljavitve tega splošnega akta se prenehata
uporabljati Splošni akt o načrtu oštevilčenja (Uradni list RS, št. 62/13,
107/13 – popr., 41/18 in 130/22 – ZEKom-2) in Splošni akt o velikosti
številskih blokov, za pridobitev katerih je potrebno vlogi priložiti projekt
(Uradni list RS, št. 62/13, 72/18 in
130/22 – ZEKom-2).
27. člen
(začetek veljavnosti)
Ta splošni akt začne veljati petnajsti dan po objavi v
Uradnem listu Republike Slovenije.
Št. 0073-2/2023/5
Ljubljana, dne 10. maja 2023
EVA 2023-3150-0020
Mag. Mark Pohar
v. d. direktorja

Priloga:
Nacionalni številski prostor