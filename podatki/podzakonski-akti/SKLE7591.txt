1. člen
(1) Določbe tarifne številke 42 Tarife o taksah in
nadomestilih (Uradni list RS, št. 48/00, 82/01, 81/05 in 67/07 – ZTFI) glede
odločanja o drugih posamičnih zadevah se ne uporabljajo za zahtevo fizične
osebe za izdajo dovoljenja za trženje investicijskih skladov in prodajo
investicijskih kuponov oziroma delnic investicijskih skladov, če gre za osebo
iz prvega ali drugega odstavka 127. člena Zakona o spremembah in dopolnitvah Zakona
o investicijskih skladih in družbah za upravljanje (Uradni list RS, št. 92/07).
(2) Za zahtevo fizične osebe za izdajo dovoljenja za trženje investicijskih
skladov in prodajo investicijskih kuponov oziroma delnic investicijskih skladov
se ne plača taksa, če je vlagatelj navedene zahteve oseba iz predhodnega
odstavka tega člena.
2. člen
Ta sklep se uporablja tudi za zahteve iz 1. člena tega
sklepa, vložene pred njegovo uveljavitvijo, o katerih Agencija za trg vrednostnih
papirjev še ni odločila do uveljavitve tega sklepa.
3. člen
Ta sklep začne veljati naslednji dan po objavi v Uradnem listu
Republike Slovenije.
Št. 300-1/4-10/2008
Ljubljana, dne 14. februarja 2008
EVA 2008-1611-0064
Predsednik sveta
Agencije za trg vrednostnih papirjev
dr. Miha Juhart l.r.