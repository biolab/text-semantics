1. člen
Ta uredba prenaša v pravni red Republike Slovenije Direktivo
2000/84/ES Parlamenta in Sveta z dne 19. januarja 2001 o ureditvi poletnega
časa (UL L št. 31 z dne 2. februarja 2001, str. 21) tako, da določa obdobje
poletnega časa.
2. člen
Izraz »obdobje poletnega časa«, uporabljen v tej uredbi,
pomeni obdobje leta, v katerem se uvede poletno računanje časa tako, da se ura
premakne naprej za 60 minut glede na srednjeevropski pasovni čas.
3. člen
Obdobje poletnega časa se začne zadnjo nedeljo v marcu ob 2.
uri 00 minut 00 sekund po srednjeevropskem pasovnem času tako, da se ura premakne
za 60 minut naprej in se čas ob 2. uri 00 minut 00 sekund računa kot 3. ura 00
minut 00 sekund. 
Obdobje poletnega časa se konča zadnjo nedeljo v oktobru ob
3. uri 00 minut 00 sekund po poletnem času tako, da se ura pomakne za eno uro
nazaj in se čas ob 3. uri 00 minut 00 sekund računa kot 2. ura 00 minut 00
sekund. 
Uro, ki se na dneve iz prejšnjega odstavka med 2. uro 00
minut 00 sekund in 3. uro 00 minut 00 sekund po srednjeevropskem pasovnem času
zaradi premaknitve za eno uro nazaj pojavi dvakrat, se označi: prvo kot 2.A
uro, drugo pa kot 2.B uro.
4. člen
Z dnem uveljavite te uredbe preneha veljati Uredba o
določitvi prehoda s srednjeevropskega pasovnega časa na poletno računanje časa
in prehoda nazaj v letih od 2002 do 2006 (Uradni list RS, št. 105/01).
5. člen
Ta uredba začne veljati naslednji dan po objavi v Uradnem
listu Republike Slovenije.
Št. 00713-1/2006/7
Ljubljana, dne 19. januarja 2006
EVA 2005-2111-0133
Vlada Republike Slovenije
Janez Janša l.r. 
Predsednik
 