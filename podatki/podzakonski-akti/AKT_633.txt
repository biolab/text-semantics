1. člen
Po določbi 40.a člena Zakona o spremembah in dopolnitvah Zakona
o sodiščih (Uradni list RS, št. 96 z dne 27. 11. 2009) deluje pri Okrožnem
sodišču v Ljubljani specializirani oddelek sodnikov, ki sodijo v zahtevnejših
zadevah organiziranega in gospodarskega kriminala, terorizma, korupcijskih in drugih
podobnih kaznivih dejanj.
2. člen
Specializirani oddelek za sojenje v zahtevnejših zadevah organiziranega
in gospodarskega kriminala, terorizma, korupcijskih in drugih podobnih kaznivih
dejanj ima 10 mest za dodeljene sodnike.
3. člen
Ta akt začne veljati naslednji
dan po objavi v Uradnem listu Republike Slovenije.
Predsednik Sodnega sveta
Branko Masleša l.r.