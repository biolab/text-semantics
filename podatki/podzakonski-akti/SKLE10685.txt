1. člen
(vsebina sklepa)
Ta sklep določa podrobnejšo vsebino poziva za vpis in
vplačilo delnic investicijske družbe, ki ga mora v primeru postopne ustanovitve
družba za upravljanje pred začetkom postopka za vpis in vplačilo delnic
investicijske družbe javno objaviti.
2. člen
(vsebina poziva za vpis in vplačilo delnic investicijske
družbe)
Poziv za vpis in vplačilo delnic investicijske družbe mora ob
upoštevanju 78. člena Zakona o trgu finančnih instrumentov (Uradni list
RS, št. 108/10 – ZTFI-UPB3, 78/11, 55/12,
105/12 – ZBan-1J in 63/13 – ZS-K; v nadaljnjem besedilu: ZTFI)
obsegati najmanj:
1.     
pomembnejše podatke o družbi za upravljanje, ki ustanovi investicijsko
družbo, med drugim: firma, sedež, osnovni kapital in navedbo družbenikov
oziroma delničarjev, ki imajo v njej kvalificirani delež;
2.     
pomembnejše podatke o investicijski družbi, ki se ustanavlja, kot so:
firma in osnovni kapital;
3.     
pomembnejše podatke o naložbenih ciljih in politiki investicijske
družbe;
4.     
pomembnejše podatke o izdaji, kot so: skupna nominalna vrednost, število
delnic, nominalna vrednost posamezne delnice oziroma delež in pripadajoči
znesek v osnovnem kapitalu posamezne kosovne delnice ter navedbo prodajne cene
za delnico;
5.     
podrobnejše podatke o javni ponudbi delnic, kot so: datum začetka in
konca veljavnosti javne ponudbe delnic, mesta, kjer je mogoč vpis delnic in
navedbo borznoposredniške družbe ali banke, ki sodeluje pri izvedbi javne
ponudbe z navedbo, ali borznoposredniška družba oziroma banka opravlja storitev
izvedbe javne ponudbe z obveznostjo odkupa ali brez obveznosti odkupa;
6.     
podrobnejše podatke o obsegu pooblastila iz prvega odstavka 405. člena
Zakona o investicijskih skladih in družbah za upravljanje (Uradni list RS, št.
31/15 in 81/15; v nadaljnjem besedilu: ZISDU-3) ter podatke o pretekli dinamiki
povečevanja osnovnega kapitala na podlagi navedenega pooblastila;
7.     
navedbo, da je bil skupaj s tem javnim pozivom izdelan tudi prospekt, ki
vsebuje podrobne podatke, ki omogočajo vpogled v pravni položaj investicijske
družbe kot izdajateljice delnic, njen finančni položaj, poslovne možnosti in
pravice, ki izhajajo iz delnic;
8.     
navedbo dovoljenja Agencije za trg vrednostnih papirjev (številka in
datum odločbe);
9.     
navedbo mest, kjer je prospekt investicijske družbe vlagateljem na
razpolago;
10.  
če družba za upravljanje ob izdaji delnic na podlagi pooblastila iz
prvega odstavka 405. člena ZISDU-3 uporablja izjemo iz 42. člena ZTFI, navedba,
da je na istih mestih dostopen tudi prospekt, izdelan ob ustanovitvi
investicijske družbe.
KONČNI DOLOČBI
3. člen
(prenehanje uporabe sklepa)
Z dnem uveljavitve tega sklepa se preneha uporabljati Sklep o
podrobnejši vsebini poziva za vpis in vplačilo delnic investicijske družbe (Uradni
list RS, št. 33/12).
4. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-41/2015-3
Ljubljana, dne 10. decembra 2015
EVA 2015-1611-0189
Predsednik sveta
Agencije za trg vrednostnih papirjev
mag. Miloš Čas l.r.