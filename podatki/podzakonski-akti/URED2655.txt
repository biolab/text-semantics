1. člen
S to uredbo se določi ureditveno območje mejnega prehoda za
obmejni promet Osilnica (v nadaljnjem besedilu: mejni prehod) na podlagi
Elaborata za ugotavljanje javne koristi za mejni prehod Osilnica, ki ga je
izdelal ARHA, d.o.o., Črnomelj, pod št. 02/12 z dne 26. 9. 2002, in je na
vpogled pri Servisu skupnih služb Vlade Republike Slovenije, Gregorčičeva 27a,
Ljubljana.
2. člen
Ureditveno območje mejnega prehoda obsega naslednje
nepremičnine, potrebne za gradnjo objekta mejnega prehoda, nadstrešnice,
ureditev vozišča, deviacijo poljske poti in zunanjo ureditev, in sicer na
zemljišču, parc. št. 3534/1, 1063, 1062, 1059, 1055/3, 1055/1, 1054, 1050/1,
1055/2, 1050/2, 3534/2, vse k.o. Osilnica. 
Meja ureditvenega območja je prikazana v elaboratu iz
prejšnjega člena in je razvidna iz parcelacijskega načrta Osilnica v M 1:1000,
ki je sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje mejnega prehoda ureja odlok o prostorskih
ureditvenih pogojih za območje Občine Osilnica (Uradni list RS, št. 59/97).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola, 
-       
gradnjo nadstrešnice nad voziščem, 
-       
ureditev vozišča na območju mejnega prehoda, 
-       
ureditev parkirišč in druge infrastrukture, 
-       
deviacijo poljske poti in 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe, izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-5
Ljubljana, dne 17. oktobra 2002.
Vlada Republike Slovenije
mag. Anton Rop l. r. 
Minister

Parcelacijski
načrt Osilnica