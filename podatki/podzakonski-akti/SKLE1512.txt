I.
Vlada Republike Slovenije odreja javno razgrnitev osnutka
lokacijskega načrta za odsek avtoceste Kronovo – Smednik -Krška vas. ki ga je
izdelal PANPROSTOR. Inštitut za urejanje prostora d.o.o. Ljubljana, v februarju
1994.
II.
Vlada Republike Slovenije ugotavlja, da je osnutek
lokacijskega načrta pripravljen v skladu s prostorskimi sestavinami
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87 in Uradni list RS, št. 36/90) in družbenega plana SR
Slovenije za obdobje od leta 1986 do leta 1990 (Uradni list SRS, št. 2/86,
41/87 in 3/89), predstavlja pa spremembo in dopolnitev prostorskih sestavin
srednjeročnega družbenega plana občine Novo mesto za obdobje od leta 1986 do
leta 1990 (Skupščinski Dolenjski list, št. 24/86, 18/88, 6/89, 15/90. 9/91 in
12/91 ter Uradni list RS. št. 7/92, 23/92, 28/92, 35/92, 50/92, 1/93, 28/93,
32/93, 69/93) s programsko zasnovo v delu, ki ga opredeljuje osnutek
lokacijskega načrta, spremembo in dopolnitev prostorskih sestavin
srednjeročnega družbenega plana občine Sevnica za obdobje od leta 1986 do leta
1990 (Uradni list SRS, št. 10/88 in 20/89) s programsko zasnovo v delu, ki ga
opredeljuje osnutek lokacijskega načrta, spremembo in dopolnitev prostorskih
sestavin dolgoročnega plana občine Krško za obdobje od leta 1990 do leta 2000
in srednjeročnega družbenega plana občine Krško za obdobje od leta 1986 do leta
1990 (Uradni list SRS. št. 21/87 in Uradni list RS, št. 7/90, 38/90, 8/92,
23/92 in 13/94) s programsko zasnovo v delu, ki ga opredeljuje osnutek
lokacijskega načrta ter spremembo in dopolnitev prostorskih sestavin
dolgoročnega plana občine Brežice za obdobje od leta 1990 do leta 2000 in
srednjeročnega družbenega plana občine Brežice za obdobje od leta 1986 do leta
1990 (Uradni list SRS. št. 41/87) s programsko zasnovo v delu, ki ga
opredeljuje osnutek lokacijskega načrta.
III.
Vlada Republike Slovenije predlaga občinam Novo mesto.
Sevnica. Krško in Brežice v obravnavo in sprejem spremembe in dopolnitve
planskih aktov v delu, ki ga opredeljuje osnutek lokacijskega načrta.
IV.
Občine Novo mesto, Sevnica, Krško in Brežice morajo poskrbeti
za izvedbo javne razgrnitve in organizacijo javnih obravnav osnutka
lokacijskega načrta in sprememb in dopolnitev planskih aktov v delu, ki ga
opredeljuje osnutek lokacijskega načrta. Javna razgrnitev traja en mesec od
uveljavitve tega sklepa.
V.
V času javne razgrnitve lahko na javno razgrnjeni osnutek
lokacijskega načrta in predlog sprememb in dopolnitev-planskih aktov občin v
delu, ki ga opredeljuje osnutek lokacijskega načrta, podajo pripombe in
predloge vsi zainteresirani in prizadeti.
VI.
Občine Novo mesto, Sevnica, Krško in Brežice morajo v roku 30
dni po preteku javne razgrnitve zbrati vse pripombe in predloge, jih razdeliti
na tiste, ki se nanašajo na osnutek lokacijskega načrta in na tiste, ki se
nanašajo na spremembe in dopolnitve planskih aktov v delu, ki ga opredeljuje
osnutek lokacijskega načrta, se do njih opredeliti ter jih poslati ministru za
okolje in prostor. Če v tem roku minister ne prejme pripomb in predlogov iz
javne razgrnitve, se šteje, da na osnutek lokacijskega načrta ni pripomb
oziroma da je ta usklajen.
VII.
Ta sklep začne veljati naslednji dan po objavi v Uradnem
listu Republike Slovenije.
Št. 350-01/93-2/10-8
Ljubljana, dne 31. marca 1994.
Vlada Republike Slovenije
dr. Janez Drnovšek l. r. 
Predsednik