1. člen
(vsebina)
Ta odredba določa vključitev sektorja pridelave in predelave
mesa za goveje, prašičje in perutninsko meso v izvajanje promocije sektorja
pridelave in predelave mesa za obdobje 2023–2025 ter odstotek proizvodnje, ki
mora biti dosežen, da se začne promocija sheme »izbrana kakovost«.
2. člen
(vključitev sektorja)
Sektor pridelave in predelave mesa za goveje, prašičje in
perutninsko meso se vključi v izvajanje promocije sektorja pridelave in predelave
mesa za obdobje 2023–2025.
3. člen
(določitev odstotka proizvodnje)
Promocija sheme »izbrana kakovost« se izvaja, če ministrstvo,
pristojno za kmetijstvo, gozdarstvo in prehrano, ugotovi, da je v shemi
»izbrana kakovost« vključenih najmanj 10 % letne proizvodnje govejega mesa,
najmanj 10 % letne proizvodnje prašičjega mesa in najmanj 10 % letne
proizvodnje perutninskega mesa v Republiki Sloveniji, kar se objavi na
osrednjem spletnem mestu državne uprave gov.si.
PREHODNA IN KONČNA DOLOČBA
4. člen
(začetek promocije)
(1) Promocija iz te odredbe se začne izvajati po objavi naznanila
o pridobitvi sklepa Evropske komisije o združljivosti sheme državne pomoči s
Pogodbo o delovanju Evropske unije (Prečiščena različica Pogodbe o Evropski
uniji, UL C št. 202 z dne 7. 6. 2016, str. 13).
(2) Minister, pristojen za kmetijstvo, gozdarstvo in
prehrano, objavi naznanilo iz prejšnjega odstavka v Uradnem listu Republike
Slovenije.
5. člen
(začetek veljavnosti)
Ta odredba začne veljati petnajsti dan po objavi v Uradnem
listu Republike Slovenije.
Št. 007-95/2022
Ljubljana, dne 23. marca 2022
EVA 2022-2330-0016
Dr. Jože Podgoršek
minister
za kmetijstvo, gozdarstvo in
prehrano