I. SPLOŠNA DOLOČBA
1. člen
Ta uredba predpisuje vrste policijskih uniform, dopolnilne
dele uniform, položajne in druge oznake, simbole policije ter nošenje
položajnih oznak, simbolov policije in drugih oznak na policijskih uniformah.
II. VRSTE POLICIJSKIH UNIFORM
2. člen
(1) Policijske uniforme so: 
-       
zimska, 
-       
poletna, 
-       
delovna, 
-       
slovesna uniforma in 
-       
uniforma Specialne enote. 
(2) Pri opravljanju posameznih nalog policisti uporabljajo
posebne vrste uniform: 
-       
maskirno, 
-       
smučarsko, 
-       
planinsko, 
-       
motoristično, 
-       
pomorsko, 
-       
letalsko, 
-       
konjeniško, 
-       
kolesarsko in 
-       
uniformo Posebne policijske enote. 
(3) Položajne in druge oznake na uniformi ter dopolnilni deli
so sestavni del uniforme. 
(4) Posamezne dele različnih vrst uniforme policisti lahko
dopolnjujejo ali kombinirajo glede na vremenske razmere ter vrste in čas
opravljanja nalog, na način, ki ga z internim aktom določi generalni direktor
policije. 
(5) Za namen testiranja lahko policisti pri opravljanju nalog
uporabljajo tudi druge dele policijske uniforme, ki morajo biti opremljeni s
položajnimi oznakami, simboli policije in drugimi oznakami na uniformah v
skladu s to uredbo.
1. Zimska uniforma
3. člen
Zimsko uniformo sestavljajo: 
-       
kapa s ščitnikom, 
-       
zimska čepica, 
-       
puli, 
-       
pulover, 
-       
srajca z dolgimi rokavi, 
-       
kravata, 
-       
suknjič, 
-       
hlače, 
-       
sestavljena vetrovka, 
-       
zimske rokavice, 
-       
visoki čevlji.
2. Poletna uniforma
4. člen
Poletno uniformo sestavljajo: 
-       
kapa s ščitnikom, 
-       
poletna čepica, 
-       
polo majica s kratkimi rokavi, 
-       
srajca s kratkimi rokavi, 
-       
kravata, 
-       
suknjič, 
-       
hlače, 
-       
sestavljena vetrovka, 
-       
čevlji.
5. člen
(1) Sestavljena vetrovka je temnomodra ali rumena odsevna,
hlače so temnosive z všitim temno modrim trakom v stranskem robu, srajca je
svetlomodra, rokavice in čevlji so črni, drugi deli poletne in zimske uniforme
so temnomodri. 
(2) Gumbi s stiliziranim Triglavom na suknjičih in kapah s
ščitnikom so zlato rumeni.
3. Delovna uniforma
6. člen
(1) Delovno uniformo sestavljajo: 
-       
poletna čepica, 
-       
majica s kratkim rokavi, 
-       
polo majica s kratkimi rokavi, 
-       
puli, 
-       
kombinezon, 
-       
terenski čevlji. 
(2) Kombinezon je enodelen ali dvodelen in je temnomodre ali
temnosive barve, terenski čevlji so črni, drugi deli so temno modri.
4. Slovesna uniforma
7. člen
(1) Slovesno uniformo sestavljajo: 
-       
kapa s ščitnikom, 
-       
kravata, 
-       
srajca z dolgimi rokavi, 
-       
srajca s kratkimi rokavi, 
-       
suknjič, 
-       
hlače, 
-       
čevlji. 
(2) Policistke namesto hlač lahko nosijo krilo. 
(3) Hlače so temnosive z všitim temnomodrim trakom v
stranskem robu. Krilo je temnosive barve, srajci sta beli, drugi deli so
temnomodri.
8. člen
(1) Policisti Specialne enote k slovesni uniformi namesto
kape s ščitnikom nosijo temnomodro baretko. 
(2) Policisti v policijskem orkestru k slovesni uniformi
nosijo slovesen pas z vrvicami. Pas je zlato rumen z modrim robom, v sredini pa
ima trak v barvah državne zastave. Kovinska sponka je zlato rumena v obliki
grba Republike Slovenije. Zlato rumene so tudi slovesne vrvice.
9. člen
Na suknjiču slovesne uniforme policisti lahko nosijo
nadomestni znak državnih in drugih odlikovanj, priznanj, spominskih znakov in
značko združenja SEVER.
10. člen
Slovesno uniformo in položajne oznake lahko policisti po
upokojitvi zadržijo.
5. Uniforma Specialne enote
11. člen
(1) Uniformo Specialne enote sestavljajo: 
-       
baretka, 
-       
zimska kapa, 
-       
čepica, 
-       
trak za ušesa, 
-       
poletna podmajica in podhlače, 
-       
zimska podmajica in podhlače, 
-       
zimska majica z dolgimi rokavi, 
-       
majica s kratkimi rokavi, 
-       
poletna majica dolgimi rokavi, 
-       
jopa, 
-       
puli, 
-       
puhovka, 
-       
vetrovka, 
-       
dežna vetrovka, 
-       
dežne hlače, 
-       
poletne delovne hlače, 
-       
zimske delovne hlače, 
-       
kombinezon, 
-       
taktične rokavice, 
-       
zimske rokavice, 
-       
čevlji, 
-       
pohodniški čevlji, 
-       
planinski čevlji, 
-       
zimski terenski čevlji. 
(2) Vsi deli uniforme so temnosivi ali črni.
6. Posebne vrste uniforme
Maskirna uniforma
12. člen
(1) Maskirno uniformo sestavljajo: 
-       
maskirna čepica, 
-       
vetrovka, 
-       
majica z dolgimi rokavi, 
-       
majica s kratkimi rokavi, 
-       
hlače, 
-       
kombinezon, 
-       
terenski čevlji. 
(2) Maskirna uniforma je glede na potrebe v različnih barvnih
maskirnih vzorcih.
Smučarska uniforma
13. člen
(1) Smučarsko uniformo sestavljajo: 
-       
smučarska čelada, 
-       
zimska čepica, 
-       
zimska kapa, 
-       
smučarska očala, 
-       
planinska vetrovka, 
-       
vetrne hlače, 
-       
puli, 
-       
smučarske rokavice, 
-       
smučarski čevlji. 
(2) Čevlji so različnih barv, drugi deli pa so temnomodri ali
temnosivi.
Planinska uniforma
14. člen
(1) Planinsko uniformo sestavljajo: 
-       
planinska čelada, 
-       
zimska čepica, 
-       
zimska kapa, 
-       
planinska očala, 
-       
planinska vetrovka, 
-       
dežna pelerina, 
-       
puhovka, 
-       
kombinezon, 
-       
jopa, 
-       
puli, 
-       
majica s kratkimi rokavi, 
-       
poletna podmajica in podhlače, 
-       
zimska podmajica in podhlače, 
-       
planinske hlače, 
-       
vetrne hlače, 
-       
zaščitne rokavice, 
-       
smučarske rokavice, 
-       
zimski planinski čevlji, 
-       
poletni planinski čevlji, 
-       
turni smučarski čevlji. 
(2) Čevlji so različnih barv, drugi deli pa so temnomodri ali
temnosivi.
Motoristična uniforma
15. člen
(1) Motoristično uniformo sestavljajo: 
-       
motoristična čelada, 
-       
motoristična podkapa, 
-       
poletna čepica, 
-       
polo majica s kratkimi rokavi, 
-       
puli, 
-       
dvodelni motoristični kombinezon, 
-       
dežni motoristični komplet, 
-       
ogrevalni jopič, 
-       
motoristične poletne rokavice, 
-       
motoristične zimske rokavice, 
-       
motoristični škornji. 
(2) Dvodelni motoristični kombinezon je v kombinaciji
temnomodre in sive barve, škornji in rokavice so črni, čelada je bela z modrimi
odsevnimi površinami, drugi deli so temnomodri.
Pomorska uniforma
16. člen
(1) Pomorsko uniformo sestavljajo: 
-       
poletna čepica, 
-       
zimska čepica, 
-       
polo majica s kratkimi rokavi, 
-       
puli, 
-       
vetrovka, 
-       
dvodelni kombinezon, 
-       
poletne pomorske rokavice, 
-       
zimske pomorske rokavice, 
-       
kratke hlače, 
-       
poletni pomorski čevlji, 
-       
zimski pomorski čevlji, 
-       
pomorski zaščitni komplet, 
-       
rešilni brezrokavnik. 
(2) Rokavice in čevlji so črni, pomorski zaščitni komplet in
rešilni brezrokavnik sta rumene ali oranžne odsevne barve, drugi deli uniforme
so temnomodri.
Letalska uniforma
17. člen
(1) Letalsko uniformo sestavljajo: 
-       
letalska čelada, 
-       
poletna čepica, 
-       
zimska čepica, 
-       
polo majica s kratkimi rokavi, 
-       
majica s kratkimi rokavi, 
-       
puli, 
-       
poletni letalski jopič, 
-       
zimski letalski jopič, 
-       
letalski brezrokavnik, 
-       
letalski kombinezon, 
-       
poletne letalske hlače, 
-       
letalske rokavice, 
-       
letalske nogavice, 
-       
letalski čevlji. 
(2) Zimski letalski jopič, letalske rokavice in letalski
čevlji so črni, drugi deli uniforme pa so temnomodri. 
(3) Deli letalske uniforme so izdelani iz ognjevarnih
materialov.
Konjeniška uniforma
18. člen
(1) Konjeniško uniformo sestavljajo: 
-       
jahalna čelada, 
-       
poletna čepica, 
-       
zimska čepica, 
-       
puli, 
-       
srajca s kratkimi rokavi, 
-       
polo majica s kratkimi rokavi, 
-       
sestavljena vetrovka, 
-       
jahalni dežni plašč, 
-       
poletne jahalne rokavice, 
-       
zimske jahalne rokavice, 
-       
poletne jahalne hlače, 
-       
zimske jahalne hlače, 
-       
poletni jahalni škornji, 
-       
zimski jahalni škornji. 
(2) Hlače so temnosive, rokavice in škornji so črni, drugi
deli uniforme so temnomodri.
Kolesarska uniforma
19. člen
(1) Kolesarsko uniformo sestavljajo: 
-       
kolesarska čelada, 
-       
polo majica s kratkimi rokavi, 
-       
puli, 
-       
sestavljena vetrovka, 
-       
kratke kolesarske hlače, 
-       
dolge kolesarske hlače, 
-       
kolesarske rokavice, 
-       
kolesarski čevlji. 
(2) Rokavice in čevlji so črni ali temnosivi, drugi deli so
temnomodri.
Uniforma Posebne policijske enote
20. člen
(1) Uniformo Posebne policijske enote sestavljajo: 
-       
poletna čepica, 
-       
zimska čepica, 
-       
zimska kapa, 
-       
kombinezon, 
-       
ognjevarni kombinezon, 
-       
sestavljena vetrovka, 
-       
polo majica s kratkimi rokavi, 
-       
majica s kratkimi rokavi, 
-       
puli, 
-       
taktične zaščitne rokavice, 
-       
zaščitne rokavice za vzdrževanje javnega reda, 
-       
podloženi visoki terenski škornji. 
(2) Ognjevarni kombinezon in rokavice so temnomodri ali črni,
škornji so črni, ostali deli pa so temnomodri.
7. Dopolnilni deli uniforme
21. člen
K vsem vrstam uniforme policisti nosijo tudi različne
dopolnilne dele uniforme.
22. člen
(1) Dopolnilni deli uniforme so: 
-       
neprebojna čelada, 
-       
intervencijska čelada, 
-       
zaščitna delovna čelada, 
-       
maskirna kapa (krinka), 
-       
zimska kapa, 
-       
podkapa, 
-       
ognjevarna podkapa, 
-       
zaščitna maska s torbico, 
-       
sončna očala, 
-       
ognjevaren kombinezon, 
-       
odsevni brezrokavnik, 
-       
neprebojni jopič, 
-       
taktični jopič, 
-       
dežne hlače, 
-       
termo perilo, 
-       
ognjevarno perilo, 
-       
poletne nogavice, 
-       
zimske nogavice, 
-       
dokolenke, 
-       
gamaše, 
-       
zaščitne rokavice, 
-       
slovesne rokavice, 
-       
ščitniki rok, ramen in nog, 
-       
hlačni pas, 
-       
službeni pas s torbicami (za pištolo, lisice, plinski razpršilec,
radijsko postajo in drugo) ter nosilci, 
-       
taktični pas s torbico za pištolo in drugimi torbicami, 
-       
službena torbica, 
-       
piščalka z vrvico, 
-       
gumijasti škornji, 
-       
nahrbtnik, 
-       
taktična torba. 
(2) Neprebojna čelada, zaščitna maska s torbico, taktični
jopič, zaščitne rokavice, ščitniki rok, ramen in nog, hlačni pas, taktični pas
s torbico za pištolo in drugimi torbicami, službena torbica, neprebojni jopič,
gumijasti škornji in taktična torba so črni. 
(3) Intervencijska čelada, zimska kapa, dežne hlače, poletne
in zimske nogavice, dokolenke, gamaše in vrvica za piščalko so temnomodre. 
(4) Zaščitna delovna čelada, podkapa, ognjevarna podkapa,
maskirna kapa (krinka), ognjevaren kombinezon in nahrbtnik so temnomodri ali
črni. 
(5) Službeni pas s torbicami (za pištolo, lisice, plinski
razpršilec, radijsko postajo in drugo) ter nosilci je črn ali bel. 
(6) Odsevni brezrokavnik je rumen. 
(7) Slovesne rokavice so bele. 
(8) Perilo je različnih barv.
III. POLOŽAJNE OZNAKE NA UNIFORMI
1. Položajne oznake
23. člen
(1) Na uniformi policisti nosijo naslednje položajne oznake: 
-       
policist IV, 
-       
policist III, 
-       
policist II, 
-       
policist I, 
-       
policijski inšpektor IV, 
-       
policijski inšpektor III, 
-       
policijski inšpektor II, 
-       
policijski inšpektor I, 
-       
policijski svetnik IV, 
-       
policijski svetnik III, 
-       
policijski svetnik II, 
-       
policijski svetnik I, 
-       
namestnik generalnega direktorja policije, 
-       
generalni direktor policije. 
(2) Policist na uniformi lahko nosi le tisto položajno
oznako, ki je za njegovo delovno mesto določena v aktu, ki predpisuje
organizacijo in sistemizacijo.
24. člen
Študenti Višje policijske šole, pomožni policisti in
kandidati za policista na uniformi nosijo naslednje posebne položajne oznake: 
-       
študent Višje policijske šole, 
-       
pomožni policist, 
-       
kandidat za policista.
2. Oblika položajnih oznak
25. člen
(1) Položajni oznaki policista IV in policijskega inšpektorja
IV sestavlja ena zvezdica, položajni oznaki policista III in policijskega
inšpektorja III sestavljata dve zvezdici, položajni oznaki policista II in
policijskega inšpektorja II sestavljajo tri zvezdice, položajni oznaki
policista I in policijskega inšpektorja I pa štiri zvezdice. 
(2) Položajno oznako policijskega svetnika IV sestavljata
simbol Triglava in ena zvezdica, položajno oznako policijskega svetnika III
sestavljajo simbol Triglava in dve zvezdici, položajno oznako policijskega
svetnika II sestavljajo simbol Triglava in tri zvezdice, položajno oznako
policijskega svetnika I pa sestavljajo simbol Triglava in štiri zvezdice. 
(3) Položajno oznako namestnika generalnega direktorja
policije sestavljajo venec oljčnih listov, simbol Triglava in ena zvezdica,
položajno oznako generalnega direktorja policije pa venec oljčnih listov,
simbol Triglava in dve zvezdici. 
(4) Položajno oznako študenta Višje policijske šole
sestavljajo tri zvezdice, položajno oznako pomožnega policista dve zvezdici,
položajno oznako kandidata za policista pa ena zvezdica.
26. člen
(1) Podlaga za položajne oznake je temno modra tkanina z
vezeno obrobo. 
(2) Zvezdice položajnih oznak so vezene, šestkrake in zlato
rumene barve, zvezdice na posebnih položajnih oznakah pa so bele. Vezena in
zlato rumena sta tudi venec oljčnih listov in stiliziran simbol Triglava. 
(3) Položajne oznake od vključno policijskega inšpektorja IV
do generalnega direktorja policije imajo zlato rumeno obrobo, druge pa imajo
modro obrobo.
27. člen
(1) Vse obrobe in všitki na kapah s ščitniki so enaki kot obrobe
na položajnih oznakah. 
(2) Podbradniki na kapah s ščitnikom za policiste s
položajnimi oznakami od policijskega inšpektorja IV do vključno policijskega
inšpektorja I so iz modrega traku, v sredini pa je vezena zlato rumena črta v
obliki puščice. Podbradniki na kapah za policiste s položajnimi oznakami od
policijskega svetnika IV do generalnega direktorja policije so iz modrega
traku, na katerem je v sredini pikčasto vezena širša zlato rumena črta, na obeh
robovih pa pikčasto vezena ozka zlato rumena črta. 
(3) Na ščitnikih kap namestnika generalnega direktorja
policije in generalnega direktorja policije je še dodatna zlato rumena obroba
iz stiliziranih oljčnih listov. 
(4) Podbradniki na kapah s ščitniki drugih policistov so
srebrne barve.
IV. DRUGE OZNAKE NA UNIFORMI
28. člen
(1) Identifikacijska oznaka v obliki našitka je temno modra z
vezenim zlato rumenim napisom. 
(2) Našitek z zlato rumenim vezenim napisom POLICIJA je
temnomoder in pravokotne oblike. Velikost našitka in črk je odvisna od vrste
oblačila. 
(3) Našitek z zlato rumenim vezenim napisom VETERAN je
temnomoder in polkrožne oblike. 
(4) Policijski vikar lahko med opravljanjem verske službe v
policiji, poleg identifikacijske oznake, nosi ustrezno oznako za versko osebje.
(5) Med opravljanjem nalog v tujini so na uniformi tudi
našitek v podobi zastave Republike Slovenije, temnomoder našitek z zlato
rumenim vezenim napisom SLOVENIJA in oznaka mednarodne organizacije.
V. SIMBOLI POLICIJE
29. člen
(1) Simboli policije so: 
-       
zastava policije, 
-       
značka policije na pokrivalih uniforme, 
-       
znak policije, 
-       
znak uniformirane policije, 
-       
znak kriminalistične policije, 
-       
znak operativno-komunikacijskih centrov, 
-       
znak Centra za varnost in zaščito, 
-       
znak Specialne enote, 
-       
znak Posebne policijske enote, 
-       
znak letalske policijske enote, 
-       
znak Policijske akademije, 
-       
znak Urada za informatiko in telekomunikacije. 
(2) Znaki in značka iz prejšnjega odstavka so lahko kovinski
tridimenzionalni, tiskani, vezeni ali tkani.
30. člen
Ne glede na določbe te uredbe se v Specialni enoti lahko
uporablja znak policije, značka policije na pokrivalih uniforme, znak Specialne
enote, identifikacijski našitek ter našitek z napisom VETERAN v sivih in črnih
odtenkih.
Zastava policije
31. člen
(1) Zastava policije je geometrijsko, likovno in barvno
enaka, kot je državna zastava, le da je brez državnega grba. Na sredini zastave
je znak policije iz 33. člena te uredbe, širok četrtino dolžine zastave.
Zastava je obrobljena z zlato rumenim trakom. 
(2) Na vrhu droga je kovinski državni grb zlato rumene barve.
Pod vrhom droga je pripet temnomoder trak z obrobo zlato rumene barve in
državnim grbom na zgornjem delu, vzdolž traku pa je zlato rumen napis REPUBLIKA
SLOVENIJA.
Značka policije na pokrivalih uniforme
32. člen
(1) Osnova značke policije na pokrivalih uniforme je
nepravilni šestkotnik, oblikovan v stilizirane žarke. Osnovo oziroma žarke
prekriva rob ščita, v sredini katerega je obris Slovenije, razdeljen na tri
poševna polja. 
(2) Osnova, ščit in stiliziran obris Slovenije so zlato
rumeni, polja v sredini pa so v barvah zastave Republike Slovenije, in sicer od
leve proti desni: bela, modra in rdeča. 
(3) Ne glede na prvi odstavek tega člena je na zimski kapi le
napis POLICIJA, na maskirni kapi (krinki) in podkapah pa ni oznak.
Znak policije
33. člen
Znak policije je pravilni šestkotnik z vrisanim krogom
temnomodre barve. Med krogom in robom šestkotnika so stilizirani žarki zlato
rumene barve. V krogu je grb Republike Slovenije, ki ima spodaj na obeh straneh
po tri stilizirane zelene lipove liste. Nad grbom je v polkrogu v prvi vrsti
napis MINISTRSTVO, v drugi vrsti ZA NOTRANJE ZADEVE, pod grbom pa je napis
POLICIJA. Vsi napisi so zlato rumene barve.
Znak uniformirane policije
34. člen
Znak uniformirane policije ima obliko ščita. Na zgornjem delu
je napis POLICIJA, pod njim pa manjši ščit, na katerem sta stilizirana Triglav
in morje. Osnova ščita, notranji rob in napis POLICIJA so temnomodri, zunanji
rob ščita, širši zgornji rob in stiliziran Triglav so zlato rumeni, stilizirano
morje pa je v barvah zastave Republike Slovenije.
Znak kriminalistične policije
35. člen
Znak kriminalistične policije ima za osnovo osmerokotnik z
vrisano elipso. Zgornjo in stranski površini med osmerokotnikom in elipso
zapolnjujejo stilizirani žarki, na spodnjem delu pa je belo polkrožno polje z
napisom KRIMINALISTIČNA POLICIJA. V elipsi sta stilizirana Triglav in tehtnica,
pod katero je stilizirana zastava Republike Slovenije. Osnovna barva polja
znotraj elipse je zelena, rob polkrožnega polja, tehtnica, napis in žarki pa so
zlato rumene barve.
Znak operativno-komunikacijskih centrov
36. člen
Znak operativno-komunikacijskih centrov ima obliko ščita. V
zgornjem delu je napis POLICIJA, pod njim pa manjši ščit, v katerem je
enakostranični trikotnik s stilizirano tehtnico in simbolom radijskega signala
– stilizirano strelo v sredini. Pod enakostraničnim trikotnikom je napis OKC.
Osnova ščita, notranji rob in napis POLICIJA so temnomodre barve, zunanji rob
ščita, širši zgornji rob, rob trikotnika, tehtnica, strela in napis OKC pa so
zlato rumene barve.
Znak Centra za varnost in zaščito
37. člen
Znak Centra za varnost in zaščito ima za osnovo ovalen ščit z
vrisano elipso. Z desne in leve zunanje strani oval dopolnjuje po deset
stiliziranih žarkov v obliki meča, na obeh robovih med ovalom in elipso pa je
po enajst stiliziranih lipovih listov. Na vrhu ščita je napis POLICIJA. V
elipsi je stiliziran globus, ki se pod kotom 45 stopinj deli v dve polovici.
Leva, belo-modro-rdeča polovica simbolizira zastavo Republike Slovenije, desna,
svetlomodra polovica pa simbolizira projekcijo zemlje z vzporedniki in
poldnevniki. Za globusom sta stilizirana meča, ki se križata pod kotom 90
stopinj, med mečema je stilizirana plamenica. Na spodnjem delu ščita je
polkrožno polje z napisom VARNOST IN ZAŠČITA. Osnova ščita je črne barve, rob
polkrožnega polja, žarki, lipovi listi, meča, plamenica in napisi pa so zlato
rumene barve.
Znak Specialne enote
38. člen
Znak Specialne enote ima obliko ščita. V zgornjem delu je
napis SPECIALNA ENOTA, pod njim pa je stilizirana podoba karantanskega
panterja. Osnova ščita je črna, obroba in napis sta zlato rumena, panter na
našitku pa je rdeč.
Znak Posebne policijske enote
39. člen
(1) Znak Posebne policijske enote ima obliko ščita. V
zgornjem delu je napis POSEBNA ENOTA, pod njim pa je stilizirana podoba leva.
Osnova ščita je črna, obroba in napis sta zlato rumena, lev na našitku pa je
zlat. 
(2) Znak Posebne policijske enote nosijo policisti Posebne
policijske enote na kombinezonu in ognjevarnem kombinezonu nad levim žepom.
Znak letalske policijske enote
40. člen
(1) Znak letalske policijske enote je okrogle oblike. Ob robu
je napis LETALSKA POLICIJSKA ENOTA. Na sredini sta v notranjem odsekanem krogu
zemljevid Slovenije in helikopter. Na spodnjem delu so zunaj notranjega kroga
stilizirana letalska krilca, v sredini katerih je ščit policije. Osnovna barva
ščita, helikopterja in ščita policije je temno modra, obrobljeni pa so z zlato
rumeno barvo. Napis, krilca, zemljevid in obris notranjega kroga so zlato
rumeni, ščit policije pa vsebuje tudi barve zastave Republike Slovenije. 
(2) Znak letalske policijske enote nosijo policisti letalske
policijske enote na letalskem kombinezonu, poletnem in zimskem letalskem jopiču
in na letalskem brezrokavniku, nad levim žepom ali na njem.
Znak Policijske akademije
41. člen
Znak Policijske akademije ima obliko ščita. V zgornjem delu
je napis POLICIJA, pod njim pa manjši ščit, v katerem je odprta knjiga, čez
katero je poševno položeno pavje pero. Osnova ščita, notranji rob in napis POLICIJA
so temnomodre barve, listi knjige so beli, zunanji rob ščita, širši zgornji
rob, robovi knjige in pavje pero so zlato rumene barve, stilizirane črke na
listih knjige so na našitku temnomodre, če je znak kovinski, pa zlato rumene
barve.
Znak Urada za informatiko in telekomunikacije
42. člen
Znak Urada za informatiko in telekomunikacije ima obliko
ščita. V zgornjem delu je napis POLICIJA, pod njim pa manjši ščit, v katerem je
pravokotnik, razdeljen na dve polovici, v njem pa je stiliziran znak elektromagnetnega
nihaja. Pod pravokotnikom je zelen napis ITS (informacijski in
telekomunikacijski sistem). Leva polovica pravokotnika in desna polovica nihaja
sta bele barve, desna polovica pravokotnika in leva polovica nihaja pa zelene
barve.
VI. NOŠENJE POLOŽAJNIH OZNAK, SIMBOLOV POLICIJE IN DRUGIH
OZNAK NA UNIFORMAH
43. člen
(1) Položajne oznake policisti nosijo na zgornjih delih
uniforme na ramenih ali na traku na levi strani v višini prsi. 
(2) Na majici se položajne oznake ne nosijo.
44. člen
(1) Policisti nosijo na levem rokavu uniforme znak policije,
na desnem rokavu uniforme znak uniformirane policije, na pokrivalih pa na
sredini značko uniformirane policije. 
(2) Na uniformi Specialne enote je na desnem rokavu namesto
znaka uniformirane policije znak Specialne enote.
45. člen
(1) Nad levim žepom ali na njem ali na levi strani zgornjih
delov uniforme policisti nosijo našitek z napisom POLICIJA. 
(2) Na desni strani zgornjih delov uniforme v višini napisa
POLICIJA morajo policisti nositi identifikacijsko oznako, ki vsebuje osebno ime
ali številko. 
(3) Na katerih delovnih mestih ali pri katerih nalogah
policistom identifikacijske oznake z osebnim imenom ni treba nositi, je
določeno v posebnem aktu, ki ga izda generalni direktor policije.
46. člen
(1) Aktivni in upokojeni policisti, ki jim je priznan status
veterana, lahko k svečani uniformi pod znakom policije na levem rokavu suknjiča
nosijo tudi našitek z vezenim napisom VETERAN. 
(2) Upokojeni policisti na desni strani vrhnjih delov
uniforme namesto identifikacijske oznake nosijo našitek z napisom UPOKOJEN
POLICIST.
47. člen
Policisti med opravljanjem nalog v tujini na predpisanem
mestu zgornjih delov uniforme nosijo tudi oznako mednarodne organizacije, nad
znakom uniformirane policije na desnem rokavu našitek – zastavo Republike
Slovenije, na levem rokavu nad znakom policije pa našitek z napisom SLOVENIJA.
48. člen
Geometrijska in likovna pravila za oblikovanje položajnih in
drugih oznak ter simbolov policije so v prilogi, ki je sestavni del te uredbe
in je objavljena skupaj z njo.
VII. PREHODNE IN KONČNE DOLOČBE
49. člen
Policijske uniforme in simboli policije se uskladijo z
določbami te uredbe v petih letih od njene uveljavitve.
50. člen
Upokojeni policisti lahko nosijo dele uniforme in oznake na
uniformi, ki so jih zadržali ob upokojitvi, tudi po uveljavitvi te uredbe.
51. člen
Z dnem uveljavitve te uredbe preneha veljati Uredba o
uniformi, položajnih oznakah in simbolih policije (Uradni list RS, št. 48/06),
uporablja pa se do uskladitve iz 49. člena te uredbe.
52. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00717-12/2010
Ljubljana, dne 16. decembra 2010
EVA 2009-1711-0014
Vlada Republike Slovenije
Borut Pahor l.r. 
Predsednik

Priloga:
Uredba o uniformi, položajnih oznakah in simbolih policije