I. SPLOŠNE DOLOČBE
1. člen
(namen)
(1) Ta uredba določa v skladu z Direktivo
Evropskega parlamenta in Sveta 2006/11/ES z dne 15. februarja 2006 o
onesnaževanju pri odvajanju nekaterih nevarnih snovi v vodno okolje Skupnosti
(UL L št. 64 z dne 4. 3. 2006, str. 52), Direktivo Sveta 82/176 z dne
22. marca 1982 o mejnih vrednostih in ciljih kakovosti pri odvajanju
živega srebra v industriji, ki uporablja kloralkalno elektrolizo (UL L št.
81, z dne 27. 3. 1982), Direktivo Sveta 84/491/EGS z dne 9. oktobra
1984 o mejnih vrednostih in ciljih kakovosti pri odvajanju
heksaklorocikloheksana (UL L št. 274, z dne 17. 10. 1984), Direktivo
Sveta 83/513/EGS z dne 26. septembra 1983 o mejnih vrednostih in ciljih
kakovosti v zvezi z izpustom kadmija (UL L št. 291, z dne 24. 10.
1983), Direktivo Sveta 84/156/EGS z dne 8. marca 1984 o mejnih vrednostih
in zahtevah glede kakovosti pri odvajanju živega srebra v industriji, ki ne
uporablja kloralkalne elektrolize (UL L št. 74, z dne 17. 3. 1984),
Direktivo Sveta 86/280/EGS z dne 12. junija 1986 o mejnih vrednostih in
ciljih kakovosti pri odvajanju določenih nevarnih snovi, vključenih v seznam I
Priloge k Direktivi 76/464/EGS (UL L št. 181, z dne 4. 7. 1986, z
vsemi spremembami), Direktivo Evropskega Sveta 80/68/EGS z dne
17. decembra 1979 o varstvu podzemne vode pred onesnaženjem zaradi
določenih nevarnih snovi (UL L št. 20, z dne 26. 1. 1980), Direktivo
Evropskega sveta 91/271/ES z dne 21. maja 1991 o obdelavi odpadne
komunalne vode (UL L št. 135, z dne 30. 5. 1991, z vsemi spremembami),
Direktivo Evropskega parlamenta in Sveta 2000/60/ES z dne 23. oktobra 2000 o
določitvi okvira za ukrepe Skupnosti na področju vodne politike (UL L št. 327 z
dne 22. 12. 2000, str. 1), zadnjič spremenjeno z Odločbo št. 2455/2001/ES
Evropskega parlamenta in Sveta z dne 20. novembra 2001 o določitvi seznama
prednostnih snovi na področju vodne politike in o spremembi Direktive
2000/60/ES (UL L št. 331 z dne 15. 12. 2001, str. 1), in Direktivo Sveta
78/659/EGS z dne 18. julija 1978 o kakovosti sladkih voda, ki jih je treba
zavarovati ali izboljšati, da se omogoči življenje rib (UL L št. 222, z
dne 14. 8. 1978, str. 1) v zvezi z zmanjševanjem onesnaževanja okolja
zaradi odvajanja snovi in emisije toplote v vode, ki nastaja pri odvajanju
komunalne, industrijske in padavinske odpadne vode ter njihovih mešanic v vode:
-      
mejne vrednosti emisije snovi v vode in v javno kanalizacijo,
-      
mejne vrednosti emisije toplote v vode,
-      
vrednotenje emisije snovi in toplote,
-      
prepovedi, omejitve in druge ukrepe zmanjševanja emisije snovi in
toplote pri odvajanju odpadnih voda in
-      
vsebino okoljevarstvenega dovoljenja in primere naprav, za katere
okoljevarstvenega dovoljenja ni treba pridobiti.
(2) S to uredbo se ne ureja emisije
toplote, barv, suspendiranih snovi in snovi, ki vplivajo na slanost vode, pri
odvajanju odpadnih vod v morje.
(3) S to uredbo se ne ureja odvajanje
radioaktivnih snovi, ki nastaja pri odvajanju odpadnih vod iz naprav.
2. člen
(pojmi)
V tej uredbi uporabljeni izrazi imajo
naslednji pomen:
1.        
naprava je nepremična ali premična tehnološka enota, v kateri poteka
določen tehnološki proces in na istem kraju z njim drugi neposredno tehnološko
povezani procesi, ki povzročajo pri odvajanju industrijske odpadne vode onesnaževanje
voda. Naprave so tudi objekti in naprave javne kanalizacije, namenjene
odvajanju in čiščenju komunalne odpadne vode, in lovilci olj ter zadrževalniki
in čistilne naprave padavinske odpadne vode, ki odteka z utrjenih, tlakovanih
ali z drugim materialom prekritih površin objektov;
2.        
stavba je stanovanjska stavba ali nestanovanjska stavba v skladu s
predpisi, ki urejajo graditev, v kateri nastaja komunalna ali padavinska
odpadna voda ali njuna mešanica;
3.        
objekti so objekti transportne infrastrukture in drugi gradbeni
inženirski objekti v skladu s predpisi, ki urejajo graditev, na površinah, na
katerih nastaja padavinska odpadna voda;
4.1     obstoječa
naprava je naprava, ki je bila zgrajena ali je obratovala na dan uveljavitve te
uredbe, in naprava, za katero je bilo pred uveljavitvijo te uredbe pridobljeno
okoljevarstveno soglasje ali gradbeno dovoljenje;
4.2     obstoječa
cesta je cesta, ki je bila zgrajena na dan uveljavitve te uredbe, in cesta, za
katero je bilo pred uveljavitvijo te uredbe pridobljeno okoljevarstveno
soglasje ali gradbeno dovoljenje;
5.        
večja sprememba obratovanja naprave je vsak poseg v napravo, ki bistveno
spremeni glavne tehnične značilnosti ali zmogljivost naprave tako, da se
spremeni za več kakor 25 odstotkov najmanj ena od naslednjih vrednosti,
določenih v okoljevarstvenem dovoljenju:
-     
največja letna količina odpadnih vod na iztoku naprave,
-     
največja letna količina nevarnih snovi v odpadni vodi iz naprave,
-     
mejna vrednost, določena na podlagi 10. člena te uredbe,
-     
mejna vrednost, določena na podlagi 6., 7. in 8. člena te uredbe,
-     
največji 6-urni povprečni pretok ali
-     
največji dnevni pretok odpadne vode.
Za večjo spremembo v obratovanja naprave
šteje tudi:
-      
sprememba iztoka odpadnih vod, pri kateri se iztok spremeni tako, da se
odpadna voda odvaja v drug vodotok, ali pride do priklopa ali odklopa od javne
kanalizacije, in
-      
sprememba vhodnih surovin, pomožnih sredstev ali produktov, ki
povzročijo spremembo sestave odpadnih vod tako, da je treba spremeniti
parametre pri meritvah v okviru izvajanja obratovalnega monitoringa.
Če se zaradi posegov v napravo spremembe
obratovanja naprave uvajajo postopoma, se šteje za večjo spremembo naprave
sprememba, pri kateri dosežejo učinki vseh sprememb vrednosti večje spremembe
iz prejšnjih odstavkov te točke;
6.        
čistilna naprava je naprava za obdelavo odpadne vode, ki zmanjšuje ali
odpravlja njeno onesnaženost;
6.1     komunalna
čistilna naprava je čistilna naprava za komunalno odpadno vodo ali za mešanico
komunalne in padavinske odpadne vode;
6.2     mala
komunalna čistilna naprava je naprava za obdelavo komunalne odpadne vode z
zmogljivostjo čiščenja manjšo od 2.000 PE, v kateri poteka biološka razgradnja
s pospešenim prezračevanjem s pomočjo razpršene biomase ali s pritrjenim biološkim
filmom ali biološka razgradnja z naravnim prezračevanjem s precejanjem skozi
peščeni filter, s pomočjo rastlin, v prezračevanih lagunah ali naravnih lagunah,
če je zagotovljeno posredno odvajanje vode v podzemne vode;
6.3     industrijska
čistilna naprava je čistilna naprava za industrijsko odpadno vodo ene ali več
naprav, v katerih poteka isti ali več različnih tehnoloških procesov. Če se
industrijska odpadna voda odvaja v javno kanalizacijo, je industrijska čistilna
naprava namenjena predčiščenju industrijske odpadne vode;
6.4     skupna
čistilna naprava je čistilna naprava za mešanico komunalne ali padavinske
odpadne vode ali obeh z industrijsko odpadno vodo, pri kateri delež obremenitve
čistilne naprave, ki jo povzroča industrijska odpadna voda ene ali več naprav,
presega 50%, merjeno s kemijska potreba po kisiku (v nadaljnjem besedilu: KPK);
6.5     lovilec
olj je naprava za obdelavo odpadne vode z izločanjem lahkih tekočin, katere
velikost, vgradnja, obratovanje in vzdrževanje je v skladu s standardom SIST EN
858-2 in je zgrajena ali kot gradbeni proizvod načrtovana, preskušena in
označena v skladu s predpisi, ki urejajo gradbene proizvode;
6.6     čistilna
naprava padavinske odpadne vode je naprava za fizikalno, kemijsko ali
fizikalno-kemijsko obdelavo padavinske odpadne vode zaradi zmanjševanja njene
onesnaženosti;
7.        
vodotok je vsaka stalno ali občasno tekoča celinska voda, ki izvira iz
naravnih virov in teče v naravnih strugah ali umetno narejenih poglobitvah, in
zajezena celinska voda, v kateri pride zaradi vodne zapore, hidroelektrarne ali
jezu do upočasnitve vodnega toka, vendar zadrževalni čas vode zaradi zajezitve
ni daljši od pet dni, pri čemer je zadrževalni čas razmerje med prostornino
zajezene vode in letnim srednjim nizkim pretokom zajezene celinske vode;
8.        
neposredno odvajanje odpadnih vod je odvajanje odpadnih vod v površinske
vode ali odvajanje v podzemne vode brez precejanja skozi neomočene sedimente
ali kamnine, ki so pod površjem tal;
9.        
posredno odvajanje odpadnih vod je odvajanje odpadnih vod na površje tal
ali s ponikanjem v tla, od koder pronicajo skozi neomočene sedimente ali
kamnine v podzemne vode;
10.      odvajanje
snovi v vode (v nadaljnjem besedilu: emisija snovi) je emisija katerekoli od
nevarnih snovi iz Seznama I in Seznama II v prilogi 1, ki je sestavni del te
uredbe, v vode ali v javno kanalizacijo, ki nastaja pri odvajanju odpadne vode,
in se izraža s parametri onesnaženosti odpadne vode, količino snovi v odpadni
vodi, emisijskim faktorjem obremenjevanja pri odvajanju odpadne vode in učinkom
čiščenja odpadne vode;
10.1   parameter
odpadne vode je po predpisanem merilnem postopku izmerjena temperatura,
pH-vrednost, obarvanost, strupenost, koncentracija snovi ali podobna lastnost
odpadne vode;
10.2   količina
snovi v odpadni vodi (v nadaljnjem besedilu: količina snovi) je masa pri
odvajanju odpadnih vod izpuščenih snovi v določenem obdobju;
10.3   emisijski
faktor obremenjevanja pri odvajanju odpadne vode (v nadaljnjem besedilu:
emisijski faktor) je razmerje med količino snovi v odpadni vodi in maso izdelka
ali surovine;
10.4   učinek
čiščenja čistilne naprave je razmerje med količino snovi, izločene pri obdelavi
odpadne vode, in količino te snovi v odpadni vodi pred čiščenjem na čistilni
napravi in se izraža v odstotkih;
11.      razpršeno
odvajanje padavinske vode je odvajanje padavinske vode z utrjenih, tlakovanih
ali z drugim materialom prekritih površin objektov s prelivanjem preko njihovih
mejnih robov ali pri odvajanju padavinske odpadne vode preko posamičnih iztokov
ali preko jarkov za zbiranje in odvajanje padavinske vode iz teh površin;
12.      srednji
nizki pretok vodotoka je aritmetično povprečje najnižjih letnih vrednosti
pretoka vodotoka v daljšem opazovalnem obdobju. Srednji nizki pretok se izraža
v l/s in se izračuna po enačbi:
kjer je sQnp srednji nizki
pretok, Qnp,i najmanjši pretok v i-tem koledarskem letu in N število
let v opazovalnem obdobju, ki je običajno 30;
13.      odpadna
voda je voda, ki se po uporabi ali kot posledica padavin onesnažena odvaja v
javno kanalizacijo ali v vode. Odpadna voda je lahko komunalna odpadna voda,
industrijska odpadna voda ali padavinska odpadna voda;
13.1   komunalna
odpadna voda je voda, ki nastaja v bivalnem okolju gospodinjstev zaradi rabe
vode v sanitarnih prostorih, pri kuhanju, pranju in drugih gospodinjskih opravilih.
Komunalna odpadna voda je tudi voda, ki nastaja v stavbah v javni rabi ali pri
kakršnikoli dejavnosti, če je po nastanku in sestavi podobna vodi po uporabi v
gospodinjstvu. Komunalna odpadna voda je tudi odpadna voda, ki nastaja kot
industrijska odpadna voda v proizvodnji ali storitveni ali drugi dejavnosti ali
mešanica te odpadne vode s komunalno ali padavinsko odpadno vodo, če je po
naravi ali sestavi podobna odpadni vodi po uporabi v gospodinjstvu, njen
povprečni dnevni pretok ne presega 15 m3/dan, njena letna količina
ne presega 4.000 m3, obremenjevanje okolja zaradi njenega odvajanja
ne presega 50 PE in pri kateri za nobeno od nevarnih snovi letna količina ne
presega količine nevarnih snovi, določene v preglednici 1 iz priloge 3, ki je
sestavni del te uredbe;
13.2  industrijska
odpadna voda je voda, ki nastaja predvsem pri uporabi v industriji, obrtni ali
obrti podobni ali drugi gospodarski dejavnosti in po nastanku ni podobna
komunalni odpadni vodi. Industrijska odpadna voda je tudi voda, ki nastaja pri
uporabi v kmetijski dejavnosti, ter zmes industrijske odpadne vode s komunalno
ali padavinsko odpadno vodo ali z obema, če se pomešane vode po skupnem iztoku
odvajajo v javno kanalizacijo ali v vode. Industrijska odpadna voda so tudi
hladilne vode in tekočine, ki se zbirajo in odtekajo iz obratov ali naprav za
predelavo, skladiščenje ali odlaganje odpadkov;
13.3  padavinska
odpadna voda je voda, ki kot posledica meteorskih padavin odteka onesnažena iz
utrjenih, tlakovanih ali z drugim materialom prekritih površin v vode ali se
odvaja v javno kanalizacijo;
14.      nevarne
snovi v odpadni vodi (v nadaljnjem besedilu: nevarne snovi) so snovi ali
skupine snovi, ki so zaradi svoje strupenosti, obstojnosti oziroma težke
razgradljivosti in sposobnosti, da se kopičijo v okolju, določene v Seznamu I
in Seznamu II v prilogi 1 te uredbe;
15.      kanalizacija
je omrežje kanalskih vodov, kanalov in jarkov ter z njimi povezanih naprav, ki
se povezujejo v kanalizacijsko omrežje in s pomočjo katerega se zagotavlja odvajanje
odpadne vode iz stavb ali ločeno od njih oziroma skupaj z njimi tudi padavinske
vode s streh in z utrjenih, tlakovanih ali z drugim materialom prekritih
površin;
15.1   javna
kanalizacija so infrastrukturni objekti in naprave kanalizacije, namenjeni
izvajanju občinske gospodarske javne službe odvajanja in čiščenja komunalne in
padavinske odpadne vode. Priključki stavb na javno kanalizacijo, greznice in
male čistilne naprave z zmogljivostjo, manjšo od 50 PE, niso objekti javne
kanalizacije;
16.      razredčevanje
je združevanje dveh ali več vrst odpadnih vod ali združevanje odpadnih vod z
drugimi vodami pred iztokom z namenom, da bi z mešanjem voda dosegli zmanjšanje
koncentracije snovi ali emisijskega deleža oddane toplote v odpadnih vodah;
17.      iztok
je vodni objekt v skladu s predpisom na področju urejanja voda, ki ureja
infrastrukturne vodne objekte, in je del naprave, preko katerega se odvaja
odpadna voda v vode;
18.      emisija
toplote v vode (v nadaljnjem besedilu: emisija toplote) je oddajanje toplote
pri odvajanju odpadne vode iz posamezne naprave neposredno v vode in se izraža
kot emisijski delež oddane toplote;
18.1   emisijski
delež oddane toplote je dnevno povprečje razmerja med močjo toplote, ki jo pri
odvajanju odpadne vode oddaja naprava neposredno v tekoče celinske vode, in
toplotno močjo, ki je potrebna, da bi se voda v vodotoku na mestu iztoka
odpadne vode, popolnoma premešana z odpadno vodo, segrela za 3 K nad svojo
naravno temperaturo, če gre za ciprinidne vode ter vode, ki niso ciprinidne ali
salmonidne vode, in za 1,5 K, če gre za salmonidne vode;
19.      mejna
vrednost emisije snovi ali emisije toplote (v nadaljnjem besedilu: mejna
vrednost) je vrednost, na podlagi katere se določa čezmerna obremenitev pri
emisiji snovi ali toplote v javno kanalizacijo ali v vode pri odvajanju odpadne
vode in se izraža kot:
-     
mejna vrednost parametra odpadne vode,
-     
mejna vrednost letne količine nevarnih snovi,
-     
mejni emisijski faktor,
-     
mejna vrednost učinka čiščenja odpadne vode,
-     
mejni emisijski delež oddane toplote;
20.      prve
meritve so meritve emisije snovi ali emisije toplote, ki se izvedejo po prvem
zagonu naprave ali po večji spremembi v obratovanju naprave;
21.      obratovalni
monitoring odpadnih vod je v skladu s predpisom, ki ureja prve meritve in o
obratovalni monitoring odpadnih vod, vzorčenje odpadne vode po vnaprej določenem
programu, merjenje in vrednotenje parametrov odpadne vode med uporabo ali
obratovanjem naprave;
21.1   občasne
meritve so meritve emisije snovi in emisije toplote v okviru obratovalnega
monitoringa, ki se izvajajo med uporabo ali obratovanjem naprave v predpisanih
časovnih presledkih;
21.2   trajne
meritve so meritve emisije snovi in emisije toplote v okviru obratovalnega
monitoringa, ki se izvajajo med uporabo ali obratovanjem naprave ves čas brez
prekinitve;
22.      populacijski
ekvivalent (v nadaljnjem besedilu: PE) je enota za obremenjevanje vode,
izražena v BPK5.1 PE je enak 60 g BPK5/dan;
23.      zadrževalnik
padavinske odpadne vode je objekt ali več objektov za izravnavanje sunkovitih
in povečanih iztokov padavinske odpadne vode posredno ali neposredno v vode, v
čistilno napravo padavinske odpadne vode ali v javno kanalizacijo;
24.      ciprinidne
oziroma salmonidne vode so ciprinidne oziroma salmonidne vode v skladu s
predpisom, ki ureja določitev površinskih voda, pomembnih za življenje sladkovodnih
vrst rib;
25.      zadrževalni
čas je čas zadrževanja odpadne vode v čistilni napravi, izračunan kot količnik
med prostornino bazenov in dnevnim pretokom na dotoku, pri čemer se povratni
tokovi ne štejejo za dotok odpadne vode.
26.      prednostne
snovi so snovi, navedene v Odločbi št. 2455/2001/ES Evropskega parlamenta in
Sveta z dne 20. novembra 2001 o določitvi seznama prednostnih snovi
na področju vodne politike in o spremembi Direktive 2000/60/ES (UL L št. 331 z
dne 15. 12. 2001, str. 1).
3. člen
(uporaba)
Določbe te uredbe veljajo za odvajanje
odpadnih vod iz vseh naprav razen, če za posamezno vrsto naprav ali posamezno
snov v industrijski odpadni vodi iz seznama I ali seznama II v prilogi 1 te
uredbe poseben predpis mejnih vrednosti ali drugih posameznih vprašanj ne ureja
drugače.
4. člen
(izjeme)
(1) Določbe te uredbe se ne
uporabljajo za ravnanje z odpadno vodo, ki nastaja:
-      
pri poglabljanju morskega ali rečnega dna,
-      
pri obratovanju ladij v notranjih vodah morja,
-      
pri odmetavanju odpadkov z ladij v notranjih vodah morja,
-      
v kmetijstvu pri živinoreji ali pridelavi rastlin in se uporablja kot
rastlinsko hranilo na kmetijskih površinah v skladu s predpisom, ki ureja vnos
rastlinskih hranil v tla,
-      
na vodnih zemljiščih pri odkopu naplavljenega rečnega gramoza, če
nastaja pri pranju gramoza, in
-      
pri opravljanju nalog v zvezi z varstvom pred naravnimi in drugimi nesrečami.
(2) Določbe te uredbe se ne
uporabljajo za odvajanje tekočih odpadkov v vode iz naprav za proizvodnjo
titanovega dioksida.
II. MEJNE VREDNOSTI
5. člen
(mejne vrednosti parametrov odpadne vode)
(1) Mejne vrednosti za neposredno in
posredno odvajanje industrijske odpadne vode ter mešanice odpadnih vod iz
skupnih čistilnih naprav ter za odvajanje industrijske odpadne vode v javno
kanalizacijo so za snovi iz Seznama I in Seznama II v prilogi 1 te uredbe in za
fizikalno-kemijske ter biološke parametre industrijske odpadne vode določene v
prilogi 2, ki je sestavni del te uredbe.
(2) Če za snov iz seznama II v prilogi
1 te uredbe, ki se odvaja z odpadno vodo iz posamezne vrste naprav poseben
predpis iz 3. člena ne določa mejne vrednosti, velja mejna vrednost iz priloge
2 te uredbe.
(3) Če za posamezni parameter iz
priloge 2 te uredbe v tej prilogi ni določene mejne vrednosti in če mejne
vrednosti tega parametra ne določa posebni predpis iz 3. člena te uredbe, je
treba v okoljevarstvenem dovoljenju za obratovanje naprave določiti mejno
vrednost parametra na način, ki je za ta parameter določen v prilogi 2 te
uredbe.
(4) Mejne vrednosti parametrov za
neposredno in posredno odvajanje komunalne odpadne vode so določene v predpisu,
ki ureja emisijo snovi pri odvajanju odpadnih vod iz komunalnih čistilnih
naprav.
(5) Mejne vrednosti parametrov za
neposredno in posredno odvajanje padavinske odpadne vode z javnih cest so
določene v predpisu, ki ureja emisijo snovi pri odvajanju padavinske vode z
javnih cest.
(6) Če se industrijske odpadne vode iz
naprave odvajajo v javno kanalizacijo, ki ni zaključena s komunalno ali skupno
čistilno napravo, se za industrijsko odpadno vodo iz naprave uporabljajo mejne
vrednosti, ki so v skladu s prvim odstavkom tega člena določene za neposredno
in posredno odvajanje industrijske odpadne vode v vode.
6. člen
(mejna vrednost nitratnega dušika in
sulfatov za neposredno odvajanje industrijske odpadne vode)
(1) Mejna vrednost nitratnega dušika
in sulfatov v industrijski odpadni vodi se za odvajanje v vodotok določi za
posamezno vodno telo vodotoka v okoljevarstvenem dovoljenju za obratovanje
naprave na podlagi naslednjega izračuna:
kjer je:
MVK
–   mejna vrednost nitratov oziroma sulfatov, izražena v mg/l, pri čemer se
mejna vrednost nitratnega dušika izračuna iz mejne vrednosti nitratov z
upoštevanjem masnega deleža dušika v nitratih,
DKS
–    koncentracija nitratov oziroma sulfatov za dobro kemijsko stanje
površinske vode v skladu s predpisom, ki ureja kemijsko stanje površinskih
voda,
sQnp
–    srednji nizki pretok vodotoka na kraju iztoka industrijske odpadne vode v
vodotok, izražen v l/s, in
Q
–         največji 6-urni povprečni pretok industrijske odpadne vode, ki se
odvaja v vodotok pri polni obremenitvi naprave, izražen v l/s.
(2) Ne glede na izračunano vrednost iz
prejšnjega odstavka pa mejna vrednost nitratnega dušika ne sme presegati 30
mg/l in mejna vrednost sulfatov 3.000 mg/l.
7. člen
(mejna vrednost biološke razgradljivosti,
amonijevega dušika, sulfatov in težkohlapnih lipofilnih snovi za odvajanje
industrijske odpadne vode v javno kanalizacijo)
(1) Mejne vrednosti biološke
razgradljivosti, amonijevega dušika, sulfatov in težkohlapnih lipofilnih snovi
v industrijski odpadni vodi so za odvajanje v javno kanalizacijo iz posameznih
vrst naprav določene v tej uredbi in v posebnih predpisih iz 3. člena te
uredbe.
(2) Ne glede na predpisane mejne
vrednosti biološke razgradljivosti iz prejšnjega odstavka lahko ministrstvo,
pristojno za okolje (v nadaljnjem besedilu: ministrstvo) na podlagi vloge upravljavca
naprave za posamezno napravo določi v okoljevarstvenem dovoljenju za
obratovanje te naprave največjo letno količino industrijske odpadne vode in
najnižjo stopnjo biološke razgradljivosti, ki je nižja od predpisane mejne
vrednosti, če je iz priložene dokumentacije razvidno, da je pri običajnem
razredčevanju odpadne vode na skupni ali komunalni čistilni napravi stopnja
biološke razgradljivosti, izražena z vrednostjo KPK ali TOC, najmanj 80%
stopnje razgradnje odpadnih vod na čistilni napravi, in če je k vlogi priloženo
mnenje upravljavca javne kanalizacije, da predlaganemu odvajanju industrijske
odpadne vode ne nasprotuje.
(3) Ne glede na predpisane mejne
vrednosti amonijevega dušika, sulfatov in težkohlapnih lipofilnih snovi iz
prvega odstavka tega člena lahko ministrstvo na podlagi vloge upravljavca
naprave za posamezno napravo določi v okoljevarstvenem dovoljenju za obratovanje
te naprave največjo letno količino industrijske odpadne vode in največjo
vrednost koncentracije amonijevega dušika, sulfatov in težkohlapnih lipofilnih
snovi v njej, ki je večja od predpisane mejne vrednosti, če je iz priložene
dokumentacije razvidno, da zaradi odvajanja vseh odpadnih voda v javno
kanalizacijo na vtoku v komunalno ali skupno čistilno napravo koncentracija
amonijevega dušika v odpadni vodi ne presega 50 mg/l oziroma koncentracija
sulfatov 300 mg/l, in če je k vlogi priloženo mnenje upravljavca javne
kanalizacije, da predlaganemu odvajanju industrijske odpadne vode ne
nasprotuje.
8. člen
(mejni emisijski delež oddane toplote)
(1) Mejni emisijski delež oddane
toplote za odvajanje industrijske odpadne vode v vodotok, ki je ciprinidna
voda, je 0,8, za odvajanje industrijske odpadne vode v vodotok, ki je
salmonidna voda, je 0,6, za odvajanje industrijske odpadne vode v vodotok, ki
ni salmonidna ali ciprinidna voda, pa 1.
(2) Mejni emisijski delež oddane
toplote velja za vrednotenje emisijskih deležev oddane toplote, ki so
izračunani za srednji nizki pretok vodotoka.
(3) Ne glede na določbe prejšnjega
odstavka pa lahko na pobudo upravljavca naprave ministrstvo v okoljevarstvenem
dovoljenju določi, da se za vodotok, ki ni razvrščen med salmonidne ali
ciprinidne vode, emisijski delež oddane toplote izračunava za dnevno povprečje
vsakokratnega dejanskega pretoka vodotoka, če je zagotovljeno trajno merjenje
pretoka vodotoka na kraju iztoka industrijske odpadne vode v vodotok.
(4) Ne glede na mejno vrednost
temperature odpadne vode, določeno v tej uredbi ali v posebnih predpisih iz 3.
člena te uredbe, lahko ministrstvo na podlagi vloge upravljavca naprave za
posamezno napravo določi v okoljevarstvenem dovoljenju za obratovanje te
naprave največjo vrednost temperature odpadne vode, ki je večja od predpisane
mejne vrednosti, če je iz priložene dokumentacije razvidno, da gre za vode, ki
niso salmonidne ali ciprinidne vode in da mejni emisijski delež oddane toplote,
določen za te vode, ni presežen.
9. člen
(mejne vrednosti letnih količin nevarnih
snovi)
(1) Mejna vrednost letne količine
nevarnih snovi v industrijski odpadni vodi ali odpadni vodi iz skupne čistilne
naprave se za neposredno odvajanje industrijske odpadne vode določi za
posamezno nevarno snov, za katero je določen standard kakovosti površinskih
voda v skladu s predpisom, ki ureja kemijsko stanje površinskih voda, za vsako
vodno telo vodotoka posebej v okoljevarstvenem dovoljenju za obratovanje
naprave na podlagi naslednjega izračuna:
MK = 31,5 ⋅ (0,15 ⋅ DKS ⋅ sQnp)
kjer je:
MK –      mejna vrednost letne količine
posamezne nevarne snovi, izražena v kg/leto,
DKS
– koncentracija nevarne snovi za dobro kemijsko stanje površinske vode v skladu
s predpisom, ki ureja kemijsko stanje površinskih voda, izražena v mg/l,
sQnp – srednji nizki pretok
vodotoka na kraju iztoka odpadne vode iz naprave, izražen v l/s.
(2) Mejne vrednosti za letne količine
nevarnih snovi veljajo za skupno količino v vode izpuščenih nevarnih snovi iz
vseh iztokov naprave in se določajo samo za tiste nevarne snovi, ki so za
posamezno napravo vključene v program meritev obratovalnega monitoringa,
določenega v okoljevarstvenem dovoljenju.
(3) Ministrstvo lahko na podlagi vloge
upravljavca v okoljevarstvenem dovoljenju določi za odvajanje industrijske
odpadne vode iz posamezne naprave in odpadne vode iz skupne čistilne naprave
tudi večjo vrednost letne količine nevarne snovi, kot je mejna vrednost letne
količine, če nevarna snov ni prednostna snov in je iz dokumentacije, priložene
k vlogi, razvidno, da:
-      
je za tehnološki proces v napravi uporabljena najboljša dosegljiva
tehnologija,
-      
je vodotok, v katerega se odvaja odpadna voda, voda 1. reda v skladu z
zakonom, ki ureja vode, in
-      
vsota letnih količin nevarne snovi, odvedenih v vodotok z odvajanjem
industrijske odpadne vode iz vseh naprav na vodnem telesu vodotoka, ni večja
od:
kjer je:
-      
MKvsota največja vrednost vsote letnih količin posamezne
nevarne snovi, odvedene v vodno telo vodotoka, izražena v kg/leto,
-      
sQnp – srednji nizki pretok vodotoka na kraju najnižje
nadmorske višine vodnega telesa vodotoka, izražen v l/s.
(4) Ne glede na določbe prvega odstavka
tega člena se mejna vrednost letne količine nevarnih snovi v industrijski
odpadni vodi določi za posamezno prednostno snov v skladu s prvim odstavkom
tega člena tudi za napravo, iz katere se odvaja industrijska odpadna voda v
javno kanalizacijo, pri čemer se za srednji nizki pretok vodotoka šteje srednji
nizki pretok vodotoka na kraju iztoka odpadne vode iz komunalne čistilne
naprave, ki čisti odpadne vode iz naprave.
10. člen
(mejne vrednosti parametrov za mešanico
odpadnih vod)
(1) Mejne vrednosti parametrov za
mešanico odpadnih vod se uporabljajo za:
-      
iztoke skupne čistilne naprave in sicer za mešanico komunalne odpadne
vode z industrijsko odpadno vodo iz ene ali več istovrstnih naprav, če delež
obremenitve čistilne naprave, ki jo povzroča industrijska odpadna voda iz teh
naprav, presega 40%, merjeno s KPK,
-      
iztoke industrijske čistilne naprave, na kateri se izvaja čiščenje ali
predčiščenje industrijske odpadne vode iz več naprav, v katerih poteka več
različnih tehnoloških procesov,
-      
skupne iztoke industrijske odpadne vode, če odpadne vode zaradi
tehničnih razlogov ni možno obravnavati kot industrijsko odpadno vodo posamezne
naprave.
(2) Če se odpadne vode iz naprav iz
prejšnjega odstavka mešajo ves čas odvajanja v enakem razmerju, se mejna
vrednost koncentracije snovi za mešanico odpadnih vod izračuna na naslednji
način:
kjer je:
MVKm – mejna vrednost
koncentracije snovi za mešanico odpadnih vod,
MVKi
–   mejna vrednost koncentracije snovi za odpadno vodo iz posamezne naprave, ki
sestavlja mešanico,
Qi –        letni povprečni pretok
odpadne vode, ki sestavlja mešanico odpadnih vod,
i
–           zaporedna številka posamezne naprave, katere odpadna voda sestavlja
mešanico odpadnih vod,
n –         število vseh naprav, katerih
odpadne vode sestavljajo mešanico odpadnih vod.
(3) Če se odpadne vode iz naprav iz
prvega odstavka tega člena ne mešajo ves čas odvajanja v enakem razmerju, se
mejna vrednost koncentracije snovi za mešanico odpadnih vod izračuna na način
iz prejšnjega odstavka, tako da ministrstvo na podlagi vloge upravljavca
naprave v okoljevarstvenem dovoljenju določi namesto letnih povprečnih pretokov
odpadne vode drugačna časovna povprečja.
(4) Mejne vrednosti iz prejšnjih
odstavkov tega člena se izračunajo za tiste parametre odpadnih vod, ki se
izražajo kot koncentracija snovi in so zanje s posebnimi predpisi iz 3. člena
te uredbe določene mejne vrednosti.
11. člen
(mejne vrednosti parametrov za mešanico
odpadnih vod, ki vsebuje nevarne snovi)
V izračunu mejne vrednosti koncentracije
nevarne snovi v mešanici odpadnih vod iz prejšnjega člena se za mejno vrednost
koncentracije nevarne snovi MVKi upošteva vrednost 0, če gre za:
-      
komunalno odpadno vodo,
-      
nevarno snov v padavinski odpadni vodi, za katero v predpisih, ki
urejajo emisijo snovi pri odvajanju padavinske vode iz javnih cest, ni določena
mejna vrednost,
-      
industrijsko odpadno vodo, za katero s posebnim predpisom iz 3. člena te
uredbe za posamezne naprave mejna vrednost za nevarno snov, ki je predmet
izračuna, ni določena.
III. VREDNOTENJE EMISIJE
12. člen
(kraj meritve emisije)
(1) Emisija snovi in toplote se določa
na iztoku industrijske odpadne vode iz naprave, komunalne odpadne vode iz male
komunalne, komunalne ali skupne čistilne naprave in padavinske odpadne vode iz
zadrževalnika padavinske odpadne vode ali čistilne naprave padavinske odpadne
vode, brez predhodnega razredčevanja odpadne vode.
(2) Za industrijsko odpadno vodo se
emisijo snovi in toplote določa na iztoku iz naprave pred njenim mešanjem s
komunalnimi, padavinskimi ali drugimi vodami razen v primerih iz prvega
odstavka 10. člena te uredbe.
(3) Parametri odpadne vode se določajo
za vsak iztok naprave neposredno v površinske vode, v javno kanalizacijo ali
posredno v podzemne vode posebej.
(4) Meritve emisij se izvajajo na
urejenih in stalnih merilnih mestih, katerih vzdrževanje zagotavlja upravljavec
naprave.
13. člen
(vrednotenje emisije)
(1) Emisija snovi ali toplote v
posamezni meritvi presega predpisane mejne vrednosti odpadnih vod, če so
izmerjene ali izračunane vrednosti, s katerimi se izraža emisija snovi ali
toplote, večje od:
-      
mejnih vrednosti iz priloge 2 te uredbe,
-      
mejnih vrednosti, ki so za posamezno snov določene v posebnih predpisih
iz 3. člena te uredbe,
-      
mejnih vrednosti iz 6., 7. in 8. člena te uredbe, če gre za industrijsko
odpadno vodo,
-      
mejnih vrednosti iz 10. člena te uredbe, če gre za mešanico odpadnih
vod.
(2) Za parametra temperaturo in
pH-vrednost velja, da izmerjene vrednosti presegajo mejne vrednosti, če več kot
20% izmerjenih temperatur presega mejno vrednost oziroma če je več kot 20%
izmerjenih pH-vrednosti zunaj intervala, ki je predpisan z mejnimi vrednostmi.
14. člen
(ugotavljanje čezmerne obremenitve)
(1) Naprava z odvajanjem industrijske
odpadne vode čezmerno obremenjuje okolje, če od celotnega števila zaporednih
meritev, določenega s predpisom, ki ureja prve meritve in obratovalni
monitoring odpadnih vod:
-      
ena od izmerjenih temperatur za več kot 20% presega mejno vrednost,
-      
več kot 20% izmerjenih pH-vrednosti odstopa od predpisanega intervala
ali ena od njih odstopa od predpisanega intervala za več kot 0,3 enote,
-      
več kot 20% izmerjenih vrednosti za strupenost presega mejno vrednost
ali ena od njih za več kot dve enoti presega mejno vrednost,
-      
več kot 20% izmerjenih vrednosti kateregakoli drugega parametra presega
mejno vrednost ali ena od izmerjenih vrednosti kateregakoli parametra presega
mejno vrednost za več kot 50%, ali
-      
letna količina katerekoli od nevarnih snovi, za katero se določa mejna
vrednost letne količine ali največja letna količina, presega mejno vrednost
oziroma največjo letno količino, določeno v okoljevarstvenem dovoljenju.
(2) Komunalna čistilna naprava
čezmerno obremenjuje okolje, če:
-      
od celotnega števila zaporednih meritev, določenega s predpisom, ki
ureja prve meritve in obratovalni monitoring odpadnih vod več kot 20%
izmerjenih vrednosti parametra, za katerega je v posebnih predpisih, ki urejajo
emisije snovi pri odvajanju odpadne vode iz komunalnih čistilnih naprav,
določena mejna vrednost, presega mejno vrednost ali ena od izmerjenih vrednosti
katerega koli parametra presega mejno vrednost za več kot 100%, ali
-      
je letna povprečna vrednost učinka čiščenja manjša od mejne vrednosti za
letni povprečni učinek čiščenja komunalne čistilne naprave.
(3) Skupna čistilna naprava čezmerno
obremenjuje okolje, če:
-      
od celotnega števila zaporednih meritev, določenega s predpisom, ki
ureja prve meritve in obratovalni monitoring odpadnih vod več kot 20%
izmerjenih vrednosti parametra, za katerega je v posebnih predpisih, ki urejajo
emisije snovi pri odvajanju odpadne vode iz komunalnih čistilnih naprav, določena
mejna vrednost, presega mejno vrednost ali ena od izmerjenih vrednosti katerega
koli parametra presega mejno vrednost za več kot 100%,
-      
je letna povprečna vrednost učinka čiščenja manjša od mejne vrednosti za
letni povprečni učinek čiščenja komunalne čistilne naprave,
-      
več kot 20% izmerjenih vrednosti parametra presega mejno vrednost za
mešanico odpadnih vod, določeno v okoljevarstvenem dovoljenju, ali ena od
izmerjenih vrednosti teh parametrov presega mejno vrednost za več kot 50%, ali
-      
letna količina katerekoli od nevarnih snovi, za katero se določa mejna
vrednost letne količine ali največja letna količina, presega mejno vrednost
oziroma največjo letno količino, določeno v okoljevarstvenem dovoljenju.
(4) Če je v skladu s predpisom, ki
ureja prve meritve in obratovalni monitoring odpadnih vod, določeno za prve
meritve ali obratovalni monitoring manj kot 8 zaporednih meritev, se šteje, da
je ena meritev enaka 20% vseh predpisanih meritev, za 8 ali več zaporednih
meritev pa sta dve meritvi enaki 20% vseh predpisanih meritev.
(5) V okviru obratovalnega monitoringa
se posamezna meritev lahko ponovi, če v okviru izvajanj meritev, pri katerih so
bile mejne vrednosti presežene, nobena od izmerjenih vrednosti parametra ne
presega predpisane mejne vrednosti za več kot 100%. Rezultate meritev, zaradi
katerih so bile meritve ponovljene, je treba navesti v poročilu o izvajanju
obratovalnega monitoringa.
(6) Naprava, katere emisijski delež
oddane toplote presega mejni emisijski delež oddane toplote, z odvajanjem industrijske
odpadne vode čezmerno obremenjuje okolje zaradi emisije toplote, če za vodotok,
ki je popolnoma premešan z odpadno vodo, letno:
-      
več kot 2% dnevnih povprečij emisijskih deležev oddane toplote presega
mejno vrednost emisijskega deleža oddane toplote, ali
-      
eno od dnevnih povprečij temperature vodotoka presega 21,5 stopinj C za
salmonidne vode, in 28 stopinj C za ciprinidne vode, ali
-      
eno od dnevnih povprečij temperature vodotoka presega 10 stopinj C v
času drstenja za tiste vrste rib, ki potrebujejo za svojo reprodukcijo hladno
vodo.
(7) Zadrževalnik ali čistilna naprava
padavinske odpadne vode z odvajanjem padavinske odpadne vode čezmerno
obremenjuje okolje, če je padavinska odpadna voda na iztoku zadrževalnika ali
čistilne naprave padavinske odpadne vode čezmerno onesnažena v skladu s
predpisom, ki ureja odvajanje padavinske vode z javnih cest.
(8) Meritve monitoringa na iztoku
zadrževalnika, čistilne naprave padavinske odpadne vode ter komunalne čistilne
naprave ali skupne čistilne naprave, v kateri se čisti skupaj s komunalno
odpadno vodo tudi padavinska odpadna voda, se pri vrednotenju rezultatov
meritev monitoringa ne upoštevajo, če je odpadna voda na vtoku onesnažena
zaradi naravnih neugodnih vremenskih razmer ali naravnih ali drugih nesreč.
IV. OKOLJEVARSTVENO DOVOLJENJE IN PRIDOBITEV GRADBENEGA
DOVOLJENJA
15. člen
(okoljevarstveno dovoljenje)
(1) Za obratovanje naprave, ki odvaja
industrijsko odpadno vodo v javno kanalizacijo, ali neposredno v površinske
vode ali posredno v podzemne vode, mora upravljavec naprave pridobiti
okoljevarstveno dovoljenje.
(2) Za obratovanje komunalne čistilne
naprave ali skupne čistilne naprave, ki odvaja komunalno odpadno vodo
neposredno v površinske vode ali posredno v podzemne vode, mora upravljavec
naprave pridobiti okoljevarstveno dovoljenje.
(3) Za obratovanje zadrževalnika
padavinske odpadne vode, čistilne naprave padavinske odpadne vode ali lovilca
olj mora upravljavec površin, iz katerih odteka padavinska odpadna voda,
pridobiti okoljevarstveno dovoljenje.
(4) Okoljevarstveno dovoljenje se izda
za obratovanje naprav iz prejšnjih odstavkov tega člena pod naslednjimi pogoji:
-      
naprava mora zagotavljati obratovanje v skladu z zahtevami te uredbe in
zahtevami posebnih predpisov iz 3. člena te uredbe, če se ti predpisi nanašajo
na napravo,
-      
upravljavec naprave mora izvajati ukrepe za zmanjševanje emisije snovi
in toplote in ravnanje z odpadnimi vodami skladno s predpisi, ki urejajo
emisije snovi pri odvajanju odpadne vode iz posameznih vrst naprav, in
-      
upravljavec naprave mora zagotavljati izvajanje obratovalnega
monitoringa v skladu s programom, ki je podrobneje določen v okoljevarstvenem
dovoljenju.
(5) V okoljevarstvenem dovoljenju
ministrstvo določi:
-      
vrsto naprave, za katero velja dovoljenje,
-      
lokacijo naprave, lokacije iztokov in merilnih mest,
-      
zmogljivost naprave in vrsto tehnološkega procesa, zaradi katerega
nastaja v napravi odpadna voda,
-      
največjo letno količino odpadne vode razen za padavinsko odpadno vodo,
-      
mejne vrednosti iz 6., 7. in 8. člena te uredbe, če gre za industrijsko
odpadno vodo,
-      
največjo letno količino nevarnih snovi v industrijski odpadni vodi,
izračunano na podlagi največje letne količine odpadne vode in predpisane mejne
vrednosti, ki pa ne sme presegati mejne vrednosti za letno količino nevarnih
snovi iz 9. člena te uredbe,
-      
mejne vrednosti iz 10. člena te uredbe, če gre za mešanico odpadnih vod,
-      
mejne vrednosti iz 6. in 8. člena te uredbe v primeru skupne čistilne
naprave,
-      
nevarne snovi, ki so vključene v seznam meritev obratovalnega
monitoringa,
-      
program monitoringa, če se razlikuje od predpisanega,
-      
največji 6-urni povprečni pretok in največji dnevni pretok,
-      
pogoje v zvezi s poslovnikom in vodenjem obratovalnega dnevnika in
-      
čas veljavnosti dovoljenja, pogoje v zvezi z njegovim podaljšanjem ter
druge pogoje v zvezi z obratovanjem naprave, ki imajo vpliv na okolje zaradi
odvajanja odpadne vode.
(6) Iz dokumentacije, ki je priložena
k vlogi za izdajo okoljevarstvenega dovoljenja, morajo biti razvidni podatki in
izračuni ter mnenja upravljavca javne kanalizacije in upravljavca komunalne ali
skupne čistilne naprave, ki so potrebni za določitev mejne vrednosti
parametrov, ki se jih v skladu z določbami drugega odstavka 5. člena te uredbe
določi na način iz priloge 2 te uredbe.
(7) Izdajo okoljevarstvenega dovoljenja
se zavrne, če iz k vlogi priložene dokumentacije sledi, da upravljavec naprave
ne more zagotoviti izpolnjevanje pogojev iz četrtega odstavka tega člena.
(8) Okoljevarstveno dovoljenje je treba
pridobiti tudi za vsako večjo spremembo naprave iz prvega odstavka tega člena,
komunalne ali skupne čistilne naprave iz drugega odstavka tega člena in
zadrževalnika padavinske odpadne vode, čistilne naprave padavinske odpadne vode
in lovilca olj iz tretjega odstavka tega člena.
(9) Če se naprava uvršča med naprave,
ki povzročajo onesnaževanje okolja večjega obsega, se za njeno obratovanje izda
okoljevarstveno dovoljenje v skladu s predpisom, ki ureja vrste dejavnosti in
naprav, ki lahko povzročajo onesnaževanje okolja večjega obsega, če obratovanje
naprave izpolnjuje zahteve iz te uredbe.
16. člen
(obratovanje naprav brez okoljevarstvenega
dovoljenja)
(1) Ne glede
na določbe prvega odstavka prejšnjega člena okoljevarstvenega dovoljenja ni
treba pridobiti za:
1.     obratovanje
naprave, ki ni naprava ali del naprave, ki povzroča onesnaževanje okolja
večjega obsega v skladu s predpisom, ki ureja vrste dejavnosti in naprav, ki
lahko povzročajo onesnaževanje okolja večjega obsega, če:
a)      se
iz nje letno odvaja manj kakor 12.000 m3 industrijske odpadne vode v javno kanalizacijo,
b)      je v
skladu z operativnim programom odvajanja in čiščenja komunalne odpadne vode
določeno, da mora biti javna kanalizacija, v katero se industrijska odpadna
voda odvaja, zaključena s komunalno ali skupno čistilno napravo z zmogljivostjo
čiščenja več kakor 2.000 PE, in
c)      je
naprava, iz katere se odvaja industrijska odpadna voda:
-     postaja za
preskrbo motornih vozil z gorivi, objektov za vzdrževanje in popravila motornih
vozil ali pralnic za motorna vozila,
-     naprava za
hlajenje ali naprava za proizvodnjo pare in vroče vode,
-     objekt ali
naprava za pripravo vode,
-     naprava za
pranje ali kemično čiščenje tekstilij,
-     obrat za
proizvodnjo živil živalskega izvora ali predelovalni obrat živalskih stranskih
proizvodov,
-     naprava za
obdelavo in predelavo živalskih in rastlinskih surovin ter mleka pri
proizvodnji hrane za prehrano ljudi in živalske krme,
-     naprava za
proizvodnjo alkoholnih in brezalkoholnih pijač ali
-     objekt
reje domačih živali;
2.     obratovanje
lovilca olj, ki je kot gradbeni proizvod načrtovan, preskušen in označen v
skladu s predpisi, ki urejajo gradbene proizvode, in ni zgrajen na kraju samem,
namenjen pa je odvajanju industrijske in padavinske odpadne vode iz tal postaj
za preskrbo motornih vozil z gorivi ali tal objektov za vzdrževanje in
popravila motornih vozil s površino, manjšo od 5 ha, razen, če se odpadna voda iz lovilca olj odvaja neposredno v vode ali posredno v podzemne vode
ali v kanalizacijo, ki ni javna kanalizacija;
3.     odvajanje
odpadne vode iz objektov za opravljanje veterinarske in zdravstvene dejavnosti
v skladu s predpisom, ki ureja emisijo snovi in toplote pri odvajanju odpadne
vode iz objektov za opravljanje veterinarske in zdravstvene dejavnosti, če se
odpadna voda odvaja v javno kanalizacijo, za katero je v skladu z operativnim
programom odvajanja in čiščenja komunalne odpadne vode določeno, da mora biti
zaključena s komunalno ali skupno čistilno napravo z zmogljivostjo čiščenja več
kakor 2.000 PE.
(2) Ne glede na določbe drugega
odstavka prejšnjega člena okoljevarstvenega dovoljenja ni treba pridobiti za
obratovanje male komunalne čistilne naprave z zmogljivostjo čiščenja manjšo ali
enako 50 PE in za obratovanje male komunalne čistilne naprave z zmogljivostjo
čiščenja večjo od 50 PE, ki ne odvaja odpadnih vod posredno v podzemne vode,
ali ni na vodovarstvenem območju ali na prispevnem območju kopalnih voda, če za
tako malo komunalno čistilno napravo zagotavlja obratovalni monitoring
izvajalec občinske gospodarske javne službe čiščenja in odvajanja komunalne
odpadne vode (v nadaljnjem besedilu: izvajalec javne službe) v skladu s
predpisom, ki ureja emisijo snovi pri odvajanju komunalne odpadne vode iz malih
komunalnih čistilnih naprav.
(3) Ne glede na določbe tretjega
odstavka prejšnjega člena okoljevarstvenega dovoljenja ni treba pridobiti za
obratovanje zadrževalnika padavinske odpadne vode, čistilne naprave padavinske
odpadne vode ali lovilca olj, če so namenjeni odvajanju padavinske odpadne vode
iz površin:
-      
športnega igrišča,
-      
gradbenega inženirskega objekta za šport, rekreacijo in prosti čas,
-      
vojaškega objekta,
-      
pokopališča,
-      
glavne in regionalne železnice,
-      
mestnih železnic,
-      
letaliških stez in ploščadi,
-      
nepokritih površin, ki so namenjene parkiranju ali skladiščenju osebnih
motornih vozil in katerih površina ne presega 5 ha,
-      
nepokritih površin, na katerih so parkirana ali skladiščena motorna
vozila z maso več kot 7,5 t in katerih površina ne presega 3 ha, ali
-      
javne ceste, za katero v skladu s predpisom, ki ureja emisijo snovi pri
odvajanju padavinske vode z javnih cest, ni treba zagotoviti zajetja padavinske
vode, ki odteka s cestišča javne ceste, v zadrževalniku padavinske odpadne vode
ali obdelati v lovilcu olj ali očistiti v čistini napravi padavinske odpadne
vode.
16.a člen
(pridobitev gradbenega dovoljenja za novo
napravo ali spremembo naprave)
(1) Če je za obratovanje naprave ali
komunalne ali skupne čistilne naprave ali za njeno spremembo po tej uredbi
pridobitev okoljevarstvenega dovoljenja obvezna, je treba pridobiti
okoljevarstveno dovoljenje najpozneje ob pridobitvi gradbenega dovoljenja po
predpisih, ki urejajo graditev objektov.
(2) Če za obratovanje ali spremembo
naprave ali komunalne ali skupne čistilne naprave po tej uredbi ni treba pridobiti
okoljevarstvenega dovoljenja in zaradi posega v prostor zaradi gradnje ali
spremembe naprave ali komunalne ali skupne čistilne naprave ni treba pridobiti
okoljevarstvenega soglasja, je treba k vlogi za pridobitev gradbenega
dovoljenja po predpisih, ki urejajo graditev objektov, za gradnjo objekta ali
stavbe, ki je po tej uredbi naprava ali komunalna ali skupna čistilna naprava,
priložiti strokovno oceno vplivov emisije snovi in toplote pri odvajanju
odpadnih vod v vode.
(3) Iz strokovne ocene iz prejšnjega
odstavka morajo biti razvidni:
-      
firma in sedež upravljavca naprave ali komunalne ali skupne čistilne
naprave,
-      
kraj naprave ali komunalne ali skupne čistilne naprave,
-      
vrsta naprave ali komunalne ali skupne čistilne naprave,
-      
opis tehnološkega procesa v napravi, ki ima vpliv na emisijo snovi in
toplote,
-      
številka sistema javne kanalizacije in ime aglomeracije, če se odpadne
vode odvajajo v javno kanalizacijo,
-      
ime vodotoka in oznaka vodnega telesa površinske vode ali vodnega telesa
podzemne vode, če se odpadne vode odvajajo neposredno v vode ali posredno v
podzemne vode,
-      
opredelitev o uvrstitvi naprave v skupino naprav, za katero posebni
predpis iz 3. člena te uredbe ureja mejne vrednosti ali druge zadeve v zvezi z
emisijo snovi in toplote pri odvajanju odpadnih vod v vode,
-      
opis spremembe naprave, če gre za gradnjo zaradi spremembe naprave,
-      
največja letna količina odpadne vode,
-      
mejne vrednosti za emisijo snovi in toplote, ki jih je treba upoštevati
pri obratovanju naprave,
-      
obseg prvih meritev, če so za napravo predpisane,
-      
poudarki, ki jih je treba v zvezi z emisijo snovi in toplote upoštevati
pri poročilu o izvedenih prvih meritvah,
-      
obseg obratovalnega monitoringa.
(4) Strokovno oceno iz tretjega
odstavka tega člena lahko izdela samo oseba, ki je v skladu s predpisom, ki
ureja prve meritve in obratovalni monitoring odpadnih vod, pridobila
pooblastilo za izvajanje prvih meritev in obratovalnega monitoringa, ali oseba,
ki je v skladu z zakonom, ki ureja varstvo okolja, imenovana za okoljskega
izvedenca za vplive na okolje zaradi emisije v vode.
(5) Strokovno oceno iz tretjega
odstavka tega člena je treba izdelati na obrazcu, ki ga objavi ministrstvo na
svojih spletnih straneh.
(6) Izdelovalec strokovne ocene
vplivov emisije snovi in toplote pri odvajanju odpadnih vod v vode mora
strokovno oceno, ki jo je predal investitorju zaradi pridobitve gradbenega
dovoljenja, poslati ministrstvu v elektronski obliki na obrazcu iz prejšnjega
odstavka.
V. PREPOVEDI, OMEJITVE IN DRUGI UKREPI ZMANJŠEVANJA EMISIJE
SNOVI IN TOPLOTE V VODE
17. člen
(zmanjševanje emisije zaradi odvajanja
industrijske odpadne vode)
(1) Pri načrtovanju, gradnji ali
rekonstrukciji naprav, pri katerih emisija snovi in toplote pri odvajanju
industrijske odpadne vode presega mejne vrednosti, mora upravljavec naprave
zagotoviti vgradnjo in obratovanje industrijske čistilne naprave, če preseganja
mejne vrednosti ni mogoče preprečiti z drugimi ukrepi.
(2) Pri načrtovanju, gradnji ali
rekonstrukciji naprave ali čistilne naprave iz prejšnjega odstavka mora
investitor izbrati v praksi preizkušeno in na trgu dostopno tehnologijo, ki zagotavlja,
da predpisane mejne vrednosti za parametre, emisijski delež oddane toplote in
letne količine nevarnih snovi niso presežene.
(3) Pri načrtovanju in obratovanju
naprav, v katerih nastaja industrijska odpadna voda, mora investitor oziroma
upravljavec naprave za zmanjševanje emisije snovi ali toplote zagotoviti:
-      
uporabo tehnologije z najmanjšo možno porabo vode, recirkulacijo vode in
uporabo drugih metod in tehnik varčevanja z vodo, uporabo za okolje in
zaposlene pri vzdrževanju kanalizacijskih sistemov ter čistilnih naprav manj
škodljivih surovin in materialov v tehnološkem procesu povsod, kjer je to
mogoče,
-      
uporabo recikliranja odpadnih snovi in rekuperacije toplote ter varčno
rabo surovin in energije,
-      
prednostno čiščenje delnih tokov industrijske odpadne vode in izločanje
odpadnih snovi na kraju njihovega nastanka
-      
varno in za okolje sprejemljivo odstranjevanje blata in
-      
izvajanje ukrepov, če so za napravo določeni v posebnem predpisu iz 3.
člena te uredbe.
18. člen
(prepovedi)
(1) Odpadne vode je prepovedano
odvajati neposredno v podzemne vode, celinske vode, ki v skladu z določbami te
uredbe niso vodotoki, ali vode, namenjene pripravi pitne vode, ali kopalne vode.
(2) Komunalno in industrijsko odpadno
vodo je prepovedano odvajati v vodotoke na vodovarstvenih območjih, če tako
določajo predpisi, ki urejajo na teh območjih vodovarstveni režim, ter na
vodozbirnih območjih naravnih jezer razen presihajočih jezer.
(3) Komunalno in industrijsko odpadno
vodo je prepovedano odvajati posredno v podzemne vode na najožjih
vodovarstvenih območjih, določenih v skladu s predpisi, ki urejajo na teh
območjih vodovarstveni režim, ter na vodozbirnih območjih naravnih jezer in na
ožjih ali širših vodovarstvenih območjih, če tako določajo predpisi, ki urejajo
na teh območjih vodovarstveni režim.
(4) Komunalna in industrijska odpadna
voda se lahko odvaja posredno v podzemne vode samo na območjih, kjer ni
vodotokov, če:
-      
za območje ne velja prepoved iz prejšnjega odstavka,
-      
parametri odpadne vode ne presegajo za napravo predpisanih mejnih
vrednosti za odvajanje neposredno v vode in
-      
odvajanje ne vpliva na kakovost tal in podzemne vode.
(5) Posredno odvajanje odpadne vode v
podzemne vode dovoli ministrstvo v okoljevarstvenem dovoljenju, če iz
dokumentacije, priložene k vlogi za izdajo okoljevarstvenega dovoljenja,
ugotovi, da so izpolnjeni pogoji iz prejšnjega odstavka.
(6) Dokumentacijo iz prejšnjega odstavka
lahko izdela samo pravna ali fizična oseba, ki je pooblaščena za izvajanje
obratovalnega monitoringa onesnaževanja podzemne vode v skladu s predpisom, ki
ureja obratovalni monitoring onesnaževanja podzemne vode.
19. člen
(ukrepi za komunalno odpadno vodo)
(1) Na območju poselitve, ki je
opremljeno z javno kanalizacijo, mora upravljavec stavbe, v kateri nastaja
komunalna odpadna voda, zagotoviti, da se komunalna odpadna voda odvaja v javno
kanalizacijo.
(2) Upravljavec stavbe na območju,
kjer ni javne kanalizacije, mora zagotoviti, da se komunalna odpadna voda, ki
nastaja v stavbi, pred odvajanjem v vode očisti na mali komunalni čistilni
napravi z ustrezno zmogljivostjo čiščenja v rokih iz predpisov, ki urejajo
emisijo snovi iz komunalnih čistilnih naprav in emisijo snovi iz malih
komunalnih čistilnih naprav.
(3) Komunalna odpadna voda iz
prejšnjega odstavka se lahko zbira v nepretočni greznici, če obremenjevanje
okolja zaradi nastajanja komunalne odpadne vode v stavbi ne presega 50 PE in je
nepretočna greznica zgrajena v skladu s predpisi, ki urejajo gradbene
proizvode, njeno praznjenje pa se izvaja v skladu s predpisi občin, ki urejajo
občinsko gospodarsko javno službo odvajanja in čiščenja komunalne odpadne vode.
(4) Če stavba nima upravljavca stavbe,
določenega v skladu s predpisi, ki urejajo stanovanjska razmerja, prevzame
obveznost iz prejšnjih odstavkov tega člena lastnik stavbe oziroma lastniki
delov stavbe, iz katerih se odvaja odpadna voda, če je lastnikov stavbe več.
20. člen
(ukrepi za industrijsko odpadno vodo)
(1) Upravljavec naprave mora na
območju poselitve, ki je opremljeno z javno kanalizacijo industrijsko odpadno
vodo odvajati v javno kanalizacijo, če je to tehnično možno in je za čiščenje
industrijske odpadne vode zagotovljena zmogljivost komunalne ali skupne
čistilne naprave, ki zaključuje javno kanalizacijo.
(2) Ministrstvo lahko na podlagi vloge
upravljavca naprave dovoli drugačen način odvajanja in čiščenja industrijske
odpadne vode, ki se mora skladno s prejšnjim odstavkom odvajati v javno
kanalizacijo, če ugotovi, da:
-      
je v primeru odvajanja v vode na območju, ki ni vodovarstveno območje,
predlagani način čiščenja najmanj enako učinkovit kakor čiščenje v komunalni
ali skupni čistilni napravi in v industrijski odpadni vodi nobena od nevarnih
snovi ne presega letne količine, ki je za to nevarno snov določena v
preglednici 1 priloge 3 te uredbe, ali
-      
industrijska odpadna voda škodljivo vpliva na objekte javne kanalizacije
ali na obratovanje komunalne ali skupne čistilne naprave in iz analize tveganja
v skladu s predpisi, ki urejajo vodovarstveni režim, izhaja, da odvajanje
odpadne vode nima škodljivega vpliva na vir pitne vode.
(3) Upravljavec naprave, ki odvaja
industrijsko odpadno vodo v vode ali v javno kanalizacijo, mora ob izpadu
industrijske čistilne naprave ali naprave za predčiščenje industrijske odpadne
vode ali ob kakršni koli okvari v proizvodnji, ki povzroči čezmerno
onesnaženost industrijske odpadne vode na iztoku v vode ali v javno
kanalizacijo sam takoj začeti z izvajanjem ukrepov za odpravo okvare in
zmanjšanje in preprečitev nadaljnjega čezmernega onesnaženja.
(4) Upravljavec naprave mora izpad ali
okvaro iz prejšnjega odstavka prijaviti inšpektoratu, pristojnemu za varstvo
okolja, in če se odvaja industrijska odpadna voda v javno kanalizacijo, o tem
obvestiti izvajalca javne službe.
21. člen
(varovanje komunalne ali skupne čistilne
naprave)
(1) Inšpektor, pristojen za varstvo
okolja, lahko na podlagi obvestila izvajalca javne službe ali, če to sam
ugotovi, upravljavcu naprave omeji količino industrijske odpadne vode, ki se
sme iz naprave odvajati v javno kanalizacijo, če zaradi čiščenja industrijske
odpadne vode iz naprave komunalna ali skupna čistilna naprava ne obratuje v
skladu s to uredbo in v skladu s predpisi, ki urejajo emisije snovi pri
odvajanju odpadne vode iz komunalnih čistilnih naprav.
(2) Inšpektor, pristojen za varstvo
okolja, lahko v primeru iz prejšnjega odstavka upravljavcu naprave prepove odvajati
industrijsko odpadno vodo iz naprave v javno kanalizacijo, če ugotovi, da:
-      
industrijska odpadna voda presega predpisane mejne vrednosti za
odvajanje v javno kanalizacijo,
-      
zaradi skupnega čiščenja industrijske in komunalne odpadne vode
onesnaženost blata iz komunalne ali skupne čistilne naprave presega predpisane
mejne vrednosti za blato, ki se lahko uporablja v kmetijstvu.
(3) Upravljavec komunalne ali skupne
čistilne naprave ima zaradi varovanja naprave v primeru izrednih razmer, če so
določene v okoljevarstvenem dovoljenju, pravico začasno prekiniti dotok odpadne
vode na komunalno ali skupno čistilno napravo.
22. člen
(ukrepi za padavinsko odpadno vodo)
(1) Upravljavec stavbe mora za
padavinsko vodo, ki odteka s strehe stavbe, zagotoviti odvajanje neposredno v
vode ali posredno v podzemne vode, kadar je to izvedljivo.
(2) Upravljavec objektov z utrjenimi,
tlakovanimi ali drugimi materiali prekritimi površinami, s katerih odteka
padavinska odpadna voda, ki je tako onesnažena, da se v skladu s predpisom, ki
ureja odvajanje padavinske vode z javnih cest, ne sme odvajati v vode, mora na
območju, kjer ni javne kanalizacije, to vodo zajeti v zadrževalniku padavinske
odpadne vode, obdelati v lovilcu olj ali očistiti v čistilni napravi padavinske
odpadne vode.
(3) Upravljavec objektov z utrjenimi,
tlakovanimi ali drugimi materiali prekritimi površinami mora za padavinsko
odpadno vodo, ki odteka z njegovih površin in je onesnažena z usedljivimi ali
plavajočimi snovmi, zagotoviti mehansko čiščenje v usedalniku, če padavinsko
odpadno vodo odvaja v javno kanalizacijo.
(4) Razpršeno odvajanje padavinske
odpadne vode je dovoljeno samo za padavinsko odpadno vodo, ki odteka s površin
objektov iz tretjega odstavka 16. člena te uredbe.
(5) Ne glede na določbe prejšnjega
odstavka pa se mora padavinska odpadna voda, ki odteka iz površin, na katerih
so parkirana ali skladiščena motorna vozila zaradi izvajanja dejavnosti
trgovine rabljenih motornih vozil, vzdrževanja in popravil motornih vozil ali
razgradnje motornih vozil, zajeti in obdelati v lovilcu olj ali očistiti v
čistilni napravi padavinske odpadne vode.
(6) Če stavba nima upravljavca stavbe,
določenega v skladu s predpisi, ki urejajo stanovanjska razmerja, prevzame
obveznost iz prvega odstavka tega člena lastnik stavbe oziroma lastniki delov
stavbe, če je lastnikov stavbe več.
23. člen
(druge zahteve)
(1) Upravljavec naprave mora
zagotoviti izgradnjo objektov za izravnavanje sunkovitega odvajanja odpadne
vode v vode oziroma v javno kanalizacijo, ki morajo biti dimenzionirani tudi za
morebitne motnje, nezgode ali podobne pojave v tehnološkem procesu.
(2) Upravljavec javne ceste mora
zagotoviti izgradnjo zadrževalnih objektov, ki so dimenzionirani na sposobnost
zadrževanja padavinskih odpadnih vod na dopusten iztok v komunalno ali skupno
čistilno napravo.
(3) Pri načrtovanju, gradnji,
obratovanju in vzdrževanju komunalnih ali skupnih čistilnih naprav morajo biti
upoštevane lokalne klimatske in druge razmere tako, da naprava ob vseh
sezonskih in drugih nihanjih obremenitve deluje v skladu z zahtevami te uredbe
in posebnih predpisov, ki urejajo odvajanje odpadne vode iz komunalnih ali
skupnih čistilnih naprav.
(4) Upravljavec komunalne ali skupne čistilne
naprave mora poskrbeti za ponovno uporabo odvečnega blata povsod, kjer je to
mogoče in sprejemljivo za okolje. Odstranjevanje odvečnega blata mora biti
izvedeno na način, ki je najmanj škodljiv za okolje.
24. člen
(bakteriološka onesnaženost odpadnih voda)
(1) Odpadne vode, ki se odvajajo iz
infekcijskih oddelkov bolnišnic, in odpadne vode, ki se odvajajo iz klavnic
živali in kafilerij, je treba pred iztokom v vode obdelati na čistilni napravi.
(2) Če gre za kužne snovi v odpadni
vodi ali za odpadne vode iz bolnišničnih oddelkov z bolniki s črevesnimi ali
drugimi splošno nevarnimi infekcijskimi boleznimi, mora upravljavec bolnišnice
odpadne vode pred odvajanjem neposredno v vode, v javno kanalizacijo ali
posredno v podzemne vode dezinficirati v skladu s predpisom, ki ureja
dezinfekcijo odpadnih vod.
25. člen
(prepoved izpuščanja odpadkov)
(1) Izpuščanje živalskih iztrebkov,
tekočih odpadkov iz mlekarn, klavnic ali vinskih kleti, silažne vode, svežega
ali pregnitega blata iz greznic, odpadnih topil, koncentratov kopeli in
podobnih tekočih odpadkov v vode ali v javno kanalizacijo je prepovedano.
(2) Ministrstvo lahko upravljavcu
komunalne ali skupne čistilne naprave v okoljevarstvenem dovoljenju dovoli
čiščenje odpadkov iz prejšnjega odstavka na čistilni napravi, če k vlogi za
izdajo dovoljenja priloži strokovno utemeljitev obdelave tekočih odpadkov, iz
katere sledi, da obdelava teh tekočih odpadkov ne vpliva škodljivo na
obratovanje čistilne naprave.
(3) Odvajanje odpadne vode, ki vsebuje
zmlete ali zdrobljene trdne odpadke, ki nastajajo v gospodinjstvih ali v gospodinjstvu
podobnih dejavnostih, v vode ali v kanalizacijo je prepovedano.
VI. MERJENJE EMISIJE SNOVI IN TOPLOTE
26. člen
(prve meritve emisije)
(1) Investitor oziroma upravljavec
naprave mora zagotoviti prve meritve parametrov in količine odpadnih vod pri
novi ali rekonstruirani napravi.
(2) Meritev iz prejšnjega odstavka ni
treba zagotoviti pri:
-      
mali komunalni čistilni napravi, ki ima kot industrijski izdelek
certifikat o skladnosti izdelka s predpisi, ki urejajo emisijo snovi pri
odvajanju odpadne vode v vode iz malih čistilnih naprav,
-      
lovilcu olj in
-      
zadrževalniku in čistilni napravi padavinske odpadne vode.
(3) Prve meritve se izvedejo na način
in v obsegu, določenima v predpisu, ki ureja prve meritve in obratovalni monitoring
odpadnih vod.
(4) Ministrstvo lahko za napravo, za
katero je potrebno okoljevarstveno soglasje, razširi obseg meritev iz
prejšnjega odstavka. Razširjeni obseg meritev se določi v okoljevarstvenem
dovoljenju, če iz poročila o vplivih naprave na okolje izhaja, da je
pričakovana letna količina ene ali več nevarnih snovi, ki jih ni v predpisanem
obsegu meritev za obravnavano napravo, večja od letne količine, določene v
prilogi 3 te uredbe.
27. člen
(obratovalni monitoring)
(1) Pri napravi mora upravljavec
naprave v okviru obratovalnega monitoringa zagotavljati občasne ali trajne
meritve parametrov in količine odpadnih vod.
(2) Meritev iz prejšnjega odstavka ni
treba zagotavljati za:
-      
komunalno odpadno vodo, ki se odvaja iz male komunalne čistilne naprave
z zmogljivostjo, ki je manjša od 50 PE,
-      
razpršeno odvajanje padavinske odpadne vode,
-      
padavinsko odpadno vodo, ki se odvaja iz zadrževalnika padavinske
odpadne vode, če s predpisom, ki ureja odvajanje padavinske vode iz javnih cest,
glede na dnevni povprečni pretok vozil za posamezno javno cesto ni drugače
določeno,
-      
padavinsko odpadno vodo, ki se odvaja v vode iz zadrževalnika ali
čistilne naprave padavinske odpadne vode, za obratovanje katerih po določbah
tretjega odstavka 16. člena te uredbe ni treba pridobiti okoljevarstvenega
dovoljenja, in
-      
padavinsko odpadno vodo, ki se odvaja preko lovilca olj iz parkirišč za
motorna vozila.
(3) Meritve iz prvega odstavka tega
člena se za industrijsko in komunalno odpadno vodo izvajajo na način in v
obsegu, določenima s predpisom, ki ureja prve meritve in obratovalni monitoring
odpadnih vod.
(4) Meritve iz prvega odstavka tega
člena za padavinsko odpadno vodo zagotavlja za javne ceste upravljavec javne
ceste na način in v obsegu iz predpisa, ki ureja odvajanje padavinske vode z
javnih cest.
28. člen
(trajne meritve količine odpadnih vod)
(1) Če je letna količina industrijske
odpadne vode iz naprave na posameznem iztoku večja od 100.000 m3, mora upravljavec naprave zagotoviti na takem iztoku trajne meritve količine
odpadnih vod.
(2) Če ima naprava več iztokov, na
katerih letna količina odpadnih vod ne presega 100.000 m3, hkrati pa je vsota letnih količin industrijske odpadne vode iz teh iztokov
večja od 100.000 m3, mora upravljavec naprave zagotoviti trajne
meritve za vsakih 100.000 m3 letne količine industrijske odpadne
vode na enem od iztokov, ki imajo največjo letno količino izpuščene
industrijske odpadne vode.
(3) Izvajalec javne službe mora
zagotoviti trajne meritve količine odpadnih vod na iztoku komunalne ali skupne
čistilne naprave, če je zmogljivost čiščenja več kot 10.000 PE.
(4) Za napravo, katere emisijski delež
oddane toplote presega 80% vrednosti mejnega emisijskega deleža, mora
upravljavec naprave zagotoviti trajne meritve temperature in pretoka odpadne
vode ter vodotoka, v katerega se odvajajo industrijske odpadne vode.
29. člen
(odstopanje od programa obratovalnega
monitoringa)
(1) Ministrstvo lahko na podlagi vloge
upravljavca naprave za izdajo okoljevarstvenega dovoljenja ali njegove
spremembe odobri za napravo spremembo programa obratovalnega monitoringa, če
ugotovi, da je lahko:
-      
pogostost meritev manjša, ker sta količina in onesnaženost odpadne vode
enaki skozi vse koledarsko leto, ali
-      
obseg meritev parametrov odpadne vode manjši, ker je letna količina
emisije ene ali več snovi iz predpisanega obsega meritev manjša od količine,
določene za te snovi v preglednici 1 priloge 3 te uredbe.
(2) Ministrstvo lahko upravljavcu
naprave ali upravljavcu čistilne naprave v okoljevarstvenem dovoljenju določi
za napravo spremembo programa obratovalnega monitoringa, če na podlagi poročil
o obratovalnem monitoringu ali podatkov o tehnološkem procesu ali podatkov iz
monitoringa kemijskega stanja vodotoka ugotovi, da se mora:
-      
pogostost meritev povečati, ker se količina in onesnaženost odpadne vode
spreminjata v obdobju med dvema občasnima meritvama, ali
-      
obseg meritev parametrov odpadne vode povečati za eno ali več snovi, ker
je letna količina emisije teh snovi večja od količine, določene v preglednici 1
priloge 3 te uredbe.
(3) Za naprave, za katere ni treba
pridobiti okoljevarstvenega dovoljenja, lahko upravljavec vloži vlogo za spremembo
programa obratovalnega monitoringa, določenega v skladu s predpisom, ki ureja
prve meritve in obratovalni monitoring. Spremembo programa obratovalnega
monitoringa ministrstvo potrdi z odločbo, če je iz dokumentacije, priložene k
vlogi, razvidno, da upravljavec z izvajanjem ukrepov za zmanjševanje emisije
snovi zagotavlja izpolnjevanje pogojev za spremembo programa obratovalnega
monitoringa iz prvega odstavka tega člena.
(4) Vloga iz prvega in tretjega
odstavka tega člena mora vsebovati poročilo o meritvah emisij snovi, opis
ukrepov za zmanjševanje emisije snovi, s katerimi upravljavec zagotavlja
izpolnjevanje pogojev za spremembo programa obratovalnega monitoringa, ter
mnenje izvajalca monitoringa, iz katerega je razvidno, da je zahtevana
sprememba programa obratovalnega monitoringa upravičena.
30. člen
(poslovnik za obratovanje čistilne
naprave)
(1) Poslovnik za obratovanje naprave
mora imeti upravljavec:
-      
komunalne čistilne naprave razen male komunalne čistilne naprave z
zmogljivostjo, manjšo od 50 PE,
-      
skupne čistilne naprave,
-      
industrijske čistilne naprave,
-      
čistilne naprave padavinske odpadne vode, ki odteka s cestišča javne
ceste, in
-      
lovilca olj, razen lovilcev olj za obdelavo padavinske odpadne vode iz
površin iz 16. člena te uredbe, za katere ni treba pridobiti okoljevarstvenega
dovoljenja.
(2) Poslovnik iz prejšnjega odstavka
obsega:
1.    
podatke o upravljavcu naprave,
2.    
podatke o izvoru odpadnih vod, ki se na napravi čistijo:
-  
za komunalno čistilno napravo število prebivalcev, priključenih na javno
kanalizacijo,
-  
za industrijsko čistilno napravo vrsto dejavnosti in zmogljivost
proizvodnje, ki povzroča industrijsko odpadno vodo,
-  
za skupno čistilno napravo število prebivalcev, priključenih na javno
kanalizacijo, in seznam naprav s podatki o količini in vrsti njihove
industrijske odpadne vode ter njihovem predčiščenju,
3.    
podatke o tem, kam se odvajajo odpadne vode iz naprave,
4.    
podatke o delovanju naprave:
- 
opis tehnologije čiščenja z navedbo kemikalij, ki se uporabljajo pri
čiščenju,
- 
opis vrste in lastnosti posameznih delov naprave in njihovega delovanja,
- 
učinek čiščenja naprave in njenih delov, predviden po projektu,
5.    
podatke o ravnanju z blatom, ki nastaja pri čiščenju odpadne vode,
6.    
navodila za obratovanje in vzdrževanje naprave,
7.    
navodila za nadzor nad delovanjem naprave ter merjenje in vrednotenje
pravilnega delovanja tehnologije čiščenja,
8.    
navodila za ukrepe, s katerimi se ob nepravilnem delovanju vzpostavijo
pravilni tehnološki pogoji čiščenja,
9.    
navodila za vodenje in shranjevanje obratovalnega dnevnika,
10.  podatke
o delovnih mestih, potrebnih za obratovanje naprave in vodenje obratovalnega
dnevnika in
11.  ime
in naslov osebe, ki je odgovorna za obratovanje in vzdrževanje naprave.
(3) Poslovnik iz prvega odstavka tega
člena ima naslednje priloge:
-      
projekt izvedenih del naprave, na podlagi katerega je izdano uporabno
dovoljenje,
-      
navodila dobaviteljev za vzdrževanje naprave,
-      
navodila dobaviteljev za nadzor delovanja naprave,
-      
pregledno situacijo kanalizacijskega omrežja, ki je priključeno na
napravo, z označbo merilnih mest in priključkov naprav, za katere je treba
zagotavljati obratovalni monitoring,
-      
kalibracijske certifikate za merilne naprave za izvajanje trajnih
meritev,
-      
kopijo okoljevarstvenega dovoljenja.
31. člen
(obratovalni dnevnik)
(1) Upravljavec čistilne naprave,
zadrževalnika padavinske odpadne vode in lovilca olj mora ne glede na velikost
naprave ali izvor odpadne vode zagotoviti vodenje obratovalnega dnevnika.
(2) V dnevnik iz prejšnjega odstavka
se dnevno vpisujejo vsa opravljena dela pri obratovanju in vzdrževanju čistilne
naprave, zadrževalnika padavinske odpadne vode ali lovilca olj, rezultati
merjenja delovanja tehnologije čiščenja ter vsi izredni dogodki, ki nastanejo
med obratovanjem zaradi drugačne sestave odpadne vode, okvar ali drugih
prekinitev obratovanja čistilne naprave, zadrževalnika padavinske odpadne vode
ali lovilca olj in podobnih razlogov, ter njihov čas trajanja.
(3) Za vodenje obratovalnega dnevnika
skrbi oseba, odgovorna za obratovanje in vzdrževanje čistilne naprave,
zadrževalnika padavinskih odpadnih vod ali lovilca olj.
(4) Za male komunalne čistilne naprave
ter komunalne ali skupne čistilne naprave zagotavlja vodenje obratovalnega
dnevnika izvajalec javne službe.
(5) Obratovalni dnevnik je treba
voditi v obliki vezane knjige z oštevilčenimi stranmi.
(6) Obratovalni dnevnik iz prejšnjega
odstavka lahko nadomesti računalniško vodena evidenca opravljenih del pri obratovanju
in vzdrževanju čistilne naprave, zadrževalnika padavinske odpadne vode ali
lovilca olj, če je način vodenja in oblika te računalniško vodene evidence
določena v okoljevarstvenem dovoljenju za obratovanje naprave.
VII. NADZOR
32. člen
(inšpekcijski nadzor)
Nadzor nad izvajanjem te uredbe opravlja
inšpekcija, pristojna za varstvo okolja.
33. člen
(prekrški)
(1) Z globo od 4.000 eurov do 40.000
eurov se za prekršek kaznuje upravljavec naprave, ki stori prekršek, če ravna v
nasprotju z določbami:
-      
18. člena (prepovedi),
-      
19. člena (ukrepi za komunalno odpadno vodo),
-      
prvega, tretjega in četrtega odstavka 20. člena (varovanje komunalne ali
skupne čistilne naprave),
-      
22. člena (ukrepi za padavinsko odpadno vodo),
-      
23. člena (druge zahteve),
-      
24. člena (bakteriološka onesnaženost odpadnih voda),
-      
prvega odstavka 25. člena (prepoved izpuščanja odpadkov),
-      
prvega in tretjega odstavka 26. člena (prve meritve emisije),
-      
prvega in tretjega odstavka 27. člena (obratovalni monitoring),
-      
28. člena (trajne meritve količine odpadnih vod),
-      
30. člena (poslovnik za obratovanje čistilne naprave) in
-      
31. člena (obratovalni dnevnik) te uredbe.
(2) Z globo od 1.200 eurov do 4.100
eurov se za prekršek iz prejšnjega odstavka tega člena kaznuje tudi odgovorna
oseba upravljavca naprave.
(3) Z globo od 40 eurov do 1.200 eurov
se za prekršek kaznuje fizična oseba, če ravna v nasprotju z določbami:
-      
prvega, drugega in četrtega odstavka 18. člena,
-      
prvega in drugega odstavka 19. člena,
-      
drugega in tretjega odstavka 22. člena in
-      
prvega odstavka 25. člena te uredbe.

Priloga
1: Seznam I družin in skupin snovi
Priloga
2: Mejne vrednosti parametrov industrijske odpadne vode
Priloga
3: Količina snovi v odpadni vodi in koncentracije prednostnih snovi za dobro
kemijsko stanje površinske vode

Uredba o emisiji snovi in toplote pri
odvajanju odpadnih vod v vode in javno kanalizacijo (Uradni list RS, št. 47/05)
vsebuje naslednje prehodne in končne določbe:
»VIII. PREHODNE IN KONČNE DOLOČBE
34. člen
(izjeme)
(1) Ministrstvo lahko dovoli za
odvajanje industrijske odpadne vode iz obstoječe naprave tudi večjo vrednost
letne količine za eno ali več nevarnih snovi, kot je vrednost, izračunana na
podlagi določb 9. člena te uredbe, če:
-      
gre za odvajanje industrijske odpadne vode iz obstoječe naprave v vodno
telo vodotoka, ki ni vodotok 1. reda v skladu s predpisi, ki urejajo vode,
-      
se vodotok izliva v vodno telo večjega vodotoka, za katerega odvajanje
industrijske odpadne vode iz obstoječe naprave izpolnjuje zahteve iz prvega
odstavka 9. člena te uredbe, in
-      
dolžina vodnega telesa vodotoka, v katerega se odvaja industrijska
odpadna voda, ni večja od 5.000 m.
(2) V okoljevarstvenem dovoljenju za
obratovanje obstoječe naprave se lahko dovoli večjo vrednost letne količine
nevarnih snovi iz prejšnjega odstavka do 31. decembra 2014.
35. člen
(prilagoditev
zahtevam te uredbe)
(1) Upravljavec obstoječe avtoceste in
glavne ceste mora pridobiti okoljevarstveno dovoljenje za obratovanje
zadrževalnikov in čistilnih naprav padavinske odpadne vode oziroma za lovilce
olj najkasneje do 31. decembra 2009, upravljavec drugih kategorij javne
ceste pa najkasneje do 31. decembra 2012.
(2) Upravljavci obstoječih naprav, iz
katerih se odvaja industrijska odpadna voda, ter upravljavci obstoječih malih
komunalnih čistilnih naprav, komunalnih čistilnih naprav in skupnih čistilnih
naprav morajo vložiti zahtevo za izdajo okoljevarstvenega dovoljenja najkasneje
do 10. oktobra 2006, okoljevarstveno dovoljenje pa morajo pridobiti
najkasneje do 10. oktobra 2007.
36. člen
(vodovarstvena
območja)
Določbe tretjega odstavka 18. člena te
uredbe se uporabljajo na območjih, ki so določena kot vodovarstvena območja v
skladu s predpisi, ki urejajo vodovarstvena območja in so izdani na podlagi
zakona, ki ureja vode.
37. člen
(prenehanje
veljavnosti)
Z dnem uveljavitve te uredbe preneha
veljati Uredba o emisiji snovi in toplote pri odvajanju odpadnih voda iz virov
onesnaževanja (Uradni list RS, št. 35/96 in 21/03)
38. člen
(začetek
veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
emisiji snovi in toplote pri odvajanju odpadnih vod v vode in javno
kanalizacijo (Uradni list RS, št. 45/07)
spreminja 34. člen uredbe, tako da se glasi:
»34. člen
(izjeme)
(1) Ministrstvo lahko dovoli za odvajanje
industrijske odpadne vode iz obstoječe naprave v vodotok tudi večjo vrednost
letne količine za eno ali več nevarnih snovi, kakor je vrednost, izračunana na
podlagi določb 9. člena te uredbe, če se vodotok izliva v vodno telo večjega
vodotoka, za katerega odvajanje industrijske odpadne vode iz obstoječe naprave
izpolnjuje zahteve iz 9. člena te uredbe, in če:
-      
vodotok, v katerega se odvaja industrijska odpadna voda, ni voda prvega
reda in njegova dolžina dolvodno od iztoka odpadne vode ni večja od 5.000 m, ali
-      
se odvaja industrijska odpadna voda iz obstoječih kopališč v
zdraviliščih ali hotelih neposredno v vode in koncentracija adsorbljivih
halogeniranih ogljikovodikov v odpadni vodi ne presega 0,2 mg/l, ali
-      
je obstoječa naprava zaradi odvajanja industrijske odpadne vode
vključena v program ukrepov za izboljšanje kakovosti okolja, ki ga je Vlada
Republike Slovenije v skladu z zakonom, ki ureja varstvo okolja, sprejela za
območje degradiranega okolja.
(2) V okoljevarstvenem dovoljenju za
obratovanje obstoječe naprave se lahko dovoli večjo vrednost letne količine
nevarnih snovi iz prejšnjega odstavka do 31. decembra 2014.«;
spreminja 35. člen uredbe, tako da se glasi:
»35. člen
(prilagoditev
zahtevam te uredbe)
(1) Upravljavec obstoječe avtoceste in
glavne ceste mora pridobiti okoljevarstveno dovoljenje za obratovanje
zadrževalnikov in čistilnih naprav padavinske odpadne vode oziroma za lovilce
olj najkasneje do 31. decembra 2009, upravljavec drugih kategorij javne
ceste pa najkasneje do 31. decembra 2012.
(2) Upravljavci obstoječih naprav, iz
katerih se odvaja industrijska odpadna voda, ter upravljavci obstoječih malih
komunalnih čistilnih naprav, komunalnih čistilnih naprav in skupnih čistilnih
naprav morajo vložiti zahtevo za izdajo okoljevarstvenega dovoljenja najkasneje
do 10. oktobra 2006, okoljevarstveno dovoljenje pa morajo pridobiti najkasneje
do 10. oktobra 2009.«;
ter vsebuje naslednje prehodne in končno
določbo:
»21. člen
(1) Upravljavci obstoječih lovilcev
olj morajo zagotoviti prilagoditev obratovanja in vzdrževanja obstoječih
lovilcev olj standardu SIST EN 858-2:
-      
najpozneje 90 mesecev po uveljavitvi te uredbe, če je obstoječi lovilec
olj obratoval na dan uveljavitve te uredbe več kakor 10 let,
-      
najpozneje 90 mesecev po tem, ko obstoječi lovilec olj obratuje več
kakor 10 let.
(2) Ne glede na določbe novega šestega
odstavka 5. člena uredbe se za industrijsko odpadno vodo iz obstoječe
naprave, odvedeno v javno kanalizacijo, ki ni zaključena s komunalno ali skupno
čistilno napravo, uporabljajo mejne vrednosti za odvajanje v javno kanalizacijo
do roka iz operativnega programa odvajanja in čiščenja odpadnih voda, do
katerega se morajo odpadne vode iz te javne kanalizacije odvajati v vode
očiščene v skladu s predpisom, ki ureja emisijo snovi pri odvajanju odpadne
vode iz komunalnih čistilnih naprav.
(3) Določbe novega četrtega odstavka
9. člena uredbe se za obstoječe naprave ne uporabljajo.
(4) Do določitve koncentracij
prednostnih snovi, navedenih v preglednici 2 iz nove priloge 3 uredbe, ki se
uporabljajo za ugotavljanje dobrega kemijskega stanja površinske vode v skladu
s predpisom, ki ureja kemijsko stanje površinskih voda, se za izračun mejne
vrednosti letne količine teh prednostnih snovi uporabljajo koncentracije, ki so
določene v preglednici 2 iz nove priloge 3 uredbe.
22. člen
Ne glede na določbe 16.a člena uredbe, se
po sprejemu sprememb in dopolnitev zakonov, ki urejata graditev objektov in
varstvo okolja, pridobi gradbeno dovoljenje v postopku pridobitve
okoljevarstvenega dovoljenja, pri čemer za obe dovoljenji upravni organ,
pristojen za varstvo okolja, izda eno upravno odločbo.
23. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah Uredbe o emisiji snovi in
toplote pri odvajanju odpadnih vod v vode in javno kanalizacijo (Uradni list
RS, št. 79/09) spreminja 35. člen uredbe, tako da
se glasi:
»35. člen
(prilagoditev
zahtevam te uredbe)
(1) Upravljavec obstoječe avtoceste, glavne
ceste in drugih kategorij javne ceste mora vložiti vlogo za izdajo okoljevarstvenega
dovoljenja za obratovanje zadrževalnikov in čistilnih naprav padavinske odpadne
vode oziroma za lovilce olj najkasneje do 22. septembra 2012, okoljevarstveno
dovoljenje pa mora pridobiti najkasneje do 22. decembra 2012, razen če je z
drugim predpisom drugače določeno.
(2) Upravljavci obstoječih naprav, iz
katerih se odvaja industrijska odpadna voda, ter upravljavci obstoječih malih
komunalnih čistilnih naprav, komunalnih čistilnih naprav in skupnih čistilnih
naprav morajo vložiti zahtevo za izdajo okoljevarstvenega dovoljenja najkasneje
do 10. oktobra 2006, okoljevarstveno dovoljenje pa morajo pridobiti
najkasneje do 22. decembra 2012, razen če je z drugim predpisom drugače
določeno.«;
ter vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.