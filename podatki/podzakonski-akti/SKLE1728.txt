I
POTNIŠKI PROMET
A)    
Vlaki v mednarodnem potniškem prometu Med stavko se opravljajo železniške
prometne storitve v obsegu mednarodnega potniškega prometa, s tem da se
zagotavlja prevoz:
- 
tranzitnih potniških vlakov,
- 
vlakov, ki prihajajo iz druge države in imajo svojo končno postajo v
Sloveniji,
- 
vlakov, ki imajo svojo začetno postajo v Sloveniji in so namenjeni v
druge države,
- 
vlakov v maloobmejnem prometu.
B)    
Vlaki v notranjem potniškem prometu
Med stavko se opravljajo železniške prometne storitve primestnega
potniškega prometa za prevoz dnevne migracije.
Vlaki iz prejšnjega odstavka vozijo v teh časovnih
intervalih:
-       
jutranji med 4. uro in 7.30,
-       
popoldanski med 12.30 in 16. uro,
-       
večerni med 19. uro in 22.30.
Časovni intervali iz prejšnjega odstavka veljajo za začetek vožnje
vlaka. Vsi vlaki vozijo po obstoječem voznem redu in v obstoječih trasah do
končnih postaj.
Za vožnjo vlakov iz prvega odstavka mora biti zagotovljena pravočasna
dostava praznih garnitur.
C)   
Obseg opravljanja dela v potniškem prometu
Za potniški promet se opravljajo dela in naloge v tem obsegu:
-       
potrebne garniture potniških vlakov morajo biti čiste in tehnično
urejene ter pravočasno dostavljene v izhodnih postajah vlakov,
-       
zagotovljene morajo biti prodaja voznih kart kakor tudi obveščanje
potnikov o vožnjah vlakov ter odprava prtljage,
-       
zagotovljene morajo biti predpisana spremljava in kontrola voznih kart v
vlakih ter sprejem in odprava prtljage,
-       
zagotovljeni morajo biti odprava in vožnja vlakov v skladu z voznim
redom in predpisi, ki zagotavljajo varnost prometa.
II
TOVORNI PROMET
A)    
Mednarodni tovorni promet, prevoz živine, hitro pokvarljivega blaga in
nevarnih snovi
Med stavko vozijo vsi vlaki za prevoz blaga v mednarodnem prometu.
Za mednarodni promet se štejejo blago in vozna sredstva, ki se prevažajo v
mednarodnem prometu.
Za zagotovitev prevoza v mednarodnem prometu vozijo tudi
potrebni priključni vlaki ter vlaki, določeni za odvoz tega tovora s postaj do
postaje, in potrebni vlaki za izmenjavo tovora mednarodnih tovornih vlakov.
Med stavko se vanje uvrščajo le pošiljke, ki se prevažajo z
mednarodnim prevoznim dokumentom, in prazni vagoni za nakladanje oziroma
razkladanje v mednarodnem prometu.
B)    
Notranji tovorni promet
Zagotavljati se morajo vsa dela in naloge za prevoz živine, hitro
pokvarljivega blaga in nevarnih snovi.
C)   
Obseg opravljanja dela v tovornem prometu
Za tovorni promet se opravljajo dela in naloge v naslednjem obsegu:
-       
vračanje praznih vagonov železnici lastnici po RIV,
-       
zagotovitev prevoza praznih vagonov tudi v sestavi naloženega bruta (mešani
vlaki),
-       
dostava voz na nakladanje/razkladanje,
-       
komercialno-manipulativna opravila za prevzem/predajo pošiljk strankam,
-       
sestava/razstava in vožnja vlakov,
-       
tehnični in komercialni pregled vlakov,
-       
sestava potrebnih dokumentov za vožnjo vlaka in odprava vlaka v skladu z
voznim redom in predpisi, ki zagotavljajo varnost prometa.
III
DELOVANJE SLUŽB ZA ZAGOTAVLJANJE VARNOSTI IN UREJENOSTI
ŽELEZNIŠKEGA PROMETA
Za zagotovitev varnega in urejenega prometa vlakov, ki vozijo
med stavko, morajo delovati te naprave, objekti in postroji:
-       
vozna sredstva,
-       
telefonske, teleprinterske in radijske zveze,
-       
signalno varnostne naprave in naprave za zavarovanje cestnih prehodov,
-       
napajanje električne vleke in oprema dizelskih voznih sredstev z
gorivom,
-       
proge in progovne naprave,
-       
računalniški sistem za vodenje prometa.
Zaradi tega se morajo opraviti vsa nujna intervencijska dela
na teh napravah, objektih in postrojih, če na njih pride do okvar ali motenj.
IV
NADZOR NAD OPRAVLJANJEM PROMETA
Med stavko morata biti zagotovljeni nadzorna in operativna služba.
V
Uprava Slovenskih železnic d.d., zagotovi izvajanje tega sklepa
vključno z določitvijo seznama vlakov, ki vozijo med stavko za vsako voznoredno
obdobje.
VI
Ta sklep začne veljati naslednji dan po objavi v Uradnem listu
Republike Slovenije.
Št. 110-02/97-9
Ljubljana, dne 15. maja 1997.
Vlada Republike Slovenije
dr. Janez Drnovšek l. r.
Predsednik