1. člen
Ta uredba določa finančne urade Finančne
uprave Republike Slovenije, območje in sedež Generalnega finančnega urada in
finančnih uradov ter razmejitev nalog med njimi.
2. člen
Generalni finančni urad ima sedež v
Ljubljani in obsega območje celotne Republike Slovenije.
3. člen
(1) Finančni uradi Finančne uprave
Republike Slovenije so:
1.     
Finančni urad Brežice s sedežem v Brežicah za območja upravnih enot:
Brežice, Krško in Sevnica;
2.     
Finančni urad Celje s sedežem v Celju za območja upravnih enot: Celje,
Laško, Slovenske Konjice, Šentjur pri Celju, Šmarje pri Jelšah in Žalec;
3.     
Finančni urad Dravograd s sedežem v Dravogradu za območja upravnih enot:
Dravograd, Radlje ob Dravi, Ravne na Koroškem in Slovenj Gradec;
4.     
Finančni urad Hrastnik, Litija s
sedežem v Hrastniku za območja upravnih enot: Hrastnik, Trbovlje in Zagorje ob
Savi;
5.     
Finančni urad Kočevje s sedežem v Kočevju za območji upravnih enot:
Kočevje in Ribnica;
6.     
Finančni urad Koper s sedežem v Kopru za območja upravnih enot: Izola,
Koper, Piran in Sežana;
7.     
Finančni urad Kranj s sedežem v Kranju za območja upravnih enot:
Jesenice, Kranj, Radovljica, Škofja Loka in Tržič;
8.     
Finančni urad Ljubljana s sedežem v Ljubljani za območja upravnih enot:
Cerknica, Domžale, Grosuplje, Kamnik, Ljubljana, Logatec in Vrhnika;
9.     
Finančni urad Maribor s sedežem v Mariboru za območja upravnih enot:
Lenart, Maribor, Pesnica, Ruše in Slovenska Bistrica;
10.  
Finančni urad Murska Sobota s sedežem v Murski Soboti za območja
upravnih enot: Gornja Radgona, Lendava, Ljutomer in Murska Sobota;
11.  
Finančni urad Nova Gorica s sedežem v Novi Gorici za območja upravnih
enot: Ajdovščina, Idrija, Nova Gorica in Tolmin;
12.  
Finančni urad Novo mesto s sedežem v Novem mestu za območja upravnih
enot: Črnomelj, Metlika, Novo mesto in Trebnje;
13.  
Finančni urad Postojna s sedežem v Postojni za območji upravnih enot:
Ilirska Bistrica in Postojna;
14.  
Finančni urad Ptuj s sedežem na Ptuju za območji upravnih enot: Ormož in
Ptuj;
15.  
Finančni urad Velenje s sedežem v Velenju za območji upravnih enot:
Mozirje in Velenje;
16.  
Posebni finančni urad s sedežem v Ljubljani za območje celotne Republike
Slovenije.
(2) Ne glede na prejšnji odstavek naloge s
področja carinskih, trošarinskih, okoljskih, prometnih in kmetijskih predpisov
opravljajo:
1.     
Finančni urad Celje tudi za območji Finančnega urada Hrastnik in
Finančnega urada Velenje,
2.     
Finančni urad Ljubljana tudi za območje Finančnega urada Kočevje in
območje letališča Brnik;
3.     
Finančni urad Maribor tudi za območje Finančnega urada Ptuj in
Finančnega urada Dravograd;
4.     
Finančni urad Novo mesto tudi za območje Finančnega urada Brežice;
5.     
Finančni urad Koper tudi za območje Finančnega urada Postojna.
(3) Ne glede na prvi odstavek tega člena
naloge zavarovanja izvršitve po zakonu, ki ureja prekrške, in naloge hrambe,
prodaje, uničenja ter nadzora nad uničenjem blaga iz 12. točke 5. člena te
uredbe opravljajo:
1.     
Finančni urad Koper tudi za območje Finančnega urada Nova Gorica in
Finančnega urada Postojna;
2.     
Finančni urad Ljubljana tudi za območje Finančnega urada Brežice,
Finančnega urada Hrastnik, Finančnega urada Kočevje, Finančnega urada Kranj in
Finančnega urada Novo mesto;
3.     
Finančni urad Maribor tudi za območje Finančnega urada Celje, Finančnega
urada Dravograd, Finančnega urada Murska Sobota, Finančnega urada Ptuj in
Finančnega urada Velenje.
(4) Ne glede na prvi odstavek tega člena
Finančni urad Kočevje opravlja tudi naslednje naloge za območje Finančnega
urada Ljubljana:
-       
odmera akontacije dohodnine od dohodka iz osnovne kmetijske in gozdarske
dejavnosti ter izdaja potrdil o dohodkih iz osnovne kmetijske in osnovne
gozdarske dejavnosti;
-       
odmera nadomestila za kritje stroškov za vzdrževalna dela na skupnih
objektih in napravah na melioracijskih območjih;
-       
odmera pristojbine za vzdrževanje gozdnih cest za fizične osebe in
-       
pobiranje prispevkov zavarovancev iz naslova opravljanja kmetijske
dejavnosti.
4. člen
Naloge Generalnega finančnega urada so:
1.     
finančni nadzor, ki izhaja iz finančne preiskave;
2.     
finančna preiskava;
3.     
odločanje v upravnem postopku:
- 
(črtana);
- 
(črtana);
- 
odločanje o obročnem plačilu davka za terjatve, ki se vodijo v
knjigovodski evidenci Generalnega finančnega urada, na podlagi drugega odstavka
103. člena Zakona o davčnem postopku (Uradni list RS, št. 13/11 – uradno
prečiščeno besedilo, 32/12, 94/12, 101/13 – ZDavNepr, 111/13, 22/14 – odl. US,
25/14 – ZFU in 40/14 – ZIN-B; v nadaljnjem besedilu: ZDavP-2);
- 
sestava in odprema informativnega izračuna dohodnine v skladu s tretjim
odstavkom 267. člena ZDavP-2;
4.     
odločanje v drugih upravnih postopkih po predpisih, za izvajanje katerih
je pristojna finančna uprava:
- 
uvrstitev blaga za evidentiranje izvoza celovitega industrijskega
obrata;
- 
izdajanje odločb o zahtevah za ukrepanje pri uveljavljanju pravic
intelektualne lastnine;
- 
izdajanje dovoljenj za povezavo nadzorno-informacijskega sistema v
informacijski sistem nadzornega organa v zadevah prirejanja iger na srečo;
- 
izdajanje soglasij k ceniku stroškov ugotavljanja skladnosti igralne
naprave, s katero se izvajajo igre na srečo, s predpisanimi tehničnimi in
drugimi zahtevami;
5.     
odločanje v postopku o prekršku, po predpisih za nadzor nad izvajanjem
katerih je pristojna finančna uprava:
- 
pri opravljanju nalog Generalnega finančnega urada;
6.     
sodelovanje in izmenjava podatkov z organi Evropske unije (v nadaljnjem
besedilu: EU), pristojnimi organi držav članic EU in pristojnimi organi drugih
držav ter sodelovanje z mednarodnimi organizacijami in strokovnimi združenji z
delovnega področja finančne uprave;
7.     
sklepanje vnaprejšnjih cenovnih sporazumov in sporazumov o načinu
izmenjave podatkov s področja dela finančne uprave;
8.     
podelitev statusa zaradi spodbujanja prostovoljnega izpolnjevanja
obveznosti;
9.     
zbiranje, preverjanje, analiziranje, hramba statističnih podatkov o
blagovni menjavi s tretjimi državami ter posredovanje teh podatkov organu,
pristojnemu za državno statistiko;
10.  
obveščanje zavezancev o izvajanju predpisov;
11.  
proučevanje in analiziranje delovanja sistema obveznih dajatev ter
zagotavljanje obvladovanj tveganj;
12.  
spremljanje izvajanja predpisov iz pristojnosti finančne uprave in
učinkov posameznih rešitev z vnaprej določenimi merili;
13.  
opravljanje računovodskih in finančnih nalog pri pobiranju obveznih
dajatev in drugih denarnih nedavčnih obveznosti, ki se vodijo v evidencah
Generalnega finančnega urada;
14.  
opravljanje drugih nalog, zlasti izdajanje zavezujočih informacij,
razkrivanje podatkov s področja dela finančne uprave, vzpostavitev,
organizacija, vzdrževanje, vodenje in povezovanje registra in drugih evidenc s
področja dela finančne uprave, spremljanje in nadziranje prejetih državnih
pomoči, opravljanje nalog enotnega povezovalnega organa s področja ribiške
politike in izvajanje fizikalno-kemičnih analiz blaga za potrebe finančne
uprave.
5. člen
Naloge finančnih uradov so:
1.     
odmera in obračun obveznih dajatev;
2.     
carinjenje blaga;
3.     
finančni nadzor, razen nalog iz 1. točke prejšnjega člena;
4.     
nadzor nad prirejanjem iger na srečo;
5.     
nadzor nad prijavo vnosa in iznosa gotovine na območje ali z območja EU;
6.     
nadzor nad vnosom, iznosom, tranzitom in prenosom blaga v skladu s
carinskimi predpisi ter predpisi, s katerimi so določeni posebni ukrepi zaradi
interesov varnosti, varovanja zdravja in življenja ljudi, živali in rastlin,
varstva okolja, varovanja kulturne dediščine, varstva pravic intelektualne
lastnine ter ukrepi trgovinske politike;
7.     
odločanje v upravnem postopku, razen nalog iz 3. točke prejšnjega člena;
8.     
izvršba;
9.     
odločanje v drugih upravnih postopkih po predpisih, za izvajanje katerih
je pristojna finančna uprava, razen nalog iz 4. točke prejšnjega člena;
10.  
odločanje v postopku o prekršku, po predpisih za nadzor nad izvajanjem
katerih je pristojna finančna uprava:
- 
pri opravljanju nalog finančnega urada;
11.  
izvajanje ukrepov zunanjetrgovinske in skupne kmetijske in ribiške
politike, za izvajanje katerih je pooblaščena finančna uprava;
12.  
hramba, prodaja in uničenje zaseženega, odvzetega, odstopljenega ali
najdenega blaga ter nadzor nad uničenjem blaga;
13.  
zbiranje, preverjanje, analiziranje, hramba statističnih podatkov o
blagovni menjavi z državami članicami EU ter posredovanje teh podatkov organu,
pristojnemu za državno statistiko;
14.  
opravljanje računovodskih in finančnih nalog pri pobiranju obveznih
dajatev in drugih denarnih nedavčnih obveznosti, ki se vodijo v evidencah
finančnih uradov;
15.  
izdajanje soglasij za posege v prostor in
spremembe na objektih, ki vplivajo na izvajanje carinskega nadzora;
16.  
opravljanje drugih nalog, določenih z zakonom ali drugim predpisom.
6. člen
(1) Ob
upoštevanju drugega odstavka 3. člena te uredbe naloge iz prejšnjega člena
opravlja finančni urad, pri katerem je zavezanec vpisan v davčni register, če
drugi predpisi ne določajo drugače.
(2) Če zavezanec ni vpisan v davčni
register, opravlja naloge iz prejšnjega odstavka finančni urad, na območju
katerega je nastala oziroma bi lahko nastala obveznost.
(3) Naloge s področja obdavčitve
dohodka iz dejavnosti in prispevkov za socialno varnost opravlja za samostojne
podjetnike posameznike in fizične osebe, ki opravljajo dejavnost, finančni urad
po sedežu dejavnosti.
(4) O vračilu preveč odtegnjenega in
plačanega davka od dohodkov iz nematerializiranih finančnih instrumentov po
383.d členu ZDavP-2 odloča finančni urad, pri katerem je plačnik davka vpisan v
davčni register.
(5) Carinjenje
blaga, ki je vneseno iz tretje države ali bo izneseno v tretjo državo po
cevovodih, plinovodih, daljnovodih in vodovodih, se izvaja pri finančnem uradu
po sedežu uvoznika oziroma izvoznika tega blaga. Če uvoznik oziroma izvoznik
nima sedeža v Republiki Sloveniji, se carinjenje blaga izvede pri finančnem
uradu, ki opravlja naloge na območju kraja opravljanja dejavnosti uvoznika
oziroma izvoznika v Republiki Sloveniji.
7. člen
(1) Ne glede na 3. in 6. člen te
uredbe posamezni finančni urad opravlja naloge za
območje celotne Republike Slovenije, in sicer:
1.     
Finančni urad Novo mesto:
a)   
izdaja identifikacijske številke za DDV, odmera in obračun DDV po
posebni ureditvi za obdavčitev storitev občasnega prevoza potnikov v
mednarodnem cestnem prometu in
b)   
opravljanje carinskih formalnosti v zvezi s carinskimi deklaracijami,
sprejetimi izven uradnih ur drugih finančnih uradov oziroma v času uradnih ur
teh uradov, če blago še ni bilo prepuščeno.
2.     
Finančni urad Celje:
a)   
izdajanje dovoljenj za redno uporabo poenostavljenih deklaracij,
centralizirano carinjenje, vpis v evidence deklaranta, samooceno, odobren kraj
za predložitev blaga carini in odobren kraj za začasno hrambo blaga,
poenostavitve postopka tranzita Unije in operacije TIR, razen za poenostavitve
v postopku tranzita Unije, za katere je v tem členu določeno, da nalogo
opravlja drug finančni urad;
b)   
izdajanje dovoljenj za izdajo dokazil o carinskem statusu unijskega
blaga, ki ga izda pooblaščeni izdajatelj;
c)   
izdajanje dovoljenj za poenostavljeno potrjevanje porekla blaga in
poenostavljeno izdajo potrdil o gibanju blaga A.TR in
č)   registracija izvoznikov in
prepošiljateljev blaga, pooblaščenih za sestavljanje dokazil o poreklu blaga in
nadomestnih dokazil o poreklu blaga (sistem registriranih izvoznikov).
3.     
Finančni urad Koper:
a)   
izdajanje dovoljenj za poenostavitve v postopku tranzita Unije za prevoz
blaga po morju in za elektronsko dokazovanje carinskega statusa unijskega blaga
za ladijske družbe in
b)   
odmera in obračun davka na vodna plovila in dodatnega davka na vodna
plovila.
4.     
Finančni urad Kranj:
a)   
upravljanje sistema kvot in podatkovne zbirke TARIC ter izdajanje
listin, potrebnih pri uvozu določenega blaga, ki je predmet količinskega
nadzora ali količinskih omejitev, za registracijo oseb iz tretjih držav v
Republiki Sloveniji ter dodeljevanje številk EORI in
b)   
odmera in obračun okoljskih dajatev iz pristojnosti finančne uprave,
razen okoljske dajatve za onesnaževanje zraka z emisijo ogljikovega dioksida,
okoljske dajatve za onesnaževanje okolja zaradi odvajanja odpadnih voda in
okoljske dajatve za onesnaževanje okolja zaradi odlaganja odpadkov na odlagališčih.
5.     
Finančni urad Ljubljana:
a)   
odločanje o vračilu DDV davčnim zavezancem s sedežem v drugi državi
članici oziroma v tretji državi;
b)   
odmera in obračun DDV s področja posebne ureditve za elektronsko
opravljene storitve, ki jih davčni zavezanec, ki nima sedeža znotraj EU, opravi
osebam, ki niso davčni zavezanci znotraj EU (eVAT);
c)   
izdajanje dovoljenj za poenostavitve v postopku tranzita Unije za prevoz
blaga po železnici in zraku;
č)   izdajanje dovoljenj za status
pooblaščenega gospodarskega subjekta (AEO) in potrdil za status gospodarskega
subjekta z dovoljenjem (APEO) in
d)   
odločanje o oprostitvah in vračilu davkov za diplomatska predstavništva,
konzulate, institucije in organe EU ter mednarodne organizacije v skladu z
mednarodnimi pogodbami, ki obvezujejo Republiko Slovenijo.
6.     
Finančni urad Maribor odloča o vračilu trošarine za upravičence s
sedežem v drugi državi članici oziroma s sedežem v tretji državi.
7.     
Finančni urad Nova Gorica:
a)   
zbiranje, preverjanje, analiziranje, hramba in posredovanje statističnih
podatkov o blagovni menjavi med državami članicami EU;
b)   
izdajanje dovoljenj za uporabo splošnega zavarovanja zneska uvoznih ali
izvoznih dajatev in drugih dajatev ter za odlog plačila zneska dajatev v skladu
s 110. členom Uredbe (EU) št. 952/2013 Evropskega parlamenta in Sveta
z dne 9. oktobra 2013 o carinskem zakoniku Unije (UL L št. 269 z dne
10. 10. 2013, str. 1), zadnjič spremenjene z Delegirano uredbo Komisije
(EU) 2016/341 z dne 17. decembra 2015 o dopolnitvi Uredbe (EU)
št. 952/2013 Evropskega parlamenta in Sveta v zvezi s prehodnimi določbami
za nekatere določbe carinskega zakonika Unije, kadar zadevni elektronski
sistemi še ne delujejo, in o spremembi Delegirane uredbe (EU) 2015/2446 (UL L
št. 69 z dne 15. 3. 2016, str. 1);
c)   
odmera, obračun in zaključevanje nepravilno zaključenih in nezaključenih
tranzitnih postopkov ter nerazbremenjenih zvezkov ATA in
č)   izdaja identifikacijske številke za DDV,
razen v primerih iz 1.a točke tega odstavka.
8.     
Finančni urad Hrastnik opravlja odmero in obračun DDV s področja posebne
ureditve za telekomunikacijske storitve, storitve oddajanja in elektronske
storitve, opravljene osebam, ki niso davčni zavezanci.
9.     
Finančni urad Ptuj vodi postopke v zvezi z uveljavljanjem pravice do
pavšalnega nadomestila po zakonu, ki ureja davek na dodano vrednost.
(2) Posebni finančni urad opravlja naloge
iz 5. člena te uredbe, razen nalog s področja carinskih,
trošarinskih, okoljskih, prometnih in kmetijskih predpisov, za:
-       
banke,
-       
hranilnice,
-       
zavarovalnice,
-       
družbe, ki prirejajo igre na srečo na podlagi koncesije v skladu z
zakonom, ki ureja prirejanje iger na srečo,
-       
borze,
-       
borznoposredniške družbe,
-       
investicijske družbe,
-       
družbe za upravljanje,
-       
pokojninske družbe,
-       
klirinško-depotne družbe,
-       
velike gospodarske družbe z dejavnostjo holdingov in
-       
gospodarske družbe z dejavnostjo finančnega zakupa.
(3) Posebni finančni urad opravlja naloge
iz 5. člena te uredbe, razen nalog s področja carinskih, trošarinskih,
okoljskih, prometnih in kmetijskih predpisov, za gospodarske družbe, katerih
skupni prihodki so v preteklem davčnem letu presegli 50 milijonov eurov.
(4) Višina skupnih prihodkov iz prejšnjega
odstavka se ugotavlja na dan 1. julija tekočega leta.
(5) Ne glede na tretji odstavek tega člena
Posebni finančni urad opravlja naloge iz drugega odstavka tega člena tudi za
gospodarske družbe, ki ne izpolnjujejo več pogojev iz tretjega odstavka tega
člena, še tri leta po prenehanju izpolnjevanja pogoja.
(6) Ne glede na drugi, tretji in peti
odstavek tega člena Posebni finančni urad opravlja naloge finančnega urada tudi
za gospodarske družbe, ki ne izpolnjujejo več pogojev iz tretjega odstavka tega
člena, če je nad njimi začet stečajni postopek.
(7) Posebni finančni urad odloča o vračilu
preveč odtegnjenega in plačanega davka od dohodkov iz nematerializiranih
finančnih instrumentov po 383.d členu ZDavP-2, ki ga je izračunal, odtegnil in
plačal plačnik davka iz drugega oziroma tretjega odstavka tega člena.
(8) Posebni
finančni urad opravlja nadzor nad prirejanjem iger na srečo za vse zavezance
oziroma prireditelje iger na srečo in davčni inšpekcijski nadzor za
vse zavezance na področju transfernih cen.
(9) Ne glede na 6.
člen te uredbe lahko finančni uradi izvajajo postopke izvršbe, finančnega nadzora
in postopke o prekršku na celotnem območju Republike Slovenije.

Uredba o določitvi finančnih uradov Finančne
uprave Republike Slovenije (Uradni list RS, št. 57/14) vsebuje naslednje prehodne in
končne določbe:
»PREHODNE IN KONČNE DOLOČBE
8. člen
Ne glede na 3. člen te uredbe se od
1. avgusta do 31. decembra 2014 za finančne urade štejejo:
1.     
Davčni urad Brežice s sedežem v Brežicah za območja upravnih enot:
Brežice, Krško in Sevnica;
2.     
Davčni urad Celje s sedežem v Celju za območja upravnih enot: Celje,
Laško, Slovenske Konjice, Šentjur pri Celju, Šmarje pri Jelšah in Žalec;
3.     
Davčni urad Dravograd s sedežem v Dravogradu za območja upravnih enot:
Dravograd, Radlje ob Dravi, Ravne na Koroškem in Slovenj Gradec;
4.     
Davčni urad Hrastnik s sedežem v Hrastniku za območja upravnih enot:
Hrastnik, Trbovlje in Zagorje ob Savi;
5.     
Davčni urad Kočevje s sedežem v Kočevju za območji upravnih enot:
Kočevje in Ribnica;
6.     
Davčni urad Koper s sedežem v Kopru za območja upravnih enot: Izola,
Koper, Piran in Sežana;
7.     
Davčni urad Kranj s sedežem v Kranju za območja upravnih enot: Jesenice,
Kranj, Radovljica, Škofja Loka in Tržič;
8.     
Davčni urad Ljubljana s sedežem v Ljubljani za območja upravnih enot:
Cerknica, Domžale, Grosuplje, Kamnik, Litija, Ljubljana, Logatec in Vrhnika;
9.     
Davčni urad Maribor s sedežem v Mariboru za območja upravnih enot:
Lenart, Maribor, Pesnica, Ruše in Slovenska Bistrica;
10.  
Davčni urad Murska Sobota s sedežem v Murski Soboti za območja upravnih
enot: Gornja Radgona, Lendava, Ljutomer in Murska Sobota;
11.  
Davčni urad Nova Gorica s sedežem v Novi Gorici za območja upravnih
enot: Ajdovščina, Idrija, Nova Gorica in Tolmin;
12.  
Davčni urad Novo mesto s sedežem v Novem mestu za območja upravnih enot:
Črnomelj, Metlika, Novo mesto in Trebnje;
13.  
Davčni urad Postojna s sedežem v Postojni za območji upravnih enot:
Ilirska Bistrica in Postojna;
14.  
Davčni urad Ptuj s sedežem na Ptuju za območji upravnih enot: Ormož in
Ptuj;
15.  
Davčni urad Velenje s sedežem v Velenju za območji upravnih enot:
Mozirje in Velenje;
16.  
Posebni davčni urad s sedežem v Ljubljani za območje celotne Republike
Slovenije;
17.  
Carinski urad Brežice s sedežem na Obrežju za območja upravnih enot:
Brežice, Krško in Sevnica;
18.  
Carinski urad Celje s sedežem v Celju za območja upravnih enot: Celje,
Hrastnik, Laško, Mozirje, Slovenske Konjice, Šentjur pri Celju, Šmarje pri
Jelšah, Trbovlje, Velenje, Zagorje ob Savi in Žalec;
19.  
Carinski urad Dravograd s sedežem v Dravogradu za območja upravnih enot:
Dravograd, Radlje ob Dravi, Ravne na Koroškem in Slovenj Gradec;
20.  
Carinski urad Jesenice s sedežem na Jesenicah za območja upravnih enot:
Jesenice, Radovljica in Tržič;
21.  
Carinski urad Koper s sedežem v Kopru za območja upravnih enot: Izola,
Koper in Piran;
22.  
Carinski urad Ljubljana s sedežem v Ljubljani za območja upravnih enot:
Cerknica, Črnomelj, Domžale, Grosuplje, Kamnik, Kočevje, Kranj, Litija,
Ljubljana, Logatec, Metlika, Novo mesto, Ribnica, Škofja Loka, Trebnje in Vrhnika;
23.  
Carinski urad Maribor s sedežem v Mariboru za območja upravnih enot:
Lenart, Maribor, Pesnica, Ptuj, Ruše in Slovenska Bistrica;
24.  
Carinski urad Murska Sobota s sedežem v Murski Soboti za območja
upravnih enot: Gornja Radgona, Lendava, Ljutomer, Murska Sobota in Ormož;
25.  
Carinski urad Nova Gorica s sedežem v Vrtojbi za območja upravnih enot:
Ajdovščina, Idrija, Nova Gorica in Tolmin;
26.  
Carinski urad Sežana s sedežem v Sežani za območja upravnih enot:
Ilirska Bistrica, Postojna in Sežana.
9. člen
(1) Naloge davčnih uradov, ki se v
skladu s prejšnjim členom štejejo za finančne urade, so:
1.     
odmera in obračun obveznih dajatev;
2.     
finančni nadzor;
3.     
nadzor nad prirejanjem iger na srečo;
4.     
odločanje v upravnem postopku;
5.     
izvršba;
6.     
odločanje v postopku o prekršku, po predpisih za nadzor nad izvajanjem
katerih je pristojna finančna uprava:
- 
pri opravljanju nalog finančnih uradov;
7.     
hramba in prodaja zaseženega, odvzetega, odstopljenega ali najdenega
blaga;
8.     
obveščanje zavezancev o izvajanju predpisov;
9.     
opravljanje računovodskih in finančnih nalog pri pobiranju obveznih
dajatev in drugih denarnih nedavčnih obveznosti, ki se vodijo v evidencah
finančnih uradov;
10.  
opravljanje drugih nalog, določenih z zakonom ali drugim predpisom, ki
vključujejo vzdrževanje podatkov registra in drugih evidenc s področja dela
finančne uprave.
(2) Naloge carinskih uradov, ki se v
skladu s prejšnjim členom štejejo za finančne urade, so:
1.     
odmera in obračun obveznih dajatev;
2.     
carinjenje blaga;
3.     
finančni nadzor;
4.     
nadzor nad prijavo vnosa in iznosa gotovine na območje ali z območja EU;
5.     
nadzor nad vnosom, iznosom, tranzitom in prenosom blaga v skladu s
carinskimi predpisi ter predpisi, s katerimi so določeni posebni ukrepi zaradi
interesov varnosti, varovanja zdravja in življenja ljudi, živali in rastlin,
varstva okolja, varovanja kulturne dediščine, varstva pravic intelektualne
lastnine ter ukrepi trgovinske politike;
6.     
izvršba;
7.     
odločanje v upravnem postopku;
8.     
odločanje v drugih upravnih postopkih po predpisih, za izvajanje katerih
je pristojna finančna uprava;
9.     
odločanje v postopku o prekršku, po predpisih za nadzor nad izvajanjem
katerih je pristojna finančna uprava:
- 
pri opravljanju nalog finančnih uradov;
10.  
izvajanje ukrepov zunanjetrgovinske in skupne kmetijske in ribiške
politike, za izvajanje katerih je pooblaščena finančna uprava;
11.  
hramba, prodaja in uničenje zaseženega, odvzetega, odstopljenega ali
najdenega blaga ter nadzor nad uničenjem blaga;
12.  
zbiranje, preverjanje, analiziranje, hramba statističnih podatkov o
blagovni menjavi z državami članicami EU ter posredovanje teh podatkov organu,
pristojnemu za državno statistiko;
13.  
obveščanje zavezancev o izvajanju predpisov;
14.  
opravljanje računovodskih in finančnih nalog pri pobiranju obveznih
dajatev in drugih denarnih nedavčnih obveznosti, ki se vodijo v evidencah
finančnih uradov;
15.  
opravljanje drugih nalog, določenih z zakonom ali drugim predpisom, ki
vključujejo vzdrževanje podatkov registra in drugih evidenc s področja dela
finančne uprave.
10. člen
Od 1. avgusta do 31. decembra
2014 opravljajo naloge finančnih uradov iz 7. člena te uredbe:
-       
Carinski urad Brežice naloge Finančnega urada Brežice;
-       
Carinski urad Celje naloge Finančnega urada Celje;
-       
Carinski urad Dravograd naloge Finančnega urada Dravograd;
-       
Carinski urad Jesenice naloge Finančnega urada Kranj;
-       
Carinski urad Koper naloge Finančnega urada Koper;
-       
Carinski urad Ljubljana naloge Finančnega urada Ljubljana, razen nalog
iz a) in b) 6. točke prvega odstavka 7. člena te uredbe;
-       
Carinski urad Maribor naloge Finančnega urada Maribor;
-       
Carinski urad Murska Sobota naloge Finančnega urada Murska Sobota;
-       
Carinski urad Nova Gorica naloge Finančnega urada Nova Gorica;
-       
Carinski urad Sežana naloge Finančnega urada Postojna;
-       
Davčni urad Ljubljana naloge Finančnega urada Ljubljana iz a) in b) 6.
točke prvega odstavka 7. člena te uredbe.
11. člen
Z dnem začetka uporabe te uredbe se
prenehata uporabljati:
-       
Uredba o določitvi davčnih uradov Davčne uprave Republike Slovenije
(Uradni list RS, št. 142/04, 4/05, 120/05, 63/08, 51/10, 109/12 in 25/14 – ZFU)
in
-       
Uredba o določitvi carinskih uradov v Republiki Sloveniji, njihovem
sedežu in krajevni pristojnosti (Uradni list RS, št. 45/04, 96/05, 120/05,
66/06, 31/08, 48/09, 42/10, 63/10, 71/11, 90/11, 2/13, 51/13 in 25/14 – ZFU).
12. člen
Ta uredba začne veljati naslednji dan po
objavi v Uradnem listu Republike Slovenije, uporablja pa se od 1. avgusta
2014.«.

Uredba o spremembah in dopolnitvah Uredbe o
določitvi finančnih uradov Finančne uprave Republike Slovenije (Uradni list RS,
št. 92/14) vsebuje naslednjo končno določbo:
»6. člen
Ta uredba začne veljati 1. januarja 2015.«.

Uredba o spremembah in dopolnitvah Uredbe o
določitvi finančnih uradov Finančne uprave Republike Slovenije (Uradni list RS,
št. 80/16) vsebuje naslednjo končno določbo:
»6. člen
Ta uredba začne veljati petnajsti dan po
objavi v Uradnem listu Republike Slovenije, uporabljati pa se začne
1. januarja 2017.«.

Uredba o spremembi in dopolnitvi Uredbe o določitvi
finančnih uradov Finančne uprave Republike Slovenije (Uradni list RS, št. 145/21) vsebuje naslednjo končno določbo:
»KONČNA DOLOČBA
3. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba
o spremembi in dopolnitvi Uredbe o določitvi finančnih uradov Finančne uprave
Republike Slovenije (Uradni list RS, št. 20/22)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
(1) Postopki,
začeti pred uveljavitvijo te uredbe, se končajo v skladu z Uredbo o določitvi
finančnih uradov Finančne uprave Republike Slovenije (Uradni list RS, št. 57/14, 92/14, 80/16 in 145/21).
(2) Ne
glede na prejšnji odstavek se postopki davčne izvršbe in zavarovanja plačila
davka nadaljujejo in zaključijo pri Finančnem uradu Hrastnik.
3. člen
Ta uredba začne veljati petnajsti dan po
objavi v Uradnem listu Republike Slovenije, uporabljati pa se začne 1. julija 2022.«.