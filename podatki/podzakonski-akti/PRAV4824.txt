1. člen
S tem pravilnikom se sprejme gozdnogospodarski načrt
gozdnogospodarske enote Grosuplje št. 04-21/02 z dne 11. decembra 2002, ki ga
je za obdobje od 1. januarja 2002 do 31. decembra 2011 izdelal Zavod za gozdove
Slovenije, Območna enota Ljubljana.
2. člen
Gozdnogospodarska enota Grosuplje, ki meri 13.085 ha, se
nahaja v Gozdnogospodarskem območju Ljubljana, v občinah Grosuplje in Velike
Lašče, oziroma v katastrskih občinah Blečji Vrh, Polica, Stara vas,
Grosuplje-naselje, Stranska vas, Sela, Šmarje, Mali Vrh, Vino, Ponova vas,
Slivnica, Žalna, Luče, Ilova Gora, Račna, Velike Lipljene, Grosuplje in Turjak.
3. člen
V gozdnogospodarski enoti Grosuplje je z dnem 1. januarja
2002 ugotovljeno naslednje stanje gozdov: 
A)    
površina: 7247,54 ha, od katere je: 
- 
7206,28 ha večnamenskih gozdov in 41,26 varovalnih gozdov; 
- 
355,06 ha državnih gozdov, 20,70 ha občinskih gozdov, 6858,86 ha
zasebnih gozdov v lasti fizičnih oseb in 12,62 ha zasebnih gozdov v lasti
pravnih oseb; 
B)    
lesna zaloga: 254,2 m3/ha, od tega 105,0 m3/ha
iglavcev in 149,2 m3/ha listavcev, 
C)   
tekoči letni prirastek: 6,04 m3/ha, od tega 2,85 m3/ha
iglavcev in 3,19 m3/ha listavcev.
4. člen
V gozdnogospodarskem načrtu gozdnogospodarske enote Grosuplje
je ob upoštevanju usmeritev iz gozdnogospodarskega načrta Gozdnogospodarskega
območja Ljubljana, izdelanega za obdobje od 1. januarja 2001 do 31. decembra
2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Grosuplje določeno, da so najbolj poudarjene
funkcije gozdov, ki določajo način gospodarjenja z gozdom, 
-       
proizvodne funkcije na površini 3309,57 ha, 
-       
ekološke funkcije na površini 795,7 ha ter 
-       
socialne funkcije na površini 459,14 ha. 
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Grosuplje določeni cilji
gospodarjenja z gozdom in gozdnim prostorom ter usmeritve za njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Grosuplje za obdobje od 1. januarja 2002 do
31. decembra 2011 določeni naslednji ukrepi: 
-       
najvišji možni posek v višini 257.565 m3, od tega 115.569 m3
iglavcev in 141.996 m3listavcev, 
-       
gojitvena dela, potrebna za ohranitev in razvoj gozdov, na površini
968,20 ha, 
-       
nega mlajšega drogovnjaka na površini 335,64 ha, 
-       
gradnja gozdnih cest v dolžini 9,45 km, 
-       
gradnja gozdnih vlak v dolžini 15 km. 
V gozdnogospodarskem načrtu gozdnogospodarske enote Grosuplje
so določeni ukrepi in načini njihove izvedbe tudi na ravneh gospodarskih
razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Grosuplje v obdobju od uveljavitve
tega pravilnika do 31. decembra 2002 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Grosuplje.
7. člen
Po en izvod gozdnogospodarskega načrta gozdnogospodarske
enote Grosuplje je na vpogled na sedežu Zavoda za gozdove Slovenije, Območne
enote Ljubljana, Tržaška 2, Ljubljana, na sedežu Zavoda za gozdove Slovenije,
Krajevne enote Grosuplje, Mijavčeva 16, Grosuplje, in na Ministrstvu za
kmetijstvo, gozdarstvo in prehrano, Dunajska 56-58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Grosuplje.
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-04-7/2001-6
Ljubljana, dne 14. julija 2004.
EVA 2003-2311-0103
Minister za kmetijstvo, gozdarstvo in prehrano 
dr. Milan Pogačnik l. r.