1. člen
(1) Ta uredba določa
najvišjo dovoljeno ceno mesečne premije dopolnilnega zdravstvenega zavarovanja
za zavarovance dopolnilnega zdravstvenega zavarovanja, kot jih določa 62. in
62.b člen Zakona o zdravstvenem varstvu in zdravstvenem zavarovanju (Uradni
list RS, št. 72/06 – uradno prečiščeno besedilo, 114/06 – ZUTPG, 91/07, 76/08,
62/10 – ZUPJS, 87/11, 40/12 – ZUJF, 21/13 – ZUTD-A, 91/13, 99/13 – ZUPJS-C,
99/13 – ZSVarPre-C, 111/13 – ZMEPIZ-1, 95/14 – ZUJF-C, 47/15 – ZZSDT, 61/17 –
ZUPŠ, 64/17 – ZZDej-K, 36/19, 189/20 – ZFRO, 51/21, 159/21, 196/21 – ZDOsk,
15/22, 43/22, 100/22 – ZNUZSZS in 141/22 – ZNUNBZ; v nadaljnjem besedilu:
ZZVZZ), (v nadaljnjem besedilu: zavarovanci).
(2) Ta uredba velja za
zavarovalnice, ki v Republiki Sloveniji izvajajo dopolnilno zdravstveno
zavarovanje v skladu z 61. in 62.b členom ZZVZZ (v nadaljnjem besedilu:
zavarovalnice).
2. člen
Najvišja dovoljena mesečna premija dopolnilnega zdravstvenega
zavarovanja iz prejšnjega člena znaša 35,67 eura.
3. člen
(1) Zavarovalnice
zaradi ukrepa iz te uredbe zavarovancem ne smejo prenehati izvajati
dopolnilnega zdravstvenega zavarovanja ter odkloniti sprejema v dopolnilno
zdravstveno zavarovanje in sklenitve pogodbe o dopolnilnem zdravstvenem
zavarovanju z novimi zavarovanci.
(2) Zavarovanci iz
prejšnjega odstavka ne izgubijo pravice do menjave zavarovalnice.
KONČNA DOLOČBA
4. člen
Ta uredba začne veljati naslednji dan po objavi v Uradnem
listu Republike Slovenije in velja do 31. decembra
2023.
Št. 00704-177/2023
Ljubljana, dne 14. aprila 2023
EVA 2023-2711-0085
Vlada Republike Slovenije
dr. Robert Golob
predsednik