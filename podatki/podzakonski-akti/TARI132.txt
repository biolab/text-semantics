1. člen
Ta tarifa določa način obračunavanja pravnih storitev in
povračil stroškov družbi Petošević, zastopstvo za patente in blagovne znamke,
d.o.o., Cankarjeva cesta 4, 1000 Ljubljana (v nadaljevanju: pisarna), oziroma
pooblaščenim zaposlenim v pisarni v zvezi z opravljenim delom pri uveljavljanju
pravic industrijske lastnine in avtorskih in sorodnih pravic.
2. člen
Pravne storitve po tej tarifi obsegajo vsa opravila, ki jih
pisarna opravi na podlagi pooblastilnega razmerja v zvezi z zastopanjem
imetnikov in domnevnih kršiteljev pravic industrijske lastnine in avtorskih in
sorodnih pravic v postopkih pred sodišči in drugimi državnimi organi, razen
pred Uradom RS za intelektualno lastnino.
3. člen
Za ovrednotenje storitev po tej tarifi se smiselno
uporabljajo tista določila odvetniške tarife, določene v Zakonu o odvetniški
tarifi (Uradni list RS, št. 67/08), ki se nanašajo na pravne storitve v zvezi z
varstvom pravic industrijske lastnine in avtorskih in sorodnih pravic v
postopkih pred sodišči in drugimi državnimi organi iz četrtega odstavka 131.
člena ZIL-1 in drugega odstavka 144. člena ZASP, razen pred Uradom RS za
intelektualno lastnino.
4. člen
Stranke so dolžne pisarni plačati akontacijo za potrebne
storitve pravne pomoči v dogovorjenem znesku. Stroške za sodne in upravne
takse, izdatke za morebitne sodne izvedence ali druge stroške, ki se pojavljajo
v postopku oziroma katerih založitev zahteva sodišče ali drug organ, pa v
dejanski višini.
5. člen
Storitve po tej tarifi ne obsegajo davka na dodano vrednost,
drugih davkov, prispevkov, sodnih in upravnih taks.
6. člen
K tej tarifi izda soglasje minister, pristojen za pravosodje.
7. člen
Ta tarifa začne veljati petnajsti dan po objavi v Uradnem
listu Republike Slovenije.
8. člen
To tarifo izdajatelj objavi v
Uradnem listu Republike Slovenije.
Ljubljana, dne 25. marca 2011
Petošević, zastopstvo za patente in blagovne znamke, d.o.o.
Tatjana Simović l.r.
Direktorica
Skladno z določbo četrtega odstavka 131. člena Zakona o
industrijski lastnini (Uradni list RS, št. 51/06 – uradno prečiščeno besedilo)
in drugega odstavka 144. člena Zakona o avtorskih in sorodnih pravicah (Uradni
list RS, št. 16/07 – uradno prečiščeno besedilo) daje minister za pravosodje
soglasje pod opr. št. 007-60/2011 z dne 7. 4. 2011 k Tarifi o pravnih
storitvah, ki jo je sprejela družba Petošević, zastopstvo za patente in
blagovne znamke, d.o.o.