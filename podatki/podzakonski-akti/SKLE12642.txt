I
Zaradi pojava visoko patogene aviarne influence (HPAI) pri
prostoživečih pticah in situacije HPAI pri perutnini se na celotnem območju
Republike Slovenije odredijo naslednji ukrepi za zmanjšanje tveganja za vnos
HPAI v reje perutnine, in sicer:
1.     
zadrževanje perutnine in ptic v ujetništvu je dovoljeno le v zaprtih
prostorih oziroma na način, da se prepreči stik s prostoživečimi pticami,
predvsem vodnimi; zaradi dobrobiti se lahko vodni perutnini omogoči dostop do
vode, vendar je pri tem treba preprečiti fizični stik s prostoživečimi pticami,
predvsem vodnimi;
2.     
krmljenje in napajanje perutnine in ptic v ujetništvu je dovoljeno le v
zaprtih oziroma pokritih prostorih; oskrbovanje perutnine z vodo iz površinskih
vodnih zajetij, do katerih imajo dostop prostoživeče vodne ptice, je dovoljeno
po obdelavi vode, ki zagotavlja inaktivacijo virusov aviarne influence (npr.
prekuhavanje, uporaba filtrov, UV razkuževanja ali kemijskih substanc, kot je
npr. kloriranje);
3.     
prepovedano je krmljenje prostoživečih vodnih ptic; s tem se zmanjša
nepotrebno zadrževanje ptic na posameznih mestih in možnost prenosa virusa med
njimi ter na perutnino in ptice v ujetništvu preko kontaminirane obutve in
obleke;
4.     
prepovedano je vsakršno zbiranje perutnine in drugih ptic v ujetništvu
na trgih, predstavah, razstavah in kulturnih prireditvah.
II
Z dnem uveljavitve tega sklepa preneha veljati Začasni sklep
o ukrepih zaradi aviarne influence pri prostoživečih pticah v Sloveniji, št.
U34405-299/2021/7, z dne 29. decembra 2021, ki je objavljen na spletni
strani Uprave za varno hrano, veterinarstvo in varstvo rastlin.
III
Ta sklep začne veljati naslednji dan po objavi v Uradnem
listu Republike Slovenije.
Št. 007-2/2022
Ljubljana, dne 5. januarja 2022
EVA 2022-2330-0001
Matjaž Guček
generalni direktor
Uprave za varno hrano,
veterinarstvo in varstvo rastlin