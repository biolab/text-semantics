1. člen
(vsebina)
Ta pravilnik določa podrobnejšo vsebino
zbirke podatkov daljinskega zaznavanja.
2. člen
(podatki v zbirki podatkov daljinskega
zaznavanja)
(1) V zbirki podatkov daljinskega
zaznavanja se vodijo naslednji podatki:
-       
posnetki daljinskega zaznavanja,
-       
ortofoto in
-       
tehnični podatki o snemanjih.
(2) Posnetki daljinskega zaznavanja se
vodijo kot aerofotografije in kot drugi posnetki daljinskega zaznavanja.
(3) Tehnični podatki o snemanjih se
vodijo kot tehnični podatki o aerofotogafijah, tehnični podatki o drugih
posnetkih daljinskega zaznavanja in kot tehnični podatki o ortofotih.
3. člen
(aerofotografije)
(1) Aerofotografije so posnetki,
narejeni iz zraka s fotogrametričnim aerofotaparatom na film ali na digitalni
senzor. Aerofotografije se hranijo na filmu, na papirju ali v digitalni obliki.
(2) Za posamezno aerofotografijo se
vodijo naslednji tehnični podatki:
-       
identifikacijska oznaka aerofotografije,
-       
format zapisa aerofotografije,
-       
lastnik aerofotografije oziroma, kje se aerofotografija hrani,
-       
datum zajema aerofotografije,
-       
model in tip aerofotoaparata,
-       
certifikat o kalibraciji aerofotoaparata,
-       
parametri zunanje orientacije,
-       
dolžina talnega intervala,
-       
natančnost oziroma točnost aerofotografije in
-       
drugi podatki.
4. člen
(identifikacijska oznaka aerofotografije)
Identifikacijsko oznako aerofotografije
določi Geodetska uprava Republike Slovenije (v nadaljnjem besedilu: geodetska
uprava) ob vpisu aerofotografije v zbirko podatkov daljinskega zaznavanja.
5. člen
(drugi posnetki daljinskega zaznavanja)
(1) Drugi posnetki daljinskega
zaznavanja so satelitski posnetki, posnetki laserskega skeniranja ter posnetki
drugih tehnik daljinskega zaznavanja. Hranijo se v obliki datotek, ki omogočajo
prikaz vsebine v prostoru.
(2) O drugih posnetkih daljinskega
zaznavanja se smiselno glede na tehniko daljinskega zaznavanja vodijo naslednji
tehnični podatki:
-       
ime datoteke,
-       
format datoteke,
-       
tehnika daljinskega zaznavanja,
-       
ime naloge oziroma projekta,
-       
lastnik posnetkov daljinskega zaznavanja oziroma, kje se posnetek hrani,
-       
vrste, tipi in modeli senzorjev,
-       
datum zajema posnetka,
-       
prostorski obseg posnetka,
-       
prostorska ločljivost posnetka,
-       
srednji prečni preklop,
-       
srednji vzdolžni preklop,
-       
smer snemanja in
-       
drugi podatki.
6. člen
(ime datoteke posnetka)
Ime datoteke posnetka daljinskega
zaznavanja določi geodetska uprava ob vpisu posnetka v zbirko podatkov daljinskega
zaznavanja.
7. člen
(ortofoto)
(1) Ortofoti se hranijo v obliki
rastrske datoteke, ki omogoča prikaz vsebine v državnem prostorskem
koordinatnem sistemu. V zbirki podatkov daljinskega zaznavanja se hrani tudi
datoteka modela reliefa, ki je bila uporabljena pri izdelavi ortofota.
(2) O ortofotih se vodijo naslednji
tehnični podatki:
-       
ime datoteke,
-       
format datoteke,
-       
dolžina talnega intervala,
-       
datum ortofota,
-       
natančnost oziroma točnost ortofota,
-       
številka pogodbe ali ime naloge,
-       
vrsta izvornega posnetka,
-       
ime datoteke, ki pokriva pretežni del ortofota,
-       
ime datoteke modela reliefa in
-       
drugi podatki.
8. člen
(ime datoteke ortofota)
Ime datoteke ortofota določi geodetska
uprava ob vpisu ortofota v zbirko podatkov daljinskega zaznavanja.
9. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-179/2014
Ljubljana, dne 10. julija 2014
EVA 2014-2430-0065
Samo Omerzel l.r.
Minister
za infrastrukturo
in prostor