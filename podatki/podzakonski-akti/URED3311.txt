1. člen
(področje uporabe)
(1) Ta uredba določa izvajanje ukrepov, ki so urejeni v
pravnih aktih Sveta in Komisije Evropskih Skupnosti s področja skupne ureditve
trga za mleko in mlečne izdelke. 
(2) Pravni akti po prejšnjem odstavku so: 
-       
uredbe Sveta Evropskih Skupnosti o skupni ureditvi trga za mleko in
mlečne izdelke, z vsemi spremembami, 
-       
uredbe Komisije Evropskih Skupnosti o skupnih podrobnih pravilih za
uporabo Uredb Sveta o skupni ureditvi trga za mleko in mlečne izdelke, z vsemi
spremembami.
2. člen
(pristojni organ)
Za izvajanje ukrepov iz prejšnjega člena je pristojna
Agencija Republike Slovenije za kmetijske trge in razvoj podeželja, Dunajska
cesta 160, Ljubljana.
3. člen
(pristojnost ministra)
Minister, pristojen za kmetijstvo, v soglasju z ministrom,
pristojnim za gospodarstvo, in ministrom, pristojnim za zdravje, izdaja obrazce
in druge akte za tehnično izvajanje ukrepov iz 1. člena te uredbe.
4. člen
(prenehanje veljavnosti)
Z začetkom uporabe te uredbe prenehajo veljati določbe prve,
druge, tretje in četrte alinee prvega odstavka 1. člena, II. Poglavje: Cene,
III. Poglavje: Intervencijski odkup, IV. Poglavje: Podpora za skladiščenje in
V. Poglavje: Pospeševanje prodaje mleka in mlečnih izdelkov Uredbe o ureditvi
trga z mlekom in mlečnimi izdelki (Uradni list RS, št. 111/00, 37/02 in 23/04).
5. člen
(končna določba)
Ta uredba začne veljati naslednji dan po objavi v Uradnem
listu Republike Slovenije, uporablja pa se od 1. maja 2004.
Št. 331-11/2001-5
Ljubljana, dne 22. aprila 2004.
EVA 2004-2311-0212
Vlada Republike Slovenije
mag. Anton Rop l. r. 
Predsednik