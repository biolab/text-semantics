1. člen
(vsebina)
Ta pravilnik določa višino in način obračunavanja stroškov iz
16. člena Zakona o izvajanju carinske zakonodaje Evropske unije (Uradni list
RS, št. 32/16; v nadaljnjem besedilu: ZICZEU).
2. člen
(stroški posebnih storitev carinskega organa)
Za posebne storitve carinskega organa iz prvega odstavka 16.
člena ZICZEU se obračunajo naslednji stroški:
1.     
stroški dela posamezne uradne osebe carinskega organa,
2.     
materialni stroški,
3.     
stroški za pot, ki obsegajo stroške za prevoz z javnimi prevoznimi
sredstvi oziroma za prevožene kilometre s službenim prevoznim sredstvom,
4.     
stroški za prehrano in prenočevanje in
5.     
stroški prevoza, hrambe in prodaje blaga.
3. člen
(stroški dela posamezne uradne osebe carinskega organa)
Stroški dela posamezne uradne osebe carinskega organa znašajo
zunaj uradnih ur carinskega organa 27,00 eurov in v času uradnih ur 16,00
eurov za vsako uro dela izven uradnih mest. Vsaka začeta ura dela se računa kot
cela ura.
4. člen
(materialni stroški)
Materialni stroški, ki nastanejo pri analizah, vzorčenju,
pregledu blaga, uničenju blaga, izvedenskem poročilu o blagu in pri drugih
opravilih v skladu s prvim odstavkom 16. člena ZICZEU se obračunajo po
veljavnem ceniku državnih organov ali drugih usposobljenih strokovnih
organizacij.
5. člen
(potni stroški)
Stroški za pot, prehrano in prenočevanje se obračunajo v
višini, določeni s predpisi, ki urejajo povračila stroškov v zvezi z delom in
nekaterih drugih prejemkov v državni upravi.
6. člen
(stroški prevoza, hrambe in prodaje blaga)
Stroški prevoza, hrambe in prodaje blaga se obračunajo v
skladu s predpisi, ki urejajo davčni postopek.
7. člen
(rok za plačilo)
Stroški posebnih storitev se plačajo v desetih dneh od
vročitve sklepa o stroških posebnih storitev.
8. člen
Z dnem uveljavitve tega pravilnika se preneha uporabljati
Pravilnik o izjemah od obveznosti predložitve blaga ter o določitvi višine in
načina obračunavanja stroškov pri opravljanju pregleda blaga (Uradni list RS,
št. 21/08 in 32/16 – ZICZEU).
9. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-621/2016/19
Ljubljana, dne 14. decembra 2016
EVA 2016-1611-0100
mag. Mateja Vraničar Erman
l.r.
Ministrica
za finance