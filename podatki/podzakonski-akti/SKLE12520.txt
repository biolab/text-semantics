1. člen
(vsebina sklepa)
S tem sklepom se zaradi nemotenega izvajanja
vzgojno-izobraževalnega dela v šoli ali na daljavo v osnovnih šolah, osnovnih
šolah s prilagojenim programom in zavodih za vzgojo in izobraževanje otrok in
mladostnikov s posebnimi potrebami določa ocenjevanje znanja učencev v šolskem
letu 2021/2022.
2. člen
(ocenjevanje znanja učencev)
(1) Pri vsakem predmetu se znanje učenca ocenjuje skozi
vse šolsko leto.
(2) Pri predmetih, za katere sta s predmetnikom določeni
največ dve uri tedensko, se znanje učenca oceni najmanj dvakrat v šolskem letu,
pri čemer obe oceni oziroma večina ocen ne sme biti pridobljena na podlagi
pisnih izdelkov. Če se predmet, za katerega je s predmetnikom določeno manj kot
dve uri tedensko, izvaja po fleksibilnem predmetniku, se znanje učenca oceni
najmanj enkrat.
(3) Pri predmetih, za katere sta s predmetnikom določeni
več kot dve uri tedensko, se znanje učenca oceni najmanj trikrat v šolskem
letu, pri čemer večina ocen ne sme biti pridobljena na podlagi pisnih izdelkov.
KONČNA DOLOČBA
3. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.
Št. 0070-158/2021/1
Ljubljana, dne 6. januarja 2022
EVA 2021-3330-0118
Prof. dr. Simona Kustec
ministrica
za izobraževanje, znanost in šport