1. člen
(vsebina pravilnika)
(1) S tem pravilnikom se določajo merila za izbiro in
namestitev gasilnih aparatov za začetno gašenje požarov (v nadaljevanju:
gasilnikov) kot obvezne opreme stavb glede na požarno nevarnost in površino. 
(2) Pravilnik se ne uporablja za eno- in dvostanovanjske
stavbe ter za druge stavbe, če je s predpisi, ki urejajo varstvo pred požarom v
teh stavbah, posamezno vprašanje drugače urejeno, kot je urejeno s tem
pravilnikom. 
(3) Določbe tega pravilnika glede tehničnih zahtev za
gasilnike se ne uporabljajo za gasilnike, ki se proizvajajo oziroma dajejo v
promet v državah članicah Evropske unije, Evropskega gospodarskega prostora in
Turčije, če so v skladu z njihovo nacionalno zakonodajo. 
(4) Če pristojni državni organ na podlagi listin in drugih
zbranih podatkov ugotovi, da gasilniki iz prejšnjega odstavka ne zagotavljajo
enakovredne ravni zavarovanja javnega interesa, kot ga zahteva ta pravilnik,
lahko zavrne dajanje v promet ali zahteva umik gasilnikov iz prometa. 
(5) Ta pravilnik je bil sprejet ob upoštevanju postopka
informiranja v skladu z Direktivo Evropskega parlamenta in Sveta 98/34/ES z dne
22. junija 1998 o določitvi postopka za zbiranje informacij na področju
tehničnih standardov in tehničnih predpisov (UL L št. 204 z dne 21. 7. 1998,
str. 37), kot je bila nazadnje spremenjena z Direktivo Evropskega parlamenta in
Sveta 98/48/ES z dne 20. 7. 1998 o spremembi Direktive 98/34/ES o določitvi
postopka za zbiranje informacij na področju tehničnih standardov in tehničnih
predpisov (UL L št. 217 z dne 5. 8. 1998, str. 18).
2. člen
(pomen izrazov)
V tem pravilniku uporabljeni izrazi imajo enak pomen kot v
seriji standardov SIST ISO 8421, seriji standardov SIST EN 3 in standardu SIST
EN 1866.
3. člen
(tehnične zahteve za gasilnike)
(1) Gasilniki, določeni s tem pravilnikom, morajo
izpolnjevati zahteve, določene s Pravilnikom o tlačni opremi (Uradni list RS,
št. 15/02, 47/02, 54/03 in 114/03), Pravilnikom o premični tlačni opremi
(Uradni list RS, št. 18/04) in standardi serije SIST EN 3 za ročne gasilnike in
standardom SIST EN 1866 za prevozne gasilnike. 
(2) Gasilniki iz prejšnjega odstavka se morajo preizkušati in
vzdrževati v skladu s predpisi, standardi ter navodili proizvajalca.
4. člen
(razvrščanje prostorov glede na požarno nevarnost)
(1) Za izbiro gasilnikov se prostori razvrstijo v naslednje
stopnje požarne nevarnosti: 
1.    
majhna požarna nevarnost – prisotne so snovi z majhno gorljivostjo,
prostorske in obratovalne razmere predstavljajo majhne možnosti za nastanek
požara. Začetni požar v takih prostorih bi se širil zelo počasi; 
2.    
srednja požarna nevarnost – prisotne so snovi z višjo gorljivostjo,
prostorske in obratovalne razmere predstavljajo precejšnje možnosti za nastanek
požara. Začetni požar v takih prostorih bi se širil počasi; 
3.    
velika požarna nevarnost – prisotne so snovi z veliko gorljivostjo, prostorske
in obratovalne razmere predstavljajo veliko možnost za nastanek požara. Začetni
požar v takih prostorih bi se širil hitro. 
(2) Razvrstitev prostorov glede na požarno nevarnost je
primeroma določena v prilogi 1 tega pravilnika, ki je njegov sestavni del.
5. člen
(določitev vrste in števila gasilnikov)
(1) Glede na pričakovano vrsto začetnih požarov se v skladu s
standardom SIST EN 2 izberejo za gašenje ustrezne vrste gasilnikov. Pri tem se
upošteva tudi stalna ali občasna prisotnost ljudi ali živali v prostoru. 
(2) Minimalno število gasilnikov glede na vrsto prostorov se
določi iz razmerja, ki ga predstavlja določeno število enot gasila (v
nadaljnjem besedilu: EG) in gasilne sposobnosti gasilnika. 
(3) Število EG glede na požarno nevarnost in površino
prostorov je določeno v prilogi 2, število EG glede na gasilne sposobnosti
gasilnikov pa v prilogi 3. Prilogi 2 in 3 sta sestavni del tega pravilnika. 
(4) V stavbah, v katerih so vgrajeni hidranti s poltogo
cevjo, se lahko število EG iz prejšnjega odstavka zmanjša za eno tretjino.
6. člen
(stavbe za izobraževanje in znanstvenoraziskovalno delo)
(1) V stavbah, v katerih se izvaja izobraževanje in
znanstvenoraziskovalno delo, se na pet učilnic oziroma na vsakih 300 m2
etažne površine namesti najmanj en gasilnik s 6 EG, vendar ne manj kot trije
gasilniki s 6 EG v stavbi. 
(2) Ne glede na prejšnji odstavek se za delavnice,
laboratorije, kabinete in druge posebne prostore v stavbah, v katerih se izvaja
izobraževanje in znanstvenoraziskovalno delo, določita vrsta in število
gasilnikov v skladu s 4. in 5. členom tega pravilnika.
7. člen
(stavbe za zdravstvo in domovi za starejše osebe)
(1) V bolnišnicah, zdravstvenih domovih in v drugih stavbah,
v katerih se izvaja zdravstvena dejavnost, ter v domovih za starejše osebe se
na vsako zaključeno skupino varovancev oziroma na vsakih 300 m2
etažne površine namesti najmanj en gasilnik s 6 EG. 
(2) Ne glede na prejšnji odstavek se za laboratorije,
delavnice, skladišča plinov in druge posebne prostore v stavbah, v katerih se
izvaja zdravstvena dejavnost, in v domovih za starejše osebe določita vrsta in
število gasilnikov v skladu s 4. in 5. členom tega pravilnika.
8. člen
(stanovanjske stavbe in nestanovanjske kmetijske stavbe)
(1) V vsaki etaži večstanovanjske stavbe se namesti najmanj
en gasilnik s 6 EG, pri čemer razdalja med gasilnikom in vhodom v posamezno
stanovanje ne sme biti daljša od 20 m. 
(2) Ne glede na drugi odstavek 1. člena tega pravilnika je
gasilnik z najmanj 6 EG ustrezni gasilnik tudi za gašenje začetnih požarov v
stanovanju, eno- ali dvostanovanjski stavbi in na vsakih 300 m2
skupne površine stanovanjskih in nestanovanjskih kmetijskih stavb na kmetijskem
gospodarstvu – kmetiji, če je s predpisi o sredstvih in opremi za osebno in
skupinsko zaščito določeno, da morajo lastniki oziroma uporabniki takih
prostorov in objektov zagotoviti ustrezen gasilnik. 
(3) Ne glede na prvi odstavek tega člena se za skupne
prostore v stanovanjskih stavbah določita število in vrsta gasilnikov v skladu
s 4. in 5. členom tega pravilnika.
9. člen
(garaže)
V garažah mora biti na vsakih deset parkirnih mest nameščen
najmanj en gasilnik s 6 EG.
10. člen
(stavbe za opravljanje verskih obredov)
V stavbah za opravljanje verskih obredov se na vsakih 300 m2
površine namesti najmanj en gasilnik s 6 EG.
11. člen
(namestitev gasilnikov)
(1) Gasilniki se namestijo na vidnih in dostopnih mestih, v
bližini delovnih mest, tako, da so varni pred poškodbami in vremenskimi vplivi.
Namestijo se v bližini izhodnih vrat iz prostora ali na hodnikih ob izhodu iz
prostora tako, da niso oddaljeni več kot 20 m od najbolj oddaljene točke
prostora. Pri namestitvi gasilnikov se upoštevajo tudi navodila proizvajalcev. 
(2) Gasilniki se namestijo tako, da je glava ročnega
gasilnika z mehanizmom za aktiviranje v višini 80 do 120 cm od tal. 
(3) Mesta, kjer so nameščeni gasilniki, morajo biti označena
v skladu s standardom SIST 1013.
13. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 1. 1. 2006.
Št. 017-02-62/2004-4
Ljubljana, dne 4. julija 2005.
EVA 2004-1911-0017
Karl Erjavec l. r. 
Minister za obrambo

Priloga 1: Primeroma
določeno razvrščanje prostorov glede na požarno nevarnost
Priloga
2: EG glede na požarno nevarnost in površino
Priloga
3: Število EG glede na gasilno sposobnost gasilnikov