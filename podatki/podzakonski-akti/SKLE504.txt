1. člen
Ustanovi se Slovenski komite za vprašanja spremembe podnebja
(v nadaljnjem besedilu: komite).
2. člen
Komite je strokovno telo Vlade Republike Slovenije.
Komite opravlja strokovne naloge za Vlado Republike Slovenije
in ji nudi strokovno pomoč pri odločanju o razvojnih vprašanjih povezanih s
spremembo podnebja.
3. člen
Naloge komiteja so:
-       
sodelovanje pri usklajevanju dejavnosti za izvajanje državne politike,
ki se nanaša na spremembo podnebja in pomeni uresničevanje ciljev okvirne
konvencije Združenih narodov o spremembi podnebja (v nadaljnjem besedilu:
konvencija),
-       
sodelovanje pri pripravi predlogov stališč Slovenije za zasedanje
konference pogodbenic konvencije in njenih delovnih teles,
-       
sodelovanje pri izdelavi nacionalnega poročila, ki ga predvideva
konvencija in spremljanje izvajanja smernic, ki jih določa ta program,
-       
dajanje mnenj na predloge besedil nacionalnega programa varstva okolja
in drugih nacionalnih razvojnih programov s področij energetike, prometa,
kmetijstva in gozdarstva, ki se nanašajo na cilj konvencije.
4. člen
Komite pripravi letno poročilo o izvajanju klimatske politike
v Sloveniji in o svojem delu poroča Vladi Republike Slovenije in Svetu za
varstvo okolja.
5. člen
Člani komiteja delujejo nepoklicno in jih imenuje in razrešuje
Vlada Republike Slovenije na predlog ministra za okolje in prostor.
6. člen
Komite sestavljajo:
-       
predsednik: minister za okolje in prostor
-       
namestnik predsednika: generalni direktor za evropske zadeve in
investicije v Ministrstvu za okolje in prostor
-       
člani:
-       
generalni direktor za okolje v Ministrstvu za okolje in prostor
-       
predstavnik Ministrstva za gospodarstvo
-       
predstavnik Ministrstva za promet
-       
predstavnik Ministrstva za kmetijstvo, gozdarstvo in prehrano
-       
predstavnik Ministrstva za zunanje zadeve
-       
predstavnik Ministrstva za visoko šolstvo, znanost in tehnologijo
-       
predstavnik Ministrstva za finance
-       
predstavnik Ministrstva za zdravje
-       
predstavnik Službe Vlade Republike Slovenije za lokalno samoupravo in
regionalno politiko
-       
predstavnik Agencije Republike Slovenije za okolje
-       
predstavnik Urada Republike Slovenije za makroekonomske analize in
razvoj
-       
dva predstavnika okoljskih nevladnih organizacij
-       
predstavnik Slovenske akademije znanosti in umetnosti
-       
predstavnik slovenskih univerz
-       
predstavnik Gospodarske zbornice Slovenije.
Tajnika komiteja določi predsednik komiteja.
7. člen
Člani komiteja, vsak na svojem področju, skrbijo za vsebinsko
usklajenost priprave razvojnih dokumentov z določbami konvencije in njenih
protokolov.
8. člen
Administrativne in tehnične naloge za komite opravlja Ministrstvo
za okolje in prostor.
9. člen
Komite se sestaja na sejah, ki jih sklicuje predsednik, v njegovi
odsotnosti pa namestnik predsednika komiteja. 
Komite lahko za obravnavo posameznih zadev ustanovi delovne
skupine, v katere lahko vključi tudi zunanje strokovnjake. 
Komite deluje na podlagi poslovnika, ki ga sprejme na svoji
prvi seji.
10. člen
Dejavnosti in naloge komiteja se financirajo iz proračunskih
sredstev Ministrstva za okolje in prostor.

Sklep o ustanovitvi Slovenskega komiteja za
vprašanja spremembe podnebja (Uradni list RS, št. 59/97) vsebuje naslednjo končno določbo:
»11. člen
Ta sklep se objavi v Uradnem listu Republike Slovenije.«.

Sklep o spremembi sklepa o ustanovitvi
Slovenskega komiteja za vprašanja spremembe podnebja (Uradni list RS, št. 62/01) vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembi sklepa o ustanovitvi
Slovenskega komiteja za vprašanja spremembe podnebja (Uradni list RS, št. 102/01) vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembi Sklepa o ustanovitvi
Slovenskega komiteja za vprašanja spremembe podnebja (Uradni list RS, št. 106/05) vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem
listu Republike Slovenije.«.