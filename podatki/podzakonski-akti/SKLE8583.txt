I.
S tem sklepom se določijo območja z višjo stopnjo registrirane
brezposelnosti, ki pravnim in fizičnim osebam tega območja omogoča prednostno
vključitev v programe aktivne politike zaposlovanja. 
II.
Občine so glede na stopnjo registrirane brezposelnosti
razvrščene v tri območja: A, B in C.
V območje A se uvrščajo občine, ki imajo stopnjo brezposelnosti
14,1% ali več.
V območje B se uvrščajo občine, ki imajo stopnjo brezposelnosti
od 12,1% do 14,0%.
V območje C se uvrščajo občine, ki imajo stopnjo brezposelnosti
od 10,6% do 12%.
Pri razvrščanju se upošteva stopnje registrirane brezposelnosti
občine za mesec april 2010.
Za novonastale občine, kjer statističnega podatka o stopnji
brezposelnosti ni na razpolago, se upošteva statistični podatek, ki je veljal
za občino, v katero so bile vključene prej.
III.
Območje A zajema naslednje občine:
Rogašovci, Cankova, Kuzma, Tišina, Dobrovnik – Dobronak,
Turnišče, Črenšovci, Kobilje, Velika Polana, Lendava – Lendva, Murska Sobota, Puconci,
Odranci, Beltinci, Moravske Toplice, Grad, Šalovci, Kočevje, Osilnica, Gornji
Petrovci, Apače, Ruše, Ljutomer, Sveti Jurij, Podvelka, Hodoš – Hodos, Pesnica,
Kungota, Radlje ob Dravi, Selnica ob Dravi, Kostel, Šentilj, Gornja Radgona,
Maribor, Sveti Tomaž, Križevci, Radenci, Ribnica na Pohorju, Razkrižje,
Bistrica ob Sotli, Videm, Veržej, Juršinci, Kozje, Semič.
Območje B zajema naslednje občine:
Zavrč, Rače - Fram, Muta, Trnovska vas, Trbovlje, Lovrenc na
Pohorju, Miklavž na Dravskem polju, Rečica ob Savinji, Ljubno, Hrastnik,
Črnomelj, Ormož, Ravne na Koroškem, Rogaška Slatina, Makole, Duplek, Podlehnik,
Rogatec, Destrnik, Vitanje, Šmarje pri Jelšah, Krško, Cirkulane, Sveti Andraž v
Slovenskih Goricah, Ptuj, Celje, Poljčane, Luče, Središče ob Dravi, Dravograd,
Vuzenica, Hoče - Slivnica, Starše, Majšperk, Slovenj Gradec, Metlika, Brežice,
Tabor, Mežica, Prebold.
Območje C zajema naslednje občine:
Žalec, Slovenska Bistrica, Nazarje, Kidričevo, Podčetrtek,
Hajdina, Velenje, Žetale, Slovenske Konjice, Prevalje, Gorišnica, Laško,
Dornava, Sevnica, Tolmin, Šentjur, Sveta Trojica v Slovenskih Goricah, Gornji
Grad, Polzela, Črna na Koroškem, Bovec, Šmartno pri Litiji, Štore.
IV.
Delodajalci, ki imajo sedež na območjih A, B ali C ter
fizične osebe, ki imajo prebivališče na območjih A, B in C iz prejšnjega člena,
imajo prednost pri vključevanju v aktivnosti aktivne politike zaposlovanja, ki
se v veljavnem Katalogu ukrepov aktivne politike zaposlovanja ali v javnem
razpisu določijo za izvajanje po regionalnem pristopu.
V.
Merila za stimulativno izvajanje aktivnosti na območjih A, B
in C se določijo v javnih razpisih za sofinanciranje izvajanja aktivnosti, ki
jih objavi Ministrstvo za delo, družino in socialne zadeve, Zavod Republike
Slovenije za zaposlovanje in Sklad Republike Slovenije za razvoj kadrov in
štipendiranje.
VI.
Ta sklep začne veljati naslednji dan po objavi v Uradnem
listu Republike Slovenije.
Št. 007-15/2010
Ljubljana, dne 27. julija 2010
EVA 2010-2611-0082
dr. Ivan Svetlik l.r.
Minister 
za delo, družino in socialne zadeve