o merilih za določitev višine nadomestila zaradi
omejene rabe prostora na območju jedrskega objekta
(neuradno prečiščeno
besedilo št. 1)
I. SPLOŠNE DOLOČBE
1. člen
Ta uredba določa merila za določitev višine
nadomestila, ki ga mora zaradi omejene rabe prostora mesečno plačevati lokalnim
skupnostim na območju omejene rabe prostora upravljavec jedrskega objekta (v nadaljnjem
besedilu: nadomestilo za omejeno rabo prostora).
2. člen
Nadomestilo za omejeno rabo prostora mora
upravljavec jedrskega objekta plačevati lokalnim skupnostim za: 
1.    
jedrsko elektrarno, ki obratuje, vključno s skladiščem za izrabljeno
jedrsko gorivo, 
2.    
jedrsko elektrarno, ki ne obratuje ali je v razgradnji, na njenem
območju pa se skladišči izrabljeno jedrsko gorivo, 
3.    
odlagališče za izrabljeno jedrsko gorivo ali visoko radioaktivne
odpadke, 
4.    
odlagališče za nizko ali srednje radioaktivne odpadke, 
5.    
skladišče za nizko ali srednje radioaktivne odpadke iz sevalnih in manj
pomembnih sevalnih objektov.
II. ODMERA IN NAČIN PLAČEVANJA NADOMESTILA ZA OMEJENO RABO
PROSTORA
3. člen
(1) Nadomestilo za omejeno rabo prostora
plačuje upravljavec jedrskega objekta lokalni skupnosti, na območju katere se
nahaja jedrski objekt, v višini, ki znaša:
-      
50% višine nadomestila za omejeno rabo prostora, določene za jedrske
elektrarne iz 1. in 2. točke prejšnjega člena,
-      
20% višine nadomestila za omejeno rabo prostora, določene za odlagališče
iz 3. in 4. točke prejšnjega člena, in
-      
100% višine nadomestila za omejeno rabo prostora, določene za skladišče
iz 5. točke prejšnjega člena.
(2) Nadomestilo za omejeno rabo prostora
plačuje upravljavec jedrskega objekta tudi lokalnim skupnostim, ki imajo del
svojega ozemlja znotraj območja z omejeno rabo prostora in območja načrtovanja
ukrepov za primer jedrske nesreče iz načrta zaščite in reševanja jedrskega
objekta, v višini, ki znaša:
-      
50% višine nadomestila za omejeno rabo prostora, določene za jedrske
elektrarne iz 1. in 2. točke prejšnjega člena, in 
-      
80% višine nadomestila za omejeno rabo prostora, določene za odlagališče
iz 3. in 4. točke prejšnjega člena. 
(3)
Nadomestilo za omejeno rabo prostora, ki ga plačuje upravljavec jedrskega objekta
lokalnim skupnostim, se za posamezno občino izračuna na naslednji način:
,
kjer je:
1.    
V nadomestilo, i nadomestilo za omejeno rabo prostora za
posamezno občino; 
2.    
P odstotek osnove nadomestila za omejeno rabo prostora iz prejšnjega odstavka;
3.    
V višina nadomestila višina nadomestila za omejeno rabo
prostora, določena za posamezni jedrski objekt v 4. členu te uredbe;
4.    
Si površina posamezne občine:
-  
znotraj območja evakuacije prebivalcev iz načrta zaščite in
reševanja jedrskega objekta, če gre za jedrsko elektrarno iz 1. ali 2. točke
prejšnjega člena,
-  
znotraj območja z omejeno rabo prostora iz okoljevarstvenega
soglasja za odlagališče iz 3. ali 4. točke prejšnjega člena ali skladišče iz 5.
točke prejšnjega člena; 
5.    
n število občin znotraj območja iz prejšnje točke;
6.    
Hi število prebivalcev s stalnim prebivališčem na ozemlju
občine znotraj krožnega območja s centrom v središču jedrskega objekta in z
radiem, ki je enak radiu krožnega območja načrtovanja ukrepov za primer jedrske
nesreče iz načrta zaščite in reševanja jedrskega objekta;
7.    
Di povprečna oddaljenost središča jedrskega objekta od
stalnega prebivališča prebivalcev posamezne občine znotraj krožnega območja iz
prejšnje točke, ki se izračuna na naslednji način:
 ,
kjer je:
-      
Dj oddaljenost središča jedrskega objekta od stalnega
prebivališča posameznega prebivalca, 
-      
Hj prebivalec, ki ima stalno prebivališče znotraj krožnega
območja iz prejšnje točke, in 
-      
m število prebivalcev znotraj krožnega območja iz prejšnje točke.
(4) Za obstoječo
Nuklearno elektrarno Krško je krožno območje načrtovanja
ukrepov za primer jedrske nesreče iz načrta zaščite in reševanja jedrskega
objekta območje evakuacije prebivalcev iz načrta zaščite in reševanja s centrom
v središču Nuklearne elektrarne Krško in radiem 10 km.
(5) Za odlagališče iz 3. ali 4. točke
prejšnjega člena in za skladišče iz 5. točke prejšnjega člena je v skladu s
predpisom, ki ureja območja omejene rabe prostora zaradi jedrskega objekta in
pogoje gradnje objektov na teh območjih, območje omejene rabe prostora krožno
območje s centrom v središču odlagališča oziroma skladišča in z radiem 500 m.
4. člen
(1) Osnova za nadomestilo za omejeno rabo
prostora je 4,317.000 EUR. 
(2) Zavezanec za plačilo nadomestila za
omejeno rabo prostora plačuje nadomestilo prostora v višini:
-      
(A x 100) % osnove za nadomestilo za omejeno rabo prostora
na leto za jedrsko elektrarno ali njeno posamezno enoto, če jedrsko elektrarno
sestavlja več enot za proizvodnjo elektrike iz jedrskega goriva, iz 1. in 2. točke 2. člena te uredbe, pri čemer je »A« razmerje med največjo izhodno električno močjo
jedrske elektrarne ali njene posamezne enote in največjo izhodno električno
močjo obstoječe Nuklearne elektrarne Krško,
-      
65% osnove za nadomestilo za omejeno rabo prostora na leto za
odlagališče iz 3. točke 2. člena te uredbe,
-      
54% osnove za nadomestilo za omejeno rabo prostora na leto za
odlagališče iz 4. točke 2. člena te uredbe, in
-      
4% osnove za nadomestilo za omejeno rabo prostora na leto za skladišče
iz 5. točke 2. člena te uredbe.
(3) Višina nadomestila za omejeno rabo
prostora se določi za tekoče leto na podlagi statusa jedrskega objekta, ki ga
ima objekt na podlagi odločbe, izdane po predpisih, ki urejajo jedrsko varnost,
zadnji dan preteklega leta. 
(4) Pri določitvi višine nadomestila za
tekoče leto je treba osnovo za nadomestilo za omejeno rabo prostora iz prvega
odstavka tega člena revalorizirati glede na inflacijska gibanja EUR.
5. člen
(1) Za jedrski objekt se začne s
plačevanjem nadomestila za omejeno rabo prostora v prvem letu po začetku
postopka priprave državnega prostorskega načrta za umestitev jedrskega objekta
v prostor v skladu s predpisom o prostorskem načrtovanju. 
(2) Višina nadomestila za omejeno rabo
prostora lokalnim skupnostim iz prejšnjega odstavka je 10 odstotkov osnove
nadomestila za omejeno rabo prostora, določena za posamezni jedrski objekt iz
prejšnjega člena. 
(3) Za jedrski objekt se začne s
plačevanjem nadomestila za omejeno rabo prostora v višini nadomestila iz
prejšnjega člena po sprejemu državnega prostorskega načrta za umestitev
jedrskega objekta v prostor.
6. člen
(1) Za jedrski objekt se konča plačevanje
nadomestila za omejeno rabo prostora v višini, ki je določena za obratujoči
jedrski objekt, v letu pridobitve dovoljenja za razgradnjo jedrskega objekta in
začne s plačevanjem nadomestila za omejeno rabo prostora v višini, ki je
določena za jedrski objekt prvo leto po pridobljenem dovoljenju za razgradnjo
jedrske elektrarne. 
(2) Za jedrski objekt v razgradnji ni treba
več plačevati nadomestila za omejeno rabo prostora v prvem letu po tem, ko je
pristojni upravni organ ugotovil, da je razgradnja jedrskega objekta
zaključena.
7. člen
Zavezanec za plačilo nadomestila za omejeno
rabo prostora mora lokalni skupnosti do 31. marca tekočega leta vložiti napoved
za plačilo nadomestila za omejeno rabo prostora za preteklo leto (v nadaljnjem
besedilu: napoved), v kateri navede vse potrebne podatke za odmero nadomestila
za omejeno rabo prostora.
8. člen
(1) Lokalna skupnost zavezancu za plačilo
nadomestila za omejeno rabo prostora odmeri nadomestilo za omejeno rabo
prostora z odločbo do 31. julija tekočega leta za preteklo leto. 
(2) Če je ali namerava za posamezno
koledarsko leto lokalna skupnost zavezancu za plačilo nadomestila za omejeno
rabo prostora odmeriti za objekte iz prvega odstavka 2. člena te uredbe tudi
druge dajatve v skladu s svojimi pristojnostmi po predpisih o lokalni
samoupravi in se te dajatve nanašajo na uporabo stavbnih zemljišč razen
nadomestila za uporabo stavbnega zemljišča, mora odmero nadomestila za omejeno
rabo prostora zmanjšati za znesek te odmerjene dajatve. 
(3) Dokumentacijo, s katero dokazuje
resničnost podatkov iz vložene napovedi in pravilnost obračuna osnove za odmero
nadomestila za omejeno rabo prostora, mora zavezanec za plačilo nadomestila za
omejeno rabo prostora hraniti najmanj pet let od dneva pravnomočnosti odločbe.
9. člen
(1) Zavezanec za plačilo nadomestila za
omejeno rabo prostora plačuje nadomestilo za omejeno rabo prostora med letom v
obliki mesečnih akontacij. 
(2) Znesek mesečne akontacije znaša
dvanajstino zadnjega odmerjenega nadomestila za omejeno rabo prostora. 
(3) Znesek mesečne akontacije zavezanca za
plačilo nadomestila za omejeno rabo prostora, kateremu nadomestilo za omejeno
rabo prostora iz prejšnjega odstavka še ni bila odmerjeno, znaša dvanajstino
predvidenega zneska nadomestila za omejeno rabo prostora za tekoče leto, ki se
izračuna na podlagi podatkov o vrsti jedrskega objekta in drugih podatkov, na
podlagi katerih se določi višina nadomestila za omejeno rabo prostora za
posamezno lokalno skupnost. 
(4) Znesek mesečne akontacije zapade v
plačilo vsakega desetega dne v mesecu za pretekli mesec. 
(5) Morebitna razlika med z akontacijo
vplačanim zneskom nadomestila za omejeno rabo prostora in zneskom nadomestila
za omejeno rabo prostora, odmerjenim z odločbo, se zavezancu poračuna pri
naslednjih mesečnih akontacijah.
10. člen
(1) Lokalna skupnost mora zagotoviti, da se
sredstva, pridobljena na podlagi plačil nadomestila za omejeno rabo prostora,
uporabijo za vzpostavitev občinske javne infrastrukture in občinskih javnih
služb z namenom izboljšanja kvalitete življenja prebivalcev na območju občine,
ki je upravičena do nadomestila za omejeno rabo prostora.
(2) Sredstva, pridobljena na podlagi plačila
nadomestila za omejeno rabo prostora, so sestavni del proračuna lokalne
skupnosti.
(3) Poraba sredstev, pridobljenih na
podlagi plačil nadomestila za omejeno rabo prostora, mora biti prikazana v
načrtu porabe sredstev, pridobljenih na podlagi plačil nadomestila za omejeno
rabo prostora, ki je priloga proračuna lokalne skupnosti.
II.A PLAČILO NAMENSKEGA SKLADA
10.a člen
(1) Nadomestilo za omejeno rabo prostora
mora lokalnim skupnostim plačevati tudi namenski sklad, ki je ustanovljen z Zakonom
o skladu za financiranje razgradnje Nuklearne elektrarne Krško in odlaganja
radioaktivnih odpadkov iz Nuklearne elektrarne Krško (Uradni list RS, št. 47/03
– uradno prečiščeno besedilo, 68/08 in 77/08 – ZJS-1), in sicer za:
1.    
odlagališče za izrabljeno jedrsko gorivo ali visoko radioaktivne odpadke
in 
2.    
odlagališče za nizko ali srednje radioaktivne odpadke.
(2) Nadomestilo za omejeno rabo prostora
plačuje namenski sklad iz prejšnjega odstavka lokalnim skupnostim, ki so na
krožnem območju s centrom v središču odlagališča iz 3. ali 4. točke 2. člena te
uredbe in radiem 10 km, v višini, ki znaša 100% višine nadomestila za omejeno
rabo prostora.
(3)
Nadomestilo za omejeno rabo prostora, ki ga plačuje namenski sklad iz prvega
odstavka tega člena, se za posamezno občino izračuna na naslednji način:
,
kjer je: 
-      
V nadomestilo, i nadomestilo za omejeno rabo prostora za
posamezno občino;
-      
V višinanadomestila višina nadomestila za omejeno rabo
prostora, določena za odlagališče za nizko in srednje radioaktivne odpadke iz
tretje alinee drugega odstavka 4. člena te uredbe;
-      
n število občin znotraj krožnega območja iz 6. točke tretjega odstavka
3. člena te uredbe,
-      
Hi število prebivalcev s stalnim prebivališčem na ozemlju
občin iz prejšnje alinee.

Uredba o merilih za določitev višine
nadomestila zaradi omejene rabe prostora na območju jedrskega objekta (Uradni
list RS, št 134/03)
vsebuje naslednje prehodne in končne določbe:
»III. PREHODNE IN KONČNE DOLOČBE
11. člen
(1) Ne glede
na določbe 2. in 3. člena te uredbe so do sprejema lokacijskega načrta za
odlagališče nizko in srednje radioaktivnih odpadkov ali do vključno leta 2008
Občine Brežice, Krško in Sevnica upravičene do nadomestila za omejeno rabo
prostora za skladiščenje nizko in srednje radioaktivnih odpadkov na območju
obstoječe jedrske elektrarne Nuklearne elektrarne Krško, v nadaljnjem besedilu:
NEK v višini, ki se jo izračuna na naslednji način:
kjer je: 
-      
V nadomestilo, i nadomestilo
za omejeno rabo prostora za posamezno občino; 
-      
Vvišina nadomestila višina
nadomestila za omejeno rabo prostora, določena za odlagališče za nizko in
srednje radioaktivne odpadke iz tretje alinee drugega odstavka 4. člena te
uredbe; 
-      
n število za občine Brežice, Krško in Sevnica in 
-      
Hi število prebivalcev s
stalnim prebivališčem na ozemlju občin Brežice, Krško in Sevnica. 
(2) Zavezanec za plačilo nadomestila za
omejeno rabo prostora iz prejšnjega odstavka za skladiščenje nizko in srednje
radioaktivnih odpadkov na območju obstoječe jedrske elektrarne NEK je
upravljavec namenskega sklada, ki je ustanovljen z zakonom o skladu za
financiranje razgradnje Nuklearne elektrarne Krško in odlaganja radioaktivnih
odpadkov iz Nuklearne elektrarne Krško (Uradni list RS, št. 75/94). 
(3) Nadomestilo za omejeno rabo prostora za
skladiščenje nizko in srednje radioaktivnih odpadkov na območju obstoječe
jedrske elektrarne NEK zavezanec iz prejšnjega odstavka preneha plačevati
naslednje leto po zagotovitvi odlaganja nizko in srednje radioaktivnih odpadkov
v odlagališču za nizko in srednje radioaktivne odpadke ali po 31. decembru
2008, kar je kasneje, ne glede na to, da so na območju obstoječe jedrske
elektrarne NEK začasno skladiščeni nizko in srednje radioaktivni odpadki, ki so
namenjeni oddaji v odlagališče za nizko in srednje radioaktivne odpadke.
12. člen
(1) Območje omejene rabe prostora je za
obstoječo jedrsko elektrarno NEK v Krškem krožno območje s centrom v središču
jedrskega objekta in z radiem 1,5 km. 
(2) Območje evakuacije prebivalstva iz
načrta zaščite in reševanja za obstoječo jedrsko elektrarno NEK v Krškem je
krožno območje s centrom v središču jedrskega objekta in z radiem 10 km.
13. člen
(1) Zavezanec za plačilo nadomestila za
omejeno rabo prostora začne s plačevanjem nadomestila za omejeno rabo prostora
za obstoječe skladišče za nizko ali srednje radioaktivne odpadke v Občini Dol
pri Ljubljani, za obstoječo jedrsko elektrarno NEK v Krškem in za skladiščenje
nizko in srednje radioaktivnih odpadkov na območju obstoječe jedrske elektrarne
NEK v Krškem v obliki mesečnih akontacij s 1. januarjem 2004. 
(2) Znesek mesečne akontacije za leto 2004
dogovorita zavezanec za plačilo nadomestila za omejeno rabo prostora in lokalna
skupnost do 31. decembra 2003 na podlagi predloga, ki ga pripravi ministrstvo,
pristojno za jedrsko varnost. 
(3) Plačilo za nadomestilo za omejeno rabo
prostora za obstoječe skladišče za nizko ali srednje radioaktivne odpadke v
Občini Dol pri Ljubljani, za obstoječo jedrsko elektrarno NEK v Krškem in za
skladiščenje nizko in srednje radioaktivnih odpadkov na območju obstoječe
jedrske elektrarne NEK v Krškem se ne upošteva kot lastni prihodek občine pri
izračunu sredstev za finančno izravnavo iz državnega proračuna.
14. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o merilih za določitev višine nadomestila zaradi omejene
rabe prostora na območju jedrskega objekta (Uradni list RS, št. 100/08) vsebuje naslednje prehodne in končno določbo:
»PREHODNE IN KONČNA DOLOČBA
6. člen
(1) Ne glede
na določbi prvega in drugega odstavka 5. člena uredbe so do sprejema državnega
prostorskega načrta za odlagališče nizko in srednje radioaktivnih odpadkov ali
do 31. marca 2009 občine Brežice, Krško, Kostanjevica in Sevnica upravičene do
nadomestila za omejeno rabo prostora za skladiščenje nizko in srednje
radioaktivnih odpadkov na območju obstoječe jedrske elektrarne Nuklearne
elektrarne Krško (v nadaljnjem besedilu: NEK) v višini, ki se izračuna na
naslednji način:
,
kjer je:
-      
V nadomestilo, i nadomestilo za omejeno rabo prostora za
posamezno občino;
-      
Vvišina nadomestila višina nadomestila za omejeno rabo
prostora, določena za odlagališče za nizko in srednje radioaktivne odpadke iz
tretje alinee drugega odstavka 4. člena uredbe;
-      
n število za občine Brežice, Krško, Kostanjevica in Sevnica in
-      
Hj število prebivalcev s stalnim prebivališčem na ozemlju
občin Brežice, Krško, Kostanjevica in Sevnica. 
(2) Zavezanec za plačilo nadomestila za
omejeno rabo prostora iz prejšnjega odstavka za skladiščenje nizko in srednje
radioaktivnih odpadkov na območju obstoječe jedrske elektrarne NEK je namenski
sklad, ki je ustanovljen z Zakonom o skladu za financiranje razgradnje
Nuklearne elektrarne Krško in odlaganja radioaktivnih odpadkov iz Nuklearne
elektrarne Krško (Uradni list RS, št. 47/03 –uradno prečiščeno besedilo, 68/08
in 77/08 – ZJS-1). 
7. člen
(1) Določbe prvega, drugega in tretjega
odstavka 3. člena uredbe se začnejo uporabljati za obstoječo jedrsko elektrarno
Nuklearno elektrarno Krško 1. aprila 2009.
(2) Do začetka uporabe prvega, drugega in
tretjega odstavka 3. člena uredbe, določenega v prejšnjem odstavku, plačuje
upravljavec Nuklearne elektrarne Krško lokalni skupnosti, na območju katere se
nahaja ta jedrska elektrarna, nadomestilo za omejeno rabo prostora v višini, ki
znaša 10% višine nadomestila za omejeno rabo prostora, določene za jedrske
elektrarne iz 1. točke 2. člena uredbe. 
(3) Do začetka uporabe prvega, drugega in
tretjega odstavka 3. člena uredbe, določenega v prvem odstavku tega člena,
plačuje upravljavec Nuklearne elektrarne Krško
nadomestilo za omejeno rabo prostora tudi lokalnim skupnostim, ki imajo del
svojega ozemlja znotraj območja z omejeno rabo prostora in območja načrtovanja
ukrepov iz načrta zaščite in reševanja jedrskega objekta, v višini, ki znaša
90% višine nadomestila za omejeno rabo prostora, določene za jedrske elektrarne
iz 1. točke 2. člena uredbe.
(4)
Nadomestilo za omejeno rabo prostora iz prejšnjega odstavka, ki ga plačuje
upravljavec Nuklearne elektrarne Krško lokalnim skupnostim, se za posamezno
občino izračuna na naslednji način:
,
kjer je:
1.    
V nadomestilo, i nadomestilo za omejeno rabo prostora za
posamezno občino; 
2.    
P odstotek osnove nadomestila za omejeno rabo prostora iz prejšnjega
odstavka; 
3.    
V višina nadomestila višina nadomestila za omejeno rabo
prostora, določena v 4. členu uredbe za jedrsko elektrarno iz 1. točke 2. člena
uredbe; 
4.    
Si površina posamezne občine znotraj območja omejene rabe
prostora Nuklearne elektrarne Krško, ki je enako krožnemu območju s centrom v
središču te obstoječe jedrske elektrarne in z radiem 1,5 km; 
5.    
n število občin znotraj območja iz prejšnje točke;
6.    
Hi število prebivalcev s stalnim prebivališčem na ozemlju
občine znotraj krožnega območja s centrom v središču Nuklearne elektrarne Krško
in z radiem, ki je enak eni četrtini radia krožnega območja evakuacije
prebivalstva iz četrtega odstavka 3. člena uredbe;
7.    
Di povprečna oddaljenost središča jedrskega objekta od stalnega
prebivališča prebivalcev posamezne občine znotraj krožnega območja iz prejšnje
točke, ki se izračuna na naslednji način:
 ,
kjer je:
-      
Dj oddaljenost središča jedrskega objekta od stalnega
prebivališča posameznega prebivalca, 
-      
Hj prebivalec, ki ima stalno prebivališče znotraj krožnega
območja iz prejšnje točke, in 
-      
m število prebivalcev znotraj krožnega območja iz prejšnje točke.
8. člen
Ta uredba začne veljati 1. januarja 2009.«.