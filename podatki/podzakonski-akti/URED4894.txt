1. člen
Vzgojno-izobraževalni zavodi (vrtci, osnovne, srednje,
glasbene in višje šole, dijaški domovi, zavodi za vzgojo in izobraževanje otrok
s posebnimi potrebami ter drugi vzgojno-izobraževalni zavodi) imajo stalno
izobešeno zastavo Republike Slovenije.
2. člen
Na območjih, kjer živita italijanska oziroma madžarska
narodna skupnost, se izobesi tudi zastava narodne skupnosti, in sicer v
vzgojno-izobraževalnih zavodih, v katerih poteka vzgojno-izobraževalno delo v
italijanskem učnem jeziku, in v dvojezičnih vrtcih in šolah. V ostalih
vzgojno-izobraževalnih zavodih se na območjih, kjer živita italijanska oziroma
madžarska narodna skupnost, zastava narodne skupnosti lahko izobesi.
3. člen
Za izobešanje in razporejanje zastav v vzgojno-izobraževalnih
zavodih se uporablja Zakon o grbu, zastavi in himni Republike Slovenije ter o
slovenski narodni zastavi (Uradni list RS, št. 67/94) in Uredba o uporabi
zastave in himne Evropske unije v Republiki Sloveniji (Uradni list RS, št.
38/04). 
Ob državni zastavi in zastavi narodnostne skupnosti so lahko
stalno izobešene še slovenska narodna zastava, zastava Evropske unije, zastava
občine ter šolska zastava. Zastava Republike Slovenije je v tem primeru na
častnem mestu, torej levo.
4. člen
Z uveljavitvijo te uredbe preneha veljati Uredba o izobešanju
zastave Republike Slovenije v osnovnih in srednjih šolah (Uradni list RS, št.
111/00).
5. člen
Ta uredba začne veljati naslednji dan po objavi v Uradnem
listu Republike Slovenije.
Št. 00002-1/2008/6
Ljubljana, dne 8. maja 2008
EVA 2008-3311-0047
Vlada Republike Slovenije
Janez Janša l.r. 
Predsednik