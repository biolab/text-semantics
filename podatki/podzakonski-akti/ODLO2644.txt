1. člen
(1) Za kulturni spomenik državnega pomena se razglasita
enoti dediščine:
-       
Dornava – Park dvorca Dornava (EŠD 7876) in
-       
Dornava – Dvorec Dornava (EŠD 120) (v nadaljnjem besedilu: spomenik).
(2) Spomenik iz prejšnjega odstavka ima zaradi
kulturnih, krajinskih, umetnostno-arhitekturnih, zgodovinskih in drugih
izjemnih lastnosti poseben pomen za Republiko Slovenijo in je tako razglašen za
spomenik z lastnostmi arhitekturnega spomenika, kulturne krajine, spomenika
oblikovane narave in umetnostnega spomenika.
2. člen
Lastnosti, ki utemeljujejo razglasitev spomenika iz
prejšnjega člena za spomenik državnega pomena, so:
Dornavski park je največja slovenska baročna
parkovna zasnova iz 18. stoletja na Štajerskem in edina ohranjena celota z
nadstropnim baročnim dvorcem, ki je izhodišče in glavni poudarek kompozicije.
Enotno zasnovo poudarja skoraj dva km dolga os, ki se začne v drevoredu
pred dvorcem z znamenjem Brezmadežne in se konča ob reki Pesnici z znamenjem
sv. Janeza Nepomuka. Ob osi celote so predvrt z bogato okrašeno zidano ograjo;
za dvorcem pa 90 metrov dolg štiridelni parter s središčno postavljenim bazenom
z Neptunovim kipom in vrtnimi skulpturami, oranžerija z baročnima paviljonoma,
sadni vrt ter pahljačasto zasajeni drevoredi v smeri reke. Na prečni parkovni
osi zahodno od vrta pri oranžeriji je bilo umeščeno znamenje sv. Frančiška
Ksaverija. Ravninski baročni dvorec z dvoriščnima kriloma ima v nadstropju
bogate poslikave in s štukaturo okrašeno notranjost. Celota je edinstvena za
Slovenijo.
3. člen
(1) Dvorec Dornava obsega zemljišča s parcelnimi
številkami 1/3, 1/7, 71, 72, vse k. o. 384 Dornava.
(2) Park dvorca Dornava obsega zemljišča s parcelnimi
številkami *170, *6/1, 1/1, 1/3, 1/7, 1097, 1114 (vzhodni del vzdolž parcele
št. 1097, k. o. 384 Dornava), 1124 (vzhodni del vzdolž parcele
št. 807/10, k. o. 384 Dornava), 69/1, 69/5, 70/1, 70/2, 70/3, 70/4, 71,
72, 75/5, 75/7, 75/8, 756/3, 756/4 (del vzdolž parcele št. 1322, k. o. 384
Dornava), 759/2, 759/3, 77/11, 77/13, 77/14, 77/15, 77/16, 77/17, 77/18, 77/19,
77/20, 77/21, 77/4, 77/5, 798/4, 801/6, 802/1 (zahodni del do meje s parcelo
št. 1/3, k. o. 384 Dornava), 802/14, 802/5, 803/2, 807/10 (zahodni del do
vogalov s parcelama št. 803/1 in 1321, obe k. o. 384 Dornava), 834
(vzhodni del ob parceli št. 845, k. o. 384 Dornava), 845 (del ob severnem
in vzhodnem robu parcele št. 844, k. o. 384 Dornava), 847/2, 867, 868,
869, 870, 871, 873, 987 (vzhodni del vzdolž parcele št. 847/2, k. o. 384
Dornava), vse k. o. 384 Dornava.
(3) Meji spomenikov sta določeni na digitalnem
katastrskem načrtu (datoteka z dne 12. januarja 2022; izvorno merilo 1 :
1000 in 1 : 2880) in vrisani na temeljnem topografskem načrtu v merilu 1 :
6500. Izvirnika načrtov, ki sta sestavni del tega odloka, hranita ministrstvo,
pristojno za kulturno dediščino, in Javni zavod Republike Slovenije za varstvo
kulturne dediščine (v nadaljnjem besedilu: zavod).
(4) Vplivno območje spomenika obsega 300-metrski pas od
zarisane meje spomenika in je določeno zaradi presoje načrtovanja objektov ali
uporabe, ki bi s svojo namembnostjo, obliko ali velikostjo lahko negativno
vplivali na zaščitene funkcionalne in vizualne elemente spomenika.
4. člen
(1) Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih in zgodovinskih
vrednot v celoti, njihovi izvirnosti in neokrnjenosti,
-       
prepoved predelav vseh likovnih in tehničnih prvin stavb in elementov,
ki so ovrednoteni kot del spomenika,
-       
podrejanje vsake rabe in vseh posegov v park in njegove objekte ter
odprti prostor ohranjanju in vzdrževanju varovanih spomeniških lastnosti:
značilnega tlorisa, razporeda posameznih dreves in drugih rastlin, njihovih
združb in druge opreme parka, varovanje vedut na parkovno celoto in ohranitev pogledov
iz parka na širšo, nepozidano okolico, preprečevanje zaraščanja parkovnih osi,
-       
omogočanje predstavitve celote in posameznih zaščitenih elementov ter
dostopa javnosti v obsegu in na način, ki ne ogrožata varovanja spomenika in v
2. členu odloka navedenih posameznih elementov,
-       
prepoved postavljanja ali gradnje začasnih ali trajnih objektov,
vključno z nadzemno in podzemno infrastrukturo ter nosilci reklam, razen kadar
so ti potrebni za uporabo, delovanje, ohranjanje in prezentacijo spomenika ter
v skladu s kulturnovarstvenimi pogoji zavoda,
-       
prepoved vožnje z motornimi vozili na zaščitenem območju, razen za
vzdrževanje, oskrbo, raziskovanje, intervencije in zagotavljanje organizirane
dostopnosti spomenika.
(2) Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih in
zgodovinskih vrednot spomenika,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in
situ, v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5. člen
Za vsako spremembo funkcije spomenika ali njegovega dela in
za vse posege v spomenik, njegove dele ali zemljišče ali v vplivno območje
spomenika je treba predhodno izpolniti kulturnovarstvene pogoje in pridobiti
kulturnovarstveno soglasje zavoda.
6. člen
Izvajanje tega odloka nadzira inšpektorat, pristojen za
kulturno dediščino.
PREHODNA IN KONČNI DOLOČBI
7. člen
(1) V skladu s tretjim odstavkom 13. člena Zakona o
varstvu kulturne dediščine (Uradni list RS, št. 16/08, 123/08, 8/11 –
ORZVKD39, 90/12, 111/13, 32/16 in 21/18 – ZNOrg) se v zemljiški knjigi po
uradni dolžnosti zaznamuje status kulturnega spomenika na vseh nepremičninah,
navedenih v prvem in drugem odstavku 3. člena tega odloka.
(2) Ob zaznambi statusa kulturnega spomenika iz
prejšnjega odstavka se v zemljiški knjigi izbriše zaznamba kulturnega spomenika
na podlagi Odloka o razglasitvi Dvorca in parka Dornava za kulturni spomenik
državnega pomena (Uradni list RS, št. 81/99, 22/02 in 16/08 – ZVKD-1).
8. člen
Z dnem uveljavitve tega odloka preneha veljati Odlok o
razglasitvi Dvorca in parka Dornava za kulturni spomenik državnega pomena
(Uradni list RS, št. 81/99, 22/02 in 16/08 – ZVKD-1).
9. člen
Ta odlok začne veljati naslednji dan po objavi v Uradnem
listu Republike Slovenije.
Št. 00704-93/2022
Ljubljana, dne 9. marca 2022
EVA 2022-3340-0002
Vlada Republike Slovenije
Janez Janša
predsednik