I.
Po uskladitvi v februarju znaša starostna oziroma družinska pokojnina,
odmerjena po Zakonu o starostnem zavarovanju kmetov (Uradni list SRS, št. 30/79
in 1/82) – v nadaljevanju: zakon o SZK, od 1. januarja 2010 dalje 231,47 eur.
Po uskladitvi v februarju znaša starostna pokojnina kmeta borca
NOV pred 9. 9. 1943 oziroma pred 13. 10. 1943 oziroma njegovega zakonca,
odmerjena po zakonu o SZK, od 1. Januarja 2010 dalje 462,93 eur.
II.
Razlika med pokojninami, določenimi s tem sklepom in že izplačanimi
pokojninami po Sklepu o znesku starostne pokojnine kmetov (Uradni list RS, št.
15/09), se obračuna pri izplačilih teh pokojnin za februar 2010.
III.
Ta sklep začne veljati naslednji dan po objavi v Uradnem listu
Republike Slovenije.
Št. 030-4/2010
Ljubljana, dne 16. februarja 2010
EVA 2010-2611-0054
Svet Zavoda za pokojninsko
in invalidsko zavarovanje Slovenije
Anka Tominšek l.r.
Predsednica