I
Celotno ozemlje Republike Slovenije se za izvajanje
Izvedbenega sklepa Komisije (EU) 2018/1136 z dne 10. avgusta 2018 o ukrepih za
zmanjšanje tveganja in poostrenih biovarnostnih ukrepih ter sistemih zgodnjega
odkrivanja glede tveganj, ki jih pomenijo divje ptice za prenos virusov
visokopatogene aviarne influence na perutnino (UL L št. 205 z dne 14. 8. 2018,
str. 48) opredeli kot območje z izrazitim tveganjem za vnos virusov
visokopatogene aviarne influence na gospodarstva (v nadaljnjem besedilu:
območje z visokim tveganjem).
II
Na območju z visokim tveganjem se izvajajo naslednji ukrepi:
1.     
perutnino in ptice v ujetništvu se:
- 
zadržuje v zaprtih prostorih oziroma na način, da se prepreči stik s
prostoživečimi pticami, predvsem vodnimi; zaradi dobrobiti se lahko vodni
perutnini omogoči dostop do vode, vendar je pri tem treba preprečiti fizični
stik s prostoživečimi pticami, predvsem vodnimi,
- 
krmi in napaja v zaprtih oziroma pokritih prostorih;
2.     
oskrbovanje perutnine in ptic v ujetništvu z vodo iz površinskih vodnih
zajetij, do katerih imajo dostop prostoživeče vodne ptice, je dovoljeno po
obdelavi vode, ki zagotavlja inaktivacijo virusov aviarne influence (kot je
prekuhavanje, uporaba filtrov, UV razkuževanja ali kemijskih substanc, npr.
kloriranje);
3.     
prepoved krmljenja prostoživečih vodnih ptic; s tem se zmanjša
nepotrebno zadrževanje ptic na posameznih mestih in možnost prenosa virusa med
njimi ter na perutnino in ptice v ujetništvu preko kontaminirane obutve in
obleke;
4.     
prepoved zbiranja perutnine in drugih ptic v ujetništvu na trgih,
predstavah, razstavah in kulturnih prireditvah, razen če se taki dogodki
organizirajo in izvedejo tako, da je tveganje širjenja virusov s ptic, ki bi
bile lahko okužene, na druge ptice kar najbolj zmanjšano.
III
Z dnem uveljavitve tega sklepa preneha veljati Začasni sklep
o ukrepih zaradi aviarne influence pri prostoživečih pticah v Sloveniji, št.
U3440-2/2020/25, z dne 4. decembra 2020, ki je objavljen na spletni strani
Uprave za varno hrano, veterinarstvo in varstvo rastlin.
IV
Ta sklep začne veljati naslednji dan po objavi v Uradnem
listu Republike Slovenije.
Št. 007-537/2020
Ljubljana, dne 16. decembra 2020
EVA 2020-2330-0142
Dr. Jernej Drofenik
v. d. generalnega direktorja
Uprave za varno hrano,
veterinarstvo in varstvo rastlin