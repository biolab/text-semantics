I. SPLOŠNE DOLOČBE
1. člen
(vsebina)
(1) Ta uredba določa ukrepe kmetijske
strukturne politike in kmetijske politike razvoja podeželja in vrste pomoči za
izvajanje:
-      
Uredbe Komisije (ES), št. 1857/2006 z dne
15. decembra 2006 o uporabi členov 87 in 88 Pogodbe pri državni pomoči za mala in srednje velika podjetja, ki se ukvarjajo s proizvodnjo kmetijskih
proizvodov, in o spremembi Uredbe (ES) št. 70/2001 (UL L št. 358 z dne
16. 12. 2006, str. 3), (v nadaljnjem besedilu: Uredba 1857/2006/ES) in
-      
Uredbe Komisije (ES) št. 1998/2006 z dne
15. decembra 2006 o uporabi členov 87 in 88 Pogodbe pri pomoči de minimis (UL L št. 379 z dne 18. 12. 2006, str. 5), (v nadaljnjem besedilu:
Uredba 1998/2006/ES).
(2) S to uredbo se določajo
upravičenci, upravičeni stroški, pogoji, merila, postopki, višina sredstev ter
finančna merila za izvajanje ukrepov iz prejšnjega odstavka.
II. UKREPI KMETIJSKE STRUKTURNE POLITIKE IN KMETIJSKE
POLITIKE RAZVOJA PODEŽELJA
2. člen
(vrste ukrepov)
Za uresničevanje ciljev trajnostnega
razvoja kmetijstva se sredstva za ukrepe kmetijske strukturne politike in
kmetijske politike razvoja podeželja namenijo za naslednje ukrepe:
a)  državne pomoči – skupinske izjeme v kmetijstvu:
-
pomoč za dokončanje komasacijskih postopkov,
-
podpora strokovnim prireditvam, stanovskemu in
interesnemu združevanju,
b)  pomoči – de minimis:
-
podpora strokovnim prireditvam, stanovskemu in
interesnemu združevanju.
3. člen
(pomen izrazov)
Izrazi, uporabljeni v tej uredbi, imajo
naslednji pomen:
1.    
»kmetijski proizvod« pomeni proizvode iz
seznama v Prilogi I Pogodbe o ustanovitvi Evropske skupnosti, razen ribiških
proizvodov in proizvodov iz ribogojstva, zajetih v Uredbi Sveta (ES) št.
104/2000 z dne 17. decembra 1999 o skupni ureditvi trgov za ribiške
proizvode in proizvode iz ribogojstva (UL L št. 17 z dne 21. 1. 2000, str.
22), zadnjič spremenjeni z Uredbo Sveta (ES) št. 1759/2006 z dne
28. novembra 2006 o spremembi Uredbe (ES) št. 104/2000 o skupni
ureditvi trgov za ribiške proizvode in proizvode iz ribogojstva (UL L št. 335 z
dne 1. 12. 2006, str. 3), proizvode, ki se uvrščajo pod oznake KN 4502, 4503 in 4504 (plutasti izdelki), ter proizvode, ki posnemajo ali nadomeščajo mleko in mlečne
proizvode, kakor je navedeno v drugem odstavku, 3. točke, Priloge XII Uredbe
Sveta (ES) št. 1234/2007 z dne 22. oktobra 2007 o vzpostavitvi skupne
ureditve kmetijskih trgov in o posebnih določbah za nekatere kmetijske
proizvode (''Uredba o enotni SUT'') (UL L št. 299 z dne 16. 11. 2008, str
1), zadnjič spremenjene z Uredbo Komisije (ES) št. 183/2009 z dne
6. marca 2009 o spremembi Priloge VI k Uredbi Sveta (ES)
št. 1234/2007 v zvezi s prilagoditvijo kvot za tržno leto 2009/2010 v
sektorju sladkorja (UL L št. 63 z dne 7. 3. 2009, str. 9);
2.    
»predelava kmetijskih proizvodov« pomeni vsak
postopek na kmetijskem proizvodu, po katerem proizvod ostane kmetijski
proizvod, razen dejavnosti na kmetiji, potrebnih za pripravo živalskega ali
rastlinskega proizvoda za prvo prodajo;
3.    
»trženje kmetijskih proizvodov« pomeni imeti na
zalogi ali razstavljati z namenom prodaje, ponudbe za prodajo, dobave ali
katerega koli drugega načina dajanja v promet razen prve prodaje primarnega
proizvajalca prodajnemu posredniku ali predelovalcu in vsake dejavnosti
priprave proizvoda za tako prvo prodajo; prodaja, ki jo opravi primarni
proizvajalec končnemu potrošniku, se šteje za trženje, če se opravlja v
ločenih, za to namenjenih prostorih;
4.    
»mala in srednje velika podjetja (MSP)« so podjetja,
kot so opredeljena v 2. členu Uredbe Komisije (ES) št. 800/2008 z dne
6. avgusta 2008 o razglasitvi nekaterih vrst pomoči za združljive s
skupnim trgom z uporabo členov 87 in 88 Pogodbe (Uredba o splošnih skupinskih
izjemah) (UL L št. 214 z dne 9. 8. 2008, str. 3), (v nadaljnjem besedilu:
Uredba 800/2008/ES).
III. DRŽAVNE POMOČI – SKUPINSKE IZJEME V KMETIJSTVU DODELJENE
V SKLADU Z UREDBO 1857/2006/ES
1. Ukrep: Pomoč za dokončanje
komasacijskih postopkov
4. člen
(predmet podpore)
(1) Predmet podpore je dodelitev
nepovratnih sredstev za dokončanje komasacijskih postopkov v skladu s 13.
členom Uredbe 1857/2006/ES.
(2) V okviru tega ukrepa se
financirajo pravna in upravna dela, vključno s stroški pregleda, ki so vezana
na dokončanje komasacijskih postopkov.
5. člen
(vlagatelji in upravičenci)
(1) Vlagatelji so fizične ali pravne
osebe, ki kandidirajo za pridobitev sredstev po tej uredbi in so usposobljene
za dela, ki so predmet podpore iz prejšnjega člena, in imajo stalno
prebivališče ali sedež v Republiki Sloveniji.
(2) Upravičenci do pomoči so
komasacijski udeleženci, ki so fizične ali pravne osebe, ki se ukvarjajo s
primarno proizvodnjo kmetijskih proizvodov in izpolnjujejo pogoje, glede
velikosti podjetja, opredeljene prilogi I Uredbe 800/2008/ES.
6. člen
(pogoji za pridobitev sredstev)
(1) Pogoj za odobritev sredstev
vlagateljem iz prejšnjega člena je izbira izvajalca del po predpisih javnega
naročanja.
(2) Postopek izbire izvajalca izvede
Agencija Republike Slovenije za kmetijske trge in razvoj podeželja (v
nadaljnjem besedilu: Agencija) oziroma pristojna upravna enota na podlagi
pooblastila Agencije.
(3) Seznam območij, ki so vključena v
Program dokončanja komasacijskih postopkov, s sklepom, ki se objavi na spletni
strani Ministrstva za kmetijstvo, gozdarstvo in prehrano (v nadaljnjem
besedilu: Ministrstvo), določi minister, pristojen za kmetijstvo.
(4) Z vsakoletnim programom dokončanja
komasacijskih postopkov se določijo prednostne komasacije, ki se bodo podpirale
v tekočem letu, in sicer do porabe sredstev.
(5) Vsakoletni program dokončanja
komasacijskih postopkov pripravi Agencija in ga potrdi direktor Agencije s
soglasjem ministra, pristojnega za kmetijstvo.
7. člen
(finančne določbe)
(1) Podpora za stroške pravnih in
upravnih postopkov, vključno s stroški pregleda, znaša do 100 odstotkov
dejansko nastalih stroškov.
(2) Za te namene se dodelijo
nepovratna sredstva:
a)  za
leto 2009 do višine 75.000 eurov,
b)  za leto 2010 do višine 75.000 eurov,
c)  za leto 2011 do višine 100.000 eurov.
2. Ukrep: Podpora strokovnim
prireditvam, stanovskemu in interesnemu združevanju
8. člen
(predmet podpore)
Predmet podpore je:
a)  sofinanciranje delovanja neprofitnih združenj, povezovanje širšega
pomena za kmetijstvo in podeželje, ki povezujejo društva podeželske mladine,
podeželskih žensk in sindikat kmetov, ki so registrirana ter delujejo na
celotnem območju Republike Slovenije;
b)  sofinanciranje delovanja nevladnih in neprofitnih oblik sodelovanja
kmetov v zvezah, združenjih in društvih, povezanih s kmetijstvom, ki pomagajo
pri izvajanju strokovnih prireditev, informiranju in usposabljanju podeželskega
prebivalstva na področju primarne proizvodnje kmetijskih proizvodov, ki so
registrirana kot društva in delujejo na celotnem območju Republike Slovenije v
skladu s 15. členom Uredbe 1857/2006/ES;
c)  sofinanciranje delovanja različnih nevladnih in neprofitnih oblik
sodelovanja kmetov in drugih neprofitnih združenj in društev, povezanih s
kmetijstvom, ki pomagajo pri izvajanju strokovnih prireditev, informiranju in
usposabljanju podeželskega prebivalstva na področju primarne proizvodnje
kmetijskih proizvodov, ki so registrirana kot društva in delujejo na ožjem
območju Republike Slovenije v skladu s 15. členom Uredbe 1857/2006/ES.
9. člen
(postopek dodelitve sredstev iz točke a)
prejšnjega člena)
Predmet podpore iz točke a) prejšnjega
člena je izvzet iz priglašanja in poročanja v skladu z Uredbo 1857/2006/ES.
10. člen
(upravičeni stroški)
Upravičeni stroški iz tega ukrepa:
a)  za upravičence iz točke a) predmeta podpore 8. člena so:
-
stroški ustrezne infrastrukture za delovanje
(najem prostorov oziroma nakup opreme),
-
materialni stroški in stroški dela pisarne ter
organov,
-
stroški članarin v mednarodnih organizacijah,
b)  za upravičence iz točk b) in c) predmeta podpore 8. člena so:
-
stroški, povezani z izobraževanjem in
usposabljanjem kmetov in delavcev na kmetijskih gospodarstvih (najemnine za
prostore, honorarji predavateljev, drugi materialni stroški za izvedbo
izobraževanja),
-
stroški, povezani z organizacijo forumov za
izmenjavo znanj med kmetijskimi gospodarstvi, tekmovanj, razstav in sejmov ter
sodelovanje na njih (stroški udeležbe, publikacij, potni stroški, najemnine
razstavnih prostorov),
-
stroški publikacij, kot so predstavitve,
katalogi ali spletišča, ki predstavljajo dejanske podatke o proizvajalcih iz
dane regije ali proizvajalcih danega proizvoda, pri čemer morajo biti
informacije in predstavitve nevtralne, zadevni proizvajalci pa morajo imeti
enake možnosti, da so predstavljeni v publikaciji.
11. člen
(vlagatelj, upravičenci, prejemnik sredstev)
(1) Vlagatelj je fizična ali pravna
oseba, ki kandidira za pridobitev sredstev po tej uredbi in zastopa nevladno
organizacijo, neprofitno združenje ali drugo neprofitno obliko sodelovanja
kmetov v združenjih.
(2) Upravičenci do subvencioniranih
storitev so subjekti, ki se ukvarjajo s primarno proizvodnjo kmetijskih
proizvodov in izpolnjujejo pogoje za mala in srednje velika podjetja,
opredeljene v prilogi I Uredbe 800/2008/ES.
(3) Prejemnik sredstev je nevladna
organizacija, neprofitno združenje ali druga neprofitna oblika sodelovanja
kmetov v združenjih, ki je za zagotavljanje subvencioniranih storitev prejela
sredstva po tej uredbi.
12. člen
(pogoji za pridobitev sredstev)
(1) Pogoji za pridobitev sredstev iz
tega ukrepa so:
-      
predložitev dokazil o zastopanosti čim večjega
števila aktivnega članstva,
-      
predložitev dokazil o zagotavljanju čim širše
predstavitve dejavnosti na področju primarne proizvodnje kmetijskih proizvodov
kmetijskim uporabnikom in javnosti,
-      
predložitev dokazil o izvajanju izobraževanja
na področju primarne proizvodnje kmetijskih proizvodov,
-      
predložitev dokazil o delovanju na področju
kmetijskega sektorja.
(2) Vlagatelj iz točke a) 8. člena
lahko kandidira tudi na predmet podpore iz točke b) 8. člena.
(3) Vlagatelj iz točk b) ali c) 8.
člena lahko kandidira samo na enega od predmetov podpore iz točk b) ali c) 8.
člena.
(4) Prejemniki sredstev upravičencem
ne smejo pogojevati dostopa do subvencioniranih storitev s članstvom v svoji
organizaciji. Morebitni prispevki nečlanov za kritje upravnih stroškov
organizacije morajo biti omejeni na sorazmerne stroške za storitve, ki jih
organizacija zagotavlja.
(5) Podrobnejši pogoji in merila za
dodelitev sredstev, postopki, dokazila, upravičeni stroški ter način
uveljavljanja in koriščenja sredstev se opredelijo v javnem razpisu.
13. člen
(finančne določbe)
(1) Višina sredstev:
a)  za upravičence iz točke a) 8. člena te uredbe:
-
za leto 2009 znaša do višine 90.000 eurov,
-
za leto 2010 znaša do višine 90.000 eurov,
-
za leto 2011 znaša do višine 90.000 eurov;
b)  za upravičence iz točke b) 8. člena te uredbe:
-
za leto 2009 znaša do višine 61.409 eurov,
-
za leto 2010 znaša do višine 61.409 eurov,
-
za leto 2011 znaša do višine 61.409 eurov;
c)  za upravičence iz točke c) 8. člena te uredbe:
-
za leto 2009 znaša do višine 39.643 eurov,
-
za leto 2010 znaša do višine 39.643 eurov,
-
za leto 2011 znaša do višine 39.643 eurov.
(2) Delež dodeljenih sredstev iz točke
a) prvega odstavka tega člena znaša do 100 odstotkov upravičljivih stroškov.
Delež dodeljenih sredstev iz točk b) in c) prvega odstavka tega člena znaša do 70
odstotkov upravičljivih stroškov.
(3) Delež dodeljenih pomoči iz vseh
javnih virov za namene tega člena znaša do 100 odstotkov upravičljivih
stroškov.
(4) Pomoč se za upravičence iz točk b)
in c) 8. člena dodeli v obliki subvencioniranih storitev in ne sme vključevati
neposrednih plačil denarja proizvajalcem.
(5) Višina razpisanih sredstev iz
prvega odstavka tega člena se za tekoče leto zniža za vrednost pozitivno
rešenih pritožb iz predhodnega leta.
3. (črtan)
14. člen
(črtan)
15. člen
(črtan)
16. člen
(črtan)
17. člen
(črtan)
18. člen
(črtan)
IV. POMOČI – DE MINIMIS
1. (črtan)
19. člen
(črtan)
20. člen
(črtan)
21. člen
(črtan)
22. člen
(črtan)
23. člen
(črtan)
2. Ukrep: Podpora strokovnim
prireditvam, stanovskemu in interesnemu združevanju
24. člen
(predmet podpore)
Predmet podpore je:
a)  dodelitev nepovratnih sredstev za delovanje nevladnim in
neprofitnim oblikam sodelovanja kmetov v zvezah, združenjih in društvih,
povezanih s kmetijstvom, ki pomagajo pri izvajanju strokovnih prireditev,
informiranju in usposabljanju podeželskega prebivalstva na področju predelave,
trženja in s kmetijstvom povezanim delovanjem na podeželju, ki niso predmet
primarne proizvodnje kmetijskih proizvodov, ki so registrirana kot društva in
delujejo na celotnem območju Republike Slovenije;
b)  dodelitev nepovratnih sredstev za delovanje različnim nevladnim in
neprofitnim oblikam sodelovanja kmetov in drugih neprofitnih združenj in
društev, povezanih s kmetijstvom, ki pomagajo pri izvajanju strokovnih prireditev,
informiranju in usposabljanju podeželskega prebivalstva na področju predelave,
trženja in s kmetijstvom povezanim delovanjem na podeželju, ki niso predmet
primarne proizvodnje kmetijskih proizvodov, ki so registrirana kot društva in
delujejo na ožjem območju Republike Slovenije.
25. člen
(upravičeni stroški)
Upravičeni stroški iz tega ukrepa za
upravičence iz prejšnjega člena so:
-      
stroški, povezani z izobraževanjem in
usposabljanjem (najemnine za prostore, honorarji predavateljev, materialni
stroški za izvedbo izobraževanja),
-      
stroški, povezani z organizacijo forumov za
izmenjavo znanj med kmetijskimi gospodarstvi, tekmovanj, razstav in sejmov ter
sodelovanje na njih (stroški udeležbe, publikacij, potni stroški, najemnine
razstavnih prostorov),
-      
predstavitve,
katalogi, spletišča, ki predstavljajo dejanske podatke o proizvajalcih ali
proizvajalcih danega proizvoda, v katerih morajo biti informacije in
predstavitve nevtralne in v katerih imajo proizvajalci enake možnosti za
predstavitev.
26. člen
(vlagatelj, upravičenec, prejemnik
sredstev)
(1) Vlagatelj je fizična ali pravna
oseba, ki kandidira za pridobitev sredstev po tej uredbi in zastopa nevladno
organizacijo, neprofitno združenje ali drugo neprofitno obliko sodelovanja
kmetov v združenjih.
(2) Upravičenec je nevladna
organizacija, neprofitno združenje ali druga neprofitna oblika sodelovanja
kmetov v združenjih, ki so ji odobrena sredstva po tej uredbi.
(3) Prejemnik sredstev je upravičenec,
ki je za izvedene dejavnosti prejel sredstva po tej uredbi.
27. člen
(pogoji za pridobitev sredstev)
(1) Pogoji za pridobitev sredstev iz
tega ukrepa so:
-      
predložitev dokazil o zastopanosti čim večjega
števila aktivnega članstva,
-      
predložitev dokazil o zagotavljanju čim širše
predstavitve kmetijskim uporabnikom in javnosti,
-      
predložitev dokazil o izvajanju izobraževanja s
kmetijstvom povezane predelave, trženja in drugim delovanjem na podeželju,
-      
predložitev dokazil o delovanju na področju s
kmetijstvom povezanimi dejavnostmi.
(2) Vlagatelj lahko kandidira samo na enega
od predmetov podpore iz 24. člena te uredbe.
(3) Podrobnejši pogoji in merila za
dodelitev sredstev, postopki, dokazila, upravičeni stroški ter način
uveljavljanja in koriščenja sredstev se opredelijo v javnem razpisu.
28. člen
(finančne določbe)
(1) Višina sredstev:
a)  za upravičence iz točke a) 24. člena te uredbe:
-
za leto 2009 znaša do višine 61.409 eurov,
-
za leto 2010 znaša do višine 61.409 eurov,
-
za leto 2011 znaša do višine 61.409 eurov;
b)  za upravičence iz točke b) 24. člena te uredbe:
-
za leto 2009 znaša do višine 39.643 eurov,
-
za leto 2010 znaša do višine 39.643 eurov,
-
za leto 2011 znaša do višine 39.643 eurov.
(2) Sredstva se dodeljujejo v skladu z
Uredbo 1998/2006/ES. Delež dodeljene pomoči iz točk a) in b) prvega odstavka
tega člena znaša do 70 odstotkov upravičljivih stroškov.
(3) Zgornja višina upravičenih
stroškov po posameznih skupinah stroškov se določi z javnim razpisom.
(4) Za iste upravičene stroške, za
katere je že bila dodeljena druga pomoč, ne bo dodeljena tudi pomoč de
minimis, če bi bile s takšnim združevanjem presežene predpisane
intenzivnosti pomoči. Skupna pomoč de minimis, odobrena skupini
proizvajalcev, ne sme presegati 200.000 eurov v katerem koli obdobju treh
proračunskih let.
(5) Višina razpisanih sredstev iz
prvega odstavka tega člena se za tekoče leto zniža za vrednost pozitivno
rešenih pritožb iz predhodnega leta.
V. POSTOPEK ZA PRIDOBITEV SREDSTEV
29. člen
(javni razpisi)
(1) Sredstva po tej uredbi se dodelijo
na podlagi zaprtega javnega razpisa, razen za ukrep Pomoč za dokončanje
komasacijskih postopkov, ki se dodelijo na podlagi 6. člena te uredbe.
(2) Postopke za dodelitev in izplačila
sredstev izvede Agencija.
(3) Ministrstvo pripravi javne razpise
in jih objavi v Uradnem listu Republike Slovenije. V okviru javnega razpisa za
posamezen ukrep so sredstva lahko razdeljena po posameznih namenih znotraj
ukrepa, ciljih ukrepa ali skupinah posameznih upravičencev, vloge za ta namen
pa se ločeno uvrščajo na sezname prejetih in popolnih vlog.
(4) Vlagatelji iz prvega odstavka 11. člena
2. Ukrepa: Podpora strokovnim prireditvam, stanovskemu in interesnemu
združevanju iz poglavja III. Državne pomoči – skupinske izjeme v kmetijstvu
dodeljene v skladu z Uredbo 1857/2006/ES, ki kandidirajo za predmet podpore iz
točke b) in c) 8. člena te uredbe in vlagatelji iz prvega odstavka 26. člena 2.
Ukrepa: Podpora strokovnim prireditvam, stanovskemu in interesnemu združevanju
iz poglavja IV. Pomoči – de minimis, ki kandidirajo za predmet podpore iz točke
a) in b) 24. člena te uredbe, lahko kandidirajo za pridobitev sredstev samo iz
enega od teh dveh ukrepov.
30. člen
(odločitev o vlogah)
(1) Vloge za javni razpis je treba
poslati priporočeno po pošti ali oddati na vložišču Agencije.
(2) Če vlagatelj pošlje vlogo
priporočeno po pošti, jo mora poslati na naslov Agencije, Dunajska 160, 1000
Ljubljana.
(3) Vloga iz prvega odstavka tega
člena se vlaga pisno na obrazcu, ki je dostopen na spletni strani Agencije in
Ministrstva. Sestavni deli vloge morajo biti speti ali vloženi v mapo po
vrstnem redu. Na ovojnici vloge mora biti razviden datum in čas (ura, minuta)
oddaje vloge na pošti, kar označi pošta, ali vložišča Agencije, naslov
vlagatelja in oznaka javnega razpisa, na katerega se prijavlja. Vloge z
nepravilno označenimi ovojnicami se ne obravnavajo in se vrnejo vlagateljem.
(4) Agencija odpira in obravnava vloge
ter zahteva odpravo pomanjkljivosti ob sočasni obravnavi vlog.
(5) Prepozno prispele vloge se
zavržejo.
31. člen
(obravnava vlog)
(1) Odpiranje vlog ni javno. Prispele
vloge obravnava Agencija in jih, če posamezen ukrep to določa, tudi oceni.
(2) Odpirajo se samo v roku
dostavljene, pravilno izpolnjene in označene kuverte, ki vsebujejo vloge.
(3) Po odprtju vloge se preveri njena
popolnost. Vloga je popolna in se šteje za razumljivo, ko so priloženi vsi
zahtevani dokumenti in je zahteva stranke jasna. Če si podatki iz vloge in
prilog nasprotujejo, se vloga zavrne zaradi neizpolnjevanja pogojev.
(4) Če je vloga nepopolna ali
nerazumljiva, mora Agencija najkasneje v roku treh mesecev od vložitve vloge od
vlagatelja zahtevati, da pomanjkljivosti odpravi.
(5) Agencija lahko vlagatelja pred
pisno zahtevo za odpravo pomanjkljivosti opozori na pomanjkljivosti po telefonu
ali na drug primeren način, če to prispeva k lažjemu uresničevanju pravic
vlagateljev. Če vlagatelj odpravi pomanjkljivosti po telefonu, uradna oseba o
tem napravi uradni zaznamek. Če vlagatelj kljub opozorilu iz prvega stavka tega
odstavka ne odpravi pomanjkljivosti, pristojni organ pisno zahteva od
vlagatelja, da pomanjkljivosti odpravi. Rok za dopolnitev vloge je osem dni od
dneva vročitve poziva k dopolnitvi. Pristojni organ morebitne odprave
pomanjkljivosti vloge, poslane po roku, pri odločanju ne upošteva.
(6) Po prejetju na Agencijo se
dopolnjena vloga ponovno pregleda. Nepopolne vloge, ki jih vlagatelji v
navedenem roku ne dopolnijo, se s sklepom zavržejo. Če se med postopkom
preverjanja pregleda popolnosti ugotovi, da vloga vsebinsko ni ustrezna, se
zavrne.
(7) Vloge, ki so popolne, vsebinsko
ustrezne in izpolnjujejo vse pogoje, se ocenijo na podlagi meril določenih z
javnim razpisom.
(8) Izberejo se projekti, ki so na
podlagi ocene dosegli spodnjo, vstopno mejo točk.
(9) Če skupna višina zaprošenih
sredstev presega razpoložljiva sredstva, določena za posamezen ukrep iz te
uredbe, se sredstva na posameznega upravičenca proporcionalno znižajo, na
podlagi ponderiranja popolnih vlog.
32. člen
(izdaja odločbe)
(1) Sredstva se upravičencu oziroma
prejemniku sredstev odobrijo z odločbo o pravici do sredstev. Odločbo izda
predstojnik Agencije.
(2) Pomoči, dodeljene po Uredbi
1857/2006/ES, ne smejo biti dodeljene pred objavo identifikacijske številke
prošnje za izvzetje na spletni strani Generalnega direktorata za kmetijstvo in
razvoj podeželja Komisije Evropskih skupnosti.
(3) Pomoči iz III. poglavja te uredbe,
razen pomoči iz točke a) 8. člena te uredbe, se odobrijo le za dejavnosti ali
storitve, ki so opravljene oziroma prejete po izdelavi in objavi zadevne sheme
pomoči skladno z Uredbo 1857/2006/ES.
(4) Zoper odločbo Agencije je dopustna
pritožba v 15 dneh od dneva njene vročitve. Pritožba se vloži pisno.
33. člen
(kumulacija pomoči – skupinske izjeme)
(1) Najvišji zneski pomoči, določeni z
Uredbo 1857/2006/ES, se uporabljajo ne glede na to, ali se podpora za projekt
ali dejavnost v celoti financira iz državnih sredstev ali pa se delno financira
iz sredstev Evropske skupnosti.
(2) V zvezi z istimi upravičenimi
stroški se pomoč po tej uredbi, izvzeta z Uredbo 1857/2006/ES, ne sme
kumulirati z drugo državno pomočjo po prvem odstavku 87. člena Pogodbe o
ustanovitvi Evropske skupnosti ali s finančnimi prispevki držav članic,
vključno s tistimi iz drugega pododstavka prvega odstavka 88. člena Uredbe
1698/2005/ES, ali s finančnimi sredstvi Evropske skupnosti v zvezi z nekaterimi
upravičenimi stroški, če bi bila s tako kumulacijo presežena največja dovoljena
intenzivnost pomoči določena z Uredbo 1857/2006/ES.
(3) Pomoč po tej uredbi, izvzeta z
Uredbo 1857/2006/ES, se ne sme kumulirati s podporo de minimis na
podlagi Uredbe (ES) št. 1535/2007 z dne 20. decembra 2007 o uporabi členov
 87 in 88 Pogodbe ES pri pomočeh de minimis v sektorju kmetijske
proizvodnje (UL L št 337 z dne 21. 12. 2007, str. 35) glede na iste
upravičene odhodke ali naložbeni projekt, če bi bila s tako kumulacijo
presežena intenzivnost pomoči, določena v Uredbi 1857/2006/ES.
34. člen
(omejitev sredstev)
Sredstva se ne dodelijo za izvajanje
ukrepov zunaj Republike Slovenije.
35. člen
(obveznosti prejemnika sredstev)
(1) Prejemniki sredstev (firma ali ime
in priimek) in opis namena dodeljenih javnih sredstev ter znesek odobrenih
javnih sredstev se objavijo na spletni strani Ministrstva.
(2) Prejemnik sredstev mora imeti za
nakazilo dodeljenih sredstev odprt transakcijski račun v Republiki Sloveniji.
(3) Vse dejavnosti morajo biti končane
pred vložitvijo zadnjega zahtevka za izplačilo.
36. člen
(nepravilnosti, sankcije in vrnitev
sredstev)
(1) Prejemnik sredstev ni upravičen do
kandidiranja za sredstva iz ukrepov politike razvoja podeželja, razen za
kmetijskookoljske ukrepe in ukrepe izravnalnih plačil za območja z omejenimi
dejavniki po predpisih Skupnosti o razvoju podeželja, naslednjih pet let od
dneva izdaje odločbe o pravici do sredstev, če:
1.    
ne izpolnjuje zahtev iz te uredbe in odločbe o
pravici do sredstev ali
2.    
je sredstva pridobil nezakonito, na podlagi
lažnih podatkov ali lažnih izjav,
3.    
ali sredstva uporablja v nasprotju z namenom,
za katerega so mu bila dodeljena.
(2) V primeru iz prejšnjega odstavka
Agencija izda odločbo, s katero zahteva vračilo dodeljenih sredstev skupaj z
zakonitimi zamudnimi obrestmi od dneva prejema sredstev.
(3) Ne glede na določbe drugega
odstavka tega člena prejemniku sredstev ni treba vrniti vseh že pridobljenih
sredstev zlasti v naslednjih primerih višje sile ali izrednih okoliščin:
1.    
smrt prejemnika sredstev,
2.    
dolgotrajna nezmožnost prejemnika sredstev za
delo,
3.    
razlastitev velikega dela kmetijskega
gospodarstva, če tega ni bilo mogoče pričakovati na dan sprejetja obveznosti,
4.    
huda naravna nesreča, ki resno prizadene
kmetijsko zemljišče gospodarstva,
5.    
uničenje hlevov na kmetijskem gospodarstvu
zaradi nesreče,
6.    
kužna živalska bolezen, ki prizadene vso
kmetovo živino ali njen del,
7.    
kužna rastlinska bolezen, ki prizadene kmetove
rastline.
(4) O primerih višje sile ali izrednih
okoliščinah mora upravičenec ali njegova pooblaščena oseba pisno obvestiti
pristojni organ in predložiti ustrezna dokazila v desetih delovnih dneh od
dneva, ko je upravičenec oziroma njegova pooblaščena oseba to zmožna storiti.
37. člen
(hramba dokumentacije)
Prejemniki sredstev in Agencija morajo vso
dokumentacijo, ki je bila podlaga za pridobitev sredstev po tej uredbi,
vključno s podatki, da ima podjetje status malega ali srednje velikega podjetja
(MSP), hraniti vsaj še deset let od datuma dodelitve pomoči.
VI. PRIDOBITEV PODATKOV IZ URADNIH EVIDENC
38. člen
(pridobitev podatkov iz uradnih evidenc)
Potrdila, izpiske in druge podatke o
dejstvih iz uradnih evidenc, ki jih vodijo upravni in drugi državni organi,
organi lokalnih skupnosti ali nosilci javnih pooblastil, ki jih je treba
priložiti zahtevku kot dokazilo na podlagi te uredbe, pridobi organ, ki odloča
o zahtevku upravičenca.
VII. VLAGANJE ZAHTEVKOV ZA IZPLAČILO SREDSTEV
39. člen
(vlaganje zahtevkov za izplačilo sredstev)
(1) Za izplačila sredstev v tekočem
letu morajo prejemniki sredstev zahtevke za izplačilo poslati na Agencijo.
Zahtevki za izplačilo se vlagajo od izdaje odločbe do 30. oktobra tekočega
leta v skladu z roki, opredeljenimi v odločbi o pravici do sredstev. Če
Agencija upravičencu izda odločbo o pravici do sredstev z datumom vlaganja
zahtevka po 30. oktobru, se izplačila izvedejo v naslednjem koledarskem
letu.
(2) Agencija sredstva izplača na
transakcijski račun prejemnika sredstev. Z nakazilom na transakcijski račun
upravičenca se šteje, da je bilo zahtevku za izplačilo v celoti ugodeno. Če
zahtevku ni v celoti ugodeno, Agencija o zahtevku odloči z odločbo. Zoper to
odločbo pritožba ni dovoljena.

Uredba o ukrepih kmetijske strukturne politike
in kmetijske politike razvoja podeželja (Uradni list RS, št. 47/09)
vsebuje naslednjo končno določbo:
»VIII. KONČNA DOLOČBA
40. člen
(začetek
veljavnosti)
Ta uredba začne veljati enaindvajseti dan
po objavi v Uradnem listu Republike Slovenije.«.

Uredba o spremembi in dopolnitvi Uredbe o ukrepih
kmetijske strukturne politike in kmetijske politike razvoja podeželja (Uradni list
RS, št. 94/09) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o ukrepih
kmetijske strukturne politike in kmetijske politike razvoja podeželja (Uradni list
RS, št. 102/10) vsebuje naslednjo prehodno in končno
določbo:
»PREHODNA IN KONČNA DOLOČBA
10. člen
Postopki, začeti na podlagi Uredbe o
ukrepih kmetijske strukturne politike in kmetijske politike razvoja podeželja
(Uradni list RS, št. 47/09 in 94/09), se dokončajo v skladu z Uredbo o ukrepih
kmetijske strukturne politike in kmetijske politike razvoja podeželja (Uradni
list RS, št. 47/09 in 94/09).
11. člen
Ta uredba začne veljati naslednji dan po
objavi v Uradnem listu Republike Slovenije.«.