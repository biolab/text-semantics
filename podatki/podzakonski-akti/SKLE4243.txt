I
Minister za okolje, prostor in energijo, odreja javno
razgrnitev predloga državnega lokacijskega načrta za cesto G1-2 (HC)
Hajdina–Ptuj na območju Občine Hajdina (v nadaljnjem besedilu: predlog
lokacijskega načrta), ki ga je izdelalo podjetje URBIS d.o.o. Maribor, št.
projekta 192-LN/2003 v oktobru 2003, vključno s poročilom o vplivih na okolje
za G1-2 (HC) Hajdina–Ptuj na območju Občine Hajdina (Urbis d.o.o., št. projekta
025-PVO/2003, oktober 2003) in strokovnimi podlagami.
II
Javna razgrnitev bo potekala na Ministrstvu za okolje,
prostor in energijo, Uradu RS za prostorsko planiranje, Dunajska 21, Ljubljana
in v prostorih Občine Hajdina, Zgornja Hajdina 45, Hajdina v času od 7. 11.
2003 do 7. 12. 2003. 
Javna obravnava bo potekala 13. 11. 2003 s pričetkom ob
16.30, v prostorih Občine Hajdina, Zgornja Hajdina 45, Hajdina. 
V času javne razgrnitve in obravnave lahko na razgrnjeni
predlog lokacijskega načrta dajo pripombe in predloge vsi zainteresirani
organi, organizacije in posamezniki. Pripombe in predloge se lahko poda pisno
ali ustno na javni obravnavi, kot zapis v knjigo pripomb in predlogov na mestih
javne razgrnitve, ali posreduje na elektronski naslov info.urspp@gov.si (v
rubriko zadeva navesti ključne besede »cesta G1-2 (HC) Hajdina–Ptuj«) do konca
javne razgrnitve.
III
O pripombah in predlogih, danih v času javne razgrnitve,
odloči pripravljavec po predhodnem mnenju pobudnika izdelave državnega
lokacijskega načrta.
IV
Ta sklep se objavi v Uradnem listu Republike Slovenije.
Št. 352-21-5/2003
Ljubljana, dne 24. oktobra 2003.
EVA 2003-2511-0181
mag. Janez Kopač l. r. 
Minister 
za okolje, prostor in energijo