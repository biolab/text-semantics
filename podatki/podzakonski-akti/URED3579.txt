1. člen
Ta uredba določa zunanjo mejo priobalnega zemljišča na
nekaterih zemljiških parcelah ob potoku Zaganjalščica na območju »Kovinske
galanterije Hojak« v Občini Cerkno.
2. člen
(1) Zunanja meja priobalnega zemljišča potoka Zaganjalščica na
območju »Kovinske galanterije Hojak« poteka po zemljišču parc. št. 563/5, k.o.
Otalež, in sega 0.5 m od zunanje meje vodnega zemljišča parc. št. 2031/3, k.o.
Otalež.
(2) Na priobalnem zemljišču iz prejšnjega odstavka je splošna
raba vodnega dobra zaradi varovanja zdravja ljudi prepovedana, na območju pa je
potrebno z ustreznimi ureditvami priobalnega zemljišča zagotoviti izvajanje
obvezne državne gospodarske javne službe urejanja voda.
3. člen
Podatek o širini in zunanji meji priobalnega zemljišča iz prejšnjega
člena se vnese kot podatek v zemljiški kataster oziroma v evidenco pravnih
režimov po predpisih o evidentiranju nepremičnin, državne meje in prostorskih
enot.
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 354-28/2003-7
Ljubljana, dne 25. novembra 2004.
EVA 2004-2511-0346
Vlada Republike Slovenije
mag. Anton Rop l. r.
Predsednik