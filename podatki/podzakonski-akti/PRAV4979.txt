1. člen
Minister za šolstvo, znanost in šport sprejme izobraževalni program
za pridobitev srednje poklicne izobrazbe oblikovalec kovin, naziv
srednje poklicne izobrazbe oblikovalec/ oblikovalka kovin, katerega
splošni del je predlagal, posebni del pa določil Strokovni svet Republike
Slovenije za poklicno in strokovno izobraževanje na 62. seji dne 17. 12. 2002.
Izobraževalni program iz prvega odstavka tega člena se izvaja
v slovenskem učnem jeziku na narodno mešanem območju slovenske Istre.
2. člen
Izobraževalni program iz prvega odstavka prejšnjega člena
objavi Ministrstvo za šolstvo, znanost in šport v posebni publikaciji oziroma
na elektronskem mediju in se začne postopoma izvajati od šolskega leta 2003/04.
3. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 011-03-61/2003
Ljubljana, dne 5. maja 2003.
EVA 2003-3311-0065
Minister
za šolstvo, znanost in šport
dr. Slavko Gaber l. r.