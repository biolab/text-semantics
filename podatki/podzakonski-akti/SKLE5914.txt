I
Na onesnaženih delih vodnih in priobalnih zemljišč Koprskega zaliva
je treba zagotoviti izvedbo ukrepov za odpravo posledic onesnaženja vodnih in
priobalnih zemljišč morja v naslednjem obsegu:
-       
čiščenje gladine morja, onesnažene z oljnimi madeži,
-       
čiščenje priobalnih zemljišč, objektov in naprav,
-       
izkop in zamenjava onesnaženega proda in drugih gradiv grajene in
naravne obale,
-       
začasno skladiščenje ostankov čiščenja in onesnaženega proda in drugih
materialov,
-       
obdelava ostankov čiščenja in onesnaženega proda ter drugih materialov
in njihova končna odstranitev,
-       
obnova oziroma rekultivacija območja čiščenja,
-       
vzpostavitev monitoringa onesnaženosti morja in obale in
-       
izdelava poročila o izvedenih ukrepih, vključno z oceno njihove uspešnosti.
II
Luka Koper, d.d., kot
upravljavec koprskega tovornega pristanišča, zagotovi na območju koprskega
tovornega pristanišča izvedbo ukrepov za preprečitev nadaljnjega onesnaženja vodnih
in priobalnih zemljišč in objektov izven območja koprskega tovornega pristanišča
na svojo odgovornost in za svoj račun, pri čemer se šteje za območje koprskega
tovornega pristanišča območje priobalnih zemljišč in akvatorija med mejo obale,
določeno v skladu s predpisom, ki ureja podrobnejši način določanja meje obale,
in črto, izraženo z lomnimi točkami v državnem koordinatnem sistemu iz
naslednje tabele:


številka lomne točke

koordinata y

koordinata x


1

401 042,50

045 947


2

401 380,70

046 215,70


3

401 476,60

046 915,50


4

401 971,80

048 062,40


Med ukrepe preprečevanja
nadaljnjega onesnaževanja, ki jih je Luka Koper, d.d., dolžna sprejeti na
podlagi 41. člena Pomorskega zakonika (Uradni list RS, št. 37/04 – uradno prečiščeno besedilo) se šteje tudi:
-       
postavitev stalne preventivne površinske zaščite na vodni gladini ob
odprtinah obalnega zidu med koprskim tovornim pristaniščem in marino,
-       
zagotovitve storitev hitre intervecije plovil za čiščenje morja v
pristanišču.
III
Drava, Vodnogospodarsko podjetje Ptuj, d.d., kot izvajalec gospodarske
javne službe vzdrževanja vodnih in priobalnih zemljišč zagotovi izvedbo ukrepov
za odpravo posledic onesnaženja vodnih in priobalnih zemljišč in objektov iz
prve točke tega sklepa na območju Koprskega zaliva izven območja koprskega
tovornega pristanišča na svojo odgovornost in za račun države, pri čemer je za
kritje njegovih neposrednih stroškov zagotovljeno 20,000.000 tolarjev v okviru
sredstev Agencije Republike Slovenije za okolje za izvajanje javnih
gospodarskih služb urejanja z vodami (proračunska postavka 3538), za kritje
materialnih stroškov in stroškov storitev drugih izvajalcev pri čiščenju in
zamenjavi gradiv onesnažene obale in objektov ter naprav na njej pa 60,000.000
tolarjev v okviru sredstev vodnega sklada (proračunska postavka (3017).
IV
Predvideni čas izvajanja ukrepov za odpravo posledic onesnaženja
je dva meseca, izvajalca ukrepov Luka Koper, d.d., in Drava, Vodnogospodarsko
podjetje Ptuj, d.d. pa morata predložiti program izvajanja ukrepov vključno z oceno
stroškov za izvedbo Agenciji Republike Slovenije za okolje najkasneje sedem dni
po objavi tega sklepa v Uradnem listu Republike Slovenije.
V
Nadzor nad izvajanjem ukrepov po programih izvajanja za
odpravo posledic onesnaženja zagotovi Agencija Republike Slovenije za okolje.
VI
Agencija Republike Slovenije za okolje mora zagotoviti, da se
ukrepi na območjih pristanišč, marin in kopališč, ki jih upravljajo osebe
zasebnega prava, izvedejo samo, če upravljavec tega območja pisno potrdi, da bo
v sredstva za kritje stroškov izvedbe ukrepov na območju, ki ga upravlja, vključil
prioritetno izplačila zavarovalnih zneskov za škodo, ki jo na podlagi pogodbe o
zavarovanju lahko uveljavi za primer tega onesnaženja.
VII
O izvedenih ukrepih za odpravo posledic onesnaženja pripravi
poročilo ministrstvo, pristojno za okolje.
VIII
Ta sklep začne veljati naslednji dan po objavi v Uradnem listu
Republike Slovenije.
Št. 00719-49/2005/6
Ljubljana, dne 23. junija 2005.
EVA 2005-2511-0191
Vlada Republike Slovenije
Janez Janša l. r.
Predsednik