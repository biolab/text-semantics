I. SPLOŠNA DOLOČBA
1. člen
(vsebina)
(1) S to uredbo se natančneje določajo vsebina in
postopek napovedi in obvestila o realizaciji pravnega posla in s tem povezana
razmerja med upravljavci stvarnega premoženja v lasti države in vsebina, pogoji
in postopki ravnanja s stvarnim premoženjem države.
(2) S to uredbo se natančneje določajo postopki
sprejemanja in vsebina načrtov ravnanja s stvarnim premoženjem samoupravnih
lokalnih skupnosti in vsebina, pogoji in postopki ravnanja s stvarnim
premoženjem samoupravnih lokalnih skupnosti.
II. NAČRTI RAVNANJA S STVARNIM PREMOŽENJEM SAMOUPRAVNIH
LOKALNIH SKUPNOSTI
1. Načrt ravnanja z nepremičnim premoženjem
2. člen
(vsebina načrta pridobivanja nepremičnega premoženja)
Načrt pridobivanja nepremičnega premoženja se pripravi na
Obrazcu št. 1, ki je kot priloga sestavni del te uredbe, in obsega podatke o:
-       
upravljavcu,
-       
vrsti nepremičnine, ki je lahko zemljišče, stavba, del stavbe ali
zemljišče s stavbo,
-       
samoupravni lokalni skupnosti, v kateri upravljavec načrtuje nakup,
-       
okvirni površini nepremičnine, izraženi v kvadratnih metrih, in
-       
načrtovanih sredstvih v proračunu za leto, na katero se nanaša načrt
pridobivanja.
3. člen
(vsebina načrta razpolaganja z nepremičnim premoženjem)
(1) V načrt razpolaganja z nepremičnim premoženjem so vključena
zemljišča, stavbe, deli stavb in zemljišča s stavbo.
(2) Načrt razpolaganja z zemljišči se pripravi na
Obrazcu št. 2a, ki je kot priloga sestavni del te uredbe, in obsega podatke o:
-       
upravljavcu,
-       
samoupravni lokalni skupnosti, v kateri se nahaja zemljišče,
-       
šifri in imenu katastrske občine, v kateri se nahaja zemljišče,
-       
parcelni številki zemljišča,
-       
površini parcele, izraženi v kvadratnih metrih, in
-       
posplošeni vrednosti, ki jo določi organ, pristojen za geodetske evidence,
ocenjeni ali orientacijski vrednosti v skladu z 18. in 20. točko 3. člena
Zakona o stvarnem premoženju države in samoupravnih lokalnih skupnosti (Uradni
list RS, št. 11/18; v nadaljnjem besedilu: zakon).
(3) Načrt razpolaganja s stavbami in deli stavb se
pripravi na Obrazcu št. 2b, ki je kot priloga sestavni del te uredbe, in obsega
podatke o:
-       
upravljavcu,
-       
samoupravni lokalni skupnosti, v kateri se nahaja stavba ali del stavbe,
-       
točnem naslovu dela stavbe,
-       
identifikacijski oznaki, ki obsega šifro katastrske občine, številko
stavbe in dela stavbe,
-       
površini dela stavbe, izraženi v kvadratnih metrih, in
-       
posplošeni vrednosti, ki jo določi organ, pristojen za geodetske evidence,
ocenjeni ali orientacijski vrednosti v skladu z 18. in 20. točko 3. člena
zakona.
(4) Načrt razpolaganja z zemljišči s stavbo se pripravi
na Obrazcu št. 2c, ki je kot priloga sestavni del te uredbe, in obsega podatke
o:
-       
upravljavcu,
-       
samoupravni lokalni skupnosti, v kateri se nahaja zemljišče s stavbo,
-       
šifri in imenu katastrske občine, v kateri se nahaja zemljišče s stavbo,
-       
parcelni številki zemljišča,
-       
površini parcele, izraženi v kvadratnih metrih,
-       
točnem naslovu dela stavbe,
-       
identifikacijski oznaki, ki obsega šifro katastrske občine, številko
stavbe in dela stavbe,
-       
površini dela stavbe, izraženi v kvadratnih metrih, in
-       
posplošeni vrednosti, ki jo določi organ, pristojen za geodetske evidence,
ocenjeni ali orientacijski vrednosti v skladu z 18. in 20. točko 3. člena
zakona.
2. Načrt ravnanja s premičnim premoženjem
4. člen
(vsebina načrta ravnanja s premičnim premoženjem)
(1) Načrt pridobivanja premičnega premoženja se pripravi
na Obrazcu št. 3, ki je kot priloga sestavni del te uredbe, in obsega podatke
o:
-       
upravljavcu,
-       
vrsti premičnega premoženja, pri čemer se ta razvrsti na motorna vozila,
informacijsko-komunikacijsko strojno opremo in drugo premično premoženje,
-       
količini premičnega premoženja, izraženi v številu posameznih premičnin,
in
-       
načrtovanih sredstvih v proračunu za leto, na katero se nanaša načrt
pridobivanja.
(2) Načrt razpolaganja s premičnim premoženjem se pripravi
na Obrazcu št. 4, ki je kot priloga sestavni del te uredbe, in obsega podatke
o:
-       
upravljavcu,
-       
vrsti premičnega premoženja, pri čemer se ta razvrsti na motorna vozila,
informacijsko-komunikacijsko strojno opremo in drugo premično premoženje,
-       
količini premičnega premoženja, izraženi v številu posameznih premičnin,
in
-       
ocenjeni ali orientacijski vrednosti v skladu z 18. in 20. točko 3.
člena zakona.
3. Postopek sprejemanja načrtov ravnanja in način
objave
5. člen
(postopek sprejema načrtov ravnanja s stvarnim premoženjem)
(1) Upravljavci stvarnega premoženja samoupravne lokalne
skupnosti na podlagi poziva samoupravne lokalne skupnosti posredujejo predloge
načrtov ravnanja s stvarnim premoženjem, s katerim upravljajo.
(2) Ožji deli samoupravnih lokalnih skupnosti, ki imajo
pravno subjektiviteto, na podlagi poziva samoupravne lokalne skupnosti
posredujejo tudi predloge načrtov ravnanja s stvarnim premoženjem v njihovi
lasti.
6. člen
(objava načrtov ravnanja s stvarnim premoženjem)
(1) Načrti ravnanja s stvarnim premoženjem samoupravne lokalne
skupnosti in njihove dopolnitve se objavijo na spletni strani samoupravne
lokalne skupnosti, lahko pa tudi na drug krajevno običajen način.
(2) Načrti ravnanja so na spletni strani samoupravne
lokalne skupnosti objavljeni od njihovega sprejetja do prenehanja veljavnosti.
III. NAČRTOVANJE RAVNANJA S STVARNIM PREMOŽENJEM DRŽAVE
Postopek podaje, vsebina in objava napovedi o sklenitvi
pravnega posla razpolaganja s stvarnim premoženjem
7. člen
(postopek podaje napovedi o sklenitvi pravnega posla)
(1) Organi v sestavi ministrstva, javni zavodi, javni
gospodarski zavodi, javne agencije in javni skladi podajo napoved o sklenitvi
pravnega posla razpolaganja s stvarnim premoženjem tako, da jo ministrstvu,
pristojnemu za sistem ravnanja s stvarnim premoženjem, posredujejo prek
ministrstva, pristojnega za področje, na katerem delujejo navedeni upravljavci.
(2) Vladne službe, odgovorne generalnemu sekretarju
Vlade Republike Slovenije, in osebe javnega prava, ki upravljajo premoženje, vezano
na naloge Generalnega sekretariata Vlade Republike Slovenije, podajo napoved o
sklenitvi pravnega posla razpolaganja s stvarnim premoženjem tako, da jo
ministrstvu, pristojnemu za sistem ravnanja s stvarnim premoženjem, posredujejo
prek Generalnega sekretariata Vlade Republike Slovenije.
(3) Ministrstva, Generalni sekretariat Vlade Republike
Slovenije in druge vladne službe posredujejo napoved o sklenitvi pravnega posla
razpolaganja s stvarnim premoženjem za stvarno premoženje v svojem upravljanju
neposredno ministrstvu, pristojnemu za sistem ravnanja s stvarnim premoženjem.
(4) Napoved o sklenitvi pravnega posla razpolaganja s
stvarnim premoženjem vsebuje tudi napoved načrtovane porabe skupne vrednosti
pravnih poslov, ki je enaka posplošeni vrednosti, ki jo določi organ, pristojen
za geodetske evidence, ocenjeni ali orientacijski vrednosti v skladu z 18. in
20. točko 3. člena zakona.
(5) Napoved o sklenitvi pravnega posla razpolaganja s
stvarnim premoženjem in načrtovani porabi skupne vrednosti pravnih poslov se
ministrstvu, pristojnemu za sistem ravnanja s stvarnim premoženjem, posreduje v
elektronski obliki na način, ki omogoča nadaljnjo obdelavo in evidentiranje
prejetih podatkov.
8. člen
(vsebina napovedi o sklenitvi pravnega posla razpolaganja z
nepremičnim premoženjem)
(1) Napoved o sklenitvi pravnega posla razpolaganja z
nepremičnim premoženjem obsega:
a)    
za zemljišča podatke o:
- 
upravljavcu,
- 
številki zadeve pri upravljavcu,
- 
samoupravni lokalni skupnosti, v kateri se nahaja zemljišče,
- 
šifri in imenu katastrske občine, v kateri se nahaja zemljišče,
- 
parcelni številki zemljišča,
- 
površini parcele, izraženi v kvadratnih metrih, in
- 
posplošeni vrednosti, ki jo določi organ, pristojen za geodetske evidence,
ocenjeni ali orientacijski vrednosti v skladu z 18. in 20. točko 3. člena
zakona;
b)    
za stavbe in dele stavb podatke o:
- 
upravljavcu,
- 
številki zadeve pri upravljavcu,
- 
samoupravni lokalni skupnosti, v kateri se nahaja stavba ali del stavbe,
- 
točnem naslovu dela stavbe,
- 
identifikacijski oznaki, ki obsega šifro katastrske občine, številko
stavbe in dela stavbe,
- 
površini dela stavbe, izraženi v kvadratnih metrih, in
- 
posplošeni vrednosti, ki jo določi organ, pristojen za geodetske evidence,
ocenjeni ali orientacijski vrednosti v skladu z 18. in 20. točko 3. člena zakona;
c)    
za zemljišča s stavbo podatke o:
- 
upravljavcu,
- 
številki zadeve pri upravljavcu,
- 
samoupravni lokalni skupnosti, v kateri se nahaja zemljišče s stavbo,
- 
šifri in imenu katastrske občine, v kateri se nahaja zemljišče s stavbo,
- 
parcelni številki zemljišča,
- 
površini parcele, izraženi v kvadratnih metrih,
- 
točnem naslovu dela stavbe,
- 
identifikacijski oznaki, ki obsega šifro katastrske občine, številko
stavbe in dela stavbe,
- 
površini dela stavbe, izraženi v kvadratnih metrih, in
- 
posplošeni vrednosti, ki jo določi organ, pristojen za geodetske evidence,
ocenjeni ali orientacijski vrednosti v skladu z 18. in 20. točko 3. člena
zakona.
(2) Napoved o sklenitvi pravnega posla razpolaganja z
nepremičnim premoženjem se posreduje na Obrazcu št. 5, ki je kot priloga
sestavni del te uredbe.
9. člen
(vsebina napovedi o sklenitvi pravnega posla razpolaganja s
premičnim premoženjem)
(1) Napoved o sklenitvi pravnega posla razpolaganja s
premičnim premoženjem obsega podatke o:
-       
upravljavcu,
-       
številki zadeve pri upravljavcu,
-       
vrsti premičnega premoženja, pri čemer se ta razvrsti na motorna vozila,
informacijsko- komunikacijsko strojno opremo in drugo premično premoženje,
-       
količini premičnega premoženja, izraženi v številu posameznih premičnin,
in
-       
ocenjeni ali orientacijski vrednosti v skladu z 18. in 20. točko 3.
člena zakona.
(2) Napoved o sklenitvi pravnega posla razpolaganja s
premičnim premoženjem se posreduje na Obrazcu št. 6, ki je kot priloga sestavni
del te uredbe.
10. člen
(objava spremljanja porabe skupne vrednosti)
(1) Ministrstvo, pristojno za sistem ravnanja s stvarnim
premoženjem, na podlagi napovedi iz 7. člena te uredbe evidentira in v petih
delovnih dneh na svoji spletni strani objavi posodobljen seznam nepremičnin ali
premičnin, namenjenih za razpolaganje, in objavi, kolikšen del skupne vrednosti
pravnih poslov razpolaganja s stvarnim premoženjem se s tem porabi.
(2) Napoved, posredovana po predpisanem postopku, na
način in v obliki iz 7. člena te uredbe, na obrazcih, ki vsebujejo vse
predpisane podatke iz 8. ali 9. člena te uredbe, je pogoj za evidentiranje in
uvrstitev stvarnega premoženja na seznam nepremičnin ali premičnin, namenjenih
za razpolaganje.
11. člen
(razmerja med upravljavci stvarnega premoženja v lasti
države, vključenega v evidenco porabe skupne vrednosti)
(1) V 15 dneh po objavi posodobljenega seznama
nepremičnin ali premičnin, namenjenih za razpolaganje, z načrtovano porabo
skupnih vrednosti pravnih poslov razpolaganja s stvarnim premoženjem, na
spletni strani ministrstva, pristojnega za sistem ravnanja s stvarnim
premoženjem, lahko zainteresirani upravljavci stvarnega premoženja države, ki
bi uvrščeno stvarno premoženje potrebovali za opravljanje svojih nalog, s
svojimi potrebami seznanijo upravljavca uvrščenega stvarnega premoženja.
Zainteresirani upravljavec stvarnega premoženja države, ki bi uvrščeno stvarno
premoženje potreboval za opravljanje svojih nalog, poskrbi, da se v skladu z
določili zakona določi kot upravljavec uvrščenega stvarnega premoženja.
(2) Če upravljavec stvarnega premoženja države, ki mu je
bilo uvrščeno stvarno premoženje preneseno v upravljanje, tega premoženja dve
leti brez utemeljenega razloga ne uporablja za namen, ki je bil razlog za
njegovo določitev za upravljavca, ali za to premoženje poda napoved o sklenitvi
pravnega posla razpolaganja, se na predlog prvotnega upravljavca ta v skladu z
določili zakona ponovno določi za upravljavca uvrščenega stvarnega premoženja.
12. člen
(obveščanje o realizaciji)
(1) Obvestilo o realizaciji pravnih poslov razpolaganja
in s tem porabe skupne vrednosti iz petega odstavka 22. člena zakona poleg
vsebine napovedi o sklenitvi pravnega posla razpolaganja obsega še podatke o:
-       
realizaciji,
-       
metodi razpolaganja,
-       
vrsti pravnega posla in
-       
pogodbeni vrednosti.
(2) Obvestilo o realizaciji iz prejšnjega odstavka
posredujejo upravljavci na Obrazcih št. 7 in št. 8, ki sta kot priloga sestavni
del te uredbe, po postopku iz 7. člena te uredbe v elektronski obliki na način,
ki omogoča nadaljnjo obdelavo in evidentiranje prejetih podatkov, in v rokih,
določenih z zakonom.
IV. RAVNANJE S STVARNIM PREMOŽENJEM
1. Javna dražba
13. člen
(objava)
Objava razpisa o javni dražbi vsebuje:
1.     
naziv in sedež organizatorja javne dražbe in naziv in sedež upravljavca,
če ta ni hkrati organizator javne dražbe,
2.     
opis predmeta javne dražbe,
3.     
izklicno vrednost ali znižano izklicno vrednost (v nadaljnjem besedilu:
izklicna vrednost) in najnižji znesek njenega višanja,
4.     
višino varščine, ki ni nižja od deset odstotkov izklicne vrednosti, in
obvestilo, da jo je treba vplačati najpozneje tri dni pred začetkom javne
dražbe,
5.     
številko transakcijskega računa, na katerega se vplača varščina,
6.     
obvestilo dražiteljem, da bo po končani javni dražbi varščina vrnjena
tistim, ki na javni dražbi ne bodo uspešni, in navedba roka, v katerem bo vrnjena,
7.     
razloge za zadržanje varščine,
8.     
način in rok plačila kupnine,
9.     
navedbo, da je plačilo celotne kupnine v roku, ki je določen, bistvena
sestavina pravnega posla,
10.  
kraj in čas javne dražbe,
11.  
opozorilo, da na javni dražbi kot dražitelji ne morejo sodelovati cenilec
in člani komisije ter z njimi povezane osebe,
12.  
navedbo morebitnega obstoja predkupne pravice,
13.  
informacijo o tem, kje in pod kakšnimi pogoji se lahko interesenti pred
začetkom javne dražbe seznanijo s podrobnejšimi pogoji javne dražbe in si
ogledajo predmet javne dražbe,
14.  
kontaktne osebe,
15.  
navedbo, da lahko upravljavec ali organ, odgovoren za izvrševanje
proračuna samoupravnih lokalnih skupnosti, ali oseba, ki jo predstojnik
upravljavca ali organ, odgovoren za izvrševanje proračuna samoupravne lokalne
skupnosti, za to pooblasti, postopek ustavi do sklenitve pravnega posla, pri
čemer se dražiteljem povrnejo stroški v višini izkazanih stroškov za prevzem
razpisne dokumentacije in morebitne vplačane varščine, in
16.  
morebitne druge pogoje in posebnosti javne dražbe ali pravnega posla.
14. člen
(postopek)
(1) Na dražbo lahko pristopijo le dražitelji oziroma
tretje osebe, ki:
-       
izpolnjujejo pogoje, določene v objavi javne dražbe, in so v celotnem
znesku pravočasno vplačali varščino in
-       
ob pristopu na dražbo predložijo dokument, na podlagi katerega je mogoče
identificirati dražitelja oziroma tretjo osebo.
(2) Če se v imenu dražitelja dražbe udeleži in draži
tretja oseba, ki ni njen zakoniti zastopnik, mora ta komisiji za izvedbo javne
dražbe predložiti pisno pooblastilo dražitelja, v imenu katerega se udeležuje
dražbe.
(3) Izklicna vrednost in vsaka nadaljnja cena se višata
najmanj po zneskih, objavljenih v objavi razpisa o javni dražbi. Če nihče od
udeležencev javne dražbe najvišje dosežene cene ne zviša pred tretjim izklicem,
se šteje, da je sprejeta tista cena, ki je bila izklicana trikrat. Ko je cena
izklicana trikrat, komisija, ki vodi javno dražbo, ugotovi, komu in po kakšni
ceni je bil predmet javne dražbe prodan, in najugodnejšega dražitelja pozove k
podpisu pogodbe.
(4) V primeru izvedbe elektronske javne dražbe je
izklicana najvišja ponujena cena, ki jo do zaključka dražbe ponudi dražitelj.
(5) Dražitelj je vezan na svojo ponudbo, dokler ni
podana višja ponudba. Na dražbi se za najugodnejšega dražitelja šteje tisti
dražitelj, ki ponudi najvišjo ceno.
(6) Če več dražiteljev hkrati ponudi izklicno vrednost
ali enako ceno v katerem od nadaljnjih korakov dražbe, se šteje, da je
najuspešnejši dražitelj tisti, za katerega je izkazano, da je prvi vplačal
varščino.
(7) Vplačane varščine dražiteljev, ki se javne dražbe ne
udeležijo ali k dražbi ne pristopijo, se zadržijo.
(8) Ne glede na določbo prejšnjega odstavka se lahko,
kadar to terja načelo gospodarnosti, vplačane varščine dražiteljev vrnejo tudi
v primerih, ko se javne dražbe ne udeležijo ali ne pristopijo k dražbi, kar se
navede v razpisu o javni dražbi.
15. člen
(zapisnik o javni dražbi)
(1) Javna dražba se izvede na kraju in ob času, ki sta
navedena v objavi razpisa o javni dražbi. O javni dražbi se sestavi zapisnik,
ki ga podpišejo člani komisije.
(2) Zapisnik iz prejšnjega odstavka vsebuje podatke o:
-       
kraju, datumu in uri izvedbe javne dražbe,
-       
imenih in priimkih članov komisije,
-       
predmetu javne dražbe,
-       
izklicni vrednosti,
-       
najnižjem znesku višanja,
-       
imenih in priimkih dražiteljev, njihovih zastopnikov ali pooblaščencev,
-       
ugotovitvah, ali dražitelji izpolnjujejo druge pogoje iz razpisa in
-       
najvišji izklicani ceni in imenu in priimku oziroma nazivu
najugodnejšega dražitelja in o ugotovitvah, da je bil najugodnejši dražitelj
pozvan k sklenitvi pogodbe, ali ugotovitvah, da izklicna vrednost ni bila
dosežena in javna dražba ni bila uspešna.
2. Javno zbiranje ponudb
16. člen
(objava)
(1) Objava razpisa o javnem zbiranju ponudb vsebuje:
1.     
naziv in sedež organizatorja javnega zbiranja ponudb in naziv in sedež
upravljavca, če ta ni hkrati organizator javnega zbiranja ponudb,
2.     
opis predmeta javnega zbiranja ponudb,
3.     
navedbo, da je treba ponudbi priložiti potrdilo o vplačani varščini,
katere višino določi upravljavec v objavi,
4.     
številko transakcijskega računa, na katerega se vplača varščina,
5.     
obvestilo ponudnikom, da bo po končanem javnem zbiranju ponudb varščina
vrnjena tistim, ki v postopku javnega zbiranja ponudb ne bodo uspešni, in
navedba roka, v katerem bo vrnjena,
6.     
razloge za zadržanje varščine,
7.     
način in rok plačila kupnine,
8.     
navedbo, da je plačilo kupnine v roku, ki je določen, bistvena sestavina
pravnega posla,
9.     
rok za prejem ponudbe,
10.  
rok vezanosti ponudnikov na dano ponudbo,
11.  
obliko in pogoje, pod katerimi mora kupec predložiti ponudbo, ali
sestavine, ki naj jih ponudba vsebuje, in navedbo, da se bodo po prejemu ponudb
s ponudniki lahko opravila dodatna pogajanja,
12.  
navedbo, ali je odpiranje ponudb javno ali ne,
13.  
navedbo, po kateri metodi se bo nadaljeval postopek ob več najugodnejših
ponudbah,
14.  
opozorilo, da pri javnem zbiranju ponudb kot ponudniki ne smejo
sodelovati cenilec in člani komisije ter z njimi povezane osebe,
15.  
navedbo morebitnega obstoja predkupne pravice,
16.  
morebitne omejitve upravljavca v zvezi s postopkom razpolaganja,
17.  
informacijo o tem, kje in pod kakšnimi pogoji lahko zainteresirani kupci
pridobijo podrobnejše informacije o predmetu javnega zbiranja ponudb zaradi
oblikovanja ponudbe za nakup in si ogledajo predmet javnega zbiranja ponudb,
18.  
kontaktne osebe,
19.  
navedbo, da lahko upravljavec ali organ, odgovoren za izvrševanje
proračuna samoupravnih lokalnih skupnosti, ali oseba, ki jo predstojnik
upravljavca ali organ, odgovoren za izvrševanje proračuna samoupravne lokalne
skupnosti, za to pooblasti, postopek ustavi do sklenitve pravnega posla, pri
čemer se ponudnikom povrnejo stroški v višini izkazanih stroškov za prevzem
razpisne dokumentacije in morebitne vplačane varščine, in
20.  
morebitne druge pogoje in posebnosti javnega zbiranja ponudb ali
pravnega posla.
(2) Objava razpisa o javnem zbiranju ponudb lahko
vsebuje podatek o izhodiščni vrednosti ali znižani izhodiščni vrednosti (v
nadaljnjem besedilu: izhodiščna vrednost).
17. člen
(postopek)
(1) Odpiranje ponudb je javno. Naročnik sme zaradi
varovanja tajnih podatkov določiti, da postopek odpiranja ponudb ni javen.
(2) Ponudbo, ki je prispela po razpisnem roku, ali
pravočasno, vendar nepopolno ponudbo komisija izloči in o tem obvesti
ponudnika.
(3) Ne glede na prejšnji odstavek lahko ponudnik, čigar ponudba
je prispela pravočasno in vsebuje vse sestavine ponudbe, ima pa pomanjkljivo
dokumentacijo, tako ponudbo dopolni do odpiranja ponudb.
(4) Če je med prejetimi ponudbami več najugodnejših
ponudb, komisija:
-       
pozove vse najugodnejše ponudnike k oddaji nove ponudbe,
-       
opravi z najugodnejšimi ponudniki dodatna pogajanja ali
-       
opravi med najugodnejšimi ponudniki javno dražbo.
(5) Če komisija opravi javno dražbo iz tretje alineje
prejšnjega odstavka, se za izklicno vrednost določi vrednost, ki so jo v svojih
ponudbah ponudili najugodnejši ponudniki, pri čemer se kot varščina v postopku
javne dražbe šteje že vplačana varščina v postopku javnega zbiranja ponudb.
(6) Postopki iz četrtega odstavka tega člena morajo biti
izvedeni v roku zavezanosti ponudnikov za dane ponudbe, sicer javno zbiranje
ponudb ni uspešno.
18. člen
(zapisnik o javnem zbiranju ponudb)
(1) Ponudbe se odpirajo na kraju in ob času, ki sta
navedena v objavi razpisa o javnem zbiranju ponudb. O odpiranju ponudb se
sestavi zapisnik, ki ga podpišejo člani komisije.
(2) Zapisnik iz prejšnjega odstavka vsebuje podatke o:
-       
kraju, datumu in uri odpiranja prispelih ponudb,
-       
imenih in priimkih članov komisije,
-       
predmetu javnega zbiranja ponudb,
-       
izhodiščni vrednosti, če je ta objavljena,
-       
imenih in priimkih oziroma nazivih ponudnikov in ponujenih cenah,
-       
ugotovitvah o popolnosti in pravočasnosti ponudb,
-       
ugotovitvah, ali ponudniki izpolnjujejo druge pogoje iz razpisa,
-       
morebitnem sklepu o izvedbi postopkov iz četrtega odstavka prejšnjega
člena in
-       
najvišji ponujeni ceni in imenu in priimku oziroma nazivu najugodnejšega
ponudnika in ugotovitvi, da je bil najugodnejši ponudnik pozvan k sklenitvi
pogodbe, ali ugotovitvi, da izhodiščna vrednost ni bila dosežena in javno
zbiranje ponudb ni bilo uspešno.
(3) O neuspelem javnem zbiranju ponudb upravljavec ali
organizator javnega zbiranja ponudb obvesti ponudnike v osmih dneh od odpiranja
prispelih ponudb.
3. Neposredna pogodba
19. člen
(objava)
(1) Objava namere o sklenitvi neposredne pogodbe
vsebuje:
1.     
naziv in sedež upravljavca, ki sklepa pravni posel razpolaganja s
stvarnim premoženjem,
2.     
opis predmeta neposredne pogodbe,
3.     
rok za prejem ponudbe ali izjave o interesu,
4.     
obliko in pogoje, pod katerimi se predloži ponudba, ali sestavine, ki
naj jih ponudba vsebuje,
5.     
navedbo, da se bodo po prejemu ponudb, če bo zainteresiranih oseb več, z
njimi opravila pogajanja o ceni in o drugih pogojih pravnega posla,
6.     
način in rok plačila kupnine,
7.     
navedbo, da je plačilo celotne kupnine v roku, ki je določen, bistvena
sestavina pravnega posla,
8.     
navedbo morebitnega obstoja predkupne pravice,
9.     
informacijo o tem, kje in pod kakšnimi pogoji se lahko pridobijo
podrobnejše informacije o predmetu razpolaganja zaradi oblikovanja ponudbe in
si ogledajo predmet razpolaganja,
10.  
kontaktne osebe,
11.  
navedbo, da lahko upravljavec ali organ, odgovoren za izvrševanje
proračuna samoupravnih lokalnih skupnosti, ali oseba, ki jo predstojnik
upravljavca ali organ, odgovoren za izvrševanje proračuna samoupravne lokalne
skupnosti, za to pooblasti, postopek ustavi do sklenitve pravnega posla in
12.  
morebitne druge pogoje in posebnosti pravnega posla.
(2) Objava namere o sklenitvi neposredne pogodbe lahko
vsebuje tudi podatek o najnižji ponudbeni ceni.
4. Smiselna uporaba določb
20. člen
(smiselna uporaba določb o metodah razpolaganja)
Če se pri pravnih poslih upravljanja s stvarnim premoženjem uporabljajo
metode javne dražbe, javnega zbiranja ponudb ali neposredne pogodbe, se zanje
smiselno uporabljajo določbe od 13. do 19. člena te uredbe.
V. KONČNI DOLOČBI
21. člen
(prenehanje uporabe)
Z dnem uveljavitve te uredbe se preneha uporabljati Uredba o
stvarnem premoženju države in samoupravnih lokalnih skupnosti (Uradni list RS,
št. 34/11, 42/12, 24/13, 10/14 in 58/16).
22. člen
(začetek veljavnosti)
Ta uredba začne veljati trideseti dan po objavi v Uradnem
listu Republike Slovenije.
Št. 00714-8/2018
Ljubljana, dne 26. aprila 2018
EVA 2018-3130-0001
Vlada Republike Slovenije
dr. Miroslav Cerar l.r.
Predsednik

Priloga: Načrt
pridobivanja nepremičnega premoženja