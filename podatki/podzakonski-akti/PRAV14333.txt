1. člen
(vsebina)
Ta pravilnik podrobneje ureja vsebino in način vodenja
evidence državne meje.
2. člen
(vsebina evidence državne meje)
Evidenca državne meje vsebuje podatke o točkah državne meje
in poteku državne meje ter zbirko listin.
3. člen
(podatki o točkah državne meje)
O točkah državne meje se v evidenci državne meje vodijo
naslednji podatki:
-       
številke točk državne meje,
-       
koordinate točk državne meje,
-       
način označitve točk državne meje in podatki o oznakah,
-       
sektor državne meje in
-       
številka točke iz katastra nepremičnin.
4. člen
(številke točk državne meje)
(1) Točkam državne meje se določijo številke točk državne
meje v enotnem sistemu za celo državo od številke 1 naprej.
(2) Če se spremeni državna meja, se novim točkam državne meje
določijo nove številke točk državne meje.
(3) Za točke državne meje se vodi tudi številka točke, kot je
določena na podlagi ratificirane mednarodne pogodbe.
5. člen
(koordinate točk državne meje)
(1) Koordinate točk državne meje se določijo v državnem
prostorskem koordinatnem sistemu.
(2) Poleg koordinat iz prejšnjega odstavka se v evidenci
državne meje vodijo tudi koordinate točk državne meje v drugih koordinatnih
sistemih, če so tako določene z ratificirano mednarodno pogodbo, z navedbo
vrste koordinatnega sistema.
(3) Za koordinate točk državne meje iz prvega odstavka tega
člena se vodijo podatek o načinu določitve koordinat, točnost koordinat in
podatek o oznaki horizontalnega geodetskega datuma ter višinski datum.
6. člen
(način označitve točk državne meje in podatki o oznakah)
(1) Za točke državne meje se vodi podatek o tem, ali je točka
državne meje v naravi označena. Če je označena, se vodi tudi podatek, ali je
točka državne meje označena neposredno ali posredno.
(2) O oznakah točk državne meje se vodijo naslednji podatki:
-       
vrsta oznake, kot je določena z meddržavnimi tehničnimi navodili, ki
določajo obliko in velikost oznak točk državne meje,
-       
številka točke iz tretjega odstavka 4. člena tega pravilnika,
-       
drugi napisi, ki so na oznakah v naravi,
-       
datum postavitve oznake,
-       
datum in način obnove oznake ter
-       
o ugotovljenih poškodbah ali uničenju oznake.
(3) Če so točke državne meje označeno posredno, se poleg
podatkov iz prejšnjega odstavka vodijo tudi podatki o številki posredne oznake,
koordinatah posredne oznake in o sektorju državne meje. Številka posredne
oznake se določi v obliki poddelilke številke točke državne meje, ki jo
označuje.
7. člen
(sektor državne meje)
Podatek o sektorju določa pristojnost posamezne države glede
vzdrževanja oznak državne meje med sosednjima državama, kot je določen z
ratificirano mednarodno pogodbo.
8. člen
(številka točke iz katastra nepremičnin)
Pri točki državne meje se vodi tudi številka točke iz
katastra nepremičnin, ki v katastru nepremičnin določa enak položaj točke, kot
je položaj točke državne meje.
9. člen
(potek državne meje)
Potek državne meje se vodi s povezavo sosednjih točk državne
meje tako, da se državna meja lahko izkazuje v obliki poligona.
10. člen
(objava šifrantov)
Podatki o načinu določitve koordinat, točnost koordinat točk
državne meje, načinu označitve točk državne meje in vrstah oznak točk državne
meje se v evidenci državne meje vodijo v obliki šifrantov, ki so objavljeni na
osrednjem spletnem mestu državne uprave.
11. člen
(povezava evidence državne meje z registrom prostorskih enot
in katastrom nepremičnin)
Evidenca državne meje se povezuje z registrom prostorskih
enot in katastrom nepremičnin preko podatka o poteku državne meje.
12. člen
(zbirka listin)
Zbirko listin, ki se nanašajo na vpis in spremembe podatkov,
ki se vodijo v evidenci državne meje, sestavljajo:
-       
mejna dokumentacija (seznam koordinat, mejni načrt, opis meje) in
-       
druga tehnična dokumentacija (elaborati geodetskih meritev in drugi
elaborati), ki se nanaša na vpis in spremembe podatkov v evidenci državne meje.
13. člen
(vodenje evidence državne meje)
(1) Geodetska uprava Republike Slovenije vodi evidenco
državne meje tako, da sta omogočeni:
-       
pridobitev podatkov o razdaljah med sosednjimi točkami državne meje, med
označenimi točkami državne meje, med točkami in posrednimi oznakami državne
meje ter
-       
povezava z dokumentacijo o določitvi državne meje in o spremembah
državne meje, ki obsega ratificirane mednarodne pogodbe, konvencije, sporazume,
zapisnike in druge dokumente, ki jih hrani ministrstvo, pristojno za zunanje
zadeve.
(2) V evidenci državne meje se trajno hranijo vsi novi in spremenjeni
podatki o državni meji.
(3) Za spremenjene podatke se v evidenci državne meje vpišeta
datum spremembe podatka in datum začetka veljavnosti podatka.
(4) Datum začetka veljavnosti podatka je za podatke, ki se v
evidenco državne meje vpisujejo na podlagi ratificirane mednarodne pogodbe,
datum začetka veljavnosti te pogodbe, za druge podatke pa je datum začetka
veljavnosti podatka enak datumu spremembe podatka.
14. člen
(javnost podatkov)
Podatki evidence državne meje postanejo javni z dnem začetka
veljavnosti podatka.
15. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o evidenci državne meje (Uradni list RS, št. 73/17 in 54/21 – ZKN).
16. člen
(začetek veljavnosti)
Ta pravilnik začne veljati 4. aprila 2022.
Št. 007-329/2021
Ljubljana, dne 15. julija 2021
EVA 2021-2550-0033
Mag. Andrej Vizjak
minister
za okolje in prostor