1. člen
Minister za vzgojo in izobraževanje je sprejel spremembe
Prilagojenega izobraževalnega programa devetletne osnovne šole z nižjim
izobrazbenim standardom, sprejetega s Pravilnikom o prilagojenih izobraževalnih
programih devetletne osnovne šole (Uradni list RS, št. 100/03).
2. člen
S sklepom Strokovnega sveta Republike Slovenije za splošno
izobraževanje, sprejetim na 224. seji, dne 15. 12. 2022, se določijo učni
načrti za:
-       
obvezni predmet Tehnika in tehnologija,
-       
izbirni predmet Obdelava gradiv: les,
-       
izbirni predmet Obdelava gradiv: umetne snovi,
-       
izbirni predmet Obdelava gradiv: kovine.
3. člen
S sklepom Strokovnega sveta Republike Slovenije za splošno
izobraževanje, sprejetim na 226. seji, dne 16. 2. 2023, se določi:
-       
učni načrt za obvezni predmet Likovna umetnost.
4. člen
Učne načrte iz te odredbe Ministrstvo za vzgojo in
izobraževanje objavi na osrednjem spletnem mestu državne uprave.
PREHODNA IN KONČNA DOLOČBA
5. člen
(1) Učni načrti iz te odredbe se začnejo uporabljati v
šolskem letu 2023/2024.
(2) Do potrditve učbenikov za spremenjene učne načrte iz te
odredbe, vendar najdalj tri leta od uveljavitve te odredbe, se uporabljajo
dosedanji učbeniki, razen v delih, ki so v nasprotju s spremenjenimi učnimi
načrti iz te odredbe.
6. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-42/2023
Ljubljana, dne 13. marca 2023
EVA 2023-3350-0021
Dr. Darjo Felda
minister
za vzgojo in izobraževanje