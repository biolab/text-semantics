1. člen
Ta pravilnik določa reprezentativni trg ovčjega mesa in način
poročanja klavnic glede cen klavnih trupov ovc v skladu z:
-       
Uredbo Komisije (ES) št. 1249/2008 z dne 10. decembra 2008 o podrobnih
pravilih za uporabo lestvic Skupnosti za razvrščanje trupov goved, prašičev in
ovac ter sporočanje njihovih cen (UL L št. 337 z dne 16. 12. 2008, str. 3),
zadnjič spremenjeno z Izvedbeno uredbo Komisije (EU) št. 148/2014 z dne 17.
februarja 2014 o spremembi Uredbe (ES) št. 1249/2008 glede kategorij in
razredov za ugotavljanje tržnih cen v sektorju govejega mesa in glede tržnih
cen za trupe prašičev (UL L št. 46 z dne 18. 2. 2014, str. 1), (v nadaljnjem
besedilu: Uredba 1249/2008/ES), in
-       
Uredbo Komisije (ES) št. 315/2002 z dne 20. februarja 2002 o
ugotavljanju cen svežih ali ohlajenih ovčjih trupov na reprezentativnih trgih
Skupnosti (UL L št. 50 z dne 21. 2. 2002, str. 47).
2. člen
(1) Za reprezentativni trg ovčjega mesa se štejejo klavnice, ki
zakoljejo več kot 400 živali vrste ovc na leto in so razvrščene v kategorije iz
tretjega odstavka tega člena v skladu z:
-       
Uredbo (EU) št. 1308/2013 Evropskega parlamenta in Sveta z dne 17.
decembra 2013 o vzpostavitvi skupne ureditve trgov kmetijskih proizvodov in
razveljavitvi uredb Sveta (EGS) št. 922/72, (EGS) št. 234/79, (ES) št.
1037/2001 in (ES) št. 1234/2007 (UL L št. 347 z dne 20. 12. 2013, str. 671),
zadnjič spremenjeno z Izvedbeno uredbo Komisije (EU) št. 1271/2014 z dne 28.
novembra 2014 o odobritvi zvišanja mejnih vrednosti za obogatitev vina,
proizvedenega iz grozdja, potrganega v letu 2014 z nekaterih sort vinske trte
na nekaterih vinorodnih območjih ali v delu teh območij (UL L št. 344 z dne 29.
11. 2014, str. 10), in 
-       
Uredbo 1249/2008/ES.
(2) Klavnice iz prejšnjega odstavka vsak teden do torka do
12. ure sporočijo Agenciji Republike Slovenije za kmetijske trge in razvoj
podeželja (v nadaljnjem besedilu: agencija) cene v EUR/100 kg klavne mase za
posamezno kategorijo, skupno maso po posameznih kategorijah in število klavnih
trupov po posameznih kategorijah iz tretjega odstavka tega člena za pretekli
teden na obrazcu iz priloge, ki je sestavni del tega pravilnika. Pri izračunu
cene se upošteva masa ohlajenih trupov, ki je enaka masi toplih trupov,
zmanjšani za 3,1 %.
(3) Kategorije, za katere se spremljajo cene, so:
-       
jagnjeta za zakol, stara manj kot 12 mesecev, z ocenjeno ali dejansko
maso trupa manj kot 13 kg;
-       
jagnjeta za zakol, stara manj kot 12 mesecev, z ocenjeno ali dejansko
maso trupa od 13 do manj kot 22 kg;
-       
jagnjeta za zakol, stara manj kot 12 mesecev, z ocenjeno ali dejansko maso
trupa 22 kg in več;
-       
druge ovce za zakol, starejše od 12 mesecev.
(4) Cene iz drugega odstavka tega člena so cene brez DDV, na
2 decimalki natančno. Če so cene določene na podlagi žive mase, se cena za
klavno maso izračuna tako, da se cena na kilogram žive mase deli z najvišjim
pretvornim koeficientom 0,50. Če se k trupu vključita tudi glava in drobovje, je
za jagnjeta, ki tehtajo do 28 kg žive mase, najvišji pretvorni koeficient 0,58.
(5) Klavnice sporočijo agenciji podatke iz tega člena po spletni
aplikaciji, elektronski pošti ali telefaksu. 
3. člen
Kontrolo o točnosti podatkov in poročanih cenah po tem pravilniku
opravlja Inšpektorat Republike Slovenije za kmetijstvo, gozdarstvo, lovstvo in
ribištvo najmanj enkrat letno. Klavnice iz prvega odstavka prejšnjega člena
morajo za ta namen hraniti vso dokumentacijo, povezano s poročanjem cen, najmanj
24 mesecev.
4. člen
Z dnem uveljavitve tega pravilnika preneha veljati Pravilnik o
tržno informacijskem sistemu za trg ovčjega mesa (Uradni list RS, št. 30/09).
5. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-31/2015
Ljubljana, dne 23. marca 2015
EVA 2015-2330-0066
Mag. Dejan Židan l.r.
minister
za kmetijstvo, gozdarstvo in prehrano
Priloga: Obrazec za
tedensko sporočanje cen in količin klavnih trupov oziroma polovic ovc