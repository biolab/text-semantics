I. SPLOŠNE DOLOČBE
1. člen
(vsebina)
(1) Ta uredba določa natančnejše postopke v zvezi z
integriranim administrativnim in kontrolnim sistemom (v nadaljnjem besedilu:
IAKS) ter navzkrižno skladnostjo za izvajanje:
1.     
Uredbe (ES) št. 1760/2000 Evropskega parlamenta in Sveta z dne 17.
julija 2000 o uvedbi sistema za identifikacijo in registracijo govedi ter o
označevanju govejega mesa in proizvodov iz govejega mesa in razveljavitvi
Uredbe Sveta (ES) 820/97 (UL L št. 204 z dne 11. 8. 2000, str. 1), zadnjič
spremenjene z Uredbo (EU) 2016/429 Evropskega parlamenta in Sveta z dne 9.
marca 2016 o prenosljivih boleznih živali in o spremembi ter razveljavitvi
določenih aktov na področju zdravja živali (»Pravila o zdravju živali«) (UL L
št. 84 z dne 31. 3. 2016, str. 1), (v nadaljnjem besedilu: Uredba
1760/2000/ES);
2.     
Uredbe Sveta (ES) št. 21/2004 z dne 17. decembra 2003 o uvedbi sistema
za identifikacijo in registracijo ovc in koz ter o spremembi Uredbe (ES) št.
1782/2003 in direktiv 92/102/EGS in 64/432/EGS (UL L št. 5 z dne 9. 1. 2004,
str. 8), razveljavljene z Uredbo (EU) 2016/429 Evropskega parlamenta in Sveta z
dne 9. marca 2016 o prenosljivih boleznih živali in o spremembi ter
razveljavitvi določenih aktov na področju zdravja živali (»Pravila o zdravju
živali«) (UL L št. 84 z dne 31. 3. 2016, str. 1);
3.     
Izvedbene uredbe Komisije (EU) 2016/248 z dne 17. decembra 2015 o
določitvi pravil za uporabo Uredbe (EU) št. 1308/2013 Evropskega parlamenta in
Sveta v zvezi s pomočjo Unije za dobavo in razdeljevanje sadja in zelenjave,
proizvodov iz predelanega sadja in zelenjave ter banan v okviru sheme šolskega
sadja in zelenjave ter o okvirni in dokončni določitvi navedene pomoči (UL L
št. 46 z dne 23. 2. 2016, str. 8), razveljavljene z Delegirano uredbo Komisije
(EU) 2017/40 z dne 3. novembra 2016 o dopolnitvi Uredbe (EU) št. 1308/2013
Evropskega parlamenta in Sveta v zvezi s pomočjo Unije pri oskrbi
izobraževalnih ustanov s sadjem in zelenjavo, bananami in mlekom ter o
spremembi Delegirane uredbe Komisije (EU) št. 907/2014 (UL L št. 5 z dne 10. 1.
2017, str. 11);
4.     
Uredbe (EU) št. 1303/2013 Evropskega parlamenta in Sveta z dne 17.
decembra 2013 o skupnih določbah o Evropskem skladu za regionalni razvoj,
Evropskem socialnem skladu, Kohezijskem skladu, Evropskem kmetijskem skladu za
razvoj podeželja in Evropskem skladu za pomorstvo in ribištvo, o splošnih
določbah o Evropskem skladu za regionalni razvoj, Evropskem socialnem skladu,
Kohezijskem skladu in Evropskem skladu za pomorstvo in ribištvo ter o
razveljavitvi Uredbe Sveta (ES) št. 1083/2006 (UL L št. 347 z dne 20. 12. 2013,
str. 320), zadnjič spremenjene z Uredbo (EU) 2016/2135 Evropskega parlamenta in
Sveta z dne 23. novembra 2016 o spremembi Uredbe (EU) št. 1303/2013 glede
nekaterih določb o finančnem upravljanju za nekatere države članice, ki imajo
ali jim grozijo resne težave v zvezi z njihovo finančno stabilnostjo (UL L št.
338 z dne 13. 12. 2016, str. 34), (v nadaljnjem besedilu: Uredba 1303/2013/EU);
5.     
Uredbe (EU) št. 1305/2013 Evropskega parlamenta in Sveta z dne 17.
decembra 2013 o podpori za razvoj podeželja iz Evropskega kmetijskega sklada za
razvoj podeželja (EKSRP) in razveljavitvi Uredbe Sveta (ES) št. 1698/2005 (UL L
št. 347 z dne 20. 12. 2013, str. 487), zadnjič spremenjene z Delegirano uredbo
Komisije (EU) 2016/142 z dne 2. decembra 2015 o spremembi Priloge I k Uredbi
(EU) št. 1305/2013 Evropskega parlamenta in Sveta ter Priloge III k Uredbi (EU)
št. 1307/2013 Evropskega parlamenta in Sveta (UL L št. 28 z dne 4. 2. 2016,
str. 8), (v nadaljnjem besedilu: Uredba 1305/2013/EU);
6.     
Uredbe (EU) št. 1306/2013 Evropskega parlamenta in Sveta z dne 17.
december 2013 o financiranju, upravljanju in spremljanju skupne kmetijske
politike in razveljavitvi uredb Sveta (EGS) št. 352/78, (ES) št. 165/94, (ES)
št. 2799/98, (EC) No 814/2000, (ES) št. 1290/2005 in (ES) št. 485/2008 (UL L
št. 347 z dne 20. 12. 2013, str. 549), zadnjič spremenjene z Izvedbeno uredbo
Komisije (EU) 2016/1617 z dne 8. septembra 2016 o odstopanju glede leta
zahtevka 2016 od tretjega pododstavka člena 75(1) Uredbe (EU) št. 1306/2013
Evropskega parlamenta in Sveta v zvezi s stopnjo predplačil za neposredna
plačila in ukrepi za razvoj podeželja, povezanimi s površinami in živalmi, ter
od prvega pododstavka člena 75(2) navedene uredbe v zvezi z neposrednimi
plačili (UL L št. 242 z dne 9. 9. 2016, str. 22), (v nadaljnjem besedilu:
Uredba 1306/2013/EU);
7.     
Uredbe (EU) št. 1307/2013 Evropskega parlamenta in Sveta z dne 17.
decembra 2013 o pravilih za neposredna plačila kmetom na podlagi shem podpore v
okviru skupne kmetijske politike ter razveljavitvi Uredbe Sveta (ES) št.
637/2008 in Uredbe Sveta (ES) št. 73/2009 (UL L št. 347 z dne 20. 12. 2013,
str. 608), zadnjič spremenjene z Izvedbeno uredbo Komisije (EU) 2016/1616 z dne
8. septembra 2016 o odstopanju od Uredbe (EU) št. 1307/2013 Evropskega
parlamenta in Sveta glede morebitne revizije ukrepov prostovoljne vezane
podpore v sektorju mleka in mlečnih izdelkov za leto zahtevka 2017 (UL L št.
242 z dne 9. 9. 2016, str. 19), (v nadaljnjem besedilu: Uredba 1307/2013/EU);
8.     
Uredbe (EU) št. 1308/2013 Evropskega parlamenta in Sveta z dne 17.
decembra 2013 o vzpostavitvi skupne ureditve trgov kmetijskih proizvodov in
razveljavitvi uredb Sveta (EGS) št. 922/72, (EGS) št. 234/79, (ES) št.
1037/2001 in (ES) št. 1234/2007 (UL L št. 347 z dne 20. 12. 2013, str. 671),
zadnjič spremenjene z Delegirano uredbo Komisije (EU) 2017/40 z dne 3. novembra
2016 o dopolnitvi Uredbe (EU) št. 1308/2013 Evropskega parlamenta in Sveta v
zvezi s pomočjo Unije pri oskrbi izobraževalnih ustanov s sadjem in zelenjavo,
bananami in mlekom ter o spremembi Delegirane uredbe Komisije (EU) št. 907/2014
(UL L št. 5 z dne 10. 1. 2017, str. 11);
9.     
Delegirane uredbe Komisije (EU) št. 640/2014 z dne 11. marca 2014 o
dopolnitvi Uredbe (EU) št. 1306/2013 Evropskega parlamenta in Sveta glede
integriranega administrativnega in kontrolnega sistema, pogojev za zavrnitev ali
ukinitev plačil in za upravne kazni, ki se uporabljajo za neposredna plačila,
podporo za razvoj podeželja in navzkrižno skladnost (UL L št. 181 z dne 20. 6.
2014, str. 48), zadnjič spremenjene z Delegirano uredbo Komisije (EU) 2016/1393
z dne 4. maja 2016 o spremembi Delegirane uredbe Komisije (EU) št. 640/2014 o
dopolnitvi Uredbe (EU) št. 1306/2013 Evropskega parlamenta in Sveta glede
integriranega administrativnega in kontrolnega sistema, pogojev za zavrnitev
ali ukinitev plačil in za upravne kazni, ki se uporabljajo za neposredna
plačila, podporo za razvoj podeželja in navzkrižno skladnost (UL L št. 225 z
dne 19. 8. 2016, str. 41), (v nadaljnjem besedilu: Uredba 640/2014/EU);
10.  
Delegirane uredbe Komisije (EU) št. 807/2014 z dne 11. marca 2014 o
dopolnitvi Uredbe (EU) št. 1305/2013 Evropskega parlamenta in Sveta o podpori
za razvoj podeželja iz Evropskega kmetijskega sklada za razvoj podeželja
(EKSRP) in o uvedbi prehodnih določb (UL L št. 227 z dne 31. 7. 2014, str. 1),
zadnjič spremenjene z Delegirano uredbo Komisije (EU) 2015/1367 z dne 4. junija
2015 o spremembi Delegirane uredbe (EU) št. 807/2014 glede prehodnih določb o
programih za razvoj podeželja za obdobje 2007–2013 (UL L št. 211 z dne 8. 8.
2015, str. 7);
11.  
Izvedbene uredbe Komisije (EU) št. 808/2014 z dne 17. julija 2014 o
določitvi pravil za uporabo Uredbe (EU) št. 1305/2013 Evropskega parlamenta in
Sveta o podpori za razvoj podeželja iz Evropskega kmetijskega sklada za razvoj
podeželja (EKSRP) (UL L št. 227 z dne 31. 7. 2014, str. 18), zadnjič spremenjene
z Izvedbeno uredbo Komisije (EU) 2016/1997 z dne 15. novembra 2016 o spremembi
Izvedbene uredbe (EU) št. 808/2014 glede spremembe programov razvoja podeželja
in spremljanja ukrepov v podporo vključevanju državljanov tretjih držav ter o
popravku navedene uredbe (UL L št. 308 z dne 16. 11. 2016, str. 5);
12.  
Izvedbene uredbe Komisije (EU) št. 809/2014 z dne 17. julija 2014 o
pravilih za uporabo Uredbe (EU) št. 1306/2013 Evropskega parlamenta in Sveta v
zvezi z integriranim administrativnim in kontrolnim sistemom, ukrepi za razvoj
podeželja in navzkrižno skladnostjo (UL L št. 227 z dne 31. 7. 2014, str. 69),
zadnjič spremenjene z Izvedbeno uredbo Komisije (EU) 2016/1394 z dne 16.
avgusta 2016 o spremembi Izvedbene uredbe Komisije (EU) št. 809/2014 o pravilih
za uporabo Uredbe (EU) št. 1306/2013 Evropskega parlamenta in Sveta v zvezi z
integriranim administrativnim in kontrolnim sistemom, ukrepi za razvoj
podeželja in navzkrižno skladnostjo (UL L 225, z dne 19. 8. 2016, str. 50), (v
nadaljnjem besedilu: Uredba 809/2014/EU);
13.  
Delegirane uredbe Komisije (EU) št. 907/2014 z dne 11. marca 2014 o
dopolnitvi Uredbe (EU) št. 1306/2013 Evropskega parlamenta in Sveta v zvezi s
plačilnimi agencijami in ostalimi organi, finančnim upravljanjem, potrditvijo
obračunov, varščinami in uporabo eura (UL L št. 255 z dne 28. 8. 2014, str.
18), zadnjič spremenjene z Delegirano uredbo Komisije (EU) 2015/160 z dne 28.
novembra 2014 o spremembi Delegirane uredbe Komisije (EU) št. 907/2014 o
dopolnitvi Uredbe (EU) št. 1306/2013 Evropskega parlamenta in Sveta v zvezi s
plačilnimi agencijami in ostalimi organi, finančnim upravljanjem, potrditvijo
obračunov, varščinami in uporabo eura (UL L št. 27 z dne 3. 2. 2015, str. 7),
(v nadaljnjem besedilu: Uredba 907/2014);
14.  
Izvedbene uredbe Komisije (EU) št. 908/2014 z dne 6. avgusta 2014 o
pravilih za uporabo Uredbe (EU) št. 1306/2013 Evropskega parlamenta in Sveta v
zvezi s plačilnimi agencijami in drugimi organi, finančnim upravljanjem,
potrjevanjem obračunov, pravili o kontrolah, varščinami in preglednostjo (UL L
št. 255 z dne 28. 8. 2014, str. 59), zadnjič spremenjene z Izvedbeno uredbo
Komisije (EU) 2016/1786 z dne 7. oktobra 2016 o spremembi Izvedbene uredbe (EU)
št. 908/2014 glede izjav o odhodkih za programe razvoja podeželja (UL L št. 273,
z dne 8. 10. 2016, str. 31).
(2) IAKS se v skladu s 67. in četrtim odstavkom 72. člena
Uredbe 1306/2014/ES uporablja za:
-       
sheme neposrednih plačil iz predpisa, ki ureja sheme neposrednih plačil;
-       
ukrepe iz predpisa, ki ureja ukrepe kmetijsko-okoljska podnebna plačila,
ekološko kmetovanje in plačila območjem z naravnimi ali drugimi posebnimi
omejitvami iz Programa razvoja podeželja Republike Slovenije za obdobje
2014–2020 (v nadaljnjem besedilu: predpis, ki ureja ukrepe KOPOP, EK in OMD);
-       
ukrep dobrobit živali iz predpisa, ki ureja dobrobit živali iz Programa
razvoja podeželja Republike Slovenije za obdobje 2014–2020 v letu 2017 (v
nadaljnjem besedilu: predpis, ki ureja ukrep dobrobit živali).
(3) Posamezni elementi IAKS iz 68. člena Uredbe 1306/2013/ES
se v skladu s 67. členom Uredbe 1306/2013/ES uporabljajo za:
-       
uveljavljanje ukrepa o izvajanju naložbe v osnovna sredstva in podukrepa
podpora za naložbe v gozdarske tehnologije ter predelavo, mobilizacijo in
trženje gozdarskih proizvodov iz Programa razvoja podeželja Republike Slovenije
za obdobje 2014–2020;
-       
uveljavljanje podukrepa pomoč za zagon dejavnosti za mlade kmete iz
Programa razvoja podeželja Republike Slovenije za obdobje 2014–2020;
-       
spremljanje izpolnjevanja obveznosti iz predpisa, ki ureja ukrepe 1., 3.
in 4. osi Programa razvoja podeželja za obdobje 2007–2013 za ukrep naložbe v
kmetijska gospodarstva in ukrep mladi prevzemniki kmetij za obveznosti, ki še
vedno potekajo;
-       
uveljavljanje podpore za prestrukturiranje vinogradniških površin iz
predpisa, ki ureja izvajanje podpornega programa v vinskem sektorju, v skladu z
61. členom Uredbe 1306/2013/ES;
-       
vračila neupravičenih plačil zneskov pomoči Evropske unije pri
razdeljevanju sadja in zelenjave otrokom v šolah iz predpisa, ki ureja ureditev
sheme šolskega sadja in zelenjave;
-       
ukrepe kmetijske politike iz predpisa, ki ureja finančne pomoči ob
nepredvidljivih dogodkih v kmetijstvu, ki se nanašajo na posamezna kmetijska
gospodarstva;
-       
državne pomoči s področja kmetijstva;
-       
preverjanje izpolnjevanja pogojev za dopolnilne dejavnosti iz predpisa,
ki ureja dopolnilne dejavnosti.
(4) V predpisih, ki urejajo ukrepe iz prejšnjega odstavka, se
določi, kateri elementi IAKS iz 68. člena Uredbe 1306/2013/ES in v kolikšnem
obsegu se uporabijo pri posameznem ukrepu.
2. člen
(pomen izrazov)
V tej uredbi uporabljeni izrazi imajo naslednji pomen:
1.     
poljina je strnjena površina posamezne kmetijske rastline ali mešanice
kmetijskih rastlin na GERK-ih z naslednjimi vrstami rabe: 1100 – njiva, 1161 –
hmeljišče v premeni, 1180 – trajne rastline na njivskih površinah, 1131 –
začasno travinje in 1190 – rastlinjak;
2.     
kmetijska parcela pomeni kmetijsko parcelo iz točke (a) četrtega
odstavka 67. člena Uredbe 1306/2013/EU;
3.     
trajno travinje je trajno travinje iz 11. točke 2. člena Uredbe o shemah
neposrednih plačil (Uradni list RS, št. 2/15, 13/15, 30/15, 103/15, 36/16 in
84/16), (v nadaljnjem besedilu: Uredba o shemah neposrednih plačil);
4.     
trave ali druge zelene krmne rastline so trave ali druge zelene krmne
rastline iz 14. točke 2. člena Uredbe o shemah neposrednih plačil;
5.     
potencialno upravičena žival za ukrep podpora za rejo govedi je bik ali
vol, ki doseže starost več kot devet mesecev v obdobju od 1. novembra 2016 do
vključno 31. oktobra 2017 in je na dan 1. januarja 2017 mlajši od treh let.
Žival, za katero se pri pregledu na kraju samem ugotovi, da ne izpolnjuje
pogojev, določenih v predpisu, ki ureja sheme neposrednih plačil, in se za
neizpolnjevanje teh pogojev uporabi zmanjšanje plačil, nedodelitev podpore ali
dodatna kazen iz 31. člena Uredbe 640/2014/EU, se od te ugotovitve naprej ne
šteje za potencialno upravičeno žival;
6.     
glavni posevek je kmetijska rastlina, ki je na kmetijski površini
pretežni del obdobja, določenega za izpolnjevanje diverzifikacije kmetijskih
rastlin iz predpisa, ki ureja sheme neposrednih plačil;
7.     
upravičenec do shem pomoči oziroma ukrepov je določen v predpisih,
navedenih v drugem in tretjem odstavku prejšnjega člena (v nadaljnjem besedilu:
upravičenec).
3. člen
(pristojni organi in odbor za spremljanje)
(1) Akreditirana plačilna agencija iz prvega odstavka 7.
člena Uredbe 1306/2013/EU, ki je pristojna za izvajanje IAKS in navzkrižne
skladnosti, je Agencija Republike Slovenije za kmetijske trge in razvoj
podeželja (v nadaljnjem besedilu: agencija).
(2) Certifikacijski organ iz prvega odstavka 9. člena Uredbe
1306/2013/EU je Urad Republike Slovenije.
(3) Organ upravljanja PRP 2014–2020 iz drugega odstavka 65.
člena Uredbe 1305/2013/EU je Ministrstvo za kmetijstvo, gozdarstvo in prehrano
(v nadaljnjem besedilu: ministrstvo).
(4) Odbor za spremljanje iz 47. člena Uredbe 1303/2013/EU je
Odbor za spremljanje Programa razvoja podeželja Republike Slovenije.
4. člen
(upravičenec)
(1) Upravičenec mora imeti v registru kmetijskih gospodarstev
(v nadaljnjem besedilu: RKG) prijavljene vse kmetijske površine, ki jih ima v
uporabi v Republiki Sloveniji.
(2) Vse spremembe kmetijskih površin iz prejšnjega odstavka
mora upravičenec sporočiti v RKG najpozneje en dan pred elektronskim
izpolnjevanjem zbirne vloge iz 8. člena te uredbe. Podatki v RKG o prijavljenih
kmetijskih površinah morajo ustrezati dejanskemu stanju v naravi.
(3) Upravičenec mora pri izpolnjevanju vlog za pomoč in
zahtevkov za plačilo uporabljati identifikacijsko številko kmetijskega
gospodarstva (v nadaljnjem besedilu: KMG-MID).
(4) Posamezen upravičenec lahko vloži zbirno vlogo iz 8.
člena te uredbe le za eno kmetijsko gospodarstvo.
(5) Ne glede na določbo prejšnjega odstavka lahko agrarna
skupnost, ki je nosilec več KMG – planin oziroma KMG – skupnih pašnikov, vloži
zbirno vlogo iz 8. člena te uredbe, ločeno za vsako posamezno kmetijsko
gospodarstvo. Zbirne vloge istega upravičenca se v nadaljnji obdelavi
obravnavajo kot ena zbirna vloga.
(6) Ne glede na določbo četrtega odstavka tega člena lahko
upravičenec, ki je nosilec enega kmetijskega gospodarstva in ene ali več KMG –
planin, ki so v njegovi lasti ali lasti članov kmetije, ali ima za celotno
planino ali planine pravico uporabe zemljišč, vloži zbirno vlogo iz 8. člena te
uredbe, ločeno za kmetijsko gospodarstvo in ločeno za KMG – planino. V
nadaljnji obdelavi se zbirne vloge istega upravičenca obravnavajo kot ena
zbirna vloga.
(7) Agencija nakazuje sredstva za ukrepe kmetijske politike
iz drugega in tretjega odstavka 1. člena te uredbe upravičencu na en
transakcijski račun, ki ga upravičenec po spletnem programu E-kmetija sporoči
agenciji v skladu s 35. členom Zakona o kmetijstvu (Uradni list RS, št. 45/08,
57/12, 90/12 – ZdZPVHVVR, 26/14 in 32/15; v nadaljnjem besedilu: ZKme-1) in v
skladu z navodili, ki jih agencija objavi na svoji spletni strani.
(8) Podatke o upravičencih in sredstvih, ki jih posamezen
upravičenec prejme v zadevnem proračunskem letu, agencija objavi na svoji
spletni strani v skladu s 111. in 112. členom Uredbe 1306/2013/EU, v skladu s
113. členom Uredbe 1306/2013/EU pa upravičence v zbirni vlogi seznani z objavo
podatkov in njihovimi pravicami v zvezi z varstvom osebnih podatkov.
(9) V skladu s točko (a) prvega odstavka 112. člena Uredbe
1306/2013/EU se, kadar je znesek plačila iz tretjega odstavka 44. člena Uredbe
o shemah neposrednih plačil, ki ga prejme posamezen upravičenec v zadevnem
proračunskem letu, enak ali manjši od 1.050 eurov, namesto imena upravičenca
objavi koda, ki je petmestna neponovljiva številka.
5. člen
(identifikacijski sistem za kmetijske parcele)
(1) Identifikacijski sistem za kmetijske parcele iz 70. člena
Uredbe 1306/2013/EU deluje na ravni bloka, ki je referenčna parcela v sistemu
IAKS. Glede na vrsto dejanske rabe se bloki delijo na GERK-e.
(2) V vlogah za pomoč oziroma zahtevkih za plačilo iz te
uredbe se navede identifikacijska oznaka bloka, za posamezen GERK pa GERK-PID,
domače ime GERK-a in vrsta dejanske rabe.
(3) V vlogah za pomoč oziroma zahtevkih za plačilo se podatki
o površinah kmetijskih parcel in površinah kmetijskih rastlin navedejo v arih.
(4) Površina GERK-a ali del površine GERK-a z vrsto rabe 1100
– njiva, 1161 – hmeljišče v premeni ali 1131 – začasno travinje, na kateri so
na zbirni vlogi iz 8. člena te uredbe že šesto zaporedno leto kot glavni
posevek prijavljene trave ali druge zelene krmne rastline, se, razen v primeru
prekinitve štetja zaporednih let prijav trav ali drugih zelenih krmnih rastlin,
določenem v predpisu, ki ureja register kmetijskih gospodarstev, pri obravnavi
vlog in zahtevkov upošteva kot površina z vrsto rabe 1300 – trajni travnik.
Upravičenec je o teh spremembah obveščen na geoprostorskem obrazcu iz 3. točke
prvega odstavka 11. člena te uredbe.
(5) Spremembe iz prejšnjega odstavka, ugotovljene za
prijavljene površine predhodnega leta, agencija posreduje ministrstvu, ki te
spremembe vpiše v RKG po uradni dolžnosti pred rokom za uporabo podatkov v
vnaprej pripravljenih obrazcih iz drugega odstavka 9. člena te uredbe.
6. člen
(splošna načela v zvezi s kmetijskimi površinami in okoljsko
občutljivim trajnim travinjem)
(1) Za izvajanje 72. člena Uredbe 1306/2013/EU je najmanjša
velikost kmetijske parcele, za katero se lahko vloži vloga za posamezno shemo
neposrednih plačil na površino, 0,1 hektarja.
(2) Za določitev upravičenih površin za GERK z vrsto rabe
1320 – travinje z razpršenimi neupravičenimi značilnostmi se uporablja
sorazmerni sistem iz 10. člena Uredbe 640/2014/EU in predpisa, ki ureja RKG.
(3) Površina avtohtonih in tradicionalnih sort sadnih
rastlin, vinske trte, hmelja in oljk za operacijo Ohranjanje rastlinskih
genskih virov, ki jim grozi genska erozija, iz predpisa, ki ureja ukrepe KOPOP,
EK in OMD, se določi glede na delež površine, ki ga zasedajo sadike avtohtonih
in tradicionalnih sort sadnih rastlin v sadovnjaku, vinske trte v vinogradu,
hmelja v hmeljišču in oljk v oljčniku.
(4) Kmetijska površina, ki leži v sosednji državi in je v RKG
vpisana kot del kmetijskega gospodarstva, se pri obravnavi vlog in zahtevkov
upošteva pri izračunu obtežbe za ukrep kmetijsko-okoljska-podnebna plačila (v
nadaljnjem besedilu: ukrep KOPOP) in ukrep ekološko kmetovanje (v nadaljnjem
besedilu: ukrep EK) ter pri izračunu letnega vnosa dušika iz 7. člena te
uredbe, če leži v neposredni bližini kmetijskega gospodarstva in če upravičenec
priloži izjavo, da za to površino ne uveljavlja pomoči v sosednji državi.
(5) Agencija na podlagi upravnih pregledov za GERK ali del
GERK-a iz četrtega odstavka prejšnjega člena, ki leži znotraj območja okoljsko
občutljivega trajnega travinja, ter za površine trajnega travinja iz tretje
alineje tretjega odstavka 21. člena Uredbe o shemah neposrednih plačil pred
začetkom obdelave tal za rastno sezono 2017/2018 na svoji spletni strani
(http://www.arsktrp.gov.si/si/e_poslovanje_obrazci_forum/) objavi, da je GERK
ali del GERK-a okoljsko občutljivo trajno travinje (v nadaljnjem besedilu:
okoljsko občutljivo trajno travinje). Dostop do podatkov je mogoč z navedbo
KMG-MID.
(6) Razlika površine ugotovljenega poligona okoljsko
občutljivega trajnega travinja za leto 2017 glede na poligon okoljsko
občutljivega trajnega travinja za leto 2016 je lahko do vključno 0,1 hektarja.
(7) Pri določitvi upravičene površine za aktiviranje in
izplačilo plačilnih pravic iz 11. člena Uredbe o shemah neposrednih plačil se
za upravne preveritve površin, prijavljenih v zbirni vlogi v skladu z 11.
členom te uredbe, in upravne preveritve površin, ki jih ima zadevni upravičenec
vpisane v RKG na dan 31. maj 2017, upošteva pozicijska toleranca v vrednosti
enega metra. Če je pozicijsko ujemanje zunaj vrednosti enega metra, velja kot
upravičena površina dejansko ugotovljena površina.
7. člen
(letni vnos dušika iz živinskih gnojil)
(1) Za ukrepe kmetijske politike iz drugega in tretjega
odstavka 1. člena te uredbe se za posamezno kmetijsko gospodarstvo letni vnos
dušika na hektar kmetijskih površin izračuna tako, da se za vsako vrsto rejnih
živali število živali posamezne kategorije pomnoži z letno količino dušika v
živinskih gnojilih iz predpisa, ki ureja varstvo voda pred onesnaženjem z
nitrati iz kmetijskih virov, zmnožki pa se seštejejo in delijo z ugotovljeno
kmetijsko površino iz zbirne vloge iz prvega odstavka 11. člena te uredbe. Za
kmetijsko gospodarstvo, za katero upravičenec v tekočem letu oddaja ali
nabavlja živinska gnojila, se pri izračunu letnega vnosa dušika upoštevajo tudi
podatki o količini oddanih in prejetih živinskih gnojil iz Obrazca za oddajo in
prejem živinskih gnojil iz prvega odstavka 11. člena te uredbe ter vsebnost
dušika v teh gnojil iz predpisa, ki ureja varstvo voda pred onesnaževanjem z
nitrati iz kmetijskih virov.
(2) Pri izračunu letnega vnosa dušika iz živinskih gnojil iz
prejšnjega odstavka se za govedo upošteva povprečno število živali posameznih
kategorij. Podatke o številu govedi agencija prevzame iz centralnega registra
govedi (v nadaljnjem besedilu: CRG) po stanju na dan 1. februar 2017 in na
štiri naključno izbrane datume, ki jih določi in objavi na svoji spletni strani
ne prej kakor dva tedna po njihovi določitvi. Za druge rejne živali agencija
prevzame podatke o njihovem številu na dan 1. februar 2017 iz evidence rejnih
živali, določene v predpisu, ki določa evidenco imetnikov rejnih živali in
evidenco rejnih živali (v nadaljnjem besedilu: evidenca rejnih živali). Za
prašiče pitance in perutnino, ki se redijo v turnusih, se pri izračunu letnega
vnosa dušika upoštevajo podatki o povprečnem številu živali v turnusu in skupno
število dni vseh turnusov iz evidence rejnih živali.
(3) Ne glede na določbe prejšnjega odstavka se za KMG –
planina oziroma KMG – skupni pašnik pri izračunu letnega vnosa dušika iz
živinskih gnojil upoštevajo podatki o številu živali in številu dni, ko so
živali na paši, iz Zapisnika o prigonu živali na pašo na planino ali skupni
pašnik.
(4) Ne glede na določbe drugega in prejšnjega odstavka tega
člena se za kmetijsko gospodarstvo in KMG – planina oziroma KMG – skupni
pašnik, za katero je izveden pregled rejnih živali na kraju samem, pri
računanju povprečnega števila živali upošteva tudi ugotovitve kontrolorja o
številu živali posameznih kategorij goveda, številu drugih rejnih živali,
povprečnem številu živali v turnusu in skupnem številu dni vseh turnusov.
(5) Če upravičenec za del leta premesti svoje živali na pašo
na KMG – planina ali KMG – skupni pašnik, se količina letnega vnosa dušika na
njegovem kmetijskem gospodarstvu zmanjša za količino, ki jo te živali
prispevajo k izračunu letnega vnosa dušika za KMG – planina ali KMG – skupni
pašnik.
II. VLOGE, ZAHTEVKI IN PRILOGE
8. člen
(zbirna vloga)
(1) Zbirna vloga zajema:
-       
vloge za pomoč za sheme neposrednih plačil,
-       
vlogo za dodelitev plačilnih pravic iz nacionalne rezerve iz predpisa,
ki ureja sheme neposrednih plačilih,
-       
zahtevke za plačilo za ukrepe iz predpisa, ki ureja ukrepe KOPOP, EK in
OMD,
-       
zahtevke za plačilo za ukrep dobrobit živali iz predpisa, ki ureja
dobrobit živali,
-       
priloge zbirne vloge in
-       
dokazila.
(2) V skladu s poenostavitvami postopkov iz 11. člena Uredbe
809/2014/ES upravičenec ali njegov pooblaščenec iz četrtega odstavka tega člena
zbirno vlogo iz prejšnjega odstavka in spremembe zbirne vloge iz 13. člena te
uredbe ali umik zbirne vloge ali posameznih vlog, zahtevkov ali prilog, dokazil
in izjav iz 14. člena te uredbe pošilja agenciji po elektronski poti. Zbirno
vlogo izpolnjuje elektronsko in jo pošlje agenciji v elektronski obliki,
podpisano z varnim elektronskim podpisom s kvalificiranim potrdilom. Priloge in
dokazila upravičenec predloži kot skenogram ali jih pošlje prek ponudnika
poštnih storitev.
(3) Za elektronsko izpolnjevanje in elektronsko vložitev
zbirne vloge iz prvega odstavka tega člena agencija vzpostavi spletno vstopno
mesto na naslovu: http://e-kmetija.gov.si, prek katerega se upravičenec ali
njegov pooblaščenec za elektronsko vložitev iz četrtega odstavka tega člena z
uporabo varnega elektronskega podpisa s kvalificiranim potrdilom prijavi v
informacijski sistem agencije, ima dostop do vseh podatkov, ki se nanašajo na
njegovo kmetijsko gospodarstvo in so potrebni za izpolnitev vlog, izvede
elektronski vnos, vključno z varnim elektronskim podpisom s kvalificiranim
potrdilom, in vloži vlogo v informacijski sistem agencije, ki mu izda potrdilo
o uspešni vložitvi in priloži izpolnjeno izjavo pooblaščenca v skladu s 30.a
členom ZKme-1.
(4) Pooblaščenec za elektronsko izpolnjevanje in elektronsko
vložitev zbirne vloge je lahko le oseba, zaposlena v javni službi za kmetijsko
svetovanje, ki je opravila izobraževanje za ukrepe kmetijske politike za leto
2017.
(5) S podpisom na zbirni vlogi ali posameznem zahtevku
upravičenec ali njegov pooblaščenec potrdi pravilnost vnosa opisnih podatkov in
pravilnost morebitnega grafičnega vnosa.
(6) Za ukrepe kmetijske politike se za leto 2017 upoštevajo
naslednji podatki, ki jih agencija na stanje en dan pred elektronskim
izpolnjevanjem zbirne vloge prenese iz RKG v svoj informacijski sistem v skladu
s poenostavitvami postopkov iz drugega odstavka 11. člena Uredbe 809/2014/EU:
-       
o blokih in GERK-ih,
-       
o avtohtonih in tradicionalnih sortah sadnih rastlin, vinske trte,
hmelja in oljk,
-       
o sadnih vrstah in številu sadnih dreves ali grmov na hektar,
-       
o razvrstitvi kmetijskih gospodarstev v območja z omejenimi možnostmi za
kmetijsko dejavnost (v nadaljnjem besedilu: OMD),
-       
o podrobnejši razvrstitvi kmetijskih gospodarstev v gorska območja iz
predpisa, ki ureja ukrepe KOPOP, EK in OMD,
-       
o točkah kmetijskega gospodarstva v OMD in
-       
o vključenosti GERK-ov v OMD.
(7) Za Zahtevek za operacijo dobrobit živali – govedo iz 15.
točke prvega odstavka 11. člena te uredbe se uporabijo podatki iz CRG na stanje
en dan pred vnosom tega zahtevka. Na zahtevek se iz CRG lahko prenese žival, ki
je na dan vnosa zahtevka na zadevnem kmetijskem gospodarstvu in zanjo nista
javljena odhod iz zadevnega kmetijskega gospodarstva niti prihod na drugo
kmetijsko gospodarstvo.
(8) Za Zahtevek za operacijo dobrobit živali – drobnica iz
16. točke prvega odstavka 11. člena te uredbe se uporabijo podatki o staležu
rejnih živali na dan 1. februar 2017 iz centralnega registra drobnice (v
nadaljnjem besedilu: CRD) in v primeru prihoda živali na kmetijsko gospodarstvo
od vključno 2. februarja 2017 do datuma vnosa zahtevka tudi podatek o številki
spremnega lista in številu živali navedenih na spremnem listu, s katerim je
prihod živali na zadevno kmetijsko gospodarstvo priglašen v CRD, najpozneje do
datuma vnosa zahtevka.
(9) Pri izpolnjevanju geoprostorskega obrazca iz 3. točke
prvega odstavka 11. člena te uredbe se uporablja Šifrant vrst oziroma skupin
kmetijskih rastlin ter pomoči, ki je objavljen na spletni strani agencije in
ministrstva.
(10) Kmetijska površina, ki se glede na določbo iz prvega
odstavka 12. člena Uredbe o shemah neposrednih plačil ne uporablja predvsem za
kmetijsko dejavnost, se na zbirno vlogo prijavi pod šifro »000 – ni v uporabi«
iz Šifranta iz prejšnjega odstavka in Priloge 6 iz predpisa, ki ureja ukrepe
KOPOP, EK in OMD.
(11) Šifra kmetijske rastline »405 – mešana raba« iz Šifranta
iz devetega odstavka tega člena se uporabi za strnjeno kmetijsko površino, na
kateri je mešana raba poljščin in vsaj ene izmed naslednjih skupin kmetijskih
rastlin: zelenjadnic, dišavnic ali zdravilnih zelišč in posamezna izmed
navedenih skupin kmetijskih rastlin ter poljščin ne presega 0,1 hektarja.
9. člen
(vnaprej pripravljen obrazec)
(1) Vnaprej pripravljen obrazec vključuje podatke iz RKG,
registra naravnih vrednot, o vodovarstvenih območjih, območju NATURA 2000,
okoljsko občutljivem trajnem travinju in ekološko pomembnih območjih, na
katerih je omejitev ali prepoved paše za ukrep dobrobit živali. Namenjen je
seznanitvi upravičencev iz drugega odstavka tega člena s podatki, ki jih
potrebujejo pri vnosu zbirne vloge.
(2) Agencija pred rokom za vložitev zbirne vloge za
upravičence, ki so v letu 2016 oddali zbirne vloge, pripravi in na svoji
spletni strani objavi vnaprej pripravljene obrazce, ki vključujejo stanje
podatkov iz RKG na dan 22. januar 2017 in informacije o preseku GERK-a s
posameznimi evidencami iz prejšnjega odstavka. Grafični prikaz podatkov o
kmetijskih površinah je omogočen prek grafičnega vmesnika na spletni strani
agencije. Dostop do podatkov, objavljenih na spletu, je mogoč z navedbo
KMG-MID.
(3) Vnaprej pripravljen obrazec vključuje:
1.     
podatke o kmetijskem gospodarstvu:
- 
vrsta kmetijskega gospodarstva,
- 
razvrstitev v OMD,
- 
točke kmetijskega gospodarstva v OMD,
- 
podrobnejša razvrstitev v gorsko območje,
- 
razvrstitev kmetijskega gospodarstva na podlagi Elaborata območij z
omejenimi naravnimi dejavniki za kmetijstvo v Republiki Sloveniji z dne 15.
februarja 2003;
2.     
KMG-MID;
3.     
podatke o kmetijskih površinah:
- 
blok-ID,
- 
največja upravičena površina bloka,
- 
GERK-PID,
- 
domače ime GERK-a,
- 
vrsta dejanske rabe GERK-a,
- 
največja upravičena površina GERK-a,
- 
največja upravičena površina za plačilo za območja z naravnimi
omejitvami iz predpisa, ki ureja sheme neposrednih plačil;
4.     
podatke, ki se nanašajo na del ali celoten GERK in so pomembni za
izpolnjevanje določenih zahtev navzkrižne skladnosti:
- 
o povprečnem nagibu GERK-a, če je ta večji od 20 odstotkov,
- 
o naravnih vrednotah iz registra naravnih vrednot, ki se v skladu s
predpisom, ki ureja navzkrižno skladnost, štejejo za krajinske značilnosti na
posameznem GERK-u (NV_17),
- 
o vodovarstvenih območjih (VVO_VSA_17),
- 
o območju NATURA 2000 – ptice (NATURA – ptice_15),
- 
o območju NATURA 2000 – habitati (NATURA – habitati_15);
5.     
podatek, da je površina GERK-a delno ali v celoti okoljsko občutljivo
trajno travinje (status OOTT_16);
6.     
podatek, da je GERK delno ali v celoti znotraj območja okoljsko
občutljivega trajnega travinja (območje OOTT_17);
7.     
podatek, da je bila pri pregledih za ukrepe leta 2016 na določenem
GERK-u ali delu GERK-a ugotovljena sprememba ali preoranje okoljsko
občutljivega trajnega travinja (kršitev statusa OOTT_16);
8.     
podatek, da je GERK znotraj naslednjih ekološko pomembnih območij, na
katerih je omejitev ali prepoved paše za ukrep dobrobit živali iz predpisa, ki
ureja dobrobit živali:
- 
ekološko pomembna območja posebnih traviščnih habitatov, kjer paša ni
dovoljena do 30. junija (DZ_omejitev_pase_HAB),
- 
ekološko pomembna območja posebnih traviščnih habitatov metuljev, kjer
paša ni dovoljena med 15. junijem in 15. septembrom (DZ_omejitev_pase_MET),
- 
ekološko pomembna območja, kjer je paša prepovedana
(DZ_prepoved_pase_17);
9.     
podatek o dolžini mejic kmetijskega gospodarstva iz evidence mejic
(MEJ_17) iz predpisa, ki ureja ukrepe KOPOP, EK in OMD (v nadaljnjem besedilu:
evidenca mejic), za katere lahko upravičenec v skladu s predpisom, ki ureja
ukrepe KOPOP, EK in OMD, uveljavlja Zahtevek za operacijo Ohranjanje mejic iz
4. točke prvega odstavka 11. člena te uredbe.
(4) Podatki o kmetijskih površinah iz 3. točke prejšnjega
odstavka vključujejo ugotovljene površine za ukrepe iz leta 2016.
(5) Če so podatki v RKG neusklajeni glede na pogoje za vpis
podatkov v RKG, je na vnaprej pripravljenem obrazcu navedena tudi informacija o
neusklajenosti.
(6) Izpolnjevanja zbirne vloge ni mogoče začeti, če so
podatki v RKG neusklajeni in če v skladu s četrtim odstavkom 5. člena ZKme-1 ni
določen namestnik. Neusklajene podatke iz prejšnjega odstavka upravičenec uredi
na pristojni upravni enoti vsaj en dan pred elektronskim izpolnjevanjem zbirne
vloge.
10. člen
(rok za vložitev zbirne vloge)
(1) Upravičenci od 27. februarja do 6. maja 2017 na agencijo
vložijo zbirno vlogo, če:
-       
uveljavljajo katerega od ukrepov kmetijske politike iz drugega odstavka
1. člena te uredbe,
-       
uveljavljajo katerega od ukrepov kmetijske politike iz tretjega odstavka
1. člena te uredbe,
-       
so zavezanci za navzkrižno skladnost iz predpisa, ki ureja navzkrižno
skladnost, ker so prejemniki podpore za prestrukturiranje in preusmeritev
vinogradov,
-       
dajejo v promet živinska gnojila kmetijskim gospodarstvom v skladu s
predpisom, ki ureja varstvo voda pred onesnaževanjem z nitrati iz kmetijskih
virov,
-       
so zavezanci za prijavo površin posebnih kultur v skladu s 35. členom te
uredbe,
-       
bodo postali člani organizacije proizvajalcev v sektorju zelenjave v
skladu s predpisom o priznavanju organizacije proizvajalcev ali
-       
so zavezanci za oddajo zbirne vloge v skladu s predpisom, ki ureja
dopolnilne dejavnosti na kmetiji, za opravljanje dopolnilnih dejavnosti:
predelava primarnih kmetijskih pridelkov, prodaja kmetijskih pridelkov in
izdelkov s kmetij ter turizem na kmetiji, ki je gostinska dejavnost.
(2) Ne glede na določbo druge alineje prejšnjega odstavka
upravičencem, ki imajo v uporabi do enega hektarja kmetijskih površin in
vzrejajo samo čebele ter uveljavljajo le ukrepe iz nacionalnega programa za
čebelarstvo, ni treba vložiti zbirne vloge.
(3) Ne glede na določbe prvega odstavka tega člena
upravičencem, ki uveljavljajo ukrepe iz tretjega odstavka 1. člena te uredbe,
ni treba vložiti zbirne vloge, če je v predpisih, ki urejajo te ukrepe,
določeno, da se za preverjanje pogojev za upravičenost posameznega ukrepa
uporabijo podatki iz RKG ali drugih evidenc.
(4) Upravičenec, ki uveljavlja ukrep KOPOP oziroma ukrep EK
iz predpisa, ki ureja ukrepe KOPOP, EK in OMD, mora imeti pred začetkom vnosa
zbirne vloge izdelan program aktivnosti v skladu s predpisom, ki ureja ukrepe
KOPOP, EK in OMD, in v skladu s predpisom, ki ureja ukrepe prenosa znanja in
svetovanja iz PRP 2014–2020.
(5) Upravičenec, ki prvič vstopa v kontrolo ekološkega
kmetovanja iz predpisa, ki ureja ukrepe KOPOP, EK in OMD, in vloži zbirno vlogo
iz prvega odstavka tega člena, mora imeti najpozneje do 20. decembra 2017
izdelan individualni načrt preusmeritve kmetijskega gospodarstva iz
konvencionalne v ekološko pridelavo v skladu s predpisom, ki ureja ukrepe
prenosa znanja in svetovanja iz PRP 2014–2020.
(6) Ne glede na rok za vložitev zbirne vloge iz prvega
odstavka tega člena lahko upravičenec na agencijo vloži Obrazec za oddajo in
prejem živinskih gnojil iz 2. točke prvega odstavka 11. člena te uredbe
najpozneje do 15. decembra 2017.
(7) Ne glede na rok za vložitev zbirne vloge iz prvega
odstavka tega člena mora upravičenec, ki odda Zahtevek za operacijo dobrobit
živali – drobnica iz 16. točke prvega odstavka 11. člena te uredbe, zbirno
vlogo in ta zahtevek vložiti najpozneje do 5. maja 2017.
11. člen
(vsebina zbirne vloge)
(1) Zbirno vlogo sestavljajo:
1.     
Osnovni podatki o kmetijskem gospodarstvu, izjave, soglasja in navedbe
ter podatki o nosilcu kmetijskega gospodarstva;
2.     
Obrazec za oddajo in prejem živinskih gnojil;
3.     
Geoprostorski obrazec za vloge in zahtevke na površino (v nadaljnjem
besedilu: geoprostorski obrazec), ki vključuje:
a)   
za glavne posevke:
-  prijavo vseh upravičenih
površin in kmetijskih rastlin v skladu s šifrantom iz devetega odstavka 8.
člena te uredbe,
-  vlogo za izplačilo podpore
za strna žita,
-  vlogo za izplačilo podpore
za beljakovinske rastline,
-  vlogo za izplačilo podpore
za zelenjadnice,
-  prijavo kmetijskih rastlin,
ki vežejo dušik za zagotavljanje površin z ekološkim pomenom,
-  zahtevke za plačila na
površino za naslednje ukrepe: KOPOP, EK in plačila območjem z naravnimi ali
drugimi posebnimi omejitvami (v nadaljnjem besedilu: ukrep OMD);
b)   
za naknadne neprezimne posevke:
-  zahtevke za neprezimne
posevke za nekatere operacije oziroma zahteve ukrepa KOPOP,
-  prijavo naknadnih posevkov
in podsevkov trave za zagotavljanje površin z ekološkim pomenom;
c)   
za naknadne prezimne posevke:
-  zahtevke za prezimne posevke
za nekatere operacije oziroma zahteve ukrepa KOPOP,
-  prijavo naknadnih posevkov
in podsevkov trave za zagotavljanje površin z ekološkim pomenom;
4.     
Zahtevek za operacijo ukrepa KOPOP Ohranjanje mejic;
5.     
Vloga za dodelitev plačilnih pravic iz nacionalne rezerve;
6.     
Vloga za aktiviranje in izplačilo plačilnih pravic in vloga za izplačilo
plačila za zeleno komponento;
7.     
Vloga za izplačilo plačila za območja z naravnimi omejitvami;
8.     
Vloga za izplačilo plačila za mlade kmete;
9.     
Vloga za izplačilo podpore za mleko v gorskih območjih;
10.  
Vloga za izplačilo podpore za rejo govedi;
11.  
Vloga za izplačilo plačila za male kmete;
12.  
Vloga za izstop iz sheme za male kmete;
13.  
Zahtevek za operacijo ukrepa KOPOP Reja lokalnih pasem, ki jim grozi
prenehanje reje;
14.  
Zahtevek za operacijo dobrobit živali – prašiči;
15.  
Zahtevek za operacijo dobrobit živali – govedo;
16.  
Zahtevek za operacijo dobrobit živali – drobnica;
17.  
Zahtevek za ukrep EK – plačilo za ekološko čebelarjenje.
(2) Prijava vseh kmetijskih površin, kmetijskih rastlin in
vlog ter zahtevkov na površino iz 3. točke prejšnjega odstavka se vnaša
grafično prek vmesnika, ki temelji na geografskem informacijskem sistemu.
(3) Obvezne sestavine zbirne vloge so podatki iz 1. in 2.
točke prvega odstavka tega člena ter, če ima kmetijsko gospodarstvo kmetijske
površine, prijava vseh upravičenih površin in kmetijskih rastlin iz prve
alineje 3. točke pod a) prvega odstavka tega člena. Predložitev Obrazca za
oddajo in prejem živinskih gnojil je obvezna, če upravičenec oddaja oziroma
prejema živinska gnojila.
(4) Obrazec za oddajo in prejem živinskih gnojil iz 2. točke
prvega odstavka tega člena vloži upravičenec, ki oddaja oziroma prejema
živinska gnojila, prejemnik živinskih gnojil pa s podpisom računalniškega izpisa
tega obrazca potrdi prejem živinskih gnojil. Podatki s tega obrazca se
upoštevajo pri izpolnjevanju pogojev za posamezne ukrepe kmetijske politike za
upravičenca, ki oddaja živinska gnojila, in za upravičenca, ki je prejemnik
živinskih gnojil.
(5) Če upravičenec na geoprostorskem obrazcu iz četrte
alineje 3. točke pod a) prvega odstavka tega člena za kmetijsko rastlino
prijavi zelenjadnico, navede zelenjadnico, ki se v skladu s 6. točko 2. člena
te uredbe šteje za glavni posevek.
(6) Vloga za izplačilo podpore za rejo govedi iz 10. točke
prvega odstavka tega člena se vloži v skladu s četrtim odstavkom 21. člena
Uredbe 809/2014/EU z uporabo podatkov iz CRG.
(7) Na geoprostorskem obrazcu iz 3. točke prvega odstavka
tega člena upravičenec grafično in numerično prijavi:
1.     
glavne posevke, ki jih poseje ali posadi jeseni leta 2016 ali spomladi
leta 2017;
2.     
naknadne neprezimne posevke, ki jih poseje ali posadi za glavnim
posevkom in jih uveljavlja:
- 
za površino z ekološkim pomenom,
- 
za zahteve za ukrep KOPOP, POZ_POD: Setev rastlin za podor (zeleno
gnojenje), POZ_NEP: Neprezimni medonosni posevki, POZ_KONZ: Konzervirajoča
obdelava tal, VOD_NEP: Neprezimni medonosni posevki, VOD_POD: Setev rastlin za
podor (zeleno gnojenje) in GEN_SOR: Pridelava avtohtonih in tradicionalnih sort
kmetijskih rastlin ali
- 
za podsevek ali dosevek, ki se šteje kot
kolobarni člen za DKOS 6 iz predpisa, ki ureja navzkrižno skladnost;
3.     
naknadne prezimne posevke, ki jih poseje ali posadi za glavnim posevkom
ali za naknadnim neprezimnim posevkom in jih uveljavlja:
- 
za površino z ekološkim pomenom,
- 
za zahteve za ukrep KOPOP POZ_ZEL: Ozelenitev njivskih površin,
POZ_KONZ: Konzervirajoča obdelava tal, VOD_ZEL: Ozelenitev njivskih površin in
GEN_SOR: Pridelava avtohtonih in tradicionalnih sort kmetijskih rastlin ali
- 
za podsevek ali dosevek, ki se šteje kot kolobarni člen za DKOS 6 iz
predpisa, ki ureja navzkrižno skladnost.
(8) Na Zahtevek za operacijo dobrobit živali – drobnica iz
16. točke prvega odstavka tega člena upravičenec lahko prijavi živali, ki ob
oddaji zahtevka izpolnjujejo pogoje za dodelitev plačila iz predpisa, ki ureja
ukrep dobrobit živali.
12. člen
(priloge zbirne vloge in vloga za prenos plačilnih pravic)
(1) Podatkov o izpolnjevanju pogojev za pridobitev dovoljenja
za pridelavo konoplje iz točke (b) in (c) sedmega odstavka 17. člena Uredbe
809/2014/EU se ne prilaga k zbirni vlogi, temveč jih ministrstvo pošlje
agenciji najpozneje do 30. junija 2017.
(2) Uradnih etiket na embalaži semena konoplje se ne prilaga
k zbirni vlogi, upravičenec jih skupaj z vlogo za pridobitev dovoljenja za
pridelavo konoplje pošlje ministrstvu, ki jih potrdi z žigom in vrne
upravičencu skupaj z odločbo o dovoljenju za pridelavo konoplje.
(3) Podatkov o izpolnjevanju pogojev za pridobitev dovoljenja
za pridelavo vrtnega maka se ne prilaga k zbirni vlogi, temveč jih ministrstvo
pošlje agenciji najpozneje do 31. julija 2017.
(4) Zapisnik o prigonu živali na pašo na planino ali skupni
pašnik upravičenec pošlje agenciji najpozneje do 30. junija 2017, če uveljavlja
ukrep KOPOP za operacijo Planinska paša, določeno v predpisu, ki ureja ukrepe
KOPOP, EK in OMD.
(5) Izjavo o številu pastirjev na planini upravičenec pošlje
agenciji najpozneje do 30. junija 2017, če za KMG – planina uveljavlja zahtevo
KRA_PAST: Planinska paša s pastirjem, določeno v predpisu, ki ureja ukrepe
KOPOP, EK in OMD.
(6) Podatki z obrazca Zapisnik o prigonu živali na pašo na
planino ali skupni pašnik se v skladu z Odločbo Komisije 2001/672/ES z dne 20.
avgusta 2001 o določitvi posebnih pravil za premike govedi na poletno pašo v
gorskih območjih (UL L št. 235 z dne 4. 9. 2001, str. 23), zadnjič spremenjeno
s Sklepom Komisije z dne 25. maja 2010 o spremembi Odločbe Komisije 2001/672/ES
glede obdobij premikov govedi na poletno pašo v gorskih območjih (UL L št. 127
z dne 26. 5. 2010, str. 19), uporabijo za sporočanje podatkov o premiku govedi
v skladu s predpisom, ki ureja identifikacijo in registracijo govedi.
Upravičenec mora en izvod tega obrazca poslati pooblaščeni veterinarski
organizaciji najpozneje v 15 dneh po prigonu živali na pašo.
(7) Upravičenec, ki je v letu 2016 na določenih površinah
kmetijskega gospodarstva uveljavljal ukrepe KOPOP oziroma EK, določene v
predpisu, ki ureja ukrepe KOPOP, EK in OMD, v letu 2017 pa je izvedel
zmanjšanje ali spremembo lokacije ali prenos teh površin na drugega
upravičenca, vloži kot prilogo zbirne vloge obrazec: Zmanjšanje ali prenos
površin, vključenih v ukrep KOPOP oziroma EK v predhodnem letu, za leto 2017.
(8) Upravičenec, ki uveljavlja KOPOP zahteve HML_NIZI,
POZ_NIZI, TRZ_I_NIZI oziroma TRZ_II_NIZI: gnojenje z organskimi gnojili z
nizkimi izpusti v zrak, sočasno z zbirno vlogo odda tudi obrazec Opredelitev
načina reje za potrebe izvajanja zahtev z obveznostjo gnojenja z organskimi
gnojili z nizkimi izpusti v zrak v okviru ukrepa KOPOP.
(9) Upravičenec, ki na geoprostorskem obrazcu prijavi
kmetijsko rastlino »200 – trave za pridelavo semena«, za namen iz četrtega
odstavka 5. člena te uredbe pošlje agenciji najpozneje do 31. avgusta 2017
kopijo Zapisnika o strokovni kontroli semenskega posevka, ki ga izda organ za
potrjevanje semenskih posevkov v skladu s predpisom, ki ureja semenski material
kmetijskih rastlin.
(10) Če upravičenec iz prejšnjega odstavka agenciji ne pošlje
kopije Zapisnika o strokovni kontroli semenskega posevka, se pri obravnavi
geoprostorskega obrazca namesto kmetijske rastline »200 – trave za pridelavo
semena« upošteva »201 – trave«.
(11) Upravičenec, ki prenaša plačilne pravice v skladu s
predpisom, ki ureja sheme neposrednih plačil, elektronsko izpolni Vlogo za
prenos plačilnih pravic, prevzemnik plačilnih pravic pa s podpisom
računalniškega izpisa te vloge potrdi dogovor o prenosu plačilnih pravic.
Upravičenec podpisano vlogo pošlje agenciji prek ponudnika poštnih storitev.
(12) Upravičenec, ki na obrazcu Osnovni podatki o kmetijskem
gospodarstvu, izjave, soglasja in navedbe ter podatki o nosilcu kmetijskega
gospodarstva iz 1. točke prvega odstavka 11. člena izjavi, da je vključen na
seznam nekmetijskih podjetij ali dejavnosti, priloži k navedenemu obrazcu
izpolnjeno in podpisano Prilogo: Dokazila o kmetijski dejavnosti v primeru
uvrščenosti na seznam nekmetijskih dejavnosti ali podjetij.
(13) Upravičenec posreduje REK1 obrazec najpozneje do 31.
maja 2017, če uveljavlja izpolnjevanje pogojev za uporabo podatkov o plačah,
povezanih s kmetijsko dejavnostjo, vključno z davki in socialnimi prispevki,
povezanimi z zaposlitvijo, za namen petodstotnega znižanja izplačila plačilnih
pravic v skladu s 7. členom Uredbe o shemah neposrednih plačil.
13. člen
(spremembe zbirne vloge)
(1) Spremembe zbirne vloge po poteku roka za vlaganje iz 10.
člena te uredbe upravičenec sporoči agenciji najpozneje do 31. maja 2017 v
skladu s 15. členom Uredbe 809/2014/EU.
(2) Ne glede na rok iz prejšnjega odstavka mora upravičenec v
skladu s predpisom, ki ureja ukrepe KOPOP, EK in OMD, sporočiti spremembo
kmetijske rastline po oddaji zbirne vloge če:
-       
spremenjena kmetijska rastlina vpliva na višino plačila za ukrep EK;
-       
se pri obvezni zahtevi operacije Poljedelstvo in zelenjadarstvo POZ_KOL:
petletni kolobar, izbirni zahtevi operacije Poljedelstvo in zelenjadarstvo
POZ_ZEL: ozelenitev njivskih površin ali obvezni zahtevi operacije Vodni viri
VOD_ZEL: ozelenitev njivskih površin poseje druga kmetijska rastlina, kot je
navedena na zbirni vlogi;
-       
se pri zahtevi operacije Ohranjanje rastlinskih genskih virov, ki jim
grozi genska erozija GEN_SOR: pridelava avtohtonih in tradicionalnih sort
kmetijskih rastlin in GEN_SEME: pridelava semenskega materiala avtohtonih in
tradicionalnih sort kmetijskih rastlin poseje druga kmetijska rastlina iz
priloge 12 iz predpisa, ki ureja ukrepe KOPOP, EK in OMD, kot je navedena na
zbirni vlogi.
(3) Ne glede na rok iz prvega odstavka tega člena mora
upravičenec sporočiti spremembo kmetijske rastline po oddaji zbirne vloge, če
spremenjena kmetijska rastlina vpliva na izpolnjevanje pogojev za zeleno
komponento iz predpisa, ki ureja sheme neposrednih plačil.
(4) Ne glede na rok iz prvega odstavka tega člena mora
upravičenec nemudoma sporočiti vsako spremembo kmetijske rastline po oddaji
zbirne vloge, če gre za konopljo ali vrtni mak. Spremembo kmetijske rastline
mora vedno nemudoma sporočiti, tudi kadar katero koli drugo kmetijsko rastlino
nadomesti s konopljo ali vrtnim makom.
(5) Ne glede na rok iz prvega odstavka tega člena in če
upravičenec po oddaji zbirne vloge v skladu s predpisom, ki ureja sheme
neposrednih plačil, spremeni lokacijo naknadnih posevkov in podsevkov trave za
zagotavljanje površin z ekološkim pomenom iz druge alineje pod b) in druge alineje
pod c) 3. točke prvega odstavka 11. člena te uredbe, to spremembo lokacije
sporoči agenciji najpozneje do 15. septembra 2017.
(6) Upravičenec lahko do roka iz prejšnjega odstavka in v
skladu s četrtim odstavkom 14. člena Uredbe 809/2014/EU spremeni kmetijsko
rastlino, ki se upošteva pri izpolnjevanju obveznosti zelene komponente in je
prijavljena na zbirni vlogi iz 11. člena te uredbe.
14. člen
(umik vlog, zahtevkov in izjav)
(1) Umik vlog za pomoč, vlog za podporo, zahtevkov za plačilo
in drugih izjav se izvede v skladu s 3. členom Uredbe 809/2014/EU na način iz
drugega odstavka 8. člena te uredbe.
(2) Za potencialno upravičeno žival iz 5. točke 2. člena te
uredbe se v skladu s tretjim odstavkom 21. člena Uredbe 809/2014/EU priglasitev
premika bika ali vola, ki zapusti kmetijsko gospodarstvo v obdobju obvezne
reje, v CRG šteje kot pisni umik vloge za posamezno žival, razen priglasitev
premikov v obdobju obvezne reje na KMG – planina, na KMG – skupni pašnik, na
sejem ali razstavo, ki se v skladu s predpisom, ki ureja sheme neposrednih
plačil, štejejo kot del obdobja obvezne reje.
(3) Izstop iz sheme za male kmete za ukrepe leta 2018
upravičenec sporoči do 3. januarja 2018 na obrazcu Vloga za izstop iz sheme za
male kmete.
(4) Za govedo, prijavljeno na Zahtevku za operacijo dobrobit
živali – govedo iz 15. točke prvega odstavka 11. člena te uredbe, se v skladu s
tretjim odstavkom 21. člena in prvim odstavkom 3. člena Uredbe 809/2014/EU
priglasitev premika govedi v CRG v skladu s predpisom, ki ureja identifikacijo
in registracijo govedi, šteje kot pisni umik zahtevka za zadevno govedo, razen
priglasitev premikov na KMG – planino, na KMG – skupni pašnik, na drugo
gospodarstvo znotraj zadevnega kmetijskega gospodarstva ter na sejem ali
razstavo, ki se v skladu s predpisom, ki ureja ukrep dobrobit živali, štejejo
kot del obdobja paše.
(5) V primeru premika govedi iz prejšnjega odstavka
nadomestitev govedi v skladu z drugim odstavkom 30. člena Uredbe 640/2014/EU ni
dovoljena.
(6) Razen v primeru višje sile ali izjemnih okoliščin iz
drugega odstavka 2. člena Uredbe 1306/2013/ES in naravnih okoliščin iz 32.
člena Uredbe 640/2014/EU mora upravičenec za govedo, prijavljeno na Zahtevku za
operacijo dobrobit živali – govedo iz 15. točke prvega odstavka 11. člena te
uredbe, ki ostane na kmetijskem gospodarstvu in za katero za več kot 10 dni
prekine obdobje paše, določeno v predpisu, ki ureja dobrobit živali, v sedmih
dneh izvesti umik zahtevka na način iz drugega odstavka 8. člena te uredbe.
(7) Za drobnico, prijavljeno na Zahtevku za operacijo
dobrobit živali – drobnica iz 16. točke prvega odstavka 11. člena te uredbe,
nadomestitev drobnice v skladu z drugim odstavkom 30. člena Uredbe 640/2014/EU
ni dovoljena.
15. člen
(javna služba za kmetijsko svetovanje)
(1) Če upravičenec zbirno vlogo vlaga po pooblaščencu iz
četrtega odstavka 8. člena te uredbe so stroški izpolnitve in vložitve zbirne
vloge, ki jih upravičenec plača izvajalcu javne službe za kmetijsko svetovanje,
15,70 eura na vsakih začetih 30 minut vnosa.
(2) Oseba, zaposlena v javni službi za kmetijsko svetovanje,
ima za opravljanje nalog iz te uredbe in nalog, določenih v predpisih iz
drugega in tretjega odstavka 1. člena te uredbe, možnost vpogleda v:
1.     
podatke iz RKG;
2.     
podatke iz evidence o finančnih pomočeh za tekoče in predhodna leta
(podatke iz zbirnih vlog);
3.     
podatke o realizirani oddaji in neposredni prodaji mleka iz evidence o
mlečnih kvotah;
4.     
podatke iz CRG;
5.     
podatke iz CRD;
6.     
podatke iz centralnega registra prašičev (v nadaljnjem besedilu: CRPš);
7.     
podatke iz centralnega registra kopitarjev (v nadaljnjem besedilu: CRK);
8.     
evidence, ki se uporabljajo za preverjanje navzkrižne skladnosti ter
ukrepov KOPOP, EK in OMD;
9.     
podatke zemljiškega katastra in zemljiškokatastrski prikaz, ortofoto in
dejansko rabo iz evidence dejanske rabe kmetijskih in gozdnih zemljišč.
III. SISTEMI KONTROL
1. Splošno
16. člen
(klavzula o izogibanju)
V skladu s 60. členom Uredbe 1306/2013/EU agencija ne odobri
vlog za pomoč in zahtevkov za plačilo iz drugega in tretjega odstavka 1. člena
te uredbe, če ugotovi, da je upravičenec ustvaril umetne pogoje za izpolnitev
zahtev za pridobitev plačil za ukrepe, tako ustvarjeni ukrepi pa niso v skladu
s cilji, ki jih določajo ukrepi iz drugega in tretjega odstavka 1. člena te
uredbe.
17. člen
(pregledi)
(1) Agencija v skladu z akreditacijskimi merili, določenimi v
Prilogi I Uredbe 907/2014/EU, za posamezna kmetijska gospodarstva, za katera je
bil v tekočem letu izveden pregled na kraju samem, opravi pregled zaradi
preverjanja ustreznosti izvedenih kontrol na kraju samem (v nadaljnjem
besedilu: superkontrola). Zaradi preverjanja dela kontrolorjev se s
superkontrolo delno ali v celoti ponovijo že opravljeni pregledi na kraju samem
ali pa se superkontrola izvede sočasno s pregledom na kraju samem.
(2) Če agencija pri upravnih pregledih ali pregledih na kraju
samem v skladu s 24. členom Uredbe 809/2014/EU pri upravičencu, ki uveljavlja
ukrep KOPOP v kombinaciji z ukrepom EK, ugotovi nepravilnosti ali kršitve v
skladu s predpisi, ki urejajo ekološko kmetovanje, o tem obvesti organizacijo
za kontrolo in certificiranje v ekološkem kmetovanju, pri kateri je upravičenec
v tekočem letu vključen v kontrolo.
(3) Če agencija pri pregledih na kraju samem v zvezi z
vlogami za pomoč za sheme pomoči na površino in zahtevki za plačilo za ukrepe
podpore na površino v skladu s 37. in 38. členom Uredbe 809/2014/EU pri
upravičencu, ki uveljavlja ukrep EK, ugotovi čezmerno prijavo površin iz 19.
člena Uredbe 640/2014/EU ali neprijavo vseh površin iz 16. člena Uredbe
640/2014/EU, o tem obvesti organizacijo za kontrolo in certificiranje v
ekološkem kmetovanju, pri kateri je upravičenec v tekočem letu vključen v
kontrolo.
(4) Vloge za pomoč in zahtevki za plačila se zavrnejo, če
upravičenec ali njegov pooblaščenec prepreči izvedbo pregleda na kraju samem,
zlasti tako, da ne dovoli ali ne omogoči pregleda.
(5) Če agencija pri upravnih pregledih zahtevkov za operacijo
Ohranjanje mejic iz 4. točke prvega odstavka 11. člena te uredbe ugotovi, da se
zahtevki dveh ali več upravičencev na posamezni mejici podvajajo, te
upravičence pozove, da predložijo dokazila o izpolnjevanju pogojev za operacijo
Ohranjanje mejic iz predpisa, ki ureja ukrepe KOPOP, EK in OMD, oziroma da
odpravijo podvajanja.
(6) Če upravičenci po pozivu iz prejšnjega odstavka ne
odpravijo podvajanj, če ne predložijo dokazil ali če na podlagi priloženih
dokazil ni mogoče ugotoviti, kdo je upravičen do ukrepa, agencija zahtevke iz
prejšnjega odstavka zavrne.
2. Upravni pregledi
18. člen
(upravni pregledi)
Agencija izvaja upravne preglede v skladu z 28. in 29. členom
Uredbe 809/2014/EU, pri čemer je navzkrižno preverjanje avtomatizirano z
uporabo računalniških sredstev, tako da se podatki iz vlog in zahtevkov
preverjajo glede na podatke iz podatkovnih zbirk ministrstva in drugih državnih
organov, in sicer:
1.     
podatki o kmetijskih površinah in trajnih nasadih se preverjajo s
podatki o blokih in GERK-ih iz RKG;
2.     
glavna dejavnost se za upravičenca preverja glede na Poslovni register
Slovenije za namen tretje alineje tretjega odstavka 6. člena Uredbe o shemah
neposrednih plačil;
3.     
izpolnjevanje pogojev za dodelitev plačilnih pravic iz nacionalne
rezerve iz tretje alineje drugega odstavka in prve alineje petega odstavka 14.
člena Uredbe o shemah neposrednih plačil se preverja s podatki iz registra
plačilnih pravic, vzpostavljenega na podlagi Pravilnika o podrobnejših podatkih
registra plačilnih pravic (Uradni list RS, št. 45/10 in 2/15);
4.     
izpolnjevanje pogojev za aktiviranje in izplačilo plačilnih pravic v
skladu z 11. členom Uredbe o shemah neposrednih plačil se preverja s podatki iz
registra plačilnih pravic, vzpostavljenega na podlagi 7. člena Uredbe
640/2014/EU;
5.     
izpolnjevanje pogojev za uporabo podatkov o plačah, povezanih s
kmetijsko dejavnostjo, vključno z davki in socialnimi prispevki, povezanimi z zaposlitvijo,
za namen petodstotnega znižanja izplačila plačilnih pravic v skladu s 7. členom
Uredbe o shemah neposrednih plačil, se preverja s podatki Finančne uprave
Republike Slovenije na podlagi davčnih številk ter imena in priimka zaposlenih,
ki jih upravičenec posreduje do 31. maja 2017;
6.     
pri vlogah za izplačila plačil za mlade kmete se starost upravičenca v
primeru kmetije preverja glede na podatke o datumu rojstva iz EMŠO iz RKG in v
primeru pravnih oseb starost fizične osebe, ki se šteje za mladega kmeta v
skladu s predpisom, ki ureja sheme neposrednih plačil;
7.     
pri vlogah za izplačila plačil za mlade kmete in pri vlogah za dodelitev
plačilnih pravic iz nacionalne rezerve se kmetijska dejavnost za fizične osebe
preverja s podatki Poslovnega registra Slovenije;
8.     
podatki iz vlog za izplačilo plačila za zeleno komponento se preverjajo
s podatki iz geoprostorskega obrazca iz 3. točke prvega odstavka 11. člena te
uredbe, s podatki o okoljsko občutljivem trajnem travinju (status OOTT_17), z
območji okoljsko občutljivega trajnega travinja (območja OOTT_17), s podatki o
ugotovljenih spremembah ali preoravanju okoljsko občutljivega trajnega
travinja, ugotovljenih pri pregledih za ukrepe leta 2016 (kršitev statusa
OOTT_16), ter za GERK-e z rabo 1211 – vinograd, zasajene na podlagi dovoljenja
za obnovo vinograda, ki je bilo izdano pred 31. majem 2015, v skladu s
predpisom, ki ureja register pridelovalcev grozdja in vina;
9.     
podatki iz vlog za izplačila podpor za mleko v gorskih območjih se
preverjajo glede na dokončne odločbe za podporo za mleko v gorskih območjih za
leto 2016 in glede na izpolnjevanje splošnih pogojev za upravičenost do shem
neposrednih plačil iz 6. člena Uredbe o shemah neposrednih plačil;
10.  
podatki iz vlog za izplačilo podpor za rejo govedi se preverjajo glede
na podatke, ki jih agencija prevzame iz CRG na dan 1. december 2017. Spremembe
podatkov v CRG po 1. decembru 2017 se za ukrep za leto 2017 ne upoštevajo,
razen če sprememba vpliva na neizpolnjevanje pogojev za zadevni ukrep;
11.  
podatki iz zahtevkov za ukrep OMD se preverjajo glede na podatke o
razvrstitvi kmetijskih gospodarstev iz Elaborata območij z omejenimi naravnimi
dejavniki za kmetijstvo v Republiki Sloveniji z dne 15. februarja 2003, podatke
o vključenosti GERK-ov v OMD in podatke o točkah kmetijskega gospodarstva v OMD
iz RKG v skladu s predpisom, ki ureja razvrstitev kmetijskih gospodarstev v
OMD;
12.  
podatki za posamezne zahteve ali operacije ukrepa KOPOP se preverjajo
glede na podatke iz naslednjih evidenc iz predpisa, ki ureja ukrepe KOPOP, EK in
OMD:
a)   
grafične evidence strmin (S50_16),
b)   
evidence območij grbinastih travnikov (GRB_15),
c)   
evidence ekološko pomembnih območij posebnih traviščnih habitatov
(HAB1_01_06_16),
č)   evidence ekološko pomembnih območij
posebnih traviščnih habitatov (HAB1_10_06_16),
d)   
evidence ekološko pomembnih območij posebnih traviščnih habitatov
(HAB1_30_06_16),
e)   
evidence ekološko pomembnih območij posebnih traviščnih habitatov
(HAB2_15),
f)    
evidence ekološko pomembnih območij traviščnih habitatov metuljev
(MET1_16),
g)   
evidence ekološko pomembnih območij traviščnih habitatov metuljev
(MET2_15),
h)   
evidence območij pojavljanja ptic vlažnih ekstenzivnih travnikov
(VTR1_15),
i)     
evidence območij pojavljanja ptic vlažnih ekstenzivnih travnikov
(VTR2_15),
j)     
evidence ekološko pomembnih območij steljnikov (STE1_15),
k)   
evidence ekološko pomembnih območij steljnikov (STE2_15),
l)     
evidence najožjih vodovarstvenih območij – državni nivo (VVO_I_DR_17),
m) 
evidence prispevnih območij vodnih teles površinskih voda in vodnih
teles podzemne vode iz Načrta upravljanja voda, ki vključuje območje Dravske
kotline (NUV_D_15),
n)   
evidence prispevnih območij vodnih teles površinskih voda in vodnih
teles podzemne vode iz Načrta upravljanja voda, ki vključuje druga območja
(NUV_O_15),
o)   
evidence območja pojavljanja medveda in volka (MV1_15) za zahtevo
KRA_OGRM: Varovanje črede z visokimi premičnimi varovalnimi elektromrežami iz
predpisa, ki ureja ukrepe KOPOP, EK in OMD,
p)   
evidence območja pojavljanja medveda in volka (MV2_15) za zahtevi
KRA_VARPA: Varovanje črede ob prisotnosti pastirja in KRA_VARPP: Varovanje
črede s pastirskimi psi iz predpisa, ki ureja ukrepe KOPOP, EK in OMD,
r)    
evidence mejic (MEJ_17) za operacijo Ohranjanje mejic,
s)   
podatke o dobaviteljih semenskega materiala kmetijskih rastlin iz
registra iz predpisa, ki ureja semenski material kmetijskih rastlin;
13.  
podatki iz zahtevkov za ukrep KOPOP za operacijo Reja lokalnih pasem, ki
jim grozi prenehanje reje, se preverjajo:
a)   
za govedo s podatki iz CRG, razen pasme, ki se preverja s podatki iz
izvorne rodovniške knjige, ki jo vodi druga priznana organizacija v govedoreji
v skladu z zakonom, ki ureja živinorejo,
b)   
za drobnico s podatki iz izvorne rodovniške knjige in rodovniške knjige,
ki jo vodi druga priznana organizacija pri reji drobnice v skladu z zakonom, ki
ureja živinorejo,
c)   
za prašiče s podatki iz izvorne rodovniške knjige in rodovniške knjige,
ki jo vodi druga priznana organizacija v prašičereji v skladu z zakonom, ki
ureja živinorejo,
č)   za konje s podatki iz CRK, razen pasme,
ki se preverja s podatki iz izvorne rodovniške knjige, ki jo vodi priznana
rejska organizacija in druga priznana rejska organizacija v konjereji v skladu
z zakonom, ki ureja živinorejo,
d)   
za kokoši s podatki iz registra oziroma evidence porekla, ki ju vodi
priznana rejska organizacija v skladu z zakonom, ki ureja živinorejo;
14.  
podatki iz zahtevkov za ukrep KOPOP za operacijo Poljedelstvo in
zelenjadarstvo se preverjajo glede na podatke o zasnovi kolobarja iz programa
aktivnosti iz predpisa, ki ureja ukrepe prenosa znanja in svetovanja iz PRP
2014–2020;
15.  
podatki iz zahtevkov za ukrepa KOPOP in EK se preverjajo glede na
podatke o usposabljanju upravičencev iz evidence o izobraževanju in
usposabljanju za potrebe kmetijstva in razvoja podeželja (v nadaljnjem
besedilu: evidenca o izobraževanju) ter uporabljeni storitvi svetovanja iz
predpisa, ki ureja ukrepe prenosa znanja in svetovanja iz PRP 2014–2020;
16.  
podatki iz zahtevkov za ukrep EK se preverjajo glede na: podatke o
izdanih certifikatih za ekološko pridelavo oziroma predelavo kmetijskih
pridelkov oziroma živil in podatke o številu čebeljih družin iz evidence
pridelovalcev in predelovalcev ekoloških kmetijskih pridelkov oziroma živil,
podatke o izdelanih načrtih preusmeritve kmetijskih gospodarstev iz
konvencionalne v ekološko pridelavo iz predpisa, ki ureja ukrepe prenosa znanja
in svetovanja iz PRP 2014–2020, podatke o dobaviteljih semenskega materiala
kmetijskih rastlin iz registra iz predpisa, ki ureja semenski material
kmetijskih rastlin;
17.  
podatki iz zahtevkov za ukrep dobrobit živali – prašiči se preverjajo
glede na podatke iz CRPš in podatke o usposabljanju upravičencev iz evidence o
izobraževanju;
18.  
podatki iz zahtevkov za ukrep dobrobit živali – govedo se preverjajo
glede na podatke iz:
a)   
CRG, vključno s premiki govedi prijavljenih na zahtevkih na KMG –
planina oziroma KMG – skupni pašnik,
b)   
evidence o izobraževanju in
c)   
ekološko pomembnih območij iz priloge 4 predpisa, ki ureja dobrobit
živali (DZ_omejitev_pase_HAB, DZ_omejitev_pase_MET in DZ_prepoved_pase_17);
19.  
podatki iz zahtevkov za operacijo dobrobit živali – drobnica se
preverjajo glede na podatke:
a)   
iz CRD,
b)   
iz evidence o izobraževanju in
c)   
o ekološko pomembnih območjih iz priloge 4 predpisa, ki ureja dobrobit
živali (DZ_omejitev_pase_HAB, DZ_omejitev_pase_MET in DZ_prepoved_pase_17);
20.  
podatki iz okoljevarstvenega dovoljenja se preverjajo za uporabnike
komposta ali digestata 1. razreda kakovosti, ki ni proizvod, iz predpisa, ki
ureja predelavo biološko razgradljivih odpadkov in uporabo komposta ali
digestata;
21.  
podatki iz zahtevkov, če je tako določeno v predpisih iz drugega in
tretjega odstavka 1. člena te uredbe, se preverjajo glede na evidenco o
finančnih podporah in ugotovitve inšpekcijskega nadzora RKG;
22.  
ime in priimek, enotna matična številka (EMŠO), davčna številka ter
naslov nosilca kmetijskega gospodarstva in članov kmetije se preverjajo glede
na podatke iz RKG;
23.  
podatki o poslovnih subjektih se preverjajo glede na podatke iz
poslovnega registra Slovenije.
3. Pregledi na kraju samem
19. člen
(pregledi na kraju samem za površine)
(1) Pregledi na kraju samem za ukrepe kmetijske politike na
površino iz drugega odstavka 1. člena te uredbe se izvajajo v skladu s 30. do
32. členom in 34. do 41. členom Uredbe 809/2014/EU ter v skladu z določbami
predpisa, ki ureja RKG.
(2) Če kontrolor pri pregledu na kraju samem na GERK-u, ki ima
glede na prijavo v RKG največjo upravičeno površino enako grafični površini,
ugotovi dejansko rabo 1800 – kmetijsko zemljišče, poraslo z gozdnim drevjem, se
ta poligon obravnava kot GERK z vrsto rabe 1320 – travinje z razpršenimi
neupravičenimi značilnostmi, razen kadar je ugotovljeno, da je znotraj
prijavljenega GERK-a z vrsto rabe 1300 – trajni travnik dovoljen obseg dejanske
rabe 1800- kmetijsko zemljišče, poraslo z gozdnim drevjem iz predpisa, ki ureja
RKG.
(3) Pri pregledu na kraju samem kontrolor ne sme opredeliti
površine v prahi, če praha za to površino ni bila prijavljena na zbirni vlogi.
20. člen
(pregledi na kraju samem za živali)
(1) Pregledi na kraju samem za živali se izvajajo v skladu s
33. členom in 42. do 43. členom Uredbe 809/2014/EU za namene, določene v:
-       
Uredbi Komisije (ES) št. 1082/2003 z dne 23. junija 2003 o podrobnih
pravilih za izvajanje Uredbe (ES) št. 1760/2000 Evropskega parlamenta in Sveta
o najnižji ravni pregledov, ki jih je treba opraviti v okviru sistema za
identifikacijo in registracijo govedi (UL L št. 156 z dne 25. 6. 2003, str. 9),
zadnjič spremenjeni z Uredbo Komisije (EU) št. 1034/2010 z dne 15. novembra
2010 o spremembi Uredbe (ES) št. 1082/2003 o pregledih glede zahtev za
identifikacijo in registracijo goveda (UL L št. 298 z dne 16. 11. 2010, str.
7);
-       
Uredbi Komisije (ES) št. 1505/2006 z dne 11. oktobra 2006 o izvajanju
Uredbe Sveta (ES) št. 21/2004 glede najnižje ravni pregledov, ki jih je treba
opraviti v zvezi z identifikacijo in registracijo ovc in koz (UL L št. 280 z
dne 12. 10. 2006, str. 3), zadnjič spremenjeni z Uredbo Komisije (EU) št.
1033/2010 z dne 15. novembra 2010 o spremembi Uredbe (ES) št. 1505/2006 glede
letnih poročil držav članic o rezultatih pregledov, opravljenih v zvezi z
identifikacijo in registracijo ovc in koz (UL L št. 298 z dne 16. 11. 2010,
str. 5);
-       
predpisu, ki ureja sheme neposrednih plačil;
-       
predpisu, ki ureja ukrepe KOPOP, EK in OMD;
-       
predpisu, ki ureja ukrep dobrobit živali;
-       
predpisu, ki ureja navzkrižno skladnost.
(2) Pri uporabi zmanjšanj, zavrnitev, ukinitev in kazni v
skladu s 5. in 6. členom Uredbe 809/2014/EU se pri izračunu plačil za ukrepe
kmetijske politike iz drugega odstavka 1. člena te uredbe upoštevajo tudi
podatki o nadzoru, ki ga opravijo uradni veterinarji organa, pristojnega za
veterinarstvo, in podatki o nadzoru, ki ga opravi Inšpektorat Republike
Slovenije za kmetijstvo, gozdarstvo, lovstvo in ribištvo (v nadaljnjem
besedilu: IRSKGLR).
(3) Pregledi na kraju samem za ukrep podpora za rejo govedi
iz predpisa, ki ureja sheme neposrednih plačil, se v skladu z drugim
pododstavkom prvega odstavka 42. člena Uredbe 809/2014/EU razporedijo v obdobju
od 1. januarja 2017 do 30. novembra 2017.
(4) V skladu z Izvedbeno uredbo Komisije (EU) 2016/1616 z dne
8. septembra 2016 o odstopanju od Uredbe (EU) št. 1307/2013 Evropskega
parlamenta in Sveta glede morebitne revizije ukrepov prostovoljne vezane
podpore v sektorju mleka in mlečnih izdelkov za leto zahtevka 2017 (UL L št.
242 z dne 9. 9. 2016, str. 19) se pregledi na kraju samem za pogoje
upravičenosti za podporo za mleko v gorskih območjih iz predpisa, ki ureja
sheme neposrednih plačil, ne izvajajo, razen upravnih pregledov za splošne
pogoje iz 6. člena Uredbe o shemah neposrednih plačil.
21. člen
(stopnja kontrole)
(1) Agencija stopnjo kontrole za ukrepe kmetijske politike iz
drugega odstavka 1. člena te uredbe določi v skladu s 30. do 33. členom Uredbe
809/2014/EU ter v skladu z določbami tega člena.
(2) Kontrolni vzorec za preglede na kraju samem zajema vsaj:
-       
20 odstotkov površin s konopljo v skladu s šestim odstavkom 36. člena
Uredbe 809/2014/EU;
-       
pet odstotkov upravičencev, ki vlagajo zahtevke za operacijo dobrobit
živali – prašiči;
-       
pet odstotkov upravičencev, ki vlagajo zahtevke za operacijo dobrobit
živali – govedo, in
-       
pet odstotkov upravičencev, ki vlagajo zahtevke za operacijo dobrobit
živali – drobnica.
(3) V zvezi z dodatno stopnjo kontrole za preglede na kraju
samem z namenom spremljanja upravičencev, za katere je bil v predhodnem letu
uporabljen drugi odstavek 19a. člena Uredbe 640/2014/EU, se upošteva drugi
odstavek 33a. člena Uredbe 809/2014/EU.
22. člen
(pregledi z daljinskim zaznavanjem)
(1) Agencija izvede del pregledov na kraju samem z daljinskim
zaznavanjem v skladu s 40. členom Uredbe 809/2014/EU.
(2) Pregled z daljinskim zaznavanjem vključuje
fotointerpretacijo prijavljenih vlog in zahtevkov na ortofotih, narejenih iz
satelitskih ali letalskih posnetkov, posnetih leta 2017 za ugotavljanje vrste
dejanske rabe, vrste kmetijskih rastlin in merjenja površin.
(3) Če s fotointerpretacijo ni mogoče nedvoumno potrditi
pravilnosti prijav dejanske rabe, vrste kmetijske rastline ali površine vlog
oziroma zahtevkov za posamezno kmetijsko parcelo, je treba opraviti hiter
terenski ogled, ki je v skladu s Smernicami Evropske komisije za kontrole na
kraju samem in meritve površin za leto 2017 sestavni del pregleda z daljinskim
zaznavanjem. Kontrolor o izvedbi hitrega terenskega ogleda ne obvešča
upravičenca in lahko opravi ogled brez njegove navzočnosti.
23. člen
(poročilo o kontroli)
(1) Kontrolor poročilo o kontroli za pregled na kraju samem
za ukrepe na površino pripravi v skladu z 41. členom Uredbe 809/2014/EU, za
sheme pomoči za živali in ukrepe podpore na žival pa v skladu s 43. členom
Uredbe 809/2014/EU in določbami tega člena.
(2) Pri pregledih z daljinskim zaznavanjem iz prejšnjega
člena, pri katerih niso bile ugotovljene nobene nepravilnosti oziroma ni bila
ugotovljena neustrezno prijavljena dejanska raba GERK-a in če se ugotovitve
superkontrole z daljinskim zaznavanjem ne razlikujejo od ugotovitev pregledov z
daljinskim zaznavanjem, podpis upravičenca v poročilu o kontroli v skladu z
drugim odstavkom 41. člena Uredbe 809/2014/EU ni potreben.
(3) Če je po pregledu na kraju samem ponovno opravljen
pregled ali superkontrola na kraju samem za preveritev izpolnjevanja pogojev za
posamezen ukrep kmetijske politike iz drugega odstavka 1. člena te uredbe, se v
skladu s pogoji za posamezen ukrep upoštevajo ugotovitve iz poročil o kontrolah
za vse izvedene preglede. Ne glede na določbe prejšnjega stavka se pri pregledu
površine in vrste dejanske rabe bloka ali GERK-a upošteva ugotovitev zadnjega
izvedenega pregleda za posamezno površino, razen če je upravičenec k zadnjemu
poročilu o kontroli vložil pripombe glede ugotovitve površine oziroma vrste
dejanske rabe GERK-a. V tem primeru se presojajo vsa poročila o kontrolah za
vse izvedene preglede.
(4) Če je po pregledu na kraju samem ponovno opravljen
pregled ali pa superkontrola na kraju samem za preverjanje izpolnjevanja pravil
o navzkrižni skladnosti, se v skladu z zahtevami navzkrižne skladnosti
upoštevajo ugotovitve iz poročil o kontrolah za vse izvedene preglede.
(5) Če agencija pri pregledu na kraju samem za operacijo
Ohranjanje mejic iz predpisa, ki ureja ukrepe KOPOP, EK in OMD, ugotovi neskladje
med prijavljeno in ugotovljeno dolžino mejice, to navede v poročilo o kontroli
in podatek o ugotovljeni dolžini mejice posreduje Zavodu Republike Slovenije za
varstvo narave, ki podatek uporabi pri vzdrževanju evidence mejic.
24. člen
(preverjanje konoplje na kraju samem)
Preverjanje konoplje se izvaja v skladu s 45. členom Uredbe
809/2014/EU. Inšpektor IRSKGLR v skladu s to uredbo in predpisom, ki določa
pogoje za pridobitev dovoljenja za gojenje konoplje in maka, opravi
inšpekcijski pregled ter ugotovitve preverjanja za konopljo predloži
ministrstvu in agenciji, ki jih upoštevata pri ugotavljanju izpolnjevanja
pogojev za vlogo za pomoč ali zahtevek za plačilo.
IV. KONTROLNI SISTEM IN KAZNI V ZVEZI Z NAVZKRIŽNO
SKLADNOSTJO
25. člen
(kontrolni sistem in kazni)
(1) Kontrolni sistem in zmanjšanje ali izključitev plačil v
zvezi z navzkrižno skladnostjo izvaja agencija v skladu s 65. do 75. členom
Uredbe 809/2014/EU in 37. do 41. členom Uredbe 640/2014/EU.
(2) Agencija s pristojnimi organi za preverjanje izvajanja
predpisov, ki se upoštevajo pri izpolnjevanju pogojev za navzkrižno skladnost,
sklene protokole, na podlagi katerih ji navedeni pristojni organi pošljejo
podatke o ugotovitvah nadzora.
(3) Agencija pri določanju znižanj in izključitev zaradi neizpolnjevanja
zahtev navzkrižne skladnosti upošteva tudi podatke o ugotovitvah nadzora iz
prejšnjega odstavka.
(4) Vse ugotovitve neskladnosti v zvezi s pravili navzkrižne
skladnosti, ugotovljene pri kontroli upravičenosti za ukrepe kmetijske politike
za leto 2017 iz drugega odstavka 1. člena te uredbe, z upoštevanjem izjeme iz
petega odstavka 26. člena te uredbe, se upoštevajo pri odločbah za ukrepe za
leto 2017.
26. člen
(kontrola navzkrižne skladnosti)
(1) Agencija izvaja kontrolo navzkrižne skladnosti v skladu s
prvim odstavkom prejšnjega člena in v skladu s predpisom, ki ureja navzkrižno
skladnost.
(2) Za kontrolo navzkrižne skladnosti se uporabljajo
naslednji podatki:
-       
vodovarstvena območja (VVO_17),
-       
območje NATURA 2000 – ptice (NATURA – ptice_15),
-       
območje NATURA 2000 – habitati (NATURA – habitati_15),
-       
naravne vrednote iz registra naravnih vrednot, ki se v skladu s
predpisom, ki ureja navzkrižno skladnost, štejejo za krajinske značilnosti,
-       
iz evidence rejnih živali,
-       
iz CRG,
-       
iz CRD,
-       
iz CRPš,
-       
iz registra obratov na področju živil iz predpisa, ki ureja registracijo
in odobritev obratov na področju živil,
-       
iz registra obratov nosilcev dejavnosti na področju krme iz predpisa, ki
ureja registracijo in odobritev nosilcev dejavnosti na področju krme,
-       
z Obrazca za oddajo in prejem živinskih gnojil,
-       
iz Zapisnika o prigonu živali na pašo na planino ali skupni pašnik,
-       
o kmetijski površini in kmetijskih rastlinah iz geoprostorskega obrazca,
-       
o izdanih okoljevarstvenih dovoljenjih za vnos komposta ali digestata 1.
razreda kakovosti, ki ni proizvod,
-       
podatki o nadzoru, ki ga opravi inšpekcija za varno hrano, veterinarstvo
in varstvo rastlin, Inšpektorat Republike Slovenije za okolje in prostor ter
IRSKGLR.
(3) Kontrola navzkrižne skladnosti za letni vnos dušika pri
gnojenju z živinskimi gnojili se opravi z upravnimi pregledi, določenimi v
četrtem odstavku 71. člena Uredbe 809/2014/EU za vse upravičence, ki redijo
živali, nabavljajo ali oddajajo živinska gnojila, tako da se letni vnos dušika
izračuna po postopku iz 7. člena te uredbe.
(4) Kontrole navzkrižne skladnosti za pravočasnost
priglasitve dogodkov v CRG, CRD in CRPš se opravijo z upravnimi pregledi
določenimi v četrtem odstavku 71. člena Uredbe 809/2014/EU. Pri tem se
najmanjše stopnje kontrole za pravočasnost priglasitve dogodkov v CRG določijo
v skladu z 22. členom Uredbe 1760/2000/ES, za pravočasnost priglasitve v CRD v
skladu z 2. členom Uredbe Komisije (ES) št. 1505/2006 z dne 11. oktobra 2006 o
izvajanju Uredbe Sveta (ES) št. 21/2004 glede najnižje ravni pregledov, ki jih
je treba opraviti v zvezi z identifikacijo in registracijo ovc in koz (UL L št.
280 z dne 12. 10. 2006, str. 3), zadnjič spremenjene z Uredbo Komisije (EU) št.
1033/2010 z dne 15. novembra 2010 o spremembi uredbe (ES) št. 1505/2006 glede
letnih poročil držav članic o rezultatih pregledov, opravljenih v zvezi z
identifikacijo in registracijo ovc in koz (UL L št. 298 z dne 16. 11. 2010,
str. 5), ter za pravočasnost priglasitve v CRPš, v skladu z Direktivo Sveta
2008/71/ES z dne 15. julija 2008 (UL L št. 213 z dne 8. 8. 2008, str. 31),
zadnjič spremenjeno z Uredbo (EU) 2016/429 Evropskega parlamenta in Sveta z dne
9. marca 2016 o prenosljivih boleznih živali in o spremembi ter razveljavitvi
določenih aktov na področju zdravja živali (»Pravila o zdravju živali«) (UL L
št. 84 z dne 31. 3. 2016, str.1).
(5) Pravočasnost priglasitve dogodkov v CRG, CRD in CRPš za
leto 2017 se preverja za obdobje od 1. septembra 2016 do 31. avgusta 2017.
(6) Pravočasnost priglasitve dogodkov v CRG, CRD in CRPš za
leto 2018 se preverja za obdobje od 1. septembra 2017 do 31. avgusta 2018.
(7) Podatke o priglasitvah dogodkov v CRG, CRD, CRPŠ iz
petega odstavka tega člena agencija prevzame iz CRG, CRD in CRPš na dan 1.
oktober 2017.
V. IZRAČUN POMOČI IN KAZNI
27. člen
(znižanje plačil in kazni)
(1) Pri čezmernih prijavah se uporabijo znižanja plačil,
nedodelitev pomoči ali podpore na površino, ukinitev plačil, kazen in dodatna
kazen iz 19., 19a., 21. in 24. do 28. člena Uredbe 640/2014/ES ter določbe tega
člena.
(2) Če upravičenec vloži vlogo ali zahtevek za kmetijsko
površino ali za kmetijsko rastlino, pri kateri zadevna vloga ali zahtevek ni
mogoč, se taka vloga ali zahtevek zavrne in se površina, za katero je vložena
vloga ali zahtevek, ne šteje kot prijavljena površina. Določba tega odstavka se
ne uporablja, če je to neskladje ugotovljeno s pregledom na kraju samem.
(3) Vloge in zahtevki za kmetijske parcele, ki so manjše od
površine parcele, določene v prvem odstavku 6. člena te uredbe, se zavrnejo in
se ta površina parcele ne šteje kot prijavljena površina za posamezno skupino
rastlin, razen za skupine rastlin iz tretjega odstavka 20. člena in četrtega
odstavka 22. člena Uredbe o shemah neposrednih plačil.
(4) Če je za posamezno kmetijsko parcelo, prijavljeno na
geoprostorskem obrazcu, ugotovljena površina manjša od površine parcele,
določene v prvem odstavku 6. člena te uredbe, se zavrne celotna prijavljena
površina kmetijske parcele in se za tako zavrnjeno površino uporabijo znižanja
plačil, nedodelitev plačil ali dodatne kazni iz 19. in 19a. člena Uredbe
640/2014/EU.
(5) Če upravičenci, ki niso upravičeni do plačil zaradi
dvojne prijave vlog ali zahtevkov na istih površinah, ne umaknejo vlog oziroma
zahtevkov in površin, prijavljenih na geoprostorskem obrazcu, se za zavrnjeno
površino uporabijo znižanja plačil, nedodelitev plačil ali dodatne kazni iz 19.
in 19a. člena Uredbe 640/2014/EU.
28. člen
(kazni za proizvodno vezane podpore)
(1) Če se za posamezno kmetijsko gospodarstvo, za katero so
upravičenci v skladu s predpisom, ki ureja sheme neposrednih plačil, vložili
vloge za izplačilo proizvodno vezanih podpor za strna žita, zelenjadnice ali
beljakovinske rastline, pri upravnih pregledih ugotovi, da skupna površina, za
katero je upravičenec vložil posamezen proizvodno vezan ukrep, znaša manj od
0,3 hektarja, se zahtevek za posamezno podporo zavrne in se šteje, da ne gre za
čezmerno prijavo, ter se ne uporabijo znižanja plačil, nedodelitev plačil ali
dodatne kazni iz 19. člena Uredbe 640/2014/EU.
(2) Če se za posamezno kmetijsko gospodarstvo, za katero so
upravičenci v skladu s predpisom, ki ureja sheme neposrednih plačila, vložili
vloge za izplačilo proizvodno vezane podpore za strna žita, zelenjadnice ali
beljakovinske rastline, pri pregledu na kraju samem ugotovi, da skupna površina,
za katero upravičenec uveljavlja posamezen ukrep, znaša manj od 0,3 hektarja,
se uporabijo znižanja plačil, nedodelitev plačil ali dodatne kazni iz 19. člena
Uredbe 640/2014/EU.
(3) Če se za vlogo za izplačilo podpore za strna žita, oddano
v skladu s predpisom, ki ureja sheme neposrednih plačil, pri pregledu na kraju
samem ugotovi, da ne izpolnjuje pogojev iz prve in pete alineje 28. člena
Uredbe o shemah neposrednih plačil, se uporabijo znižanja plačil, nedodelitev
plačil ali dodatne kazni iz 19. člena Uredbe 640/2014/EU.
(4) Če se za vlogo za podporo za zelenjadnice, oddano v
skladu s predpisom, ki ureja sheme neposrednih plačil, pri pregledu na kraju
samem ugotovi, da ne izpolnjuje pogojev iz prve in druge alineje prvega
odstavka ter tretjega, petega in šestega odstavka 37. člena Uredbe o shemah
neposrednih plačil, se uporabijo znižanja plačil, nedodelitev plačil ali
dodatne kazni iz 19. člena Uredbe 640/2014/EU.
(5) Če se za vlogo za izplačilo podpore za beljakovinske
rastline, oddano v skladu s predpisom, ki ureja sheme neposrednih plačil, pri
pregledu na kraju samem ugotovi, da ne izpolnjuje pogojev iz prve in druge
alineje 40. člena Uredbe o shemah neposrednih plačil, se uporabijo znižanja
plačil, nedodelitev plačil ali dodatne kazni iz 19. člena Uredbe 640/2014/EU.
(6) Če je za potencialno upravičene živali za vlogo za
izplačilo podpore za rejo govedi pri pregledu na kraju samem ugotovljeno, da ne
izpolnjujejo zahtev v zvezi z identifikacijo in registracijo iz predpisa, ki
ureja identifikacijo in registracijo govedi, se uporabijo znižanja plačil,
nedodelitev plačil ali dodatne kazni iz 31. člena Uredbe 640/2014/EU.
(7) Če se za posamezno kmetijsko gospodarstvo, za katero so
upravičenci v skladu s predpisom, ki ureja sheme neposrednih plačil, vložili vloge
za izplačilo proizvodno vezanih podpor za mleko v gorskih območjih, pri
upravnih pregledih ugotovi, da upravičenec ne izpolnjuje splošnih pogojev za
upravičenost do shem neposrednih plačil iz 6. člena Uredbe o shemah neposrednih
plačil, se zahtevek za podporo zavrne in se ne uporabijo znižanja plačil,
nedodelitev plačil ali dodatne kazni iz 31. člena Uredbe 640/2014/EU.
29. člen
(kazni za ukrep dobrobit živali)
(1) Živali prijavljene na Zahtevku za operacijo dobrobit
živali – govedo iz 15. točke prvega odstavka 11. člena te uredbe, za katere se
pri upravnem pregledu oziroma pregledu na kraju samem ugotovijo neizpolnjevanja
v zvezi s sistemom za identifikacijo in registracijo govedi iz četrtega
odstavka 30. člena Uredbe 640/2014/EU, se štejejo za neugotovljene živali in se
zanje uporabijo znižanja plačil, nedodelitev plačil ali dodatne kazni iz 31.
člena Uredbe 640/2014/EU.
(2) Živali prijavljene na Zahtevku za operacijo dobrobit
živali – drobnica iz 16. točke prvega odstavka 11. člena te uredbe, za katere
se pri upravnem pregledu oziroma pregledu na kraju samem ugotovijo
neizpolnjevanja v zvezi s sistemom za identifikacijo in registracijo ovc in koz
iz petega odstavka 30. člena Uredbe 640/2014/EU, se štejejo za neugotovljene
živali in se zanje uporabijo znižanja plačil, nedodelitev plačil ali dodatne
kazni iz 31. člena Uredbe 640/2014/EU.
VI. SKUPNE DOLOČBE
30. člen
(višja sila ter izjemne in naravne okoliščine)
(1) Upravičenec primere višje sile ali izjemnih okoliščin iz
2. člena Uredbe 1306/2013/EU ali predpisa, ki ureja ukrepe KOPOP, EK in OMD, v
petnajstih delovnih dneh od datuma, ko to lahko stori, pisno sporoči agenciji
na obrazcu Sporočanje višje sile ali izjemnih okoliščin ter priloži ustrezna
dokazila. Tako sporočeno višjo silo ali izjemne okoliščine agencija obravnava v
skladu s 4. členom Uredbe 640/2014/EU in jo smiselno uporabi tudi v primerih
neizpolnjevanja pravil navzkrižne skladnosti. Na obrazcu iz tega odstavka
upravičenec sporoča tudi namere za odstop od obveznosti za ukrepa KOPOP in EK.
(2) Upravičenec neizpolnitev obveznosti obdobja obvezne reje
za vloge na žival iz predpisov iz drugega odstavka 1. člena te uredbe zaradi
višje sile ali izjemnih okoliščin iz prejšnjega odstavka in izločitev ali
nadomestitev živali sporoči agenciji na obrazcu Obvestilo o izločitvi ali
nadomestitvi živali in priloži ustrezna dokazila.
(3) Če upravičenec zaradi naravnih okoliščin, določenih v 32.
členu Uredbe 640/2014/EU, ne more izpolniti zahtev za upravičenost ali drugih
obveznosti za operacijo ukrepa KOPOP: Reja lokalnih pasem, ki jim grozi
prenehanje reje (GEN_PAS), to pisno sporoči agenciji v desetih delovnih dneh od
ugotovitve kakršnega koli zmanjšanja števila živali na obrazcu Obvestilo o
izločitvi ali nadomestitvi živali in priloži ustrezna dokazila.
(4) V primeru pogina živali, ki zaradi naravnih okoliščin,
določenih v 32. členu Uredbe 640/2014/EU, ne more izpolniti obdobja paše za
operacijo dobrobit živali – govedo iz predpisa, ki ureja dobrobit živali, se
sporočanje pogina v CRG šteje kot pisno sporočilo agenciji za sporočanje
naravne okoliščine v skladu s tretjim odstavkom 21. člena Uredbe 809/2014/EU.
(5) V primeru pogina živali, ki zaradi naravnih okoliščin,
določenih v 32. členu Uredbe 640/2014/EU, ne more izpolniti obdobja paše za
operacijo dobrobit živali – drobnica iz predpisa, ki ureja dobrobit živali,
upravičenec izvede umik zahtevka v skladu s prvim odstavkom 14. člena te
uredbe.
(6) Če je na obmejnem območju ob državni meji zaradi
namestitve tehničnih in drugih sredstev za opravljanje nadzora državne meje v
skladu z zakonom, ki ureja nadzor državne meje, onemogočena redna raba
kmetijskih površin, se to šteje za primer izjemne okoliščine v skladu z drugim
odstavkom 2. člena Uredbe 1306/2013/EU.
(7) Za upoštevanje roka za javljanje izjemne okoliščine iz
prvega odstavka tega člena se v primeru iz prejšnjega odstavka, ki se pojavi
pred oddajo zbirne vloge iz 11. člena te uredbe, šteje, da je bil rok
upoštevan, če upravičenec na način iz drugega odstavka 11. člena te uredbe na
geoprostorskem obrazcu kmetijsko površino, na kateri zaradi opravljanja nalog
nadzora državne meje redna raba ni mogoča, prijavi kot »333 – tehnično ali
drugo sredstvo«.
(8) Če se zaradi razlogov iz šestega odstavka tega člena raba
kmetijskih površin onemogoči šele po oddaji zbirne vloge, upravičenec primer
izjemne okoliščine sporoči na način in v roku, kot je določeno v prvem odstavku
tega člena. Kot datum nastanka izjemne okoliščine navede datum, ko so bila
nameščena tehnična ali druga sredstva za opravljanje nadzora državne meje. V
rubriko »Zmanjšan obseg na GERK v tekočem letu« navede površino, ki je zaradi
namestitve tehničnih ali drugih sredstev ne more uporabljati.
(9) Agencija v postopku priznavanja izjemne okoliščine iz
šestega in osmega odstavka tega člena preveri podatke o namestitvi tehničnih
ali drugih sredstev za opravljanje nadzora državne meje pri ministrstvu,
pristojnem za notranje zadeve.
(10) Izjemna okoliščina iz šestega in osmega odstavka tega
člena se upošteva pri izpolnjevanju zavez za ukrepe iz druge alineje drugega
odstavka in prve do tretje alineje tretjega odstavka 1. člena te uredbe v
skladu z drugim in tretjim pododstavkom prvega odstavka 4. člena Uredbe
640/2014/EU.
(11) Izjemna okoliščina iz šestega in osmega odstavka tega
člena se upošteva pri izpolnjevanju meril za upravičenost ali drugih obveznosti
za ukrepe iz prve alineje drugega odstavka 1. člena te uredbe v skladu s prvim
odstavkom 4. člena Uredbe 640/2014/EU.
(12) Površina, prijavljena kot »333 – tehnično ali drugo
sredstvo« iz sedmega odstavka tega člena, se v skladu s točko (e) prvega
odstavka 4. člena Uredbe 1307/2013/EU ne šteje kot kmetijska površina za ukrepe
iz drugega in tretjega odstavka 1. člena te uredbe.
(13) Površina »333 – tehnično ali drugo sredstvo« se vnese
grafično na način iz drugega odstavka 11. člena te uredbe, pri čemer je
največja širina tega poligona pet metrov, razen kadar upravičenec izjavi, da je
onemogočena redna raba kmetijskega zemljišča na večji površini in je to
razvidno iz grafičnih podlag.
31. člen
(izterjava neupravičeno izplačanih zneskov)
(1) Neupravičeno izplačane zneske mora upravičenec vrniti v
skladu s 7. členom Uredbe 809/2014/EU ter v skladu s prvim in drugim odstavkom
54. člena Uredbe 1306/2013/EU.
(2) Ne glede na prejšnji odstavek agencija v skladu s točko
(a) pod (ii) tretjega odstavka 54. člena Uredbe 1306/2013/EU za neupravičeno
izplačani znesek za posamezen ukrep, ki brez obresti ne presega 150 eurov,
lahko opusti izterjavo.
(3) Agencija ne izterja neupravičeno dodeljenih plačilnih
pravic v skladu s petim odstavkom 23. člena Uredbe 809/2014/EU, če je njihova
vrednost v registru plačilnih pravic ob preverjanju 50 eurov ali manj.
32. člen
(prenos kmetijskega gospodarstva)
(1) Obravnava zbirne vloge v primeru prenosa celotnega
kmetijskega gospodarstva z enega upravičenca (v nadaljnjem besedilu:
prenosnika) na drugega upravičenca (v nadaljnjem besedilu: prevzemnika) se po
vložitvi zbirne vloge in preden so izpolnjeni vsi pogoji za odobritev pomoči
ali podpore, izvede v skladu s prvim do četrtim odstavkom 8. člena Uredbe
809/2014/EU.
(2) Za sheme neposrednih plačil iz predpisa, ki ureja sheme
neposrednih plačil, se kot prenos kmetijskega gospodarstva šteje tudi sprememba
nosilca kmetijskega gospodarstva, pri čemer poteka prenos plačilnih pravic v
okviru sheme osnovnega plačila in prenos pravice do vključenosti v shemo za
malega kmeta ter prenos pravice do podpore za mleko v gorskih območjih za leto
2017 v skladu s pravili iz Uredbe 1307/2013/EU, Delegirane uredbe (EU) št.
639/2014 z dne 11. marca 2014 o dopolnitvi Uredbe (EU) št. 1307/2013 Evropskega
parlamenta in Sveta o vzpostavitvi pravil za neposredna plačila kmetom v
podpornih shemah v okviru skupne kmetijske politike ter o spremembi Priloge X k
navedeni uredbi (UL L št. 181 z dne 20. 6. 2014, str. 1), zadnjič spremenjene z
Delegirano uredbo Komisije (EU) 2016/141 z dne 30. novembra 2015 o spremembi
Delegirane uredbe (EU) št. 639/2014 glede nekaterih določb o plačilu za mlade
kmete in prostovoljni vezani podpori ter o odstopanju od člena 53(6) Uredbe (EU)
št. 1307/2013 Evropskega parlamenta in Sveta (UL L št. 28 z dne 4. 2. 2015,
str. 2), Izvedbene uredbe Komisije (EU) št. 641/2014 z dne 16. junija 2014 o
določitvi pravil za uporabo Uredbe (EU) št. 1307/2013 Evropskega parlamenta in
Sveta o pravilih za neposredna plačila kmetom na podlagi shem podpore v okviru
skupne kmetijske politike (UL L št. 181 z dne 20. 6. 2014, str. 74) in
predpisa, ki ureja sheme neposrednih plačil. Prenos pravice do plačila za mlade
kmete na prevzemnika ni možen.
(3) Sprememba nosilca kmetijskega gospodarstva v RKG se v
skladu s točko (a) tretjega odstavka 8. člena Uredbe 809/2014/EU šteje kot
obvestilo agenciji o prenosu kmetijskega gospodarstva.
(4) Če je prenosnik uveljavljal shemo za male kmete in tudi
prevzemnik namerava uveljavljati shemo za male kmete, prevzemnik v skladu s
tretjim odstavkom 64. člena Uredbe 1307/2013/EU agenciji v zvezi s prenosom
plačilnih pravic posreduje enega od naslednjih dokazil:
a)    
sklep o dedovanju,
b)    
pogodbo o izročitvi in razdelitvi premoženja,
c)    
pogodbo o dosmrtnem preživljanju,
č)    pogodbo o preužitku in
d)    
darilno pogodbo v skladu s predpisom, ki ureja obligacijska razmerja.
33. člen
(roki za izdajo odločb)
Odločbe o izplačilih za ukrepe iz drugega odstavka 1. člena
te uredbe se izdajo najpozneje do 30. junija 2018.
34. člen
(priloge)
Obrazci, ki se nanašajo na ukrepe kmetijske politike iz
drugega odstavka 1. člena te uredbe in jih določa ta uredba, so kot priloga 1
sestavni del te uredbe in so dostopni tudi na spletni strani agencije.
VII. PRIJAVA PODATKOV O POSEBNIH KULTURAH
35. člen
(prijava podatkov o posebnih kulturah)
(1) V skladu s četrtim odstavkom 9. člena Zakona o varstvu
osebnih podatkov (Uradni list RS, št. 94/07 – uradno prečiščeno besedilo) za
namen ugotavljanja katastrskega dohodka za posebne kulture iz predpisa, ki
ureja ugotavljanje katastrskega dohodka, za izvajanje Zakona o dohodnini
(Uradni list RS, št. 13/11 – uradno prečiščeno besedilo, 9/12 – odl. US, 24/12,
30/12, 40/12 – ZUJF, 75/12, 94/12, 52/13 – odl. US, 96/13, 29/14 – odl. US,
50/14, 23/15, 55/15 in 63/16) in Zakona o davčnem postopku (Uradni list RS, št.
13/11 – uradno prečiščeno besedilo, 32/12, 94/12, 101/13 – ZDavNepr, 111/13,
25/14 – ZFU, 40/14 – ZIN-B, 90/14, 91/15 in 63/16) nosilec kmetijskega
gospodarstva, ki prideluje posebne kulture, vloži zbirno vlogo in sočasno tudi
Vlogo za prijavo površin posebnih kultur, ki je kot Priloga 2, sestavni del te
uredbe.
(2) Za površino posebnih kultur se šteje površina na prostem:
-       
na kateri celotno rastno dobo raste ena vrsta zelenjadnice oziroma
zelišča,
-       
na kateri je do konca rastne dobe do 30. septembra 2017 po prvi
zelenjadnici posejana vsaj še ena zelenjadnica,
-       
na kateri rastejo jagode, ali
-       
na kateri rastejo mešane rastline za rejo polžev.
(3) Vlogo za prijavo površin posebnih kultur nosilec
kmetijskega gospodarstva vloži, če se dohodek od prijavljenih posebnih kultur
ne ugotavlja na podlagi dejanskih prihodkov in odhodkov ali dejanskih prihodkov
in normiranih odhodkov in hkrati nosilec kmetijskega gospodarstva prijavljene
posebne kulture prideluje v obsegu vsaj 0,1 hektarja ali če prideluje posebne
kulture na površini manj kot 0,1 hektarja z namenom prodaje.
(4) Vlogo za prijavo površin posebnih kultur nosilec
kmetijskega gospodarstva vloži tako, kot je določeno za zbirno vlogo v drugem
do šestem odstavku 8. člena te uredbe.
VIII. KONČNA DOLOČBA
36. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00715-6/2017
Ljubljana, dne 16. februarja 2017
EVA 2016-2330-0074
Vlada Republike Slovenije
dr. Miroslav Cerar l.r.
Predsednik

Priloga
1: Obrazci, ki se nanašajo na ukrepe kmetijske politike
Priloga
2: Vloga za prijavo površin posebnih kultur