1. člen
Z namenom zajezitve in obvladovanja nalezljive bolezni
COVID-19 se s tem odlokom začasno omeji ponujanje in prodajanje blaga in
storitev potrošnikom na območju Republike Slovenije.
2. člen
(1) Pod pogojem, da zaposleni oziroma druge osebe, ki
izvajajo ponujanje in prodajanje blaga in storitev potrošnikom, v dejavnostih
navedenih v tem odstavku, enkrat tedensko izvedejo testiranje na virus
SARS-CoV-2 s hitrimi antigenskimi testi (test HAG) ali z metodo verižne
reakcije s polimerazo (test PCR), pri čemer lahko ponujanje in prodajanje blaga
in storitev potrošnikom opravljajo le zaposleni in druge osebe, ki imajo
negativni rezultat testa, je dovoljeno opravljanje naslednjih dejavnosti:
1.     
storitve higienske nege (kot na primer storitve frizerskih salonov,
kozmetične ter ostale dejavnosti salonov za nego telesa, pedikura, manikura),
2.     
nezdravstvene svetovalne in terapevtske storitve,
3.     
storitve strokovnega oziroma poslovnega izobraževanja in usposabljanja
(kot na primer inštrukcije, jezikovne šole, strokovne delavnice),
4.     
obratovanje igralnic, igralnih salonov in prirejanje posebnih iger na
srečo,
5.     
sejemska dejavnost,
6.     
kongresna dejavnost,
7.     
gostinska dejavnost priprave in strežbe jedi in pijač,
8.     
nastanitvene storitve,
9.     
storitve gostinskih obratov, ki nudijo glasbo za ples oziroma družabni
program od 5. do 24. ure.
(2) V igralnicah, igralnih salonih in pri posebnih igrah
na srečo, v nastanitvenih obratih, v notranjih prostorih, v katerih se izvaja
sejemska ali kongresna dejavnost, v gostinskih obratih, ki nudijo glasbo za
ples oziroma družabni program ter v prostorih, v katerih se izvaja gostinska
dejavnost priprave in strežbe jedi in pijač, so lahko samo potrošniki, ki
izpolnjujejo pogoj prebolevnosti, cepljenosti ali testiranja, kar dokazujejo z
dokazili, določenimi v odloku, ki ureja začasne ukrepe za zmanjšanje tveganja
okužbe in širjenja okužbe z virusom SARS-CoV-2.
(3) Pogoj iz prejšnjega odstavka ne velja v zunanjih
prostorih, v katerih se izvaja gostinska dejavnost priprave in strežbe jedi in
pijač, v kolikor je zagotovljena razdalja najmanj 3 metre med robovi miz.
(4) Pogoj iz drugega odstavka tega člena ne velja za
osebe, ki še niso dopolnile 18 let in so skupaj z ožjimi družinskimi člani
oziroma skrbniki v prostorih iz drugega odstavka tega člena.
(5) Osebam iz prvega odstavka tega člena testiranja ni
treba opraviti, če izpolnjujejo pogoj prebolevnosti ali cepljenosti, kar
dokazujejo z dokazili, določenimi v odloku, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2.
(6) Testiranje iz prvega odstavka tega člena je
ustrezno, če je opravljeno v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2.
3. člen
(1) Opravljanje gostinske dejavnosti priprave in strežbe
jedi in pijač je dovoljeno pod pogoji iz prejšnjega, tega in 4. člena tega
odloka.
(2) Pri opravljanju gostinske dejavnosti priprave in
strežbe jedi in pijač je potrebno zagotoviti razkuževanje rok za goste pred
vstopom in ob izstopu v prostor, kjer se izvaja gostinska dejavnost priprave in
strežbe jedi in pijač, ter redno razkuževanje miz pred menjavo gostov za mizo.
(3) Pri opravljanju gostinske dejavnosti priprave in
strežbe jedi in pijač se smiselno upoštevajo higienska priporočila Nacionalnega
inštituta za javno zdravje (v nadaljnjem besedilu: NIJZ) za preprečevanje
širjenja okužbe z virusom SARS-CoV-2.
4. člen
(1) Ponujanje in prodajanje blaga in storitev
potrošnikom je dovoljeno le pod pogojem, da se zagotovi:
-       
minimalni možni stik s potrošniki v skladu s sprejetimi navodili NIJZ,
-       
redno prezračevanje ali ustrezna ventilacija prostorov, v katerih se
izvaja dejavnost ponujanja in prodajanja blaga in storitev potrošnikom,
-       
uporaba zaščitnih mask v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2, in
-       
razkuževanje rok za stranko pred vstopom in ob izstopu iz prostorov, v
katerih se izvaja dejavnost ponujanja in prodajanja blaga in storitev
potrošnikom.
(2) Ne glede na odlok, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2, uporaba
zaščitnih mask ni obvezna za potrošnike, ki so v prostorih iz drugega odstavka
2. člena tega odloka in izpolnjujejo pogoj prebolevnosti, cepljenosti ali
testiranja, kar dokazujejo z dokazili, določenimi v odloku, ki ureja začasne
ukrepe za zmanjšanje tveganja okužbe in širjenja okužbe z virusom SARS-CoV-2.
(3) Ponudniki blaga in storitev zagotovijo spoštovanje
pogoja iz drugega odstavka 2. člena (v nadaljnjem besedilu: PCT), pri čemer se
pogoj (PCT) preveri že pred vstopom v prostor iz drugega odstavka 2. člena.
Ponudniki blaga in storitev morajo na vidnem mestu s pisnim obvestilom
obvestiti potrošnike, da je izpolnjevanje pogoja (PCT) obvezno v prostorih iz
drugega odstavka 2. člena tega odloka.
(4) Pri ponujanju in prodajanju blaga in storitev
potrošnikom se smiselno upoštevajo higienska priporočila ministrstva,
pristojnega za zdravje in NIJZ za preprečevanje okužbe z virusom SARS-CoV-2, ki
so objavljena na spletni strani ministrstva in NIJZ.
(5) Odgovornost delodajalcev je, da zaposlenim ter
drugim osebam, ki za njih na drugi podlagi izvajajo ponujanje in prodajanje
blaga in storitev potrošnikom, v dejavnostih navedenih v prvem odstavku 2.
člena, zagotovijo zaščitno opremo in zagotovijo upoštevanje pogojev oziroma
priporočil iz prvega in prejšnjega odstavka tega člena ter prvega odstavka 2.
člena tega odloka.
(6) Ponudniki blaga in storitev zagotovijo upoštevanje
pogojev iz prvega in tretjega odstavka tega člena, 9. točke prvega odstavka,
drugega in tretjega odstavka 2. člena in iz prejšnjega člena tega odloka.
(7) Pri izvajanju nadzora ima pristojni inšpektor
pravico in dolžnost omejiti ali prepovedati promet posameznih vrst blaga in
izdelkov ter prepovedati opravljanje dejavnosti.
(8) Ne glede na 1. člen tega odloka se omejitve
ponujanja in prodajanja blaga in storitev potrošnikom v Republiki Sloveniji iz
tega odloka ne upoštevajo, če je ponujanje in prodajanje blaga in storitev
potrošnikom urejeno v drugih odlokih, ki jih Vlada Republike Slovenije sprejme
zaradi zajezitve in obvladovanja epidemije COVID-19.
5. člen
Vlada Republike Slovenije preverja strokovno utemeljenost
ukrepov iz tega odloka na podlagi strokovnih mnenj.
PREHODNE IN KONČNA DOLOČBA
6. člen
(1) Z dnem 23. avgusta 2021 se prvi odstavek 2.
člena tega odloka spremeni na način, da se bo le-ta glasil:
»(1) Pod pogojem, da osebe, ki izvajajo ponujanje in
prodajanje blaga in storitev potrošnikom, v dejavnostih navedenih v tem
odstavku, izpolnjujejo pogoj prebolevnosti, cepljenosti ali testiranja, kar
dokazujejo z dokazili, določenimi v odloku, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2, je
dovoljeno opravljanje naslednjih dejavnosti:
1.     
storitve higienske nege (kot na primer storitve frizerskih salonov,
kozmetične ter ostale dejavnosti salonov za nego telesa, pedikura, manikura),
2.     
nezdravstvene svetovalne in terapevtske storitve,
3.     
storitve strokovnega oziroma poslovnega izobraževanja in usposabljanja
(kot na primer inštrukcije, jezikovne šole, strokovne delavnice),
4.     
obratovanje igralnic, igralnih salonov in prirejanje posebnih iger na
srečo,
5.     
sejemska dejavnost,
6.     
kongresna dejavnost,
7.     
gostinska dejavnost priprave in strežbe jedi in pijač,
8.     
nastanitvene storitve,
9.     
storitve gostinskih obratov, ki nudijo glasbo za ples oziroma družabni
program od 5. do 24. ure.«
(2) Z dnem 23. avgusta 2021 prenehata veljati peti
in šesti odstavek 2. člena tega odloka.
(3) Ta odlok začne veljati 16. avgusta 2021 in
velja do vključno 29. avgusta 2021.
Št. 00726-36/2021
Ljubljana, dne 13. avgusta 2021
EVA 2021-2130-0047
Vlada Republike Slovenije
Janez Janša
predsednik