1. člen
S tem odlokom se zaradi zajezitve in obvladovanja epidemije
COVID-19 podaljšuje veljavnost vozniških dovoljenj, teoretičnega dela
vozniškega izpita in izkaznic o vozniških kvalifikacijah.
2. člen
(1) Veljavnost vozniških dovoljenj, teoretičnega dela
vozniškega izpita in izkaznic o vozniških kvalifikacijah, ki zaradi začasne
prepovedi ponujanja in prodajanja blaga in storitev neposredno potrošnikom na
področju voznikov in vozil v Republiki Sloveniji poteče od uveljavitve tega
odloka do 16. aprila 2021, se podaljša do 31. decembra 2021.
(2) Podaljšanje veljavnosti iz prejšnjega odstavka velja tudi
za vozniška dovoljenja, teoretični del vozniškega izpita in izkaznice o
vozniških kvalifikacijah, ki jim je veljavnost zaradi začasne prepovedi
ponujanja in prodajanja blaga in storitev neposredno potrošnikom na področju
voznikov in vozil v Republiki Sloveniji potekla v obdobju od uveljavitve Odloka
o začasni prepovedi ponujanja in prodajanja blaga in storitev neposredno
potrošnikom na področju voznikov in vozil v Republiki Sloveniji (Uradni list
RS, št. 165/20) do uveljavitve tega odloka.

Odlok o podaljšanju veljavnosti vozniških
dovoljenj, teoretičnega dela vozniškega izpita in izkaznic o vozniških
kvalifikacijah (Uradni list RS, št. 9/21) vsebuje naslednji končni določbi:
»KONČNI DOLOČBI
3. člen
Z dnem uveljavitve tega odloka preneha veljati 4. člen Odloka
o začasni prepovedi ponujanja in prodajanja blaga in storitev neposredno
potrošnikom na področju voznikov in vozil v Republiki Sloveniji (Uradni list
RS, št. 5/21).
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o podaljšanju
veljavnosti vozniških dovoljenj, teoretičnega dela vozniškega izpita in izkaznic
o vozniških kvalifikacijah (Uradni list RS, št. 43/21) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem listu
Republike Slovenije.«.