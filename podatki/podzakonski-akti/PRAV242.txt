1. člen
Ta pravilnik določa način in postopek ocenjevanja,
označevanja in razvrščanja ovčjih trupov, trupov jagnjet in trupov sesnih
jagnjet na klavni liniji v kategorije na podlagi starosti, ter kakovostne tržne
razrede na podlagi vizualnega ocenjevanja mesnatosti in stopnje zamaščenosti.
2. člen
Izrazi v tem pravilniku imajo naslednji pomen: 
a)    
trup (primarna obdelava trupa): celotno telo zaklane živali, kakršno je
po izkrvavitvi, odstranitvi drobovja in odrtju, brez glave (odrezane pri atlanto-okcipitalnem
sklepu), stopal (odrezanih pri karpo-metakarpalnem ali tarzo-metatarzelnem
sklepu), repa (odrezanega med šestim in sedmim repnim vretencem), vimena,
genitalij, jeter, srca, pljuč. Ledvice z ledvično maščobo veljajo kot del
trupa. S simetrično razdelitvijo trupa po sredini vsakega cervikalnega,
dorzalnega, lumbarnega in sakralnega vretenca ter po sredini prsnice in
pubičnega medeničnega zrastka dobimo polovico; 
b)    
kakovostni tržni razred: kombinacija telesne zgradbe in stopnje
zamaščenosti.
3. člen
1.     
Trupi ovc in jagnjet mase 13 kg in več se označujejo in razvrščajo po
starosti v naslednje kategorije: 
- 
L – trupi jagnjet do starosti dvanajst mesecev; 
- 
S – trupi ovc, starejših od 12 mesecev. 
Kolikor starosti ni mogoče določiti na
osnovi rojstnih podatkov, se določa na podlagi menjave prvega para mlečnih zob.
V kategorijo jagnjet, določenih na ta način, spadajo vse živali, ki še niso
menjale mlečnih zob. 
2.     
Trupi ovc in jagnjet se razvrščajo v kakovostne tržne razrede glede na
oceno: 
- 
telesne zgradbe, kot je določeno v prilogi I, ki je sestavni del tega
pravilnika, in 
- 
stopnje zamaščenosti, kot je določeno v prilogi II, ki je sestavni del
tega pravilnika. 
3.     
Trupi jagnjet, starih manj kot 12 mesecev, ki tehtajo manj kot 13 kg (v
nadaljnjem besedilu: sesno jagnje), se ocenjujejo, označujejo in razvrščajo po
naslednjih merilih: 
a)   
v kategorije A, B in C po teži trupa, kot je določb) eno v prilogi III,
ki je sestavni del tega pravilnika; 
b)   
v kakovostna tržna razreda 1 in 2 po barvi mesa, določeni na bočni
strani trebuha, glede na standardno lestvico barv in stopnje zamaščenosti, kot
je določeno v prilogi III.
4. člen
Označevanje in razvrščanje po primarni obdelavi trupov ovc,
jagnjet in sesnih jagnjet se opravi na klavni liniji najkasneje eno uro po
zakolu. 
Trupe se označuje z žigom na zunanji strani površine trupa
ovc, jagnjet oziroma sesnih jagnjet z zdravju neškodljivim črnilom za
žigosanje, z velikimi tiskanimi črkami in številkami, katerih višina je najmanj
2 cm. Oznake žiga morajo biti čitljive in neizbrisne. Žig na trupih ovc in
jagnjet mora vsebovati oznake kategorije in oznake kakovostnega tržnega
razreda, določene na podlagi telesne zgradbe in ocenjene zamaščenosti skladno s
prilogama I in II. Žig na trupih sesnih jagnjet mora vsebovati oznake kategorije
in oznake kakovostnega tržnega razreda, kot je določeno v prilogi III. 
Trupi oziroma polovice so lahko označene tudi z etiketo.
Etiketa ne sme biti manjša od 5×10 cm. Poleg oznak, ki so predpisane v
prejšnjem odstavku, mora biti na etiketi označeno še: 
-       
številka klavnice; 
-       
identifikacijska ali klavna številka živali; 
-       
datum zakola; 
-       
teža trupa. 
Etikete morajo biti obstojne, odporne na poškodbe in trdno
nameščene na vsak trup oziroma polovico. Oznake na etiketi morajo biti dobro
čitljive in narejene na tak način, da niso mogoče potvorbe. 
Stroške razvrščanja in označevanja trupov ovc in jagnjet v
kategorije in kakovostne tržne razrede ter trupov sesnih jagnjet v kategorije
in kakovostna tržna razreda skladno s tem pravilnikom nosi klavnica, ki za 50%
stroškov obremeni rejca oziroma dobavitelja živali, kolikor se ne dogovorita
drugače.
5. člen
Minister, pristojen za kmetijstvo in prehrano, določi v
skladu z zakonom, ki ureja kmetijstvo, organizacije za ugotavljanje skladnosti
(v nadaljnjem besedilu: kontrolne organizacije), ki bodo opravljale ocenjevanje
in razvrščanje trupov ovc, jagnjet in sesnih jagnjet na klavni liniji. 
Kontrolne organizacije iz prejšnjega odstavka morajo
izpolnjevati naslednje pogoje: 
-       
da so neodvisne, strokovno in tehnično usposobljene; 
-       
imajo ustrezno akreditacijo za organizacijo za ugotavljanje skladnosti; 
-       
da imajo osebje, ki lahko opravlja delo kontrolorja.
6. člen
Oseba, ki bo opravljala delo kontrolorja, mora imeti najmanj
srednješolsko strokovno izobrazbo (V. stopnjo) kmetijske, veterinarske ali
živilske smeri, potrdilo o opravljenem preizkusu znanja za delo kontrolorja, ki
ga izda imenovana strokovna organizacija oziroma posameznik iz 7. člena tega
pravilnika, in pisno pooblastilo določene kontrolne organizacije. 
Kontrolorji po tem členu imajo naslednje naloge: 
-       
ocenjujejo in razvrščajo trupe ovc, jagnjet in sesnih jagnjet v skladu s
tem pravilnikom in jih označijo z ustreznimi žigi ali nalepkami; 
-       
vodijo zapisnik o ugotovljeni kakovosti trupov ovc in jagnjet,
pripravljajo poročila v zvezi s tem in vodijo ustrezno evidenco o zakolu in
kakovosti; 
-       
dnevno evidentirajo trupe ovc in jagnjet po dobaviteljih, rejcih in po
klavnicah in enkrat tedensko, do srede za pretekli teden, izdajo poročilo o
zakolu, ocenjevanju in razvrščanju Agenciji za kmetijske trge in razvoj
podeželja; 
-       
skrbijo za lastno strokovno izpopolnjevanje in usposabljanje; 
-       
sodelujejo s strokovno organizacijo in posamezniki iz 7. člena tega
pravilnika, s predstavniki rejcev drobnice in s pristojnimi upravnimi organi.
7. člen
Minister, pristojen za kmetijstvo in prehrano, najkasneje
šest mesecev po objavi tega pravilnika v Uradnem listu Republike Slovenije
določi v skladu z zakonom, ki ureja kmetijstvo, strokovno organizacijo oziroma
posameznike, ki organizirajo usposabljanje za delo kontrolorjev in strokovno
izpopolnjevanje kontrolorjev. 
Osebe, ki bodo opravljale delo kontrolorja, zaključijo
usposabljanje s preizkusom znanja, s katerim se preverja, ali so pridobile potrebna
znanja in se praktično usposobile za opravljanje dela kontrolorja. Preizkus
znanja je sestavljen iz pisnega in praktičnega dela. Pisni del zajema
poznavanje predpisov, metod in postopkov, ki so v veljavi pri ocenjevanju in
razvrščanju trupov ovc in jagnjet v Republiki Sloveniji. Praktični del
preizkusa znanja je uspešno opravljen, če pri 50-ih meritvah trupov na liniji
klanja oseba, ki bo opravljala delo kontrolorja ni naredila več kot pet napak
ali največ 10% pri posamezni nadzorovani lastnosti oziroma največ sedem napak
ali največ 14% pri eni sami lastnosti, če pri drugih nadzorovanih lastnostih ni
bilo napak. 
Osebi, ki je uspešno opravila pisni in praktični del
preizkusa znanja, izda imenovana strokovna organizacija oziroma posameznik iz
prvega odstavka tega člena potrdilo o opravljenem preizkusu znanja za delo
kontrolorja.
8. člen
Nadzor v prometu in nad kontrolorji pri ocenjevanju in
razvrščanju trupov ovc, jagnjet in sesnih jagnjet opravlja Inšpektorat
Republike Slovenije za kontrolo kakovosti kmetijskih pridelkov in živil (v
nadaljevanju: inšpekcijska služba). 
Inšpekcijska služba preverja pravilnost ocenjevanja in
razvrščanja trupov ovc, jagnjet in sesnih jagnjet v klavnicah brez predhodnega
obvestila. Pregledi se opravljajo najmanj enkrat na tri mesece v vseh
klavnicah, v katerih se opravlja ocenjevanje in razvrščanje trupov ovc, jagnjet
in sesnih jagnjet. Preverjanje se opravi na vsaj 50 naključno izbranih trupih
živali v vsaki posamezni klavnici. Kolikor se zakolje manj živali, se preverjanje
opravi na vseh zaklanih živalih. 
Delo kontrolorja je še zadovoljivo, če ni naredil več kot pet
napak ali največ 10% pri posamezni nadzorovani lastnosti oziroma največ sedem
napak ali največ 14% pri eni sami lastnosti, če pri drugih nadzorovanih lastnostih
ni bilo napak.
9. člen
Kontrolne organizacije iz 5. člena tega pravilnika morajo
pridobiti ustrezno akreditacijo najkasneje do 31. 12. 2002.
10. člen
Z dnem uveljavitve tega pravilnika prenehajo veljati določbe
30., 31. in 33. člena in prvi odstavek 34. člena pravilnika o kakovosti mesa
klavne živine in divjadi (Uradni list RS, št. 31/96, 53/96, 52/98, 85/98,
30/99, 59/99 – ZTZPUS in 71/00).
11. člen
Ta pravilnik začne veljati devet mesecev po objavi v Uradnem
listu Republike Slovenije.
Št. 324-01-7/99
Ljubljana, dne 2. aprila 2001.
mag. Franc But l. r. 
Minister 
za kmetijstvo, gozdarstvo in prehrano
Soglašam!
prof. dr. Dušan Keber, dr. med. l.
r. 
Minister 
za zdravstvo

Priloga
1: Razvrstitev po telesni zgradbi
Priloga
2: Stopnja zamaščenosti (količina maščobe na površini in notranjosti trupa)
Priloga
3: Razvrščanje trupov jagnjet do 13 kg