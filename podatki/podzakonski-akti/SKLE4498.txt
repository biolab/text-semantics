I
Minister za okolje, prostor in energijo odreja javno
razgrnitev: 
1.     
predloga državnega lokacijskega načrta za preložitev regionalne ceste
RII-420 na območju naselja Dobova (v nadaljnjem besedilu: državni lokacijski
načrt), ki ga je v februarju 2004 izdelalo podjetje Savaprojekt d.d. Krško, in
ki med drugim vsebuje seznam aktov in predpisov, ki so bili upoštevani pri
njegovi pripravi, izvleček iz strateškega prostorskega akta, opis variantnih
rešitev z obrazložitvijo izbora rešitve, ki je podlaga državnega lokacijskega
načrta, ter obrazložitev in utemeljitev državnega lokacijskega načrta; 
2.     
povzetka za javnost; 
3.     
poročila o vplivih na okolje za izvennivojsko križanje ceste z železnico
v Dobovi, ki ga je izdelalo podjetje ACER d.o.o. Novo mesto ter 
4.     
drugih strokovnih podlag, na katerih temeljijo rešitve državnega
lokacijskega načrta.
II
Gradivo iz prejšnje točke se javno razgrne na Ministrstvu za
okolje, prostor in energijo, Uradu za prostorski razvoj, Dunajska 21, Ljubljana
in v prostorih Občine Brežice v času uradnih ur od 19. marca do 19. aprila
2004. 
Javna obravnava bo potekala 15. aprila 2004 ob 17. uri v
prostorih Prosvetnega doma v Dobovi. 
Med javno razgrnitvijo in obravnavo lahko na razgrnjeno
gradivo dajo pripombe in predloge vsi zainteresirani organi, organizacije in
posamezniki. Pripombe in predloge se lahko poda pisno ali ustno na javni
obravnavi, na mestih javne razgrnitve kot zapis v knjigo pripomb in predlogov
ali se jih posreduje na elektronski naslov: info.upr@gov.si (v rubriko »zadeva«
navesti ključne besede »DLN za preložitev ceste v Dobovi«) do konca javne
razgrnitve.
III
O pripombah in predlogih, podanih v času javne razgrnitve,
odloči pripravljavec državnega lokacijskega načrta po predhodnem mnenju
pobudnika izdelave državnega lokacijskega načrta.
IV
Ta sklep se objavi v Uradnem listu Republike Slovenije, na
spletni strani Ministrstva za okolje, prostor in energijo, Urada za prostorski
razvoj (www.gov.si/upp) ter v glasilu Savaglas.
Št. 352-21-11/2002
Ljubljana, dne 26. februarja 2004.
EVA 2003–2511-0060
mag. Janez Kopač l. r. 
Minister 
za okolje prostor in energijo
 