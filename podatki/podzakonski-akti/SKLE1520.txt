I
Vlada Republike Slovenije odreja javno razgrnitev osnutka
lokacijskega načrta za avtocesto na odseku Blagovica - Šentjakob (v
nadaljevanju: osnutek lokacijskega načrta), ki sta ga izdelala Ljubljanski
urbanistični zavod, d.d., Ljubljana in Razvojni zavod Domžale, d.d., Domžale,
pod številko projekta 79/94 v februarju 1995.
II
Vlada Republike Slovenije ugotavlja, da je osnutek
lokacijskega načrta pripravljen v skladu s prostorskimi sestavinami
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87 in Uradni list RS, št. 36/90) in družbenega plana SR
Slovenije za obdobje od leta 1986 do leta 1990 (Uradni list SRS, št. 2/86,
41/87 in 23/89), predstavlja pa spremembo in dopolnitev prostorskih sestavin
dolgoročnega plana občine Domžale za obdobje od leta 1986 do leta 2000 (Uradni
vestnik občine Domžale, št. 9/86, 23/89 in 2/90) z urbanistično zasnovo Domžal
in družbenega plana občine Domžale za obdobje od leta 1986 do leta 1990 (Uradni
vestnik občine Domžale, št. 10/86) s programsko zasnovo v delu, ki ga
opredeljuje osnutek lokacijskega načrta, za občino Domžale, spremembo in
dopolnitev prostorskih sestavin dolgoročnega plana občine Domžale za obdobje od
leta 1986 do leta 2000 (Uradni vestnik občine Domžale, št. 9/86, 23/89 in 2/90)
in družbenega plana občine Domžale za obdobje od leta 1986 do leta 1990 (Uradni
vestnik občine Domžale, št. 10/86) s programsko zasnovo v delu, ki ga
opredeljuje osnutek lokacijskega načrta, za občino Lukovica in spremembo in
dopolnitev prostorskih sestavin dolgoročnega plana občine Domžale za obdobje od
leta 1986 do leta 2000 (Uradni vestnik občine Domžale, št. 9/86, 23/89 in 2/90)
in družbenega plana občine Domžale za obdobje od leta 1986 do leta 1990 (Uradni
vestnik občine Domžale, št. 10/86) s programsko zasnovo v delu, ki ga
opredeljuje osnutek lokacijskega načrta, za občino Moravče (v nadaljevanju:
spremembe in dopolnitve planskih aktov občin).
III
Vlada Republike Slovenije predlaga občinam Domžale, Lukovica
in Moravče v obravnavo in sprejem spremembe in dopolnitve planskih aktov občin.
IV
Občine Domžale, Lukovica in Moravče morajo poskrbeti za
izvedbo javne razgrnitve in organizacijo javnih obravnav osnutka lokacijskega
načrta in sprememb in dopolnitev planskih aktov občin. 
Javna razgrnitev traja en mesec od uveljavitve tega sklepa.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Občine Domžale, Lukovica in Moravče morajo v roku 30 dni po
preteku javne razgrnitve zbrati vse pripombe in predloge, se do njih opredeliti
ter jih poslati ministru za okolje in prostor. Če v tem roku minister ne prejme
pripomb in predlogov z javne razgrnitve se šteje, da na osnutek lokacijskega
načrta ni pripomb oziroma, da je ta usklajen.
VII
Ta sklep začne veljati naslednji dan po objavi v Uradnem
listu Republike Slovenije.
Št. 350-04/93-1/7-8
Ljubljana, dne 16. marca 1995.
Vlada Republike Slovenije
dr. Janez Drnovšek l. r.
Predsednik