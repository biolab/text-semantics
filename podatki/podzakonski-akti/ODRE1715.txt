1. člen
Sprejme se splošni del gozdnogospodarskega načrta
gozdnogospodarske enote Gorjanci, št. 08-03/98 z dne 16. 2. 2000, ki ga je
izdelal Zavod za gozdove Slovenije, Območna enota Brežice, za obdobje od 1. 1.
1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Gorjanci na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Gorjanci je izdelan v treh izvodih za 5394,71 hektarjev gozdov, ki ležijo
v gozdnogospodarskem območju Brežice, v občinah Šentjernej in Krško, oziroma v
katastrskih občinah Vrhpolje, Šentjernej, Kostanjevica, Ostrog, Gradišče,
Orehovec, Oštrc, Črneča vas, Planina in Podbočje.
3. člen
Po en izvod splošnega dela gozdnogospodarskega načrta
gozdnogospodarske enote Gorjanci je na vpogled na sedežu Zavoda za gozdove
Slovenije, Območne enote Brežice, Bratov Milavcev 61, Brežice, na sedežu Zavoda
za gozdove Slovenije, Krajevne enote Kostanjevica, Grajska c. 23, Kostanjevica,
in na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Gorjanci.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-08-1/99
Ljubljana, dne 24. avgusta 2001.
Minister 
za kmetijstvo, 
gozdarstvo in prehrano 
mag. Franc But l. r.