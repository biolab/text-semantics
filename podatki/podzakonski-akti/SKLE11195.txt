1. člen
(opredelitev pojmov)
(1) Uredba (EU) št. 1095/2010 je Uredba (EU) št. 1095/2010
Evropskega parlamenta in Sveta z dne 24. novembra 2010 o ustanovitvi Evropskega
nadzornega organa (Evropski organ za vrednostne papirje in trge) in o spremembi
Sklepa št. 716/2009/ES ter razveljavitvi Sklepa Komisije 2009/77/ES (UL L št.
331 z dne 15. 12. 2010, str. 84) v vsakokrat veljavnem besedilu.
(2) Uredba (EU) št. 909/2014 je Uredba (EU) št. 909/2014
Evropskega parlamenta in Sveta z dne 23. julija 2014 o izboljšanju ureditve
poravnav vrednostnih papirjev v Evropski uniji in o centralnih depotnih družbah
ter o spremembi direktiv 98/26/ES in 2014/65/EU ter Uredbe (EU) št. 236/2012
(UL L št. 257 z dne 28. 8. 2014, str. 1) v vsakokrat veljavnem besedilu.
(3) Uredba o izvajanju Uredbe (EU) je Uredba o izvajanju
Uredbe (EU) o izboljšanju ureditve poravnav vrednostnih papirjev v Evropski
uniji in o centralnih depotnih družbah (Uradni list RS, št. 60/16).
(4) ESMA je Evropski organ za vrednostne papirje in trge
ustanovljen z Uredbo (EU) št. 1095/2010.
(5) Centralna depotna družba je oseba, ki je opredeljena 1.
točki prvega odstavka 2. člena Uredbe (EU) št. 909/2014.
2. člen
(smernice)
(1) ESMA je na podlagi prvega odstavka 16. člena Uredbe (EU)
št. 1095/2010 ter četrtega odstavka 41. člena Uredbe (EU) št. 909/2014, dne 8.
junija 2017, objavila Smernice – Pravila in postopki pri neizpolnjevanju
obveznosti udeležencev centralne depotne družbe (ESMA70-151-294 SL) (v
nadaljnjem besedilu: smernice).
(2) Smernice so objavljene na spletni strani Agencije za trg
vrednostnih papirjev in ESMA.
(3) Smernice se uporabljajo za centralne depotne družbe in
organe pristojne za nadzor nad njimi.
3. člen
(obseg uporabe smernic)
(1) S tem sklepom Agencija za trg vrednostnih papirjev določa
uporabo smernic za:
-       
centralne depotne družbe, ki so v skladu z Uredbo (EU) št. 909/2014 in
Uredbo o izvajanju Uredbe (EU) pridobile dovoljenje Agencije za trg vrednostnih
papirjev,
-       
Agencijo za trg vrednostnih papirjev, kadar izvaja pristojnosti in
naloge nadzora nad subjekti iz prejšnje točke.
(2) Agencija za trg vrednostnih papirjev pri opravljanju nalog
in pristojnosti nadzora v skladu z Uredbo (EU) št. 909/2014 in Uredbo o
izvajanju Uredbe (EU) v celoti upošteva določbe smernic v delu, v katerem se
nanašajo na izvajanje pristojnosti in nalog nadzora.
4. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Št. 00700-8/2017-3
Ljubljana, dne 3. avgusta 2017
EVA 2017-1611-0086
Predsednik Sveta 
Agencije za trg vrednostnih papirjev 
mag. Miloš Čas l.r.