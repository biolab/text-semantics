A. SPLOŠNE DOLOČBE
1. člen 
(Krajevna veljavnost kolektivne pogodbe)
Kolektivna pogodba velja za območje
Republike Slovenije.
2. člen 
(Stvarna veljavnost kolektivne pogodbe)
Kolektivna
pogodba velja za vse delodajalce, ki kot glavno dejavnost opravljajo eno od
naslednjih dejavnosti, določene s šifro Standardne klasifikacije dejavnosti:


01.110

01.460

10.610


01.120

01.470

10.620


01.130

01.490

10.710


01.140

01.500

10.720


01.150

01.610

10.730


01.160

01.620

10.810


01.190

01.630

10.820


01.210

01.640

10.830


01.220

03.110

10.840


01.230

03.120

10.850


01.240

03.210

10.860


01.250

03.220

10.890


01.260

10.110

10.910


01.270

10.120

10.920


01.280

10.130

11.010


01.290

10.200

11.020


01.300

10.310

11.030


01.410

10.320

11.040


01.420

10.390

11.050


01.430

10.410

11.060


01.440

10.420

11.070


01.450

10.510

12.000


 

10.520

81.300


3. člen 
(Osebna veljavnost)
(1) Kolektivna pogodba velja za vse
delavce, zaposlene pri delodajalcih iz 2. člena te pogodbe.
(2) Za poslovodne osebe in prokuriste,
ki imajo sklenjeno pogodbo o zaposlitvi ta kolektivna pogodba ne velja, razen
če je tako določeno s pogodbo o zaposlitvi.
(3) Kolektivna pogodba velja tudi za
dijake in študente na praktičnem usposabljanju v vsebini, ki je v KP posebej
določena.
4. člen 
(Časovna veljavnost)
Kolektivna pogodba za kmetijstvo in
živilsko industrijo Slovenije (Uradni list RS, št. 36/11) je sklenjena za
določen čas in velja do najdalj 31. 12. 2013. 
Po prenehanju veljavnosti Kolektivne
pogodbe za kmetijstvo in živilsko industrijo Slovenije, se določbe normativnega
dela uporabljajo do sklenitve nove kolektivne pogodbe vendar najdalj eno leto. 
V primeru uveljavitve novega zakona o
delovnih razmerjih oziroma sprememb in dopolnitve Zakona o delovnih razmerjih
(Uradni list RS, št. 42/02, 79/06, 46/07, 103/07), se stranki Kolektivne
pogodbe za kmetijstvo in živilsko industrijo Slovenije zavezujeta, da bosta
najkasneje v roku enega meseca od uveljavitve novega zakona o delovnih
razmerjih oziroma od uveljavitve sprememb in dopolnitev Zakona o delovnih
razmerjih (Uradni list RS, št. 42/02, 79/06, 46/07, 103/07), pričeli postopek
za sklenitev aneksa ali nove Kolektivne pogodbe za kmetijstvo in živilsko
industrijo Slovenije. 
Kolikor stranki ne bosta sklenili aneksa
ali nove Kolektivne pogodbe za kmetijstvo in živilsko industrijo Slovenije,
Kolektivna pogodba za kmetijstvo in živilsko industrijo Slovenije iz prvega
odstavka tega člena, velja do 31. 12. 2013. 
Po prenehanju veljavnosti Kolektivne
pogodbe za kmetijstvo in živilsko industrijo Slovenije iz razloga navedenega v
prejšnjem odstavku, se določbe normativnega dela uporabljajo do sklenitve nove
Kolektivne pogodbe za kmetijstvo in živilsko industrijo Slovenije, vendar
najdalj do 31. 3. 2014.
B. NORMATIVNI DEL
Splošno
5. člen 
(Pomen izrazov v tej kolektivni pogodbi)
(1) Izraz »poslovodna oseba« se razume
skladno z 10. členom ZGD.
(2) »Sistemizacija delovnih mest« je
splošni akt delodajalca, ki določa delovna mesta ter vsebuje podroben opis dela
in pogoje za opravljanje dela posameznega delovnega mesta.
(3) Za skupno delovno dobo se štejejo
izpolnjena leta delovne dobe, ki jih je delavec prebil v delovnem razmerju doma
ali v tujini oziroma pri opravljanju samostojne dejavnosti.
(4) Za delovno dobo pri zadnjem
delodajalcu se šteje:
-       
prekinjena in neprekinjena delovna doba pri zadnjem delodajalcu, razen v
primerih iz 5. točke 65. člena te pogodbe,
-       
delovna doba pri delodajalcih, ki so pravni predniki zadnjega
delodajalca,
-       
za prevzete delavce tudi delovna doba pri delodajalcu, od katerega so
prevzeti,
-       
kadar iz razlogov na strani delodajalca pri družbah, ki so kapitalsko
povezane z večinskim deležem, pride do zaposlitve delavca iz ene povezane
družbe v drugo.
(5) Izraz »uredba« je skrajšana oblika
zapisa vsakokrat veljavne Uredbe o davčni obravnavi povračil stroškov in drugih
dohodkov iz delovnega razmerja, ne glede na morebitno spremembo njenega naziva.
6. člen 
(Enotni minimalni standardi)
(1) Določila te kolektivne pogodbe
predstavljajo enotne minimalne standarde za kolektivne pogodbe pri
delodajalcih, razen v primerih in pogojih, ko je dogovorjeno odstopanje od teh
standardov.
(2) Odstopanje od minimalnega
standarda je dovoljeno na podlagi posebnega pisnega sporazuma med reprezentativnim
sindikatom pri delodajalcu in delodajalcem. K temu pisnemu sporazumu mora dati
soglasje reprezentativni sindikat na ravni države.
(3) Sporazum o odstopanju od
minimalnih standardov je dopusten v vseh resnih krizah poslovanja, v katerih je
mogoče s takšnim ukrepom preprečiti večjo škodo in ohraniti delovna mesta.
Ukrep je časovno omejen.
7. člen 
(Razvrstitev delovnih mest)
Delovna mesta se skladno s KLASIUS
razvrščajo v osem tarifnih razredov, glede na zahtevano stopnjo oziroma raven
izobrazbe, določeno v aktu o sistemizaciji delovnih mest in sicer: (glej
prilogo).
Pogodba o zaposlitvi in njene posebne
oblike
8. člen 
(Pogodba o zaposlitvi)
(1) Z delavcem, ki je izbran, se
sklene pogodba o zaposlitvi, ki poleg obveznih sestavin iz zakona o delovnih
razmerjih lahko vsebuje tudi poskusno delo ali pripravništvo.
(2) Delodajalec mora delavca pred
podpisom pogodbe o zaposlitvi seznaniti z vsebino kolektivnih pogodb in
splošnih aktov, ki določajo njegove pravice in obveznosti.
(3) Delodajalec kolektivne pogodbe in
splošne akte hrani na mestu, dostopnem vsem delavcem. Delavec lahko kadarkoli
zahteva vpogled v vsebino kolektivnih pogodb oziroma splošnih aktov, česar mu
delodajalec ne more odreči.
9. člen 
(Drugi primeri sklepanja delovnega
razmerja za določen čas)
Poleg v zakonu določenih primerov se
pogodba o zaposlitvi za določen čas lahko sklene, če gre za:
-       
delo na določenem projektu,
-       
primer, ko se na prijavo za delovno mesto ni prijavil noben ustrezen
kandidat,
-       
sklenitev pogodbe o zaposlitvi za čas pripravništva,
-       
delo v predstavništvih in hčerinskih družbah v tujini.
10. člen 
(Projektno delo)
V primeru priprave oziroma izvedbe dela, ki
je projektno organizirano, delodajalec lahko sklene pogodbo o zaposlitvi za
določen čas z istim delavcem in za isto ali drugo delo za več kot dve leti.
Poskusno delo in pripravništvo
11. člen 
(Poskusno delo)
(1) Delavec in delodajalec se lahko v
pogodbi o zaposlitvi dogovorita o poskusnem delu. Poskusno delo ne sme trajati
dlje, kot je določeno v objavi, v pogodbi o zaposlitvi ali v aktu o
sistemizaciji. Ocena o poskusnem delu mora biti delavcu vročena v pisni obliki.
(2) Trajanje poskusnega dela za
posamezna delovna mesta lahko znaša:
-       
za dela I. do III. tarifnega razreda največ 1 mesec,
-       
za dela IV. tarifnega razreda največ 2 meseca,
-       
za dela V. tarifnega razreda največ 3 mesece,
-       
za dela VI. tarifnega razreda največ 4 mesece,
-       
za dela VII., VIII. tarifnega razreda največ 6 mesecev.
(3) Način spremljanja poskusnega dela
in oblikovanje ocene mora biti dogovorjen v pogodbi o zaposlitvi ali v kolektivni
pogodbi.
12. člen 
(Pogodba o zaposlitvi pripravnika)
(1) Kdor prvič začne opravljati delo
lahko sklene pogodbo o zaposlitvi kot pripravnik.
(2) Pripravnik je oseba, ki pri
delodajalcu začne prvič po končanem izobraževanju opravljati dela, ustrezna
vrsti in stopnji njegove strokovne izobrazbe in v okviru programa izobraževanja
za poklic ni imel programa praktičnega usposabljanja ali obvezne prakse v takem
obsegu, da bi samostojno opravljal delo v svoji stroki.
13. člen 
(Trajanje pripravništva)
(1) Pripravništvo se določi za
različno dolga obdobja glede na stopnjo strokovne izobrazbe, če poseben zakon
ne določa drugače:
-       
za dela IV. in V. stopnje strokovne izobrazbe največ 6 mesecev,
-       
za dela VI. stopnje strokovne izobrazbe največ 9 mesecev,
-       
za dela nad VI. stopnjo strokovne izobrazbe največ 12 mesecev.
(2) Pripravništvo se lahko podaljša,
če opravičena odsotnost delavca, ki opravlja pripravništvo za dela IV. in V. stopnje
strokovne izobrazbe, traja najmanj 14 dni, za dela VI. stopnje najmanj 21
dni in za dela nad VI. stopnjo najmanj 28 dni. Pripravništvo se podaljša
za toliko časa, kolikor traja opravičena odsotnost delavca.
(3) Delavcu – pripravniku, ki opravlja
pripravništvo tako, da dela s krajšim delovnim časom od polnega, se v odvisnosti
od dolžine delovnega časa, čas pripravništva podaljša največ za tri mesece (IV.
in V. stopnja), štiri mesece (VI. stopnja), oziroma največ šest mesecev (nad
VI. stopnjo).
(4) Pripravniška doba se lahko na
predlog mentorja skrajša, vendar ne na manj kot polovico prvotno določenega
trajanja pripravništva.
14. člen 
(Program pripravništva)
Pripravništvo poteka po programu, ki ga
pripravi mentor.
15. člen 
(Mentorstvo)
Mentor mora imeti najmanj enako stopnjo
strokovne izobrazbe kot pripravnik in najmanj tri leta delovnih izkušenj.
16. člen 
(Način spremljanja in ocenjevanja
pripravništva)
(1) V pogodbi o zaposlitvi pripravnika
se določi način spremljanja in ocenjevanja pripravništva.
(2) Pripravniški izpit vsebuje
preizkus znanja stroke in delovnega področja, za katerega se je pripravnik
usposabljal. Komisija za pripravniški izpit šteje najmanj tri člane, ki imajo
najmanj enako stopnjo strokovne izobrazbe kot pripravnik in tri leta delovnih
izkušenj. Mentor sodeluje pri delu komisije, vendar ni njen član.
(3) Pripravnik opravlja pripravniški
izpit najkasneje do izteka pripravniške dobe.
Drugo delo in napotitev na delo v
drug kraj
17. člen 
(Primeri in pogoji za opravljanje drugega
dela)
(1) Delavcu se lahko odredi drugo delo
brez spremembe ali ponudbe nove pogodbe o zaposlitvi, če gre za:
-       
nadomeščanje začasno odsotnega delavca, vendar največ tri mesece,
-       
odpoved pogodbe o zaposlitvi iz poslovnega razloga ali razloga nesposobnosti,
za čas trajanja odpovednega roka, pod pogojem, da je to drugo delovno mesto v
istem ali največ enem nižjem tarifnem razredu,
-       
delavca, pri katerem je podana neposredna nevarnost za nastanek
invalidnosti, na drugo ustrezno delo in je takšna možnost opredeljena v pogodbi
o zaposlitvi,
-       
za delavca, ki začasno ne izpolnjuje z zakonom določenih pogojev za
opravljanje dela,
-       
če je delo nujno potrebno opraviti, da se prepreči večja škoda,
-       
ob nenadnih okvarah delovnih naprav, ki so bistvenega pomena za kontinuiran
proizvodni proces.
(2) O obstoju pogojev iz prvega
odstavka tega člena in o smotrnosti odreditve dela odloča delodajalec.
(3) Delavec je dolžan opravljati drugo
delo dokler obstajajo razlogi, navedeni v 1. točki.
(4) V primeru odreditve drugega dela
ima delavec pravico do plače, ki je zanj ugodnejša.
(5) Če je delavcu izrečen varstveni
ali vzgojni ukrep ali če dela ne sme opravljati iz zdravstvenih razlogov, je
dolžan opravljati tudi drugo delo, za katerega se zahteva enaka ali nižja
strokovna izobrazba oziroma znanje in zmožnosti, kot jih ima delavec.
18. člen 
(Napotitev delavca na delo v drug kraj)
(1) Delavec je napoten na delo v drug
kraj pod pogoji, ki jih delodajalec in delavec določita v pogodbi o zaposlitvi.
(2) Drug kraj je lahko oddaljen največ
 120 km od delavčevega bivališča, pot na delo in z dela pa v nobenem primeru ne
sme trajati več kot tri ure in pol.
Odpoved pogodbe o zaposlitvi
19. člen 
(Postopek pred odpovedjo pogodbe o
zaposlitvi iz razloga nesposobnosti)
(1) Delodajalec lahko začne postopek
pred odpovedjo pogodbe o zaposlitvi iz razloga nesposobnosti, če delavec dela
ne opravlja pravočasno, strokovno in kvalitetno. Nedoseganje pričakovanih
delovnih rezultatov mora zajemati obdobje najmanj 30 dni delavčeve prisotnosti
na delu. Po zaključku tega obdobja delodajalec sprejme pisno oceno delavčevega
dela. Pred sprejemom ocene opravi z delavcem razgovor, v katerem se lahko
delavec izreče o njegovih ugotovitvah. Delavčeve navedbe mora delodajalec
povzeti v pisni oceni in se do njih opredeliti.
(2) Če delavec tako zahteva, mora
delodajalec na razgovor iz prvega odstavka tega člena povabiti sindikat, katerega
član je delavec.
(3) Delavec ima pred razgovorom iz
prvega odstavka tega člena pravico pogledati dokumentacijo, ki se nanaša na ta
postopek.
(4) V čas trajanja tega postopka se ne
sme šteti časa upravičenih odsotnosti delavca (letni dopust, odsotnost zaradi
bolezni ipd.).
(5) Delodajalec delavcu ne more
odpovedati pogodbe o zaposlitvi iz razloga nesposobnosti, če pred tem ni
izpeljal postopka po tem členu.
20. člen 
(Sprememba delodajalca)
(1) V primeru spremembe delodajalca v
skladu s 73. členom Zakona o delovnih razmerjih (Uradni list RS, št. 42/02, v
nadaljevanju ZDR) mora delodajalec prenosnik najmanj 8 dni pred dejanskim
prehodom delavca k delodajalcu – prevzemniku oziroma pričetkom opravljanja dela
pri delodajalcu prevzemniku delavcu vročiti pisno obvestilo. Obvestilo mora
vsebovati naziv in sedež delodajalca prevzemnika, kraj in pričetek opravljanja
dela ter opozorilo, da bo lahko delodajalec prenosnik delavcu izredno odpovedal
pogodbo o zaposlitvi, če bo odklonil prehod in dejansko opravljanje dela.
(2) Delodajalec prevzemnik mora
delavcu najkasneje na dan pričetka opravljanja dela izročiti pisni aneks k
pogodbi o zaposlitvi ali pogodbo o zaposlitvi, ki morata vsebovati najmanj
enake pogodbene pravice iz delovnega razmerja, ki jih je imel delavec na dan
prenosa pri delodajalcu prenosniku.
Delovni čas
21. člen 
(Dodatni primeri za delo prek polnega
delovnega časa)
(1) Delavec je dolžan na zahtevo
delodajalca opravljati delo prek polnega delovnega časa – nadurno delo, če dela
ni mogoče opraviti s prerazporeditvijo delovnega časa in drugimi
organizacijskimi ukrepi.
(2) Delavec je dolžan na zahtevo
delodajalca opravljati nadurno delo poleg primerov, navedenih v zakonu, tudi v
naslednjih primerih:
-       
da se opravi delo, ki ni moglo biti opravljeno zaradi pomanjkanja
energije, strojelomov, ali drugih zastojev, ki jih ni bilo mogoče predvideti,
-       
da se opravi delo, ki ga je nujno potrebno zaradi posebnosti kmetijske
in živilsko predelovalne dejavnosti (pokvarljivo blago, nepredvidene vremenske
razmere itd.),
-       
da se opravi delo za izpolnitev pogodbeno dogovorjenih obveznosti, ki
jih ni bilo mogoče načrtovati,
-       
nadomeščanje nepričakovano odsotnega delavca.
22. člen 
(Delovni čas pri neenakomerni razporeditvi
ter začasni prerazporeditvi)
Pri neenakomerni razporeditvi ter začasni
prerazporeditvi delovnega časa v primerih, ko to narekujejo objektivni ali
tehnični razlogi ali razlogi organizacije dela ali potrebe uporabnikov, se
upošteva poln delovni čas kot povprečna obveznost v obdobju 12 mesecev.
23. člen 
(Letni razpored delovnega časa)
(1) Pred začetkom koledarskega oziroma
poslovnega leta delodajalec določi letni razpored delovnega časa, pri čemer mora
upoštevati sezonske in druge vplive pri organizaciji delovnega časa in
organizacije dela, zakonsko določene odmore in počitke delavcev ter prednost
delavcev s šoloobveznimi otroki, da izkoristijo najmanj en teden dopusta v času
poletnih šolskih počitnic. Delodajalec o razporedu obvesti reprezentativni
sindikat pri delodajalcu, ter delavce. Reprezentativni sindikat pri delodajalcu
lahko v roku 8 dni poda svoje mnenje.
(2) Določbe tega člena se morajo
upoštevati tudi v primeru začasne prerazporeditve delovnega časa med letom, ki
ni predvidena z delovnim koledarjem. O tej prerazporeditvi morajo biti delavci
obveščeni praviloma 5 dni pred uvedbo prerazporeditve, če gre za več kot 10
delavcev.
24. člen 
(Dnevna, tedenska in mesečna časovna
omejitev nadurnega dela)
Dnevna, tedenska in mesečna časovna
omejitev nadurnega dela določena z zakonom se lahko upošteva kot povprečna
omejitev v obdobju 6 mesecev.
25. člen 
(Delovni čas nočnega delavca)
Delovni čas delavca, ki dela ponoči, ne sme
v obdobju štirih mesecev trajati povprečno več kot osem ur na dan, razen v
primerih proizvodnje s sezonskim značajem dela, ko se to obdobje lahko podaljša
na šest mesecev.
26. člen 
(Delovni čas krajši od polnega)
(1) Delodajalec je dolžan delavcu z
otrokom do treh let starosti omogočiti delo s krajšim delovnim časom v skladu s
predpisi, ki urejajo starševstvo.
(2) Če eden od staršev uveljavlja
pravico do krajšega delovnega časa zaradi starševstva se razporeditev delovnega
časa določi z dogovorom med delavcem in delodajalcem.
(3) V primeru iz prejšnjega odstavka
mora delodajalec delavcu na njegovo zahtevo omogočiti delo v delovnem času, ki
omogoča ustrezno varstvo otrok, razen če delovni proces tega ne dopušča.
27. člen 
(Soglasje za nočno delo žensk v
industriji)
(1) Pogodbeni stranki soglašata, da se
zaradi boljše izkoriščenosti delovnih sredstev in širjenja zaposlitvenih
možnosti ter podobnih ekonomskih in socialnih razlogov, ob upoštevanju vseh
pogojev za uvedbo nočnega dela, kadar se dejavnosti po tej kolektivni pogodbi
opravljajo na industrijski način, lahko uvede nočno delo žensk v skladu z
zakonom in konvencijo št. 89 Mednarodne organizacije za delo in s Protokolom
1990 k tej konvenciji.
(2) S to določbo je dosežen sporazum
med reprezentativnim sindikatom in združenjem delodajalcev v skladu s
1. točko drugega odstavka 153. člena ZDR.
Pravica do odsotnosti z dela
28. člen 
(Pravica do odsotnosti z dela z
nadomestilom plače)
(1) Delavec ima pravico do plačane
odsotnosti z dela z nadomestilom plače v breme delodajalca do skupaj največ
7 delovnih dni v posameznem koledarskem letu zaradi naslednjih osebnih
okoliščin.
-       
lastne poroke – 1 dan
-       
poroke otroka – 1 dan
-       
smrti zakonca oziroma osebe, ki je zadnji dve leti živela z delavcem v
izvenzakonski skupnosti, ki je po predpisih o zakonski zvezi in družinskih
razmerjih v pravnih posledicah izenačena z zakonsko zvezo, ali smrti otroka,
posvojenca ali pastorka, smrti staršev, očima, mačehe, posvojitelja – 2 dni
-       
smrti starih staršev, bratov, sester – 1 dan
-       
na osnovi predloga specialista medicine dela za medicinsko programski
oddih – po presoji delodajalca
-       
selitev s spremembo stalnega ali začasnega bivališča – 1 dan
-       
hujše nesreče, ki zadane delavca – po presoji delodajalca
-       
v drugih primerih – po presoji delodajalca.
(2) Odsotnost v zgornjih primerih mora
biti neposredno povezana z nastopom dogodka.
(3) Delavcu se mora omogočiti
odsotnost z dela zaradi opravljanja funkcije ali obveznosti po posebnih
zakonih, odziva na vabilo sodišča ali drugega državnega organa. Če v navedenih
primerih ni predpisana možnost povrnitve nadomestila, je takšna odsotnost v
breme delavca.
29. člen 
(Pravica do odsotnosti z dela brez
nadomestila plače)
(1) Delavec ima pravico do odsotnosti
z dela brez nadomestila plače zlasti v naslednjih primerih:
-       
neodložljivih osebnih opravkov,
-       
zasebnega potovanja,
-       
popravila hiše ali stanovanja,
-       
izobraževanja v lastnem interesu,
-       
zdravljenja na lastne stroške.
(2) Za odsotnost z dela iz prejšnjega
odstavka zaprosi delavec v pisni obliki, odobri pa jo delodajalec, vendar v
primeru prve, druge, tretje in četrte alineje le, kadar delavec odsotnosti ne
more uresničiti iz rednega letnega dopusta.
(3) Delodajalec lahko delavčevo
zahtevo za neplačano odsotnost z dela zavrne, če trenutne razmere in zahteve
delovnega procesa takšne odsotnosti ne dopuščajo.
(4) V navedenih primerih delavec nima
pravice do nadomestila plače. Delodajalec se z delavcem lahko dogovori o
povračilu vseh plačanih prispevkov za socialno varnost.
Počitek in letni dopust
30. člen 
(Dnevni in tedenski počitek v primeru
izmenskega dela)
V primeru izmenskega dela se dnevni in
tedenski počitek v povprečnem minimalnem trajanju, kot ga določa zakon,
zagotavlja v obdobju, ki ni daljši od 6 mesecev.
31. člen 
(Dnevni ali tedenski počitek v primerih iz
četrtega odstavka 158. člena ZDR)
V primerih iz četrtega odstavka 158. člena
ZDR se dnevni ali tedenski počitek v povprečnem minimalnem trajanju, kot je
določen z zakonom, zagotavlja v obdobju 6 mesecev.
32. člen 
(Letni dopust)
(1) Delavec ima v posameznem
koledarskem letu pravico do izhodiščnega letnega dopusta:
-       
če dela 4 dni na teden v trajanju najmanj 16 dni,
-       
če dela 5 dni na teden v trajanju najmanj 20 dni,
-       
če dela 6 dni na teden v trajanju najmanj 24 dni.
(2) Poleg izhodišča iz prejšnjega
odstavka ima pravico do dodatnih dni letnega dopusta:
-       
starejši delavec: 3 dni
-       
delavec, mlajši od 18 let: 7 dni
-       
delavec invalid: 3 dni
-       
delavec z najmanj 60 % telesno okvaro: 3 dni
-       
delavec, ki neguje otroka s telesno ali duševno prizadetostjo: 3 dni
-       
delavec z otrokom, ki še ni dopolnil 15 let starosti: 1 dan
-       
nočni delavec: 2 dni
-       
delavec, ki dela v izjemno težkih pogojih: do 2 dni
-       
za delovno dobo nad 10 let: 2 dni
-       
za delovno dobo nad 20 let: 4 dni
-       
za delovno dobo nad 30 let: 6 dni.
(3) Delavcu, ki izpolni kriterij za
povečanje letnega dopusta, se povečanje upošteva pri odmeri v naslednjem
koledarskem letu.
33. člen 
(Pravica staršev šolo obveznih otrok)
Delodajalec zagotavlja prednostno pravico
delavcem s šolo obveznimi otroki, da izkoristijo najmanj en teden dopusta v
času poletnih šolskih počitnic.
34. člen 
(Letni dopust delavca, ki dela v tujini)
Delavec, ki dela v tujini, lahko v celoti
izrabi letni dopust do konca naslednjega koledarskega leta.
Disciplinska in odškodninska
odgovornost
35. člen 
(Disciplinska odgovornost)
(1) Disciplinsko odgovornemu delavcu
delodajalec glede na težo kršitve izreče opomin ali denarno kazen.
(2) Osnova za izračun denarne kazni je
povprečna mesečna plača, ki jo je delavec prejel ali bi jo moral prejeti, v
zadnjih treh mesecih. Denarno kazen je moč delavcu izreči v višini do 30 %
osnove iz prejšnjega odstavka.
(3) Disciplinski ukrep denarne kazni
se izreče v trajanju največ 3 mesecev.
36. člen 
(Disciplinski postopek)
(1) Disciplinski postopek se vodi v
skladu z zakonom.
(2) Delavec se ima pravico pripraviti
na zagovor v treh delovnih dneh.
Izobraževanje
37. člen 
(Izobraževanje)
Za izobraževanje se šteje:
-       
izobraževanje za pridobitev nove stopnje izobrazbe,
-       
usposabljanje,
-       
izpopolnjevanje.
38. člen 
(Izobraževanje za pridobitev nove stopnje
izobrazbe)
Če je izobraževanje za pridobitev nove
stopnje izobrazbe v interesu delodajalca, se delavec in delodajalec s pogodbo o
izobraževanju dogovorita o medsebojnih pravicah in obveznostih.
39. člen 
(Pogodba o izobraževanju)
(1) S pogodbo o izobraževanju se
delavec in delodajalec poleg prostega dneva na dan izpita oziroma zagovora
zaključnega dela dogovorita tudi o dela prostih dnevih za pripravo na posamezni
izpit oziroma zaključnega dela najmanj v višini:
-       
2 delovna dneva za vsak izpit na ravni izobraževanja do vključno V.
stopnje zahtevnosti;
-       
3 delovne dneve za vsak izpit na višji in visoki stopnji izobraževanja
(visoki strokovni šoli ali fakulteti);
-       
7 delovnih dni za maturo oziroma zaključni izpit na ravni izobraževanja
do vključno V. stopnje zahtevnosti;
-       
10 delovnih dni za diplomo na višji ali visoki strokovni šoli oziroma
fakulteti;
-       
5 delovnih dni za vsak izpit na podiplomskem študiju;
-       
15 delovnih dni za zaključni magistrski izpit ali magistrsko nalogo, za
nalogo in izpit za pridobitev naziva magister oziroma specialist;
-       
20 delovnih dni za doktorat.
(2) S pogodbo o izobraževanju
delodajalec in delavec dogovorita tudi pravico delavca do povračila vseh z
izobraževanjem povezanih stroškov, vendar pa najmanj v višini šolnine in
pravico delodajalca zahtevati od delavca, da določeno obdobje po končanem
izobraževanju ostane v delovnem razmerju z delodajalcem, vendar najmanj za čas
trajanja izobraževanja.
40. člen 
(Usposabljanje in izpopolnjevanje)
Usposabljanje in izpopolnjevanje, ki je
izključno v interesu delodajalca praviloma poteka med delovnim časom, če ni
bilo drugače dogovorjeno z reprezentativnim sindikatom v družbi.
41. člen 
(Povračilo stroškov za usposabljanje in
izpopolnjevanje)
Delavcu, ki ga delodajalec napoti na
izpopolnjevanje in usposabljanje, delodajalec krije naslednje stroške:
-       
prevoz,
-       
šolnino ali kotizacijo,
-       
stroške prehrane,
-       
stroške bivanja.
42. člen 
(Delavec, ki se izobražuje v lastnem
interesu)
Delavec, ki se izobražuje v lastnem
interesu, ima pravico do odsotnosti z dela brez nadomestila plače na dan, ko
prvič opravlja izpit.
43. člen 
(Dijaki in študenti na praktičnem
usposabljanju)
Delodajalec in organizator izobraževanja se
z učno pogodbo dogovorita o:
-       
plačilu za opravljeno delo,
-       
zavarovanju za primer poklicne bolezni in poškodbe na delu,
-       
prehrani med delom in
-       
ustreznem mentorstvu.
44. člen 
(Dijaki in študenti)
Dijakom in študentom, ki so sklenili učno
pogodbo z delodajalcem, gredo najmanj pravice, določene z zakonom.
45. člen 
(Mentorji praktičnega pouka)
Delavcu, mentorju pripravnika, mentorju
praktičnega pouka in mentorju usposabljanja brezposelnih oseb pri delodajalcu
pripada dodatek za mentorstvo. Višino in pogoje izplačila določi delodajalec.
Sindikalno delovanje
46. člen 
(Pogoji za delovanje sindikata)
(1) S kolektivno pogodbo se ne posega
v pravice, obveznosti in odgovornosti sindikata, da v skladu s svojo vlogo in
nalogami deluje pri delodajalcu, daje pobude, predloge, stališča in zahteve
pristojnim organom pri delodajalcu.
(2) Delovanja sindikata ni mogoče
omejiti z odločitvami organov delodajalca.
(3) Delodajalec zagotavlja sindikatu
podatke o vseh vprašanjih, o katerih odločajo organi upravljanja in pooblaščeni
delavci in ki se nanašajo na socialno ekonomski in delovni položaj ter pravice,
obveznosti in odgovornosti delavcev iz dela in delovnega razmerja.
(4) Delodajalec omogoča sindikatom
sodelovanje v vseh postopkih odločanja o pravicah, obveznostih in odgovornostih
delavcev iz delovnega razmerja.
(5) Delodajalec zagotavlja sindikatu,
organiziranem pri delodajalcu:
-       
prost dostop zunanjih sindikalnih predstavnikov k delodajalcu na podlagi
vnaprejšnjega obvestila;
-       
svobodo sindikalnega obveščanja in širjenja sindikalnega tiska.
47. člen 
(Materialni pogoji za sindikalno delo)
(1) S kolektivno pogodbo pri
delodajalcu oziroma s pogodbo o zagotavljanju pogojev za sindikalno delo med
sindikatom in delodajalcem se določijo materialni pogoji za delo sindikata.
(2) Če s pogodbo iz prejšnjega
odstavka ni drugače določeno, je za delo sindikata zagotovljeno:
-       
ena plačana ura letno na vsakega člana sindikata pri delodajalcu, vendar
ne manj kot 30 ur letno, če je do 20 zaposlenih in ne manj kot 60 ur, če
je več kot 20 zaposlenih, ter pol ure za vsakega od zaposlenih delavcev za opravljanje
sindikalnih funkcij. V tako določeno število ur se ne všteva sodelovanje
sindikalnih zaupnikov v organih sindikalnih central in v organih sindikatov
dejavnosti – na višjih nivojih. O okvirnem režimu izrabe določenega števila ur
za delo sindikalnih zaupnikov se dogovorita sindikat in delodajalec. Pri tem
upoštevajo potrebe in interese članov sindikata in zahteve delovnega procesa.
Delodajalec sindikatu zagotavlja:
-       
prostorske pogoje za delo sindikata, njegovih organov in sindikalnih
zaupnikov,
-       
tehnično izvedbo obračuna in plačevanje članarine sindikata,
-       
tri plačane delovne dneve letno za usposabljanje sindikalnih zaupnikov,
vendar skupno število teh ur ne more presegati tretjine ur iz prve alineje,
-       
sindikalnemu zaupniku večinskega sindikata v podjetju, da prejema za
svoje delo 10 % dodatek, če zastopa manj kot 50 in 20 % dodatek, če zastopa več kot 50 članov. Dodatek se izračuna iz najnižje osnovne plače za I.
tarifni razred po tej kolektivni pogodbi.
(3) Število sindikalnih zaupnikov v
organizaciji oziroma pri delodajalcu se določi s kolektivno pogodbo pri
delodajalcu oziroma s pogodbo o zagotavljanju pogojev za sindikalno delo med
sindikatom in delodajalcem, upoštevaje organiziranost delovnega procesa,
izmenskost, dislociranost in podobno.
(4) S pogodbo iz prvega odstavka tega
člena se lahko predvidi sklicevanje članskih sestankov največ dvakrat letno med
delovnim časom.
(5) Ne glede na zagotovljene
materialne pogoje za delo sindikata po tem členu se delodajalec in
reprezentativni sindikat pri delodajalcu lahko dogovorita, da za čas
opravljanja profesionalne funkcije pripada sindikalnemu zaupniku plača najmanj
v višini, kot jo je prejemal pred začetkom opravljanja te funkcije.
48. člen 
(Varstvo sindikalnega zaupnika)
(1) Sindikalni zaupnik zaradi
sindikalne dejavnosti uživa posebno varstvo v skladu z zakonom in kolektivno
pogodbo.
(2) Sindikalnemu zaupniku zaradi
sindikalne dejavnosti ni mogoče znižati plače, proti njemu začeti
disciplinskega ali odškodninskega postopka, ga kako drugače postavljati v manj
ugoden oziroma podrejen položaj niti mu odpovedati pogodbe o zaposlitvi brez
soglasja sindikata.
(3) Rok za soglasje iz prejšnjega
odstavka je 8 dni od prejema pisne zahteve delodajalca. Če se v tem roku
sindikat ne opredeli, se šteje, da je dal soglasje. Sindikat lahko odkloni
soglasje le, če oceni, da je odločitev posledica sindikalne dejavnosti
sindikalnega zaupnika, delodajalec pa lahko sproži postopek pred arbitražo.
Dokazno breme je na delodajalcu.
(4) Varstvo po tem členu traja ves čas
opravljanja funkcije sindikalnega zaupnika in še eno leto po njenem prenehanju.
(5) Za sindikalne zaupnike po tem
členu se štejejo tudi funkcionarji sindikatov – sindikalnih central
(predsedniki območnih in republiških odborov sindikatov, predsedniki območnih
sindikatov), ki so zaposleni pri delodajalcu, svojo funkcijo pa opravljajo
neprofesionalno.
Prejemki iz delovnega razmerja
49. člen 
(Splošne določbe)
(1) Osebni prejemki delavca v delovnem
razmerju, ki so predmet te kolektivne pogodbe, so:
-       
plača,
-       
nadomestilo plače,
-       
povračila stroškov v zvezi z delom,
-       
drugi osebni prejemki.
(2) Če se pri delodajalcu izplačujejo
plače večkrat mesečno, mora biti prva akontacija izplačana najkasneje zadnji
dan v mesecu za tekoči mesec, dokončno izplačilo pa najkasneje 18 dni po
preteku plačilnega obdobja.
(3) Plače, nadomestila plač, drugi
osebni prejemki in povračila stroškov v zvezi z delom se izplačujejo preko bančnega
računa delavca.
(4) Povračila stroškov v zvezi z
delom, drugi osebni prejemki, plačila dijakom in študentom na praktičnem
usposabljanju se izplačujejo v višini, kot jih določa ta kolektivna pogodba,
vendar pod pogoji in v zneskih, ki se ne vštevajo v davčno osnovo in osnovo za
prispevke za socialno varnost.
(5) Delavcem, ki izven primerov iz 66.
člena Zakona o delovnih razmerjih sklenejo pogodbo o zaposlitvi z delovnim
časom, krajšim od polnega, ali delajo pri več delodajalcih, pripadajo povračila
stroškov v zvezi z delom in drugi osebni prejemki v višini, dogovorjeni s
pogodbo o zaposlitvi.
(6) Če delavec dela pri več
delodajalcih za katere velja ta kolektivna pogodba, uveljavlja pravice iz te
kolektivne pogodbe pri posameznem delodajalcu v skladu z dogovorom med
delodajalci.
(7) Obračunane plače posameznega
delavca pri delodajalcu so zaupne.
50. člen 
(Tarifna priloga)
Tarifna priloga določa:
-       
najnižje osnovne plače po tarifnih razredih,
-       
način usklajevanja najnižjih osnovnih plač,
-       
zneske drugih osebnih prejemkov,
-       
zneske povračil stroškov v zvezi z delom.
51. člen 
(Plača)
Plača je sestavljena iz:
-       
osnovne plače,
-       
plačila za delovno uspešnost,
-       
plačila za poslovno uspešnost,
-       
dodatkov.
52. člen 
(Najnižja osnovna plača)
(1) Najnižja osnovna plača je vrednost
najmanj zahtevnega dela v tarifnem razredu.
(2) Višina mesečne najnižje osnovne
plače, določene v tarifni prilogi, velja za 174 ur.
(3) Najnižja osnovna plača v
kolektivni pogodbi pri delodajalcu se uskladi, če je nižja od najnižje osnovne
plače, določene v tej kolektivni pogodbi.
53. člen 
(Osnovna plača)
(1) Višina osnovne plače delavca je
enaka ali višja od najnižje osnovne plače, določene za posamezni tarifni
razred.
(2) Osnovna plača se določi v mesečnem
znesku ali znesku na uro (urna postavka). Dogovorjeni mesečni znesek velja za
zahtevnost dela za katerega je delavec sklenil pogodbo o zaposlitvi za 174 ur.
(3) Osnovna plača delavca se uskladi,
če je nižja od najnižje osnovne plače v ustreznem tarifnem razredu ustrezne
kolektivne pogodbe.
54. člen 
(Plačilo za delovno uspešnost)
Plačilo za delovno uspešnost predstavlja
plačilo iz naslova stimulacije in iz naslova napredovanja.
55. člen 
(Plačilo za delovno uspešnost iz naslova
stimulacije)
(1) Delovna uspešnost iz naslova
stimulacije je ocenjena pozitivno ali negativno.
(2) Merila in kriteriji za
ugotavljanje delovne uspešnosti iz naslova stimulacije se opredelijo v
kolektivni pogodbi pri delodajalcu ali v splošnem aktu delodajalca in morajo
biti delavcem znana pred začetkom opravljanja dela.
(3) Delovna uspešnost iz naslova
stimulacije je določena za posameznega delavca ali za skupino delavcev.
56. člen 
(Plačilo za delovno uspešnost iz naslova
napredovanja)
(1) Delavec zaradi pridobivanja
dodatnih znanj, izkušenj ali delovne uspešnosti, na istem delovnem mestu
napreduje.
(2) Merila in postopki za napredovanje
se določijo v kolektivni pogodbi pri delodajalcu ali v splošnem aktu delodajalca.
(3) Plačilo iz naslova napredovanja ni
trajna pravica delavca.
57. člen 
(Plačilo za poslovno uspešnost)
(1) Sestavni del plače je tudi plačilo
za poslovno uspešnost, če je le‑to dogovorjeno s kolektivno pogodbo
delodajalca, ali s splošnim aktom delodajalca ali s pogodbo o zaposlitvi.
(2) Plačilo za poslovno uspešnost se
lahko izplača v obliki 13. plače, božičnice, poračuna, ali kakorkoli drugače
imenovanega izplačila.
58. člen 
(Dodatki za posebne pogoje dela)
(1) Dodatki za posebne pogoje dela, ki
izhajajo iz:
-       
razporeditve delovnega časa, ki je za delavca manj ugoden,
-       
posebnih obremenitev pri delu, neugodnih vplivov okolja in nevarnosti
pri delu, delavcu pripadajo, če niso vsebovani v osnovni plači.
(2) Dodatki se obračunavajo za čas, ko
je delavec delal v pogojih zaradi katerih mu dodatek pripada.
59. člen 
(Dodatki, ki izhajajo iz razporeditve
delovnega časa, ki je za delavca manj ugoden)
(1) Delavcu pripadajo dodatki iz
razporeditve delovnega časa, če niso upoštevani v osnovni plači, v naslednjih
odstotkih za:
(a)   
nočno delo: 50 %
(b)   
izmensko delo za čas dela v popoldanski izmeni: 10 %
(c)   
delo v nedeljo: 50 %
(d)   
delo na praznike in dela proste dneve po zakonu: 50 %
delo na 1. jan., 1. maj, dan državnosti:
100 %
(e)   
nadurno delo: 30 %
(f)    
deljen delovni čas v primeru prekinitve 2 ure in več: 10 %.
(2) Dodatka pod točkama (c) in (d) se
izključujeta.
(3) Če delavec dela na praznik, ali
dela proste dneve po zakonu, ali v nedeljo, oziroma na dan, ki ni predviden s
planom izrabe delovnega časa, mu poleg ustreznega dodatka iz prvega odstavka
tega člena pripada tudi prosti delovni dan v dogovoru z delodajalcem, ali pa se
mu izplača dodatek za nadurno delo.
(4) Dodatek za deljen delovni čas se
obračuna za delovne ure, opravljene po prekinitvi.
(5) Za vsako uro pripravljenosti na
domu delavcu pripada nadomestilo v višini 10 % delavčeve urne postavke osnovne
plače. Letno je lahko delavec v pripravljenosti največ 3000 ur.
60. člen 
(Dodatki, ki izhajajo iz posebnih
obremenitev pri delu, neugodnih vplivov okolja in nevarnosti pri delu)
Dodatki in njihova višina, ki izhajajo iz
posebnih obremenitve pri delu, neugodnih vplivov okolja, za nevarnost pri delu,
morajo biti določeni v kolektivni pogodbi pri delodajalcu ali splošnem aktu
delodajalca.
61. člen 
(Dodatek za delovno dobo)
(1) Delavcu, pripada dodatek za
delovno dobo najmanj v višini 0,5 % od osnovne plače za vsako izpolnjeno leto
delovne dobe.
(2) Pri uveljavljanju pravice iz
prejšnjega odstavka se v delovno dobo vštevajo izpolnjena leta delovne dobe, ki
jih je delavec prebil na delu, ali v delovnem razmerju doma oziroma v tujini,
ali pri opravljanju samostojne dejavnosti, ki so ustrezno potrjena z vpisom v
delovno knjižico.
(3) Dokupljena, zavarovalna doba s
povečanjem in posebna doba se ne štejejo kot dobe pri uveljavljanju dodatka na
delovno dobo.
62. člen 
(Višina nadomestila plače)
Če je v kolektivni pogodbi pri delodajalcu
ali v pogodbi o zaposlitvi delavca določeno, da je sestavni del plače tudi
plačilo za poslovno uspešnost, je le‑to izključeno iz osnove za izračun
nadomestila plače.
63. člen 
(Nadomestilo plače za čas stavke)
Za čas stavke pri delodajalcu, organizirane
v skladu z zakonom, ki je posledica kršitve pravic delavcev pri delodajalcu, so
delavci upravičeni do nadomestila plače v višini 100 % osnovne plače.
Nadomestilo plače je omejeno na največ 3 delovne dneve.
64. člen 
(Povračilo stroškov v zvezi z delom)
1.     
Prehrana med delom
(1) Delavcem, ki so prisotni na delu
vsaj 4 ure na dan, delodajalec zagotovi prehrano med delom v skladu s standardi.
Če ta ni zagotovljena ali če delavec iz utemeljenih razlogov ne more uživati
organizirane prehrane, je delavec upravičen do povračila stroškov za prehrano
med delom.
(2) Delavcu, ki zaradi neenakomerne
razporeditve ali začasne prerazporeditve delovnega časa dela dnevno 10 ur ali
več, pripada dodaten obrok.
(3) Če delavec iz prejšnjega odstavka
dodatnega obroka ne uživa, je upravičen do povračila stroškov za prehrano v
višini zgornjega zneska, določenega v uredbi, za vsako dopolnjeno uro
prisotnosti na delu po osmih urah prisotnosti na delu.
(4) Višina povračila stroška prehrane
med delom na dan se določi v tarifni prilogi.
2.     
Prevoz na delo in z dela
(1) Delavec je upravičen do povračila
stroška prevoza na delo in z dela za dan prisotnosti na delu.
(2) Sprememba prebivališča delavca, ki
ima za posledico povišanje stroška prevoza na delo in z dela, ne vpliva na povračilo
stroškov prevoza, ki izhaja iz kraja, dogovorjenega s pogodbo o zaposlitvi.
(3) Višina povračila stroška prevoza
na delo in z dela se določi v tarifni prilogi.
3.     
Službeno potovanje v Sloveniji
(1) Za povračilo stroškov, ki so jih
imeli delavci pri opravljanju določenih del in nalog na službenem potovanju, se
šteje dnevnica (povračilo stroškov za prehrano), povračilo stroškov za
prenočevanje in povračilo stroškov za prevoz.
(2) Do povračila stroškov na službenem
potovanju so upravičeni delavci, ki so napoteni na službeno potovanje.
(3) Delavec je do dnevnice od 6 do 8
ur upravičen le, če se je službeno potovanje pričelo vsaj 2 uri pred začetkom
oziroma končalo vsaj 2 uri po preteku rednega delovnega časa.
(4) Stroški prenočevanja na službenem
potovanju se povrnejo, če je predložen račun za prenočevanje v hotelu, ki ga
odobri delodajalec.
(5) Dnevnica in prehrana oz. povračilo
stroškov za prehrano med delom se izključujeta.
(6) Višina povračila stroškov iz
prvega odstavka tega člena se določi v tarifni prilogi.
4.     
Službeno potovanje v tujini
(1) Delavec je upravičen do povračila
stroškov za službeno potovanje v tujini.
(2) Višina povračila stroškov iz
prvega odstavka tega člena se določi v tarifni prilogi.
5.     
Terenski dodatek
(1) Delavec, ki dela na terenu najmanj
dva dni zaporedoma in prenočuje izven kraja svojega običajnega prebivališča in
izven kraja sedeža delodajalca, opravlja terensko delo.
(2) Če delodajalec v času terenskega
dela zagotovi prehrano in prenočevanje, delavcu pripada terenski dodatek.
(3) Če delodajalec v času terenskega
dela ne zagotovi prehrane in prenočevanja, je delavec upravičen do povračila
stroškov za delo na terenu v višini dnevnice in stroška prenočevanja,
razvidnega iz računa. Delavec v tem primeru do terenskega dodatka ni upravičen.
(4) Višina terenskega dodatka se
določi v tarifni prilogi.
65. člen 
(Drugi osebni prejemki)
1.     
Regres za letni dopust
(1) Delavec je ne glede na morebitno
menjavo delodajalca v enem koledarskem letu upravičen do enega regresa za letni
dopust. V primeru, da delavec med letom menja delodajalce, je vsak delodajalec,
ki ga zavezuje ta kolektivna pogodba, dolžan izplačati sorazmerni del regresa
za letni dopust. Delodajalec, ki ga zavezuje ta kolektivna pogodba, ima pravico
do povračila preveč izplačanega regresa za letni dopust, če je delavcu
prenehalo delovno razmerje po njegovi volji ali krivdi.
(2) V primeru nelikvidnosti
delodajalca se regres za letni dopust izplača najkasneje do 1. novembra
tekočega leta.
(3) Regres za letni dopust se izplača
v denarju.
(4) Regres za letni dopust se izplača
skladno z Zakonom o delovnih razmerjih.
2.     
Jubilejna nagrada
(1) Delavcu pripada jubilejna nagrada
za 10, 20, 30 in 40 let delovne dobe pri zadnjem delodajalcu.
(2) Jubilejna nagrada pri zadnjem
delodajalcu nadomesti jubilejno nagrado za skupno delovno dobo tako, da delavec
pri istem delodajalcu za isti jubilej dobi samo eno jubilejno nagrado.
(3) Izplačili jubilejne nagrade in
odpravnine ob odhodu v pokoj se izključujeta.
(4) Delavec, ki izpolnjuje pogoje za
upokojitev in se ne upokoji, do jubilejne nagrade za 40 let delovne dobe pri zadnjem
delodajalcu ni upravičen.
(5) Višina jubilejne nagrade se določi
v tarifni prilogi.
3.     
Solidarnostna pomoč
(1) V primeru smrti delavca ali
vzdrževanega ožjega družinskega člana (zakonca, izven zakonskega partnerja,
otroka, posvojenca) se izplača solidarnostna pomoč.
(2) Na predlog sindikata je delavec
upravičen do solidarnostne pomoči v primeru, da postane invalid II. kategorije
in v primeru bolezni, zaradi katere je odsoten več kot šest mesecev.
(3) Višina solidarnostne pomoči se
določi v tarifni prilogi.
4.     
Odpravnina ob upokojitvi
(1) V primeru upokojitve pripada
delavcu ob odpovedi pogodbe o zaposlitvi odpravnina.
(2) Odpravnina ob upokojitvi mora biti
izplačana najkasneje ob izplačilu zadnje plače.
(3) Višina odpravnine ob upokojitvi je
določena v tarifni prilogi.
5.     
Odpravnine, določene v prvem odstavku 109. člena ZDR
(1) Višina odpravnine iz prvega
odstavka 109. člena ZDR lahko presega 10‑kratnik osnove, določene v prvem
odstavku 109. člena ZDR.
(2) Odpravnina mora biti izplačana
najkasneje ob izplačilu zadnje plače.
(3) V primeru prenehanja dejavnosti
kot celote na ravni države, ki je v standardni klasifikaciji dejavnosti
opredeljena s štirimestno šifro (razred), pripada delavcu odpravnina v višini
ene povprečne delavčeve plače za vsako leto dela pri delodajalcu.
66. člen 
(Obračun plače, nadomestil in drugih
prejemkov)
(1) Vsakemu delavcu mora biti pri
izplačilu plače vročen pisni obračun, ki vsebuje naslednje podatke:
-       
osnovno plačo delavca ali urno postavko,
-       
plačilo za delovno uspešnost delavca iz naslova stimulacije,
-       
plačilo za delovno uspešnost delavca iz naslova napredovanja,
-       
plačilo za poslovno uspešnost,
-       
dodatke po posameznih vrstah, ki izhajajo iz zakona, kolektivne pogodbe
oziroma pogodbe o zaposlitvi,
-       
nadomestila plače po posameznih vrstah,
-       
bruto plačo,
-       
znesek prispevkov za socialno varnost,
-       
davek od osebnih prejemkov,
-       
neto plačo,
-       
neto izplačilo.
(2) Ob obračunu plače delodajalec
lahko na istem obračunskem listu obračuna tudi druge osebne prejemke, povračila
stroškov v zvezi z delom in odtegljaje od plače (neto izplačilo).
(3) Vsak delavec ali od delavca pisno
pooblaščeni sindikalni zaupnik ima pravico do obrazložitve svoje obračunane
plače.
67. člen 
(Uveljavitev plačnega modela)
(1) Zaradi uveljavitve plačnega modela
iz te kolektivne pogodbe se osnovna plača delavca za polni delovni čas ob
enakih pogojih dela in ob upoštevanju enakih elementov v osnovni plači, ne sme
znižati.
(2) Delodajalci, ki ne izpolnjujejo
pogojev iz drugega odstavka 56. člena te kolektivne pogodbe, tega plačnega
modela ne morejo uveljaviti, razen obveznosti iz tretjega odstavka tega člena.
(3) Delodajalci, pri katerih so ob
uveljavitvi plačnega modela iz te kolektivne pogodbe osnovne plače delavcev,
kot jih določa prvi odstavek tega člena, nižje od najnižjih osnovnih plač
ustreznega tarifnega razreda ustrezne kolektivne pogodbe dejavnosti, so dolžni
povečati osnovne plače tako, da so te najmanj enake ustreznim najnižjim
osnovnim plačam.
(4) Delodajalci, pri katerih so ob
uveljavitvi plačnega modela iz te kolektivne pogodbe, osnovne plače delavcev
kot jih določa prvi odstavek tega člena, enake ali višje od najnižjih osnovnih
plač ustreznega tarifnega razreda ustrezne kolektivne pogodbe dejavnosti, teh
osnovnih plač niso dolžni uskladiti.
C. OBLIGACIJSKI DEL KOLEKTIVNE POGODBE
Pravice in obveznosti strank
68. člen 
(Pozitivna izvedbena dolžnost)
Stranki kolektivne pogodbe si morata z
vsemi sredstvi, ki so jima na voljo, prizadevati za pravilno izvrševanje te
kolektivne pogodbe in spoštovanje njenih določb.
69. člen 
(Negativna izvedbena dolžnost)
Stranki sta dolžni opustiti vsako dejanje,
ki bi nasprotovalo izvrševanju te kolektivne pogodbe.
70. člen 
(Podaljšanje ali sprememba kolektivne
pogodbe)
(1) Kolektivna pogodba se podaljša ali
spremeni z aneksom k tej kolektivni pogodbi.
(2) Postopek za njeno podaljšanje ali
spremembo se prične na pobudo ene od strank te pogodbe, ki mora biti podana
najkasneje tri mesece pred potekom njene veljavnosti.
(3) Stranka, ki predlaga podaljšanje
ali spremembo kolektivne pogodbe, predloži drugi stranki obrazložen predlog
aneksa.
(4) Druga stranka se je dolžna do
predloga za podaljšanje kolektivne pogodbe opredeliti v 30 dneh.
(5) Kolikor se druga stranka do predloga aneksa za podaljšanje kolektivne pogodbe pisno ne opredeli v 30 dneh, pogodba
velja še eno leto.
71. člen 
(Razlaga kolektivne pogodbe)
(1) Za razlago te kolektivne pogodbe
sta izključno pristojni stranki te pogodbe skupno.
(2) Vprašanja za razlago se naslovijo
na Sindikat kmetijstva in živilske industrije Slovenije, Dalmatinova 4, Ljubljana,
na Združenje delodajalcev Slovenije, Dimičeva 9, 1000 Ljubljana, oziroma na GZS
– Zbornica kmetijskih in živilskih podjetij, Dimičeva 13, 1000 Ljubljana.
(3) Sindikat kmetijstva in živilske
industrije Slovenije ali Združenje Delodajalcev Slovenije, GZS – Zbornica
kmetijskih in živilskih podjetij skličejo sestanek pogajalske skupine, da se
pripravijo razlage te kolektivne pogodbe najkasneje v treh mesecih.
(4) Razlaga je sprejeta z dnem, ko jo
podpišeta vodji pogajalskih skupin.
(5) Razlaga se objavi v Uradnem listu
Republike Slovenije in je obvezna.

Tarifna
priloga

Kolektivna pogodba za kmetijstvo in živilsko
industrijo Slovenije (Uradni list RS, št. 36/11) vsebuje naslednje prehodne in
končne določbe:
»PREHODNE IN KONČNE DOLOČBE
72. člen 
(Uskladitev
podjetniških kolektivnih pogodb)
(1) Obe stranki te pogodbe si bosta
prizadevali, da bodo stranke kolektivnih pogodb pri delodajalcih v roku treh
mesecev od začetka veljavnosti te kolektivne pogodbe uskladile podjetniške
kolektivne pogodbe z novo Kolektivno pogodbo za kmetijstvo in živilsko
industrijo Slovenije.
(2) Izvajanje določbe prejšnjega
odstavka spremljata stranki te kolektivne pogodbe.
(3) Če se stranki kolektivne pogodbe
pri delodajalcu v roku treh mesecev po podpisu kolektivne pogodbe dejavnosti na
pobudo ene stranke ne začneta pogajati, se pri delodajalcu kolektivna pogodba
dejavnosti začne uporabljati neposredno.
73. člen 
(Objava
kolektivne pogodbe)
Kolektivna pogodba se objavi v Uradnem
listu Republike Slovenije.
74. člen 
(Tarifna
priloga)
Tarifna priloga je sestavni del te pogodbe.«.

Aneks h Kolektivni pogodbi za kmetijstvo in
živilsko industrijo Slovenije – Uradni list RS, št. 36/11 (Uradni list RS, št. 107/11) določa:
»3. člen
(Vsebina Kolektivne
pogodbe za kmetijstvo in živilsko industrijo Slovenije, Uradni list RS, št.
36/11)
Kolektivna pogodba za kmetijstvo in
živilsko industrijo Slovenije, Uradni list RS, št. 36/11, v ostalem delu ostane
nespremenjena.«.

Aneks h Kolektivni pogodbi za kmetijstvo in
živilsko industrijo Slovenije – Uradni list RS, št. 36/11(Uradni list RS, št. 109/12) določa:
»3. člen
(vsebina
Kolektivne pogodbe za kmetijstvo in živilsko industrijo Slovenije, Uradni list
RS, 36/11)
Kolektivna pogodba za kmetijstvo in
živilsko industrijo Slovenije, Uradni list RS, št. 36/11, v ostalem delu ostane
nespremenjena. 
Aneks h Kolektivni pogodbi za kmetijstvo in
živilsko industrijo Slovenije začne veljati prvi dan po objavi v Uradnem listu
Republike Slovenije.«.