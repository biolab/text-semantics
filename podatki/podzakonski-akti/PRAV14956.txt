I. SPLOŠNA DOLOČBA
1. člen
(vsebina pravilnika)
Ta pravilnik določa ravni in podrobnejše pogoje znanja
madžarskega jezika kot učnega jezika, ki ga morajo obvladati vzgojitelji
predšolskih otrok, vzgojitelji predšolskih otrok – pomočniki vzgojitelja,
učitelji, svetovalni delavci, knjižničarji in drugi strokovni delavci v
dvojezičnih vrtcih in šolah (v nadaljnjem besedilu: strokovni delavci), ravni
ter podrobnejše pogoje znanja madžarskega jezika kot jezika narodne skupnosti,
ki ga morajo obvladati administrativni, računovodski, tehnični in drugi delavci
(v nadaljnjem besedilu: administrativno-tehnični delavci) in dokazila, s
katerimi se dokazuje ustrezno znanje madžarskega jezika.
II. STROKOVNI DELAVCI
2. člen
(vzgojitelj predšolskih otrok)
(1) Vzgojitelj
predšolskih otrok v programu za predšolske otroke v dvojezičnem vrtcu obvlada
madžarski jezik kot jezik vzgojnega dela (v nadaljnjem besedilu: učni jezik),
če je:
-       
končal izobraževalni program dvojezične slovensko-madžarske gimnazije
ali izobraževalni program za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje strokovne
izobrazbe in je imel obvezni predmet madžarščina I,
-       
končal izobraževalni program osnovne šole s prilagojenim predmetnikom za
dvojezično osnovno šolo na narodno mešanem območju Prekmurja in izobraževalni
program dvojezične slovensko-madžarske gimnazije ali izobraževalni program za
dvojezično izvajanje v slovenskem in madžarskem učnem jeziku na narodno mešanem
območju za pridobitev srednje strokovne izobrazbe ali
-       
dosegel znanje madžarskega jezika vsaj na ravni C1 po Skupnem evropskem
jezikovnem okvirju (v nadaljnjem besedilu: SEJO).
(2) Vzgojitelj
predšolskih otrok v programu za predšolske otroke v dvojezičnem vrtcu obvlada
učni jezik tudi, če je pridobil z zakonom in drugimi predpisi določeno
izobrazbo v madžarskem jeziku.
(3) Vzgojitelj
predšolskih otrok z vezavo na slovenski jezik, določen s programom za
predšolske otroke, obvlada učni jezik tudi, če je:
-       
končal izobraževalni program dvojezične slovensko-madžarske gimnazije
ali izobraževalni program za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje strokovne
izobrazbe,
-       
opravil program fakultativnega pouka madžarskega jezika na področju
srednješolskega izobraževanja ali na področju visokega šolstva ali
-       
dosegel znanje madžarskega jezika vsaj na ravni B2 po SEJO.
3. člen
(vzgojitelj predšolskih otrok – pomočnik vzgojitelja)
(1) Vzgojitelj
predšolskih otrok – pomočnik vzgojitelja v programu za predšolske otroke v
dvojezičnem vrtcu obvlada madžarski jezik kot učni jezik, če je:
-       
končal izobraževalni program dvojezične slovensko-madžarske gimnazije
ali izobraževalni program za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje strokovne
izobrazbe ali
-       
dosegel znanje madžarskega jezika vsaj na ravni B2 po SEJO.
(2) Vzgojitelj
predšolskih otrok – pomočnik vzgojitelja v programu za predšolske otroke v
dvojezičnem vrtcu obvlada učni jezik tudi, če je pridobil z zakonom in drugimi
predpisi določeno izobrazbo v madžarskem jeziku.
4. člen
(učitelj)
(1) Učitelj v
izobraževalnem programu osnovne šole s prilagojenim predmetnikom za dvojezično
osnovno šolo na narodno mešanem območju Prekmurja, učitelj madžarščine v
prilagojenem izobraževalnem programu osnovne šole z nižjim izobrazbenim standardom
za dvojezično osnovno šolo, učitelj v izobraževalnem programu dvojezične
slovensko-madžarske gimnazije ter učitelj v izobraževalnih programih za
dvojezično izvajanje v slovenskem in madžarskem učnem jeziku na narodno mešanem
območju za pridobitev srednje poklicne in srednje strokovne izobrazbe (v
nadaljnjem besedilu: učitelj) obvlada madžarski jezik kot učni jezik (v
nadaljnjem besedilu: učni jezik), če je:
-       
končal izobraževalni program dvojezične slovensko-madžarske gimnazije
ali izobraževalni program za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje strokovne
izobrazbe in je imel obvezni predmet madžarščina I,
-       
končal izobraževalni program osnovne šole s prilagojenim predmetnikom za
dvojezično osnovno šolo na narodno mešanem območju Prekmurja in izobraževalni
program dvojezične slovensko-madžarske gimnazije ali izobraževalni program za
dvojezično izvajanje v slovenskem in madžarskem učnem jeziku na narodno mešanem
območju za pridobitev srednje strokovne izobrazbe ali
-       
dosegel znanje madžarskega jezika vsaj na ravni C1 po SEJO.
(2) Učitelj obvlada
učni jezik tudi, če je pridobil z zakonom in drugimi predpisi določeno
izobrazbo v madžarskem jeziku.
(3) Drugi učitelj v
prvem razredu z vezavo na slovenski jezik in učitelj slovenske jezikovne
skupine izobraževalnega programa osnovne šole s prilagojenim predmetnikom za
dvojezično osnovno šolo na narodno mešanem območju Prekmurja, učitelj slovenske
jezikovne skupine v izobraževalnem programu dvojezične slovensko-madžarske
gimnazije ter učitelj slovenske jezikovne skupine splošnoizobraževalnih
predmetov v izobraževalnih programih za dvojezično izvajanje v slovenskem in
madžarskem učnem jeziku na narodno mešanem območju za pridobitev srednje
poklicne in srednje strokovne izobrazbe obvlada učni jezik tudi, če je:
-       
končal izobraževalni program dvojezične slovensko-madžarske gimnazije
ali izobraževalni program za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje strokovne
izobrazbe,
-       
opravil program fakultativnega pouka madžarskega jezika na področju
srednješolskega izobraževanja ali na področju visokega šolstva ali
-       
dosegel znanje madžarskega jezika vsaj na ravni B2 po SEJO.
(4) Učitelj v
prilagojenem izobraževalnem programu osnovne šole z nižjim izobrazbenim
standardom za dvojezično osnovno šolo ter učitelj strokovnoteoretičnih
predmetov oziroma strokovnih modulov in učitelj praktičnega pouka v
izobraževalnih programih za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje poklicne in
srednje strokovne izobrazbe obvlada učni jezik tudi, če je:
-       
končal izobraževalni program dvojezične slovensko-madžarske gimnazije
ali izobraževalni program za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje strokovne
izobrazbe,
-       
opravil program fakultativnega pouka madžarskega jezika na področju
srednješolskega izobraževanja ali na področju visokega šolstva ali
-       
dosegel znanje madžarskega jezika vsaj na ravni B1 po SEJO.
5. člen
(svetovalni delavec)
(1) Svetovalni delavec
v programu za predšolske otroke v dvojezičnem vrtcu, v izobraževalnem programu
osnovne šole s prilagojenim predmetnikom za dvojezično osnovno šolo na narodno
mešanem območju Prekmurja, v prilagojenem izobraževalnem programu osnovne šole z
nižjim izobrazbenim standardom za dvojezično osnovno šolo, v izobraževalnem
programu dvojezične slovensko-madžarske gimnazije in v izobraževalnih programih
za dvojezično izvajanje v slovenskem in madžarskem učnem jeziku na narodno
mešanem območju za pridobitev srednje poklicne in srednje strokovne izobrazbe
(v nadaljnjem besedilu: svetovalni delavec) obvlada učni jezik, če je:
-       
končal izobraževalni program dvojezične slovensko-madžarske gimnazije
ali izobraževalni program za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje strokovne
izobrazbe in je imel obvezni predmet madžarščina I,
-       
končal izobraževalni program osnovne šole s prilagojenim predmetnikom za
dvojezično osnovno šolo na narodno mešanem območju Prekmurja in izobraževalni
program dvojezične slovensko-madžarske gimnazije ali izobraževalni program za
dvojezično izvajanje v slovenskem in madžarskem učnem jeziku na narodno mešanem
območju za pridobitev srednje strokovne izobrazbe ali
-       
dosegel znanje madžarskega jezika vsaj na ravni B2 po SEJO.
(2) Svetovalni delavec
obvlada učni jezik tudi, če je pridobil z zakonom in drugimi predpisi določeno
izobrazbo v madžarskem jeziku.
(3) Če je v vrtcu
oziroma šoli, ki izvaja javnoveljavni program iz prvega odstavka tega člena,
več svetovalnih delavcev, mora vsaj eden obvladati učni jezik v skladu s prvo
ali drugo alinejo prvega odstavka tega člena ali vsaj na ravni C1 po SEJO.
6. člen
(knjižničar)
(1) Knjižničar v
izobraževalnem programu osnovne šole s prilagojenim predmetnikom za dvojezično
osnovno šolo na narodno mešanem območju Prekmurja, v prilagojenem
izobraževalnem programu osnovne šole z nižjim izobrazbenim standardom za
dvojezično osnovno šolo, v izobraževalnem programu dvojezične slovensko-madžarske
gimnazije in v izobraževalnih programih za dvojezično izvajanje v slovenskem in
madžarskem učnem jeziku na narodno mešanem območju za pridobitev srednje
poklicne in srednje strokovne izobrazbe (v nadaljnjem besedilu: knjižničar)
obvlada učni jezik, če je:
-       
končal izobraževalni program dvojezične slovensko-madžarske gimnazije
ali izobraževalni program za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje strokovne
izobrazbe ali
-       
dosegel znanje madžarskega jezika vsaj na ravni B2 po SEJO.
(2) Knjižničar obvlada
učni jezik tudi, če je pridobil z zakonom in drugimi predpisi določeno
izobrazbo v madžarskem jeziku.
7. člen
(organizator in laborant)
(1) Organizator prehrane in organizator zdravstveno-higienskega
režima v programu za predšolske otroke v dvojezičnem vrtcu, organizator šolske
prehrane, računalnikar – organizator informacijskih dejavnosti in laborant v
izobraževalnem programu osnovne šole s prilagojenim predmetnikom za dvojezično
osnovno šolo na narodno mešanem območju Prekmurja in v prilagojenem
izobraževalnem programu osnovne šole z nižjim izobrazbenim standardom za
dvojezično osnovno šolo, organizator obveznih izbirnih vsebin, organizator
izobraževanja odraslih in laborant v izobraževalnem programu dvojezične
slovensko-madžarske gimnazije ter organizator praktičnega pouka, organizator
praktičnega izobraževanja, organizator izobraževanja odraslih in laborant v
izobraževalnih programih za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje poklicne in
srednje strokovne izobrazbe (v nadaljnjem besedilu: organizator ali laborant)
obvlada učni jezik, če je:
-       
končal izobraževalni program dvojezične slovensko-madžarske gimnazije
ali izobraževalni program za dvojezično izvajanje v slovenskem in madžarskem
učnem jeziku na narodno mešanem območju za pridobitev srednje strokovne
izobrazbe,
-       
opravil program fakultativnega pouka madžarskega jezika na področju
srednješolskega izobraževanja ali na področju visokega šolstva ali
-       
dosegel znanje madžarskega jezika vsaj na ravni B1 po SEJO.
(2) Organizator ali
laborant iz prejšnjega odstavka obvlada učni jezik tudi, če je pridobil z
zakonom in drugimi predpisi določeno izobrazbo v madžarskem jeziku.
III. ADMINISTRATIVNO-TEHNIČNI DELAVCI
8. člen
(pogoji za administrativno-tehnične delavce v dvojezičnem
vrtcu ali šoli)
(1) Administrativno-tehnični
delavec v dvojezičnem vrtcu ali šoli obvlada madžarski jezik kot jezik narodne
skupnosti, če je:
-       
končal izobraževalni program osnovne šole s prilagojenim predmetnikom za
dvojezično osnovno šolo na narodno mešanem območju Prekmurja ali izobraževalni
program dvojezične slovensko-madžarske gimnazije ali izobraževalni program za
dvojezično izvajanje v slovenskem in madžarskem učnem jeziku na narodno mešanem
območju za pridobitev srednje strokovne izobrazbe,
-       
opravil program fakultativnega pouka madžarskega jezika na področju
srednješolskega izobraževanja ali
-       
dosegel znanje madžarskega jezika vsaj na ravni B1 po SEJO.
(2) Ne glede na
prejšnji odstavek spremljevalec otroka s posebnimi potrebami obvlada madžarski
jezik kot jezik narodne skupnosti, če je dosegel znanje madžarskega jezika:
-       
vsaj na ravni B2 po SEJO, če je materinščina otroka, ki ga spremlja,
madžarščina,
-       
vsaj na ravni B1 po SEJO, če je materinščina otroka, ki ga spremlja,
slovenščina.
IV. DOKAZILA
9. člen
(dokazilo o jezikovni kompetenci)
Ustrezno znanje madžarskega jezika kot učnega jezika ali kot
jezika narodne skupnosti v skladu s tem pravilnikom se dokazuje z naslednjo
javno listino:
1.     
z diplomo, s katero se dokazuje, da je z zakonom in drugimi predpisi
določena izobrazba pridobljena v madžarskem jeziku,
2.     
s spričevalom, s katerim se dokazuje, da je z zakonom in drugimi
predpisi določena izobrazba pridobljena v madžarskem jeziku,
3.     
s spričevalom, s katerim se dokazuje končan ustrezen izobraževalni
program v madžarskem jeziku,
4.     
s spričevalom, s katerim se dokazuje končan ustrezen dvojezični
izobraževalni program,
5.     
s spričevalom, s katerim se dokazuje končan ustrezen izobraževalni
program z opravljenim programom fakultativnega pouka madžarskega jezika na
področju srednješolskega izobraževanja,
6.     
s potrdilom, s katerim se dokazuje opravljen program fakultativnega
pouka madžarskega jezika na področju visokega šolstva,
7.     
s certifikatom, s katerim se dokazuje znanje madžarskega jezika na
ustrezni ravni v skladu s SEJO.
10. člen
(ustrezni certifikat o znanju madžarskega jezika)
(1) Ustrezni certifikat
o znanju madžarskega jezika na ustrezni ravni v skladu s SEJO se pridobi z
uspešno opravljenim preizkusom znanja madžarskega jezika, ki ga izvaja Državni
izpitni center.
(2) Ustrezni certifikat
o znanju madžarskega jezika na ustrezni ravni v skladu s SEJO se pridobi tudi z
uspešno opravljenim preizkusom znanja madžarskega jezika, ki ga izvaja tudi
druga pravna ali fizična oseba, ki jo pooblasti minister, pristojen za
izobraževanje.
V. KONČNA DOLOČBA
11. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-85/2020
Ljubljana, dne 16. februarja 2023
EVA 2023-3350-0013
Dr. Darjo Felda
minister
za vzgojo in izobraževanje