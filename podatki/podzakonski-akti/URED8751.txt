I. poglavje
SPLOŠNE DOLOČBE
1. člen
(vsebina)
(1) Ta uredba določa intervencije kmetijsko-okoljska-podnebna
plačila – podnebne spremembe, kmetijsko-okoljska-podnebna plačila – naravni
viri, kmetijsko-okoljska-podnebna plačila – biotska raznovrstnost in krajina,
ekološko kmetovanje, ekološko čebelarjenje, lokalne pasme in sorte, biotično
varstvo rastlin, plačilo za naravne ali druge omejitve in plačila Natura 2000
(v nadaljnjem besedilu: intervencije razvoja podeželja) iz strateškega načrta,
ki ureja skupno kmetijsko politiko 2023–2027 (v nadaljnjem besedilu: SN
2023–2027). SN 2023–2027 je dostopen na osrednjem spletnem mestu državne uprave,
spletni strani skupne kmetijske politike 2023–2027 (https://skp.si/skupna-kmetijska-politika-2023-2027)
in pri izpostavah Javne službe kmetijskega svetovanja (v nadaljnjem besedilu:
kmetijska svetovalna služba).
(2) S to uredbo se za intervencije razvoja podeželja določajo
namen podpore, upravičenci, finančne določbe, zahteve za izvajanje, pogoji za
dodelitev sredstev in pogoji za izplačilo sredstev za izvajanje:
1.     
Uredbe (EU) št. 1305/2013 Evropskega parlamenta in Sveta z dne 17.
decembra 2013 o podpori za razvoj podeželja iz Evropskega kmetijskega sklada za
razvoj podeželja (EKSRP) in razveljavitvi Uredbe Sveta (ES) št. 1698/2005 (UL L
št. 347 z dne 20. 12. 2013, str. 487), zadnjič spremenjene z Uredbo (EU)
2022/1033 Evropskega parlamenta in Sveta z dne 29. junija 2022 o spremembi
Uredbe (EU) št. 1305/2013 glede posebnega ukrepa za zagotovitev izjemne začasne
podpore v okviru Evropskega kmetijskega sklada za razvoj podeželja (EKSRP) kot odziv
na vpliv ruske invazije na Ukrajino (UL L št. 173 z dne 30. 6. 2022, str. 34),
(v nadaljnjem besedilu: Uredba 1305/2013/EU);
2.     
Uredbe (EU) 2018/848 Evropskega parlamenta in Sveta z dne 30. maja 2018
o ekološki pridelavi in označevanju ekoloških proizvodov in razveljavitvi
Uredbe Sveta (ES) št. 834/2007 (UL L št. 150 z dne 14. 6. 2018, str. 1),
zadnjič popravljene s Popravkom (UL L št. 321 z dne 15. 12. 2022, str. 74), (v
nadaljnjem besedilu: Uredba 2018/848/EU);
3.     
Izvedbene uredbe Komisije (EU) 2021/1165 z dne 15. julija 2021 o
odobritvi nekaterih proizvodov in snovi za uporabo v ekološki pridelavi in
pripravi seznamov teh proizvodov in snovi (UL L št. 253 z dne 16. 7. 2021, str.
13), zadnjič spremenjene z Izvedbeno uredbo Komisije (EU) 2023/121 z dne 17. januarja
2023 o spremembi in popravku Izvedbene uredbe Komisije (EU) 2021/1165 o
odobritvi nekaterih proizvodov in snovi za uporabo v ekološki pridelavi in
pripravi seznamov teh proizvodov in snovi (UL L št. 16 z dne 18. 1. 2023, str.
24), (v nadaljnjem besedilu: Izvedbena uredba 2021/1165/EU);
4.     
Uredbe (EU) 2021/2115 Evropskega parlamenta in Sveta z dne 2. decembra
2021 o določitvi pravil o podpori za strateške načrte, ki jih pripravijo države
članice v okviru skupne kmetijske politike (strateški načrti SKP) in se
financirajo iz Evropskega kmetijskega jamstvenega sklada (EKJS) in Evropskega
kmetijskega sklada za razvoj podeželja (EKSRP), ter o razveljavitvi uredb (EU)
št. 1305/2013 in (EU) št. 1307/2013 (UL L št. 435 z dne 6. 12. 2021, str. 1),
zadnjič popravljene s Popravkom (UL L št. 227 z dne 1. 9. 2022, str. 136), (v
nadaljnjem besedilu: Uredba 2021/2115/EU);
5.     
Uredbe (EU) 2021/2116 Evropskega parlamenta in Sveta z dne 2. decembra
2021 o financiranju, upravljanju in spremljanju skupne kmetijske politike ter
razveljavitvi Uredbe (EU) št. 1306/2013 (UL L št. 435 z dne 6. 12. 2021, str.
187), zadnjič spremenjene z Delegirano uredbo Komisije (EU) 2022/1408 z dne 16.
junija 2022 o spremembi Uredbe (EU) 2021/2116 Evropskega parlamenta in Sveta
glede izplačevanja predplačil za nekatere intervencije in podporne ukrepe iz
uredb (EU) 2021/2115 in (EU) št. 1308/2013 Evropskega parlamenta in Sveta (UL L
št. 216 z dne 19. 8. 2022, str. 1), (v nadaljnjem besedilu: Uredba
2021/2116/EU);
6.     
Izvedbene Uredbe Komisije (EU) 2021/2289 z dne 21. decembra 2021 o
določitvi pravil za uporabo Uredbe (EU) 2021/2115 Evropskega parlamenta in
Sveta o predstavitvi vsebine strateških načrtov SKP in elektronskem sistemu za
varno izmenjavo informacij (UL L št. 458 z dne 22. 12. 2021, str. 463), zadnjič
popravljene s Popravkom (UL L št. 156 z dne 9. 6. 2022, str. 163);
7.     
Izvedbene uredbe Komisije (EU) 2021/2290 z dne 21. decembra 2021 o
določitvi pravil o metodah za izračun skupnih kazalnikov učinka in rezultatov
iz Priloge I k Uredbi (EU) 2021/2115 Evropskega parlamenta in Sveta o določitvi
pravil o podpori za strateške načrte, ki jih pripravijo države članice v okviru
skupne kmetijske politike (strateški načrti SKP) in se financirajo iz
Evropskega kmetijskega jamstvenega sklada (EKJS) in Evropskega kmetijskega
sklada za razvoj podeželja (EKSRP), ter o razveljavitvi uredb (EU) št.
1305/2013 in (EU) št. 1307/2013 (UL L št. 458 z dne 22. 12. 2021, str. 486; v
nadaljnjem besedilu: Izvedbena uredba 2021/2290/EU);
8.     
Delegirane uredbe Komisije (EU) 2022/126 z dne 7. decembra 2021 o
dopolnitvi Uredbe (EU) 2021/2115 Evropskega parlamenta in Sveta z dodatnimi
zahtevami za nekatere vrste intervencij, ki jih države članice določijo v
svojih strateških načrtih SKP za obdobje 2023–2027 na podlagi navedene uredbe,
ter pravili o deležu za standard dobrih kmetijskih in okoljskih pogojev (DKOP)
1 (UL L št. 20 z dne 31. 1. 2022, str. 52), zadnjič popravljene s Popravkom (UL
L št. 233 z dne 8. 9. 2022, str. 92);
9.     
Delegirane uredbe Komisije (EU) 2022/127 z dne 7. decembra 2021 o
dopolnitvi Uredbe (EU) 2021/2116 Evropskega parlamenta in Sveta s pravili o
plačilnih agencijah in drugih organih, finančnem upravljanju, potrditvi
obračunov, varščinah in uporabi eura (UL L št. 20 z dne 31. 1. 2022, str. 95);
10.  
Delegirane uredbe Komisije (EU) 2022/1172 z dne 4. maja 2022 o dopolnitvi
Uredbe (EU) 2021/2116 Evropskega parlamenta in Sveta glede integriranega
administrativnega in kontrolnega sistema skupne kmetijske politike ter uporabe
in izračuna upravnih sankcij v zvezi s pogojenostjo (UL L št. 183 z dne 8. 7.
2022, str. 12; v nadaljnjem besedilu: Delegirana uredba 2022/1172/EU);
11.  
Izvedbene uredbe Komisije (EU) 2022/1173 z dne 31. maja 2022 o pravilih
za uporabo Uredbe (EU) 2021/2116 Evropskega parlamenta in Sveta v zvezi z
integriranim administrativnim in kontrolnim sistemom v okviru skupne kmetijske
politike (UL L št. 183 z dne 8. 7. 2022, str. 23).
2. člen
(pomen izrazov)
Izrazi, uporabljeni v tej uredbi, pomenijo:
1.     
aktivni kmet je nosilec kmetijskega gospodarstva (v nadaljnjem besedilu:
KMG), ki izpolnjuje pogoje iz tretjega do devetnajstega odstavka 6. člena, in
7. člena Uredbe o neposrednih plačilih iz strateškega načrta skupne kmetijske
politike 2023–2027 (Uradni list RS, št. 17/23);
2.     
celoletni zeleni pokrov je pokritost tal z zeleno odejo v koledarskem
letu, razen v obdobju, v katerem se izvaja priprava tal za setev in opravi
setev;
3.     
glavni posevek je kmetijska rastlina, za katero se vloži zahtevek za
plačilo za glavni posevek za intervencije iz te uredbe na geoprostorskem
obrazcu za vloge in zahtevke na površino iz uredbe, ki ureja izvedbo
intervencij kmetijske politike (v nadaljnjem besedilu: geoprostorski obrazec);
4.     
goveji pitanec je mlado govedo moškega spola od šest mesecev do enega
leta, mlado govedo moškega spola od enega do dveh let, mlado govedo moškega
spola nad dve leti in telica za pitanje, starosti najmanj šest mesecev, ki še
ni telila in je namenjena za zakol (v nadaljnjem besedilu: goveji pitanec);
5.     
kmetijska dejavnost je kmetijska dejavnost, kot je opredeljena z uredbo,
ki ureja neposredna plačila;
6.     
kmetijska parcela je strnjeno zemljišče kmetijske površine in, kadar je
za posamezno intervencijo razvoja podeželja ustrezno, tudi površina krajinskih
značilnosti, ki jo prijavi en upravičenec in zajema eno skupino kmetijskih rastlin
iz 24. točke tega člena;
7.     
kmetijska površina je kmetijska površina, kot je določena s pravilnikom,
ki ureja register kmetijskih gospodarstev (v nadaljnjem besedilu: pravilnik
RKG);
8.     
lokacija izvajanja operacije je blok oziroma GERK znotraj območja izvajanja
operacije, na katerem se ta operacija izvaja;
9.     
lokalne pasme domačih živali so avtohtone in tradicionalne pasme domačih
živali, ki jim grozi prenehanje reje;
10.  
lokalne sorte kmetijskih rastlin so vse sorte kmetijskih rastlin, ki so
bile razvite ali udomačene v Republiki Sloveniji, so vpisane v sortno listo in
se vzdržujejo v Republiki Sloveniji ter jim grozi genska erozija;
11.  
mejica je vsaj 10 m dolga in pri krošnji največ 20 m široka strnjena in
samostojna ter neprekinjena linija, pretežno porasla z lesno vegetacijo in se
ne uporablja za proizvodne namene, lahko je v sestavi grmičevja, z drevesi ali
brez njih, s suhim zidom, posamezni deli pa so lahko tudi brez lesne vegetacije
in porasli z zelmi;
12.  
mejna vrednost letnega vnosa dušika v ali na tla je največja dovoljena
količina letnega vnosa skupnega dušika, v skladu z uredbo, ki ureja varstvo
voda pred onesnaževanjem z nitrati iz kmetijskih virov;
13.  
mineralna gnojila so gnojila, kot jih določa zakon, ki ureja mineralna
gnojila;
14.  
minimalna aktivnost je košnja vsaj enkrat letno do 15. oktobra tekočega
leta, kadar gre za trajno travinje, vključeno v intervencije razvoja podeželja
iz te uredbe, razen kadar gre za trajno travinje, vključeno v operacije iz 38.
do 43. člena in 51. do 52. člena te uredbe ter intervencijo iz 111. člena te
uredbe, ko je minimalna aktivnost košnja vsaj enkrat do 15. oktobra naslednjega
leta;
15.  
najožja vodovarstvena območja so najožja vodovarstvena območja, določena
z uredbami, ki urejajo vodovarstvena območja;
16.  
nosilec KMG je kmet, kot je določen z zakonom, ki ureja kmetijstvo;
17.  
območje izvajanja operacije je območje, na katerem se operacija izvaja;
območje izvajanja operacije se lahko nanaša na območje celotne Republike
Slovenije ali pa je geografsko omejeno in se nanaša le na določena območja Republike
Slovenije;
18.  
obveznost intervencij iz 1. do 5. točke 3. člena te uredbe je izvajanje
posamezne intervencije oziroma izvajanje operacije znotraj posamezne
intervencije;
19.  
organska gnojila so gnojila, kot jih določa uredba, ki ureja varstvo
voda pred onesnaževanjem z nitrati iz kmetijskih virov;
20.  
plemenske živali drobnice so ženske živali ovc in koz, starosti najmanj
devet mesecev;
21.  
prašič pitanec je prašič od 30 kg dalje, pitan na višjo težo, prašič iz
kmečke reje prašičev in prašič od 30 do 110 kg (v nadaljnjem besedilu: prašič
pitanec);
22.  
prenosnik je nosilec KMG, ki obveznost izvajanja intervencij iz 1. do 5.
točke prvega odstavka 3. člena te uredbe prenese na drugega nosilca KMG;
23.  
prevzemnik je nosilec KMG, ki obveznost izvajanja intervencij iz 1. do
5. točke prvega odstavka 3. člena te uredbe prevzame od prenosnika iz prejšnje
točke;
24.  
skupina kmetijskih rastlin je skupina kmetijskih rastlin v skladu z
uredbo, ki ureja izvedbo intervencij kmetijske politike (v nadaljnjem besedilu:
uredba za izvajanje intervencij);
25.  
travojede živali so govedo, drobnica, kopitarji in jelenjad (damjaki,
mufloni, navadni jeleni, druga rastlinojeda divjad za prirejo mesa);
26.  
ugotovljena površina je površina delov parcele ali parcel, ugotovljena z
upravnim pregledom ali pregledom na kraju samem;
27.  
vstopna površina je z upravnim pregledom preverjena površina prvega leta
obveznosti – oziroma v primeru razširitve obveznosti – z upravnim pregledom
preverjena površina leta razširitve obveznosti;
28.  
zahtevek je zahtevek za plačilo, ki je vložen v zbirni vlogi za tekoče
leto, za intervencije razvoja podeželja iz te uredbe v skladu z uredbo za
izvajanje intervencij.
3. člen
(intervencije)
(1) Na podlagi te uredbe se izvajajo naslednje intervencije
razvoja podeželja:
1.     
kmetijsko-okoljska-podnebna plačila (v nadaljnjem besedilu: intervencije
KOPOP), ki se delijo na intervencijo:
a)   
kmetijsko-okoljska-podnebna plačila – podnebne spremembe (v nadaljnjem
besedilu: intervencija KOPOP_PS);
b)   
kmetijsko-okoljska-podnebna plačila – naravni viri (v nadaljnjem
besedilu: intervencija KOPOP_NV);
c)   
kmetijsko-okoljska-podnebna plačila – biotska raznovrstnost in krajina
(v nadaljnjem besedilu: intervencija KOPOP_BK);
2.     
ekološko kmetovanje (v nadaljnjem besedilu: intervencija EK);
3.     
ekološko čebelarjenje (v nadaljnjem besedilu: intervencija EKČ);
4.     
lokalne pasme in sorte (v nadaljnjem besedilu: intervencija LOPS);
5.     
biotično varstvo rastlin (v nadaljnjem besedilu: intervencija BVR);
6.     
plačilo za naravne ali druge omejitve (v nadaljnjem besedilu:
intervencija OMD);
7.     
plačila Natura 2000 (v nadaljnjem besedilu: intervencija N2000).
(2) Intervencija KOPOP_PS vključuje tri operacije, ki se
izvajajo po upravljavski shemi, in so:
-       
PS.1 Izboljšanje kakovosti krme in načrtno krmljenje goved (v nadaljnjem
besedilu: operacija PS_GOV);
-       
PS.2 Krmljenje z zmanjšano količino dušika pri prašičih pitancih (v
nadaljnjem besedilu: operacija PS_PRAP);
-       
PS.3 Izboljšanje kakovosti krme in načrtno krmljenje ovc in koz (v
nadaljnjem besedilu: operacija PS_DROB).
(3) Intervencija KOPOP_NV vključuje 13 operacij, ki se izvajajo
po upravljavski shemi, in so:
1.     
NV.1 Vodni viri (v nadaljnjem besedilu: operacija VOD);
2.     
NV.2 Ohranjanje kolobarja (v nadaljnjem besedilu: operacija KOL);
3.     
NV.3 Integrirana pridelava poljščin (v nadaljnjem besedilu: operacija
IPP);
4.     
NV.4 Integrirana pridelava zelenjave (v nadaljnjem besedilu: operacija
IPZ);
5.     
NV.5 Integrirana pridelava hmelja (v nadaljnjem besedilu: operacija
IPH);
6.     
NV.6 Integrirana pridelava sadja in oljk (v nadaljnjem besedilu:
operacija IPSO);
7.     
NV.7 Integrirana pridelava grozdja (v nadaljnjem besedilu: operacija
IPG);
8.     
NV.8 Uporaba biotehniških metod za obvladovanje škodljivih organizmov v
trajnih nasadih (v nadaljnjem besedilu: operacija BIOTM_TNS);
9.     
NV.9 Opustitev uporabe herbicidov v vinogradih (v nadaljnjem besedilu:
operacija VIN_HERB);
10.  
NV.10 Opustitev uporabe insekticidov v vinogradih (v nadaljnjem
besedilu: operacija VIN_INSK);
11.  
NV.11 Precizno gnojenje in škropljenje (v nadaljnjem besedilu: operacija
PGS);
12.  
NV.12 Senena prireja (v nadaljnjem besedilu: operacija SENENA);
13.  
NV.13 Varovalni pasovi ob vodotokih (v nadaljnjem besedilu: operacija
PAS_VOD).
(4) Intervencija KOPOP_BK vključuje:
1.     
13 operacij, ki se izvajajo po upravljavski shemi, in so:
a)      BK.1
Posebni traviščni habitati (v nadaljnjem besedilu: operacija HAB),
b)      BK.2
Traviščni habitati metuljev (v nadaljnjem besedilu: operacija MET),
c)      BK.3
Steljniki (v nadaljnjem besedilu: operacija STE),
č)    BK.4
Mokrotni traviščni habitati (v nadaljnjem besedilu: operacija HABM),
d)      BK.5
Ohranjanje mokrišč in barij (v nadaljnjem besedilu: operacija MOKR_BAR),
e)      BK.6
Suhi kraški travniki in pašniki (v nadaljnjem besedilu: operacija SUHI_KTP),
f)       BK.7
Visokodebelni travniški sadovnjaki (v nadaljnjem besedilu: operacija VTSA),
g)      BK.8
Strmi travniki (v nadaljnjem besedilu: operacija S50),
h)      BK.9
Grbinasti travniki (v nadaljnjem besedilu: operacija GRB),
i)       BK.10
Ohranjanje mejic (v nadaljnjem besedilu: operacija MEJ),
j)       BK.11
Obvladovanje invazivnih tujerodnih rastlinskih vrst (v nadaljnjem besedilu:
operacija ITRV),
k)      BK.12
Sobivanje z velikimi zvermi (v nadaljnjem besedilu: operacija ZVE);
l)       BK.13
Planinska paša (v nadaljnjem besedilu: operacija PP);
2.     
eno operacijo, ki se izvaja po upravljavsko-rezultatski shemi, in je:
BK.14 Habitati ptic vlažnih ekstenzivnih travnikov (v nadaljnjem besedilu:
operacija VTR);
3.     
eno operacijo, ki se izvaja po rezultatski shemi, in je: BK.15
Ohranjanje suhih travišč (v nadaljnjem besedilu: operacija SUHA_TRAV).
(5) Intervencija LOPS vključuje dve operaciji, ki se izvajata
po upravljavski shemi, in sta:
-       
LO.1 Lokalne pasme (v nadaljnjem besedilu: operacija: PAS);
-       
LO.2 Lokalne sorte (v nadaljnjem besedilu: operacija: SOR).
4. člen
(upravičenec)
(1) Upravičenec za pridobitev plačil za intervencije iz
prvega odstavka prejšnjega člena je nosilec KMG, ki izpolnjuje pogoje iz te
uredbe.
(2) Upravičenec za pridobitev plačil za intervencijo iz 6.
točke prvega odstavka prejšnjega člena mora biti aktiven kmet.
(3) Za KMG vlaga zahtevke za plačilo za intervencije razvoja
podeželja iz prvega odstavka prejšnjega člena nosilec KMG.
5. člen
(sredstva)
(1) Intervencije iz:
-       
1. do 5. točke prvega odstavka 3. člena te uredbe se financirajo s
sredstvi proračuna Republike Slovenije v višini 29,80 % in s sredstvi
Evropskega kmetijskega sklada za razvoj podeželja v višini do 70,20 %;
-       
6. točke prvega odstavka 3. člena te uredbe se financirajo s sredstvi
proračuna Republike Slovenije v višini 62,45 % in s sredstvi Evropskega
kmetijskega sklada za razvoj podeželja v višini 37,55 %;
-       
7. točke prvega odstavka 3. člena te uredbe se financirajo s sredstvi
proračuna Republike Slovenije v višini 20 % in s sredstvi Evropskega
kmetijskega sklada za razvoj podeželja v višini 80 %.
(2) Za intervencije razvoja podeželja iz te uredbe je skupno
namenjenih do 519.648.848,91 eura, od katerih se namenja do:
1.     
5.110.858,23 eura za intervencijo KOPOP_PS;
2.     
115.639.143,00 eura za intervencijo KOPOP_NV;
3.     
38.222.909,30 eura za intervencijo KOPOP_BK;
4.     
91.999.546,58 eura za intervencijo EK;
5.     
1.499.888,00 eura za intervencijo EKČ;
6.     
16.527.080,00 eura za intervencijo LOPS;
7.     
8.000.000,00 eura za intervencijo BVR;
8.     
240.000.000,00 eura intervencijo OMD;
9.     
2.649.423,80 eura za intervencijo N2000.
(3) Skupna sredstva iz prejšnjega odstavka ne smejo biti
presežena.
(4) Plačila za izvajanje intervencij razvoja podeželja iz te
uredbe se za zahtevke za te intervencije, vložene v tekočem letu vložitve
zahtevkov, izvršijo v skladu z drugim odstavkom 44. člena Uredbe 2021/2116/EU.
(5) Sredstva, zagotovljena v tekočem proračunskem letu, se
namenijo za plačilo odobrenih zahtevkov za intervencije razvoja podeželja iz te
uredbe in plačilo pritožb za te intervencije, ki jim je bilo ugodeno.
(6) Če se sredstva, namenjena za posamezne intervencije
razvoja podeželja iz te uredbe, v tekočem letu ne porabijo v celoti, se
sredstva med temi intervencijami za tekoče leto lahko prerazporedijo.
(7) Neporabljena sredstva iz drugega odstavka tega člena se
lahko prenašajo do konca programskega obdobja do skupne višine sredstev,
namenjenih intervencijam razvoja podeželja iz te uredbe za programsko obdobje
2023–2027.
II. poglavje
INTERVENCIJE KOPOP
1. oddelek
SPLOŠNE DOLOČBE
6. člen
(namen intervencij KOPOP)
Intervencije KOPOP podpirajo kmetijstvo v njegovi okoljski
funkciji in so namenjene spodbujanju nadstandardnih sonaravnih kmetijskih
praks, ki so usmerjene v okviru intervencije:
-       
KOPOP_PS v blaženje in prilagajanje kmetovanja podnebnim spremembam;
-       
KOPOP_NV v ustrezno gospodarjenje z vodami in upravljanje s tlemi ter
zmanjševanje negativnih vplivov kmetovanja na zrak;
-       
KOPOP_BK v ohranjanje biotske raznovrstnosti in krajine.
7. člen
(vstopi v intervencije KOPOP)
(1) V operacije intervencij KOPOP je mogoče vstopiti v letih
2023–2027.
(2) Ne glede na prejšnji odstavek je v operacije KOL, IPP,
IPZ, IPH, IPSO, IPG, BIOTM_TNS, VIN_HERB in VIN_INSK mogoče vstopiti v letih
2023 in 2024.
(3) Ne glede na prvi odstavek tega člena je v letih 2024–2027
mogoče vstopiti v operacijo MOKR_BAR in SUHA_TRAV ter v operacijo ITVR na
območjih iz evidence iz 25. točke prvega odstavka 16. člena te uredbe.
8. člen
(trajanje obveznosti intervencij KOPOP)
(1) Obveznost izvajanja intervencij KOPOP traja pet let.
Odstopanja od te obveznosti so dovoljena le v primerih:
-       
višje sile ali izjemnih okoliščin, kot to določa 3. člen Uredbe
2021/2116/EU in je opredeljeno v Prilogi 1, ki je sestavni del te uredbe;
-       
ko se pri intervenciji KOPOP_PS vse rejne živali, na katere se nanaša
obveznost, ali celotno KMG prenese na drugega nosilca KMG v obdobju navedene
obveznosti, lahko obveznost za preostanek obdobja prevzame ta drugi nosilec KMG
ali pa obveznost lahko preneha veljati in se ne zahteva povračilo za obdobje, v
katerem je obveznost veljala;
-       
ko se pri intervencijah KOPOP_NV in KOPOP_BK celotno zemljišče oziroma
del zemljišča, na katero se nanaša obveznost, ali celotno KMG prenese na
drugega nosilca KMG v obdobju navedene obveznosti, lahko obveznost ali njen
del, ki ustreza prenesenemu zemljišču, za preostanek obdobja prevzame ta drugi
nosilec KMG ali pa obveznost lahko preneha veljati in se ne zahteva povračilo
za obdobje, v katerem je obveznost veljala.
(2) Določbe prejšnjega odstavka se uporabljajo tudi v
primeru, če se prenos opravi znotraj KMG.
(3) Obveznost izvajanja intervencij KOPOP traja celotno
koledarsko leto.
(4) Če upravičenec v obdobju trajanja obveznosti izvajanja
intervencij KOPOP iz prvega odstavka tega člena vstopi v intervencijo EK,
obveznost izvajanja operacij intervencij KOPOP, pri katerih kombinacija med
operacijami intervencij KOPOP in EK ni dovoljena, preneha brez dolžnosti
vračila že prejetih sredstev za izvajanje teh operacij.
9. člen
(prenos obveznosti na drugega nosilca KMG)
(1) Nosilec KMG, ki je v predhodnem letu uveljavljal zahtevke
za intervencijo:
-       
KOPOP_PS za rejne živali, v tekočem letu pa s temi živalmi to
intervencijo izvaja drug nosilec KMG, mora obvezno sporočiti podatke o številu
teh živalih na obrazcu, na katerem se sporoča zmanjšanje ali prenos površin,
živali oziroma obveznosti, vključenih v intervencije plačil za okoljske in
podnebne obveznosti oziroma intervencijo plačila Natura 2000 v predhodnem letu,
za tekoče leto iz uredbe za izvajanje intervencij za tekoče leto (v nadaljnjem
besedilu: obrazec zmanjšanja ali prenosa površin, živali oziroma obveznosti);
-       
KOPOP_NV ali KOPOP_BK na določenih površinah KMG, v tekočem letu pa na
teh površinah to intervencijo izvaja drug nosilec KMG, mora obvezno sporočiti
podatke o teh površinah na obrazcu zmanjšanja ali prenosa površin, živali oziroma
obveznosti.
(2) Če zaradi prenosa dela površin iz druge alineje
prejšnjega odstavka, površina, na kateri se na KMG prenosnika še naprej izvaja
intervencija KOPOP_NV ali intervencija KOPOP_BK, na tem KMG ne dosega velikosti
iz 10. člena te uredbe, obveznost izvajanja teh intervencij na KMG prenosnika
preneha brez dolžnosti vračila že prejetih sredstev za njihovo izvajanje.
10. člen
(velikost površine)
Najmanjša površina kmetijske parcele za izvajanje posamezne
operacije intervencij KOPOP_NV in KOPOP_BK je 0,1 ha, na KMG pa mora biti v
posamezno operacijo intervencij KOPOP_NV in KOPOP_BK vključenih najmanj 0,3 ha
kmetijskih površin, razen če za posamezne operacije teh intervencij s to uredbo
ni določeno drugače.
11. člen
(zmanjšanje površin, vključenih v obveznost)
V obdobju trajanja obveznosti iz prvega odstavka 8. člena te
uredbe se skupna velikost površin lahko zmanjša za največ 10 % glede na vstopno
površino, razen v primeru višje sile ali izjemnih okoliščin iz Priloge 1 te
uredbe.
12. člen
(povečanje površin, vključenih v obveznost)
(1) V obdobju trajanja obveznosti iz prvega odstavka 8. člena
te uredbe se skupna velikost površin KMG lahko poveča. Zaradi povečanja površin
KMG se obstoječa obveznost razširi, pri čemer se upošteva čas trajanja obstoječe
obveznosti. Enako velja v primerih, kadar se v okviru KMG poveča površina, za
katero je prevzeta obveznost.
(2) Ne glede na prejšnji odstavek povečanje površin,
vključenih v operacijo ITVR, ni mogoče.
(3) Ne glede na skupno velikost povečanja površin se
obveznost iz prvega leta petletne obveznosti nadaljuje, upravičenec pa je
upravičen do plačila za celotno povečanje velikosti površin, ki vključuje
obstoječe in povečane površine.
13. člen
(kombinacije)
(1) Na KMG se lahko izvaja več operacij intervencij KOPOP.
(2) Kombinacije intervencij KOPOP in kombinacije operacij
znotraj posamezne intervencije KOPOP so določene v Prilogi 2, ki je sestavni
del te uredbe.
14. člen
(zamenjave)
(1) Med trajanjem obveznosti intervencij KOPOP medsebojna
zamenjava teh intervencij ni dovoljena.
(2) Med trajanjem obveznosti intervencij KOPOP zamenjava
operacij znotraj intervencij KOPOP in operacij med intervencijami KOPOP ni
dovoljena.
(3) Ne glede na prejšnji odstavek se v tekočem letu na
površini GERK, ki je bila v predhodnem letu vključena v operacijo:
-       
IPP, ta operacija lahko zamenja z operacijo IPZ in v primeru pridelave
jagod z operacijo IPSO;
-       
IPH, ta operacija lahko za hmeljišča v premeni zamenja z operacijama IPP
in IPZ ter v primeru pridelave jagod z operacijo IPSO;
-       
HAB, MET, STE, HABM, VTR ali SUHA_TRAV, posamezna operacija lahko
zamenja z operacijo ITVR, če je v tekočem letu pri posamezni operaciji več kot
30 % te površine prerasle z invazivnimi tujerodnimi rastlinskimi vrstami kljub
izvedbi predpisanih zahtev za njihovo odstranjevanje oziroma omejevanje
njihovega širjenja v predhodnem letu.
(4) Obveznost izvajanja operacij intervencije KOPOP_NV se
lahko zamenja z intervencijo EK v katerem koli letu trajanja obveznosti.
15. člen
(analiza tal in gnojilni načrt)
(1) Analizo tal in gnojilni načrt je treba imeti izdelana za
vse GERK, ki so vključeni v intervenciji KOPOP_NV in KOPOP_BK, in na katerih se
bodo uporabljala mineralna gnojila. Če se bodo uporabljala le organska gnojila,
je treba voditi evidenco o uporabi organskih in mineralnih gnojil, analiza tal
in gnojilni načrt pa nista potrebna. Upravičenec mora imeti izdelano analizo
tal za naslednje parametre: pH, P, K in organska snov. Za trajno travinje
analiza tal na organsko snov ni potrebna. Gnojilni načrt je petleten.
(2) Ne glede na prejšnji odstavek analize tal in gnojilnega
načrta ni treba izdelati upravičencu, ki se vključi le v izvajanje operacij
HAB, MET, STE, HABM, MOKR_BAR, SUHI_KTP, VTSA, S50, GRB, MEJ, ITRV, VTR in
SUHA_TRAV.
(3) Analize tal in gnojilnega načrta ni treba izdelati
upravičencu, ki se vključi le v operacije PS_GOV, PS_PRAP in PS_DROB.
(4) Ne glede na prvi odstavek tega člena se za izdelavo
analize tal in gnojilnega načrta za operacije IPP, IPZ, IPH, IPSO in IPG
upoštevajo zahteve iz tehnoloških navodil za te operacije iz pravilnika, ki
ureja integrirano pridelavo poljščin, zelenjave, hmelja sadja in oljk ter
grozdja (v nadaljnjem besedilu: pravilnik o integrirani pridelavi).
(5) Gnojilni načrt iz prvega odstavka tega člena se izdela na
podlagi veljavne analize tal. Veljavnost analize tal je pet let.
(6) Gnojilne načrte upravičenec hrani na KMG.
(7) Upravičenec mora imeti izdelano analizo tal in gnojilni
načrt iz prvega odstavka tega člena najpozneje do roka za oddajo zbirne vloge
za tekoče leto iz uredbe za izvajanje intervencij za tekoče leto.
(8) Agencija Republike Slovenije za kmetijske trge in razvoj
podeželja (v nadaljnjem besedilu: agencija) podatke o izdelanih analizah tal
prevzame iz zbirke podatkov o emisijah in odvzemih toplogrednih plinov v
kmetijstvu in spremljanju stanja kmetijskih tal ter podatkov emisij
toplogrednih plinov, amonijaka in drugih onesnaževal zraka v kmetijstvu,
določene z zakonom, ki ureja kmetijstvo (v nadaljnjem besedilu: evidenca analiz
tal), en dan po poteku roka za oddajo zbirne vloge za tekoče leto iz uredbe za
izvajanje intervencij za tekoče leto.
(9) Agencija v skladu z uredbo za izvajanje intervencij za
tekoče leto preverja izpolnjevanje zahteve glede izdelanih:
-       
analiz tal z upravnim pregledom prek evidence iz prejšnjega odstavka in
s pregledom na kraju samem;
-       
gnojilnih načrtov s pregledom kraju samem.
16. člen
(grafične evidence)
(1) Za izvajanje upravnih pregledov intervencij KOPOP se v
digitalni grafični obliki v skladu z uredbo za izvajanje intervencij za tekoče leto
uporabljajo:
1.     
evidenca prispevnih območij vodnih teles površinskih voda, kjer je glede
na podatke državnega monitoringa stanja voda za obdobje 2014–2019 ugotovljeno
zmerno ali slabo ekološko stanje površinskih voda glede na obremenitve s
hranili (v nadaljnjem besedilu: evidenca VT_POV_HRA);
2.     
evidenca prispevnih območij vodnih teles površinskih voda, kjer je glede
na podatke državnega monitoringa stanja voda za obdobje 2014–2019 ugotovljeno
zmerno ekološko stanje zaradi preseganja okoljskih standardov kakovosti za
fitofarmacevtska sredstva (v nadaljnjem besedilu: evidenca VT_POV_FFS);
3.     
evidenca prispevnih območij vodnih teles podzemnih voda, kjer je glede
na podatke državnega monitoringa stanja voda za obdobje 2014–2019 ugotovljeno
slabo kemijsko stanje zaradi preseganja okoljskega standarda kakovosti za
nitrat (v nadaljnjem besedilu: evidenca VT_POD_NIT);
4.     
evidenca območij voda I. reda Ledave in Ščavnice, kjer je glede na
podatke državnega monitoringa stanja voda za obdobje 2014–2019 ugotovljeno
zmerno ekološko stanje zaradi preseganja okoljskih standardov kakovosti za
fitofarmacevtska sredstva (v nadaljnjem besedilu: evidenca VT_LESA_FFS);
5.     
evidenca najožjih vodovarstvenih območij (v nadaljnjem besedilu:
evidenca VVO_I);
6.     
evidenca območij posebnih traviščnih habitatov, ki vključuje območje
Slovenska Istra (v nadaljnjem besedilu: evidenca HAB_20_05);
7.     
evidenca območij posebnih traviščnih habitatov, ki vključuje območja
Bela krajina, Boč – Haloze – Donačka gora, Boletina – velikonočnica, Črete,
Dobličica, Dobrava – Jovsi, Drava, Dravinja s pritoki, Goričko, Goriška brda,
Haloze – vinorodne, Kożbana, Krakovski gozd – Šentjernejsko polje, Kras 1,
Lahinja, Ličenca pri Poljčanah, Marindol, Mirna, Mura, Nanoščica, Osrednje
Slovenske gorice, Pregara – travišča, Reka, Soča z Volarjo, Stobe – Breg,
Trnovski gozd – Nanos 1, Trnovski gozd – Nanos 2, Vejar, Vrbina in Vrhoveljska
planina (v nadaljnjem besedilu: evidenca HAB_30_05);
8.     
evidenca območij posebnih traviščnih habitatov, ki vključuje območja
Belški potok, Češeniške gmajne z Rovščico, Črna dolina pri Grosuplju, Črni
potok, Grad Brdo – Preddvor, Huda luknja, Kočevsko, Kozjansko, Ljubljansko
barje, Mišja dolina, Notranjski trikotnik 1, Polhograjsko hribovje, Radensko
polje – Viršnica, Rašica, Ribniška dolina, Rinża, Sava Medvode – Kresnice,
Šmarna gora, Vitanje – Oplotnica, Vzhodni Kozjak in Zadnje struge pri Suhadolah
(v nadaljnjem besedilu: evidenca HAB_10_06);
9.     
evidenca območij posebnih traviščnih habitatov, ki vključuje območja
Banjšice, Bloščica, Bohinjska Bistrica in Jereka, Bohor, Čemšeniška planina,
Gorjanci – Radoha, Kras 2, Krimsko hribovje – Menišija, Kum, Menina, Mrzlica,
Notranjski trikotnik 2, Notranjski trikotnik 3, Razbor, Trnovski gozd – Nanos 3
in Zahodni Kozjak (v nadaljnjem besedilu: evidenca HAB_20_06);
10.  
evidenca območij posebnih traviščnih habitatov, ki vključuje območja
Breginjski Stol, Julijske Alpe, Kamniško – Savinjske Alpe, Karavanke, Pohorje
in Ratitovec (v nadaljnjem besedilu: evidenca HAB_30_06);
11.  
evidenca območij traviščnih habitatov metuljev, ki vključuje območje
Ljubljanskega barja (v nadaljnjem besedilu: evidenca MET_15_6_1_9);
12.  
evidenca območij traviščnih habitatov metuljev, ki vključuje območja
traviščnih habitatov metuljev, ki niso območja iz prejšnje točke (v nadaljnjem
besedilu: evidenca MET_15_6_15_9);
13.  
evidenca območij steljnikov (v nadaljnjem besedilu: evidenca STE);
14.  
evidenca območij mokrotnih traviščnih habitatov, ki vključuje območja
Bled – Podhom, Bloščica, Bohinjska Bistrica in Jereka, Črna dolina pri
Grosuplju, Dolenja vas pri Ribnici, Huda luknja, Kobariško blato, Krimsko
hribovje – Menišija, Lahinja, Mišja dolina, Notranjski trikotnik, Radensko
polje – Viršnica, Rašica, Razbor, Ribniška dolina, Šmarna gora, Trnovski gozd –
Nanos, Vzhodni Kozjak, Zelenci in Žejna dolina (v nadaljnjem besedilu: evidenca
HABM_30_06);
15.  
evidenca območij mokrišč in barij (v nadaljnjem besedilu: evidenca
MOBA);
16.  
evidenca območij suhih kraških travnikov in pašnikov (v nadaljnjem
besedilu: evidenca KRAS);
17.  
evidenca strmin – S50 (v nadaljnjem besedilu: evidenca S50);
18.  
evidenca območij grbinastih travnikov (v nadaljnjem besedilu: evidenca
GRB);
19.  
evidenca krajinskih značilnosti za pogojenost in ukrepe kmetijske
politike (v nadaljnjem besedilu: evidenca EKRZ);
20.  
evidenca območij pojavljanja medveda (v nadaljnjem besedilu: evidenca
MEDO);
21.  
evidenca območja pojavljanja volka (v nadaljnjem besedilu: evidenca
VOLK);
22.  
evidenca območij pojavljanja risa (v nadaljnjem besedilu: evidenca RIS);
23.  
evidenca območij pojavljanja ptic vlažnih ekstenzivnih travnikov (v
nadaljnjem besedilu: evidenca VTR);
24.  
evidenca monitoringa kosca (v nadaljnjem besedilu: evidenca KOSEC);
25.  
evidenca območij suhih travišč (v nadaljnjem besedilu: evidenca SUHT).
(2) Evidence iz 1. do 4. točke prejšnjega odstavka
Ministrstvu za kmetijstvo, gozdarstvo in prehrano (v nadaljnjem besedilu:
ministrstvo) pošlje Agencija Republike Slovenije za okolje (v nadaljnjem
besedilu: ARSO).
(3) Evidenco iz 5. točke prvega odstavka tega člena
ministrstvu pošlje Direkcija Republike Slovenije za vode.
(4) Evidenca strmin iz 17. točke prvega odstavka tega člena
vsebuje podatke o površinah z nagibom 50 % ali več, ki se izračunajo na podlagi
podatkov, ki so osnova za izračun nagiba GERK v skladu s pravilnikom RKG.
Podatki o površinah z nagibom 50 % ali več za posamezen GERK se pridobijo z grafičnim
presekom evidence strmin in GERK.
(5) Evidence iz 6. do 16. točke, 18. ter 23. in 25. točke
prvega odstavka tega člena ministrstvu pošlje Zavod Republike Slovenije za
varstvo narave (v nadaljnjem besedilu: ZRSVN).
(6) Evidenco iz 19. točke prvega odstavka tega člena pripravi
ministrstvo.
(7) Evidence iz 20. do 22. točke prvega odstavka tega člena
ministrstvu pošlje Zavod za gozdove Slovenije.
(8) Evidenco iz 24. točke prvega odstavka tega člena pripravi
izvajalec monitoringa kosca, ki poteka v okviru vsakoletnega monitoringa
populacij izbranih ciljnih vrst ptic na območjih Natura 2000 (v nadaljnjem
besedilu: monitoring ptic).
(9) Pri navajanju površin sloja iz evidenc iz 1. do 4. točke
prvega odstavka tega člena se prikazuje celotna upravičena površina GERK, če
vsaj 10 arov GERK leži v enem izmed območij iz teh evidenc.
(10) Pri navajanju površin sloja iz evidence iz 5. točke
prvega odstavka tega člena se prikazuje dejanska površina v sloju oziroma
površina preseka, pri čemer mora biti površina preseka med GERK in tem slojem
vsaj 1 ar.
(11) Za vsak GERK se preveri, ali leži na območju iz evidenc
iz 6. do 10. točke prvega odstavka tega člena s površino vsaj 10 arov. Če ta
GERK glede na datum leži na dveh ali več različnih območjih iz evidenc iz 6. do
10. točke prvega odstavka tega člena, se za ves GERK upošteva, da leži na
območju iz evidence, ki se nanaša na poznejši datum. Pri navajanju površin
sloja iz evidenc iz 6. do 16., 18., 20. do 23. in 25. točke prvega odstavka
tega člena se prikazuje celotna upravičena površina GERK, če vsaj 10 arov GERK
leži na enem izmed območij iz teh evidenc.
(12) Če se evidence iz 6. do 10., 11. in 12. točke prvega
odstavka tega člena prekrivajo, se upravičenec ob oddaji zbirne vloge v letu
vstopa v intervencijo KOPOP_BK odloči, ali bo z GERK ali delom GERK, ki leži na
območju iz teh evidenc, vstopil v operacijo HAB ali v operacijo MET.
(13) Če se evidence iz 11., 12. in 23. točke prvega odstavka
tega člena prekrivajo, se upravičenec ob oddaji zbirne vloge v letu vstopa v
intervencijo KOPOP_BK odloči, ali bo z GERK ali delom GERK, ki leži na območju
iz teh evidenc, vstopil v operacijo MET ali v operacijo VTR.
(14) Evidence iz 1. do 23. točke in 25. točke prvega odstavka
tega člena agenciji pošlje ministrstvo.
(15) Evidenco iz 24. točke prvega odstavka tega člena
agenciji pošlje izvajalec monitoringa ptic najpozneje do 20. junija tekočega
leta.
(16) Vpogled v evidence iz prvega odstavka tega člena je
mogoč na javnem spletnem pregledovalniku grafičnih podatkov ministrstva, dostopnem
na spletni strani http://rkg.gov.si/GERK/WebViewer/.
2. oddelek
POGOJI UPRAVIČENOSTI
17. člen
(pogoji upravičenosti)
(1) Upravičenec mora pri izvajanju intervencij KOPOP
izpolnjevati naslednje pogoje upravičenosti:
-       
KMG mora biti vpisano v register kmetijskih gospodarstev, v skladu s
pravilnikom RKG;
-       
imeti najmanj 1 ha kmetijskih površin na KMG v smislu tretjega odstavka
4. člena Uredbe 2021/2115/EU, pri čemer se upoštevajo tudi GERK, manjši od 0,1
ha, ne pa tudi površine s krajinskimi značilnostmi;
-       
v skladu z uredbo, ki ureja intervencije izmenjave znanj in prenosa
informacij iz SN 2023–2027, opraviti program usposabljanja v obsegu najmanj 15
ur v obdobju trajanja obveznosti v zvezi s kmetijsko-okoljskimi in
kmetijsko-podnebnimi vsebinami ter ekosistemskimi storitvami in dodano
vrednostjo nadstandardnih sonaravnih kmetijskih praks, ki jih podpirajo
intervencije KOPOP, pri čemer mora v prvih treh letih trajanja obveznosti iz
prvega odstavka 8. člena te uredbe opraviti program usposabljanja v obsegu
najmanj devet ur;
-       
upoštevati prepoved uporabe blata iz komunalnih čistilnih naprav in
digestata ter komposta iz uredbe, ki ureja predelavo biološko razgradljivih
odpadkov in uporabo komposta ali digestata, ki se uporablja za biološko
razgradljive odpadke, razen digestata in komposta, izdelanega na KMG;
-       
ves čas trajanja obveznosti iz prvega odstavka 8. člena te uredbe voditi
evidence o delovnih opravilih, ki se izvajajo pri operacijah intervencij KOPOP.
(2) Šteje se, da je pogoj iz tretje alineje prejšnjega
odstavka izpolnjen, če je za KMG do 20. decembra tekočega leta usposabljanje
opravljeno v skladu uredbo, ki ureja intervencije izmenjave znanj in prenosa
informacij iz SN 2023–2027.
(3) Če usposabljanje iz prejšnjega odstavka opravi
udeleženec, ki je samostojni podjetnik posameznik ali je zaposlen pri pravni
ali fizični osebi, ki je registrirana za opravljanje kmetijske dejavnosti, ali
član pašne ali agrarne skupnosti, se to usposabljanje šteje kot opravljena obveznost
tudi za KMG, kjer je udeleženec usposabljanja nosilec KMG ali član kmetije.
(4) Ne glede na tretjo alinejo prvega odstavka tega člena
mora upravičenec, ki je vstopil v operacije iz tretjega odstavka 7. člena te
uredbe, v letu:
-       
2026 do 20. decembra 2027 opraviti program usposabljanja v obsegu
najmanj šest ur;
-       
2027 do 20. decembra 2027 opraviti program usposabljanja v obsegu
najmanj tri ure.
(5) Agencija za opravljeno usposabljanje iz drugega, tretjega
in četrtega odstavka tega člena iz evidence o izobraževanju in usposabljanju za
potrebe kmetijstva in razvoja podeželja, določene z zakonom, ki ureja
kmetijstvo (v nadaljnjem besedilu: evidenca izobraževanja), 1. februarja
naslednjega leta prevzame naslednja podatka o opravljenem usposabljanju za
zadevno KMG:
-       
številko KMG-MID in
-       
število opravljenih ur usposabljanja.
(6) Pri prenosu obveznosti intervencij KOPOP iz druge in
tretje alineje prvega odstavka 8. člena te uredbe mora prevzemnik v preostalem
času trajanja prevzete obveznosti opraviti program usposabljanja iz tretje
alineje prvega odstavka tega člena:
-       
v celotnem obsegu števila ur, če:
-       
je ob prevzemu obveznosti že vključen v intervencije KOPOP, vendar v
prvih treh letih trajanja obveznosti še ni opravil programa usposabljanja iz
tretje alineje prvega odstavka tega člena, ali
-       
v intervencije KOPOP do prevzema obveznosti, še ni bil vključen ne glede
na to, če je prenosnik program usposabljanja iz tretje alineje prvega odstavka
tega člena že opravil v celoti ali deloma;
-       
za manjkajoče število ur od zahtevanih 15 ur usposabljanja, če je ob
prevzemu obveznosti že vključen v intervencije KOPOP in je program
usposabljanja iz tretje alineje prvega odstavka tega člena delno že opravil.
(7) Če je pri prenosu obveznosti intervencij KOPOP iz druge
in tretje alineje prvega odstavka 8. člena te uredbe prevzemnik že vključen v
intervencije KOPOP in je program usposabljanja iz tretje alineje prvega
odstavka tega člena že v celoti opravil, mu zaradi prevzema obveznosti
usposabljanja ni treba opravljati ponovno.
(8) Če se prenos obveznosti intervencije KOPOP iz druge in
tretje alineje prvega odstavka 8. člena te uredbe izvede po drugem letu
trajanja obveznosti, prenosniku programa usposabljanja iz tretje alineje prvega
odstavka tega člena ni treba opraviti.
(9) Evidence o delovnih opravilih iz pete alineje prvega
odstavka tega člena vključujejo naslednje evidence za:
1.     
živali za operacije PS_GOV, PS_PRAP in PS_DROB;
2.     
njivske površine za operacije VOD, KOL, IPP, IPZ, IPSO, PGS, SENENA in
PAS_VOD;
3.     
hmeljišča za operaciji iz IPH in PGS;
4.     
intenzivne sadovnjake in oljčnike za operacije IPSO, BIOTM_TNS in PGS;
5.     
vinograde za operacije IPG, BIOTM_TNS, VIN_HERB, VIN_INSK in PGS;
6.     
trajno travinje oziroma pašnike za operacije PGS, SENENA, HAB, MET, STE,
HABM, MOKR_BAR, SUHI_KTP, S50, GRB, ITRV, ZVE, PP, VTR in SUHA_TRAV;
7.     
visokodebelne travniške sadovnjake za operacijo PGS, SENENA in VTSA;
8.     
mejice za operacijo MEJ;
9.     
uporabo organskih in mineralnih gnojil iz drugega odstavka 116. člena te
uredbe;
10.  
uporabo FFS iz šestega odstavka 116. člena te uredbe.
(10) Evidence iz prejšnjega odstavka se morajo nepretrgoma
voditi v obdobju trajanja obveznosti iz prvega odstavka 8. člena te uredbe.
(11) Evidence iz devetega odstavka tega člena se vodijo v
računalniški obliki v skladu z zakonom, ki ureja kmetijstvo, in to uredbo (v
nadaljnjem besedilu: evidence v računalniški obliki) ali tako, da se podatki iz
evidenc, ki jih upravičenci izpolnjujejo v elektronski obliki, uvozijo v
evidence v računalniški obliki.
(12) Izpolnjevanje pogojev iz prvega odstavka tega člena se
preverja z upravnim pregledom in pregledom na kraju samem. Z upravnim pregledom
se z uporabo evidence izobraževanja preverjajo podatki o opravljenih programih
usposabljanja in evidence iz devetega odstavka tega člena. Uporaba blata iz
komunalnih čistilnih naprav se preveri z upravnim pregledom prek evidence
okoljevarstvenih dovoljenj za uporabo blata iz komunalnih čistilnih naprav v
kmetijstvu, ki jo agenciji pošlje ARSO. Uporaba digestata in komposta,
določenega z uredbo, ki ureja predelavo biološko razgradljivih odpadkov, ki se
uporablja za biološko razgradljive odpadke, ter digestata in komposta
izdelanega na KMG se preveri s pregledom na kraju samem prek evidenc iz
devetega odstavka tega člena.
3. oddelek
OPERACIJE INTERVENCIJ KOPOP
1. pododdelek
INTERVENCIJA KOPOP_PS
18. člen
(operacije intervencije KOPOP_PS)
(1) V okviru operacij PS_GOV, PS_PRAP in PS_DROB je treba
izdelati analize krme in izračunati krmne obroke.
(2) Analize krme iz prejšnjega odstavka lahko izdelajo
laboratoriji na območju Republike Slovenije ali laboratoriji zunaj območja
Republike Slovenije. Če analizo krme izdelajo laboratoriji zunaj območja
Republike Slovenije, mora biti izvid analize krme dostopen tudi v slovenskem
jeziku. V slovenski jezik je lahko preveden celoten izvid analize krme, ali pa
so na originalen izvid pripisani prevodi vrste analizirane krme in obveznih
določitev.
(3) Krmne obroke za živali lahko za namene operacij iz prvega
odstavka tega člena izračuna in po potrebi posodobi oseba, ki ima najmanj
izobrazbo, pridobljeno po študijskih programih druge stopnje, oziroma
izobrazbo, ki v skladu z zakonom, ki ureja visoko šolstvo, ustreza ravni
izobrazbe, pridobljene po študijskih programih druge stopnje smeri zootehnika,
veterina ali kmetijstvo.
(4) Ne glede na prejšnji odstavek lahko krmne obroke za
živali na lastnem KMG izračuna in po potrebi posodobi upravičenec sam ali član
kmetije, če ima najmanj 5. stopnjo izobrazbe kmetijske smeri in mu izračun
oziroma posodobitev izračuna krmnih obrokov pregleda in potrdi strokovnjak
kmetijske svetovalne službe.
(5) Seznam strokovnjakov iz prejšnjega odstavka je dostopen
na spletnih straneh ministrstva, agencije in kmetijske svetovalne službe.
(6) Operacije iz prvega odstavka tega člena se izvajajo na
območju celotne Republike Slovenije.
(7) Agencija podatke o izdelanih analizah krme prevzame iz
evidence o analizah voluminozne krme za potrebe kmetijstva in razvoja
podeželja.
(8) Agencija izpolnjevanje zahteve glede izdelanih analiz
krme preverja z upravnim pregledom prek evidence iz prejšnjega odstavka.
19. člen
(število živali)
(1) Število živali, vključenih v posamezno operacijo
intervencije KOPOP_PS, mora biti najmanj:
-       
10 krav molznic ali 10 govejih pitancev pri operaciji iz prve alineje
prvega odstavka prejšnjega člena;
-       
50 prašičev pitancev pri operaciji iz druge alineje prvega odstavka
prejšnjega člena;
-       
14 ovc oziroma koz pri operaciji iz tretje alineje prvega odstavka
prejšnjega člena.
(2) Število živali, vključenih v operacije iz prvega odstavka
prejšnjega člena, se v času trajanja obveznosti iz prvega odstavka 8. člena te
uredbe na letni ravni lahko zmanjša, vendar ne sme biti manjše od števila
živali iz prejšnjega odstavka.
(3) Za število živali iz prvega odstavka tega člena se šteje
povprečno število živali v tekočem letu trajanja obveznosti iz prvega odstavka
8. člena te uredbe, pri čemer se v izračunu povprečnega števila živali
upoštevajo za:
-       
krave molznice in goveje pitance podatki o številu goveda, ki jih
agencija prevzame iz Centralnega registra govedi (v nadaljnjem besedilu: CRG)
po stanju na dan 1. februar tekočega leta in na štiri reprezentativno izbrane
datume, ki jih določi agencija in objavi na svoji spletni strani, vendar ne
prej kot dva tedna po njihovi določitvi, ter podatek o številu živali s
pregleda na kraju samem;
-       
prašiče pitance podatki o številu prašičev pitancev po stanju na dan 1.
februar tekočega leta, podatki o povprečnem številu živali v turnusu in skupno
število dni vseh turnusov iz evidence rejnih živali, določene v pravilniku, ki
ureja evidenco imetnikov rejnih živali (v nadaljnjem besedilu: evidenca rejnih
živali), in podatek o številu živali s pregleda na kraju samem;
-       
ovce in koze podatki o številu ovc in koz po stanju na dan 1. februar
tekočega leta iz evidence rejnih živali, podatki o številu ovc in koz, ki jih
agencija prevzame iz Centralnega registra drobnice (v nadaljnjem besedilu: CRD)
po stanju na štiri reprezentativno izbrane datume, ki jih določi agencija in
objavi na svoji spletni strani, vendar ne prej kot dva tedna po njihovi
določitvi, ter podatek o številu živali s pregleda na kraju samem.
(4) Ne glede na prvo alinejo prejšnjega odstavka se povprečno
število telic za pitanje oceni na podlagi števila zaklanih telic po naslednji
formuli:
N(TZ) = TZ x F,
pri čemer je:
-       
N(TZ) ocenjeno povprečno število telic za zakol na KMG;
-       
TZ število zaklanih telic pri starosti nad šest mesecev v tekočem letu;
-       
F faktor za oceno števila telic za pitanje, določen na podlagi števila
zaklanih telic, je 2, izračunan pa je na podlagi povprečne starosti telic ob
izločitvi v obdobju 2018–2022 in povprečnega trajanja bivanja telic, starih nad
šest mesecev, na KMG.
20. člen
(operacija PS_GOV)
(1) Upravičenec mora rediti krave molznice oziroma goveje
pitance. Na KMG mora biti vsaj 10 krav molznic ali 10 govejih pitancev.
(2) Zahteve za izvajanje operacije PS_GOV so:
-       
analiza voluminozne krme, ki se mora izdelati vsako leto, mora obsegati
najmanj določitev sušine, surove vlaknine, surovih beljakovin in pepela. Na
podlagi podatkov o sestavi krme je treba oceniti vsebnost neto energije za
laktacijo in presnovljive energije;
-       
analizo mineralnih elementov je treba obvezno izdelati najmanj enkrat v
obdobju trajanja obveznosti iz prvega odstavka 8. člena te uredbe, in sicer v
prvem ali drugem letu. Analiza mora obsegati najmanj določitev Ca, P in K. Če
so vzorci odvzeti ločeno od vzorcev za določitev energijske vrednosti krme, je
treba v njih določiti tudi vsebnost sušine;
-       
upravičenec mora imeti izračune krmnih obrokov najmanj za živali v
laktaciji, če gre za rejo krav molznic, in najmanj za goveje pitance kategorije
300 do 400 kg telesne mase, če gre za živali v pitanju. Krmni obroki morajo
biti preverjeni in po potrebi posodobljeni vsaj enkrat letno. Izračun krmnih
obrokov mora vključevati bilanco dušika v vampu;
-       
v mleku posameznih krav molznic je treba najmanj šestkrat letno določiti
vsebnost sečnine;
-       
upravičenec do plačil mora spremljati napredek na KMG na področju
pridelovanja krme in reje.
(3) Minimalno število vzorcev za analizo voluminozne krme iz
prve alineje prejšnjega odstavka za KMG z:
-       
10 do 15 kravami molznicami ali govejimi pitanci sta dva vzorca
voluminozne krme;
-       
od 16 do 30 kravami molznicami ali govejimi pitanci so trije vzorci
voluminozne krme;
-       
31 ali več kravami molznicami ali govejimi pitanci je pet vzorcev
voluminozne krme.
(4) Z analizo voluminozne krme iz prve alineje drugega
odstavka tega člena se praviloma analizira vsaj en vzorec travne silaže, en
vzorec koruzne silaže in en vzorec mrve. Če se katera od navedenih vrst krme na
KMG ne prideluje, se lahko upravičenec odloči za analizo več vzorcev krme, ki
jo ima na KMG, pri čemer mora biti skupno število analiziranih vzorcev najmanj:
-       
dva na KMG z 10 do 15 kravami molznicami ali govejimi pitanci;
-       
tri na KMG s 16 do 30 kravami molznicami ali govejimi pitanci;
-       
pet na KMG z 31 ali več kravami molznicami ali govejimi pitanci.
(5) Po lastni presoji ali po posvetovanju s kmetijskim
svetovalcem se lahko upravičenec odloči tudi za analizo zelene krme ali paše.
Pri tem lahko ustrezno zmanjša število analiz konzervirane krme iz prejšnjega
odstavka, pri čemer mora biti skupno število analiziranih vzorcev najmanj:
-       
dva na KMG z 10 do 15 kravami molznicami ali govejimi pitanci;
-       
tri na KMG s 16 do 30 kravami molznicami ali govejimi pitanci;
-       
pet na KMG z 31 ali več kravami molznicami ali govejimi pitanci.
(6) Minimalno število vzorcev krme za analizo mineralnih
elementov iz druge alineje drugega odstavka tega člena za KMG z:
-       
10 do 15 kravami molznicami ali govejimi pitanci sta dva vzorca;
-       
od 16 do 30 kravami molznicami ali govejimi pitanci so trije vzorci;
-       
31 ali več kravami molznicami ali govejimi pitanci je pet vzorcev.
(7) Zahteva iz četrte alineje drugega odstavka tega člena je
izpolnjena, če najmanj 70 % vzorcev vsebuje med 15 in 30 mg sečnine na 100 ml
mleka.
(8) Zahteva iz pete alineje drugega odstavka tega člena je
izpolnjena, če upravičenec spremlja osnovne rezultate analiz krme in rezultate
reje ter jih primerja s strokovnimi priporočili ali stanjem na ravni države.
(9) Iz izračunov krmnih obrokov iz tretje alineje drugega
odstavka tega člena mora biti razvidno najmanj:
1.     
ime in priimek upravičenca;
2.     
datum izračuna ali preveritve krmnega obroka oziroma izdelave
posodobitve ali preveritve posodobitve krmnega obroka;
3.     
za katero kategorijo živali je krmni obrok izračunan oziroma izdelana
posodobitev krmnega obroka;
4.     
katera krmila in v kakšnih količinah so vključena v krmni obrok;
5.     
kakšna je predvidena vsebnost sušine, energijska vrednost, vsebnost
surovih beljakovin, vsebnost kalcija in vsebnost fosforja v krmilih;
6.     
kakšno je predvideno zauživanje sušine krmnega obroka;
7.     
kakšne so koncentracije energije, surovih beljakovin, kalcija in
fosforja v sušini krmnega obroka;
8.     
sklic na normative, ki so bili uporabljeni pri računanju krmnega obroka;
9.     
ime in priimek ter stopnja izobrazbe osebe, ki je izračunala krmni obrok
ali preverila krmni obrok, oziroma posodobila krmni obrok ali preverila
posodobitev krmnega obroka.
(10) Obvezni podatki za spremljanje napredka iz pete alineje
drugega odstavka tega člena, ki se vodijo v evidencah o delovnih opravilih iz
1. točke devetega odstavka 17. člena te uredbe, so na področju:
1.     
kakovosti krme:
a)   
vsebnost surovih beljakovin, pepela in neto energije za laktacijo (NEL)
pri prireji mleka,
b)   
vsebnost surovih beljakovin, pepela in presnovljive energije (ME) pri
prireji mesa;
2.     
prireje mleka:
a)     
povprečna mlečnost molznic v standardni laktaciji,
b)     
povprečna mlečnost molznic na krmni dan,
c)     
povprečna doba med telitvama,
č)    povprečna
vsebnost sečnine v mleku,
d)     
intenzivnost izpustov toplogrednih plinov (izpusti na kg prirejenega
mleka),
e)     
izločanje dušika (izločanje na kg prirejenega mleka);
3.     
prireje govejega mesa:
a)   
povprečen dnevni prirast telesne mase (od rojstva do zakola ali v času
reje na KMG),
b)   
intenzivnost izpustov toplogrednih plinov (izpusti na kg prirasta
telesne mase).
(11) Pregled doseženih rezultatov za spremljanje napredka iz
pete alineje drugega odstavka tega člena se pripravi za preteklo leto izvajanja
operacije PS_GOV.
(12) V operacijo PS_GOV je treba vključiti vse živali iste
vrste in kategorije. Lahko se vključijo le krave molznice, le goveji pitanci
ali pa obe kategoriji žvali. Če se v operacijo vključita obe kategoriji živali,
je treba analizo krme in izračun krmnega obroka izdelati za vsako kategorijo
živali posebej.
(13) V času trajanja obveznosti iz prvega odstavka 8. člena
te uredbe obveznosti, prevzete za krave molznice, ni mogoče zamenjati z
obveznostjo za goveje pitance in obratno.
(14) Krave molznice morajo biti za tekoče leto vključene v
kontrolo prireje mleka in Centralno podatkovno zbirko Govedo pri Kmetijskem
inštitutu Slovenije od 1. novembra predhodnega leta do 31. oktobra tekočega
leta.
(15) Za izvajanje te uredbe Kmetijski inštitut Slovenije
pošlje ministrstvu najpozneje do 31. januarja naslednjega leta:
-       
seznam upravičencev, ki so v obdobju od 1. novembra predhodnega leta do
31. oktobra tekočega leta vključeni v kontrolo prireje mleka;
-       
podatke o vsebnosti sečnine v mleku posameznih krav molznic iz 5. točke
drugega odstavka tega člena.
(16) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 20. februarja
naslednjega leta.
(17) Upravičenec mora na KMG hraniti:
-       
izdelane analize krme in izračune krmnih obrokov oziroma posodobitev
krmnih obrokov v pisni obliki;
-       
v pisni obliki potrditev izračuna ali posodobitve krmnega obroka, ki jo
izda strokovnjak kmetijske svetovalne službe, če krmne obroke za živali na
lastnem KMG izračuna oziroma krmne obroke posodobi upravičenec sam ali član
kmetije;
-       
dokumente, iz katerih je razvidno spremljanje napredka iz pete alineje
drugega odstavka tega člena.
(18) Plačila za izvajanje operacije PS_GOV znašajo za število
krav molznic oziroma govejih pitancev na KMG od:
1.     
10 do 15: 406,44 eura na nosilca KMG letno;
2.     
16 do 20: 440,46 eura na nosilca KMG letno;
3.     
21 do 25: 463,14 eura na nosilca KMG letno;
4.     
26 do 35: 576,23 eura na nosilca KMG letno;
5.     
36 do 50: 632,93 eura na nosilca KMG letno;
6.     
51 do 70: 689,63 eura na nosilca KMG letno;
7.     
71 do 100: 746,33 eura na nosilca KMG letno;
8.     
101 do 150: 803,03 eura na nosilca KMG letno;
9.     
151 do 250: 859,73 eura na nosilca KMG letno;
10.  
251 in več: 916,43 eura na nosilca KMG letno.
(19) Upravičenec s kombinirano rejo lahko pridobi plačila iz
prejšnjega odstavka za krave molznice in za goveje pitance.
21. člen
(operacija PS_PRAP)
(1) Upravičenec mora rediti prašiče pitance.
(2) Operacija PS_PRAP se izvaja v rejah, ki v času pitanja do
klavne mase 130 kg uporabljajo tri-ali štiri-fazno krmljenje, kar pomeni, da
uporabljajo tri ali štiri različne popolne krmne mešanice. Pri pitanju na
klavno maso večjo kot 150 kg se mora uporabljati vsaj štiri-fazno krmljenje.
(3) Zahteve za izvajanje operacije PS_PRAP so:
-       
v rejah, ki uporabljajo krmila pridelana na lastnem KMG, se analizira
pet vzorcev doma pridelanih krmil. Dodatno se v rejah, ki same pripravljajo
krmne mešanice, analizira pet vzorcev krmil oziroma dopolnilnih krmnih mešanic,
ki se uporabljajo za pripravo popolnih krmnih mešanic in krmnih obrokov v reji.
Izbor vzorcev določi upravičenec po lastni presoji ali po posvetovanju s
kmetijskim svetovalcem;
-       
analiza vzorcev iz prejšnje alineje mora obsegati najmanj določitev
sušine, surovih beljakovin, surovih maščob, škroba, sladkorja in pepela. Na
podlagi analize je treba oceniti vsebnost presnovljive energije. V teh vzorcih
je treba v obdobju trajanja obveznosti iz prvega odstavka 8. člena te uredbe opraviti
tudi skupno pet analiz, ki morajo obsegati najmanj določitev kalcija, fosforja
in kalija. V rejah, ki popolne krmne mešanice nabavljajo pri proizvajalcih
krmnih mešanic, teh analiz krme ni treba izdelati;
-       
upravičenec mora imeti izračune popolnih krmnih mešanic oziroma krmnih
obrokov najmanj za vsako fazo pitanja. Popolne krmne mešanice oziroma krmni
obroki morajo biti preverjeni in po potrebi posodobljeni vsaj enkrat letno. Pri
računanju popolnih krmnih mešanic oziroma obrokov je treba upoštevati pravo
ilealno prebavljivost aminokislin in pravo ilealno prebavljivost fosforja;
-       
vsebnost dušika oziroma surovih beljakovin je treba dvakrat letno
določiti v vseh krmnih mešanicah oziroma obrokih za vse faze pitanja. Ob tem
mora analiza obsegati najmanj določitve sušine, surovih beljakovin, surovih
maščob, škroba, sladkorja in pepela. Na podlagi analize je treba oceniti
vsebnosti presnovljive energije v popolnih krmnih mešanicah oziroma obrokih. Če
se uporablja več kot štiri-fazno pitanje, se opravijo analize le za štiri faze,
obvezno za prvo in zadnjo fazo pitanja;
-       
upravičenec mora spremljati napredek na KMG na področju pridelovanja
krme in reje. Za spremljanje napredka šteje spremljanje osnovnih rezultatov
analiz krme in rezultatov reje ter njihova primerjava s strokovnimi priporočili
ali stanjem na ravni države.
(4) Iz izračunov krmnih obrokov iz tretje alineje prejšnjega
odstavka mora biti razvidno najmanj:
1.     
ime in priimek upravičenca;
2.     
datum izračuna ali preveritve popolne krmne mešanice oziroma izdelave
posodobitve ali preveritve posodobitve popolne krmne mešanice;
3.     
za katero kategorijo pitancev je popolna krmna mešanica oziroma krmni
obrok izračunan;
4.     
kakšna je predvidena energijska vrednost in vsebnost naslednjih hranil v
popolnih krmnih mešanicah oziroma krmnih obrokih: sušina, surove beljakovine,
prebavljive beljakovine, posamezne ilealno prebavljive esencialne aminokisline
(najmanj lizin, metionin, metionin in cistein, treonin, triptofan), kalcij,
skupni in ilealno prebavljivi fosfor;
5.     
katera krmila in dopolnilne krmne mešanice in v kakšnih količinah so
vključena v popolno krmno mešanico oziroma krmni obrok, če upravičenec popolno
krmno mešanico pripravlja sam;
6.     
katera krmila so vključena v popolno krmno mešanico oziroma krmni obrok,
če upravičenec popolno krmno mešanico nabavlja pri proizvajalcu;
7.     
kakšno je predvideno zauživanje sušine krmnega obroka;
8.     
sklic na priporočila oziroma podatke o prebavljivosti aminokislin in
fosforja, ki so bili uporabljeni pri izračunu krmnega obroka,
9.     
ime in priimek ter stopnja izobrazbe osebe, ki je izračunala popolno
krmno mešanico oziroma krmni obrok ali preverila popolno krmno mešanico oziroma
krmni obrok, ali posodobila popolno krmno mešanico oziroma krmni obrok ali
preverila posodobitev popolne krmne mešanice oziroma krmnega obroka.
(5) Obvezni podatki za spremljanje napredka iz pete alineje
tretjega odstavka tega člena, ki se vodijo v evidencah o delovnih opravilih iz
1. točke petega odstavka 17. člena te uredbe, so na področju:
a)    
kakovosti na KMG pridelane krme:
- 
vsebnost surovih beljakovin, pepela in vsebnosti presnovljive energije
(ME);
b)    
proizvodnih lastnosti:
- 
število in telesna masa živali na začetku pitanja,
- 
število, telesna masa in število dni v pitanju na koncu pitanja,
- 
povprečni dnevni prirast v času pitanja,
- 
povprečna poraba krme v posamezni fazi pitanja,
- 
izločanje dušika v času pitanja (skupno in na kg prirasta v času
pitanja).
(6) Pregled doseženih rezultatov za spremljanje napredka iz
pete alineje tretjega odstavka tega člena se pripravi za preteklo leto
izvajanja operacije PS_PRAP.
(7) Upravičenec mora na KMG hraniti:
-       
izdelane analize krme in izračune popolnih krmnih mešanic oziroma krmnih
obrokov v pisni obliki;
-       
izdelane posodobitve popolnih krmnih mešanic oziroma krmnih obrokov v
pisni obliki;
-       
v pisni obliki potrditev izračuna popolnih krmnih mešanic oziroma krmnih
obrokov ali posodobitve popolnih krmnih mešanic oziroma krmnih obrokov, ki jo
izda strokovnjak kmetijske svetovalne službe, če krmne obroke za živali na
lastnem KMG izračuna oziroma izračun krmnih obrokov posodobi upravičenec sam
ali član kmetije;
-       
dokumente, iz katerih je razvidno spremljanje napredka iz pete alineje
tretjega odstavka tega člena.
(8) Plačila za izvajanje operacije PS_PRAP znašajo za število
prašičev pitancev na KMG od:
1.     
50 do 70: 524,13 eura na nosilca KMG letno;
2.     
71 do 100: 558,15 eura na nosilca KMG letno;
3.     
101 do 150: 603,51 eura na nosilca KMG letno;
4.     
151 do 250: 637,53 eura na nosilca KMG letno;
5.     
251 do 400: 694,23 eura na nosilca KMG letno;
6.     
401 do 700: 750,93 eura na nosilca KMG letno,
7.     
701 in več: 807,63 eura na nosilca KMG letno.
22. člen
(operacija PS_DROB)
(1) V operacijo PS_DROB se lahko vključijo ovce oziroma koze
mlečne in mesne reje. Na KMG mora biti najmanj 14 ovc oziroma koz.
(2) Zahteve za izvajanje operacije PS_DROB so:
-       
analiza voluminozne krme, ki se mora izdelati vsako leto, mora obsegati
najmanj določitev sušine, surove vlaknine, surovih beljakovin in pepela. Na
podlagi podatkov o sestavi krme je treba oceniti vsebnost presnovljive
energije;
-       
analizo mineralnih elementov je treba obvezno izdelati najmanj enkrat v
obdobju trajanja obveznosti iz prvega odstavka 8. člena te uredbe, in sicer v
prvem ali drugem letu. Analiza mora obsegati najmanj določitev kalcija,
fosforja in kalija. Če so vzorci odvzeti ločeno od vzorcev za določitev energijske
vrednosti krme, je treba v njih določiti tudi vsebnost sušine;
-       
upravičenec mora imeti izračunane krmne obroke najmanj za živali v
laktaciji oziroma za pitanje jagnjet in kozličkov. Krmni obroki morajo biti
preverjeni in po potrebi posodobljeni vsaj enkrat letno. Izračun krmnih obrokov
za odrasle živali mora vključevati bilanco dušika v vampu;
-       
upravičenec do plačil mora spremljati napredek na KMG na področju
pridelovanja krme in reje.
(3) Minimalno število vzorcev za analizo voluminozne krme iz
prve alineje prejšnjega odstavka sta za KMG z najmanj 14 ovcami oziroma kozami
dva vzorca voluminozne krme. Analizira se najmanj en vzorec travne silaže, en
vzorec mrve in en vzorec s paše. Če se katera od navedenih krm na KMG ne
prideluje, se lahko upravičenec odloči za analizo več vzorcev druge krme, po
lastni presoji ali po posvetovanju s kmetijskim svetovalcem se lahko odloči
tudi za analizo zelene krme ali paše, pri čemer mora biti skupno število
analiziranih vzorcev najmanj dva.
(4) Z analizo mineralnih elementov iz druge alineje drugega
odstavka tega člena je treba analizirati najmanj vzorce voluminozne krme,
praviloma najmanj po en vzorec mrve, travne silaže ali paše.
(5) Iz izračunanih krmnih obrokov iz tretje alineje drugega
odstavka tega člena mora biti razvidno najmanj:
1.     
ime in priimek upravičenca;
2.     
datum izračuna ali preveritve krmnega obroka oziroma izdelave
posodobitve ali preveritve posodobitve krmnega obroka;
3.     
za katero kategorijo živali je krmni obrok izračunan oziroma izdelana
posodobitev krmnega obroka;
4.     
katera krmila in v kakšnih količinah so vključena v krmni obrok;
5.     
kakšna je predvidena vsebnost sušine, energijska vrednost, vsebnost
surovih beljakovin, kalcija in fosforja v krmilih;
6.     
kakšno je predvideno zauživanje sušine obroka;
7.     
kakšne so koncentracije energije, surovih beljakovin, kalcija in
fosforja v sušini krmnega obroka;
8.     
sklic na normative, ki so bili uporabljeni pri računanju krmnega obroka;
9.     
ime in priimek ter stopnja izobrazbe osebe, ki je izračunala krmni obrok
ali preverila krmni obrok oziroma posodobila krmni obrok ali preverila
posodobitev krmnega obroka.
(6) Zahteva iz četrte alineje drugega odstavka tega člena je
izpolnjen, če upravičenec spremlja osnovne rezultate analiz krme in rezultate
reje ter jih primerja s strokovnimi priporočili ali stanjem na ravni države.
(7) Obvezni podatki za spremljanje napredka iz četrte alineje
drugega odstavka tega člena, ki se vodijo v evidencah o delovnih opravilih iz
1. točke petega odstavka 17. člena te uredbe, so na področju:
1.     
kakovosti krme: vsebnost surovih beljakovin, pepela, surove vlaknine in
presnovljive energije (ME);
2.     
prireje mleka drobnice:
a)   
povprečna mlečnost ovc in koz v standardni laktaciji,
b)   
intenzivnost izpustov toplogrednih plinov (izpusti na kg prirejenega
mleka,
c)   
izločanje dušika (izločanje na kg prirejenega mleka);
3.     
prireje mesa drobnice:
a)   
povprečen dnevni prirast telesne mase jagnjet ali kozličkov (od rojstva
do zakola ali v času reje na KMG),
b)   
intenzivnost izpustov toplogrednih plinov (izpusti na kg prirasta
telesne mase).
(8) Pregled doseženih rezultatov za spremljanje napredka iz
četrte alineje drugega odstavka tega člena se pripravi za preteklo leto
izvajanja operacije PS_DROB.
(9) Upravičenec mora na KMG hraniti:
-       
izdelane analize krme in izračune krmnih obrokov oziroma posodobitev
krmnih obrokov v pisni obliki;
-       
v pisni obliki potrditev izračuna ali posodobitve krmnega obroka, ki jo
izda strokovnjak kmetijske svetovalne službe, če krmne obroke za živali na
lastnem KMG izračuna oziroma krmne obroke posodobi upravičenec sam ali član
kmetije;
-       
dokumente, iz katerih je razvidno spremljanje napredka iz četrte alineje
drugega odstavka tega člena.
(10) Plačila za izvajanje operacije PS_DROB znašajo za
število plemenskih živali ovc oziroma koz na KMG od:
-       
14 do 20: 382,89 eura na nosilca KMG letno;
-       
21 do 30: 416,91 eura na nosilca KMG letno;
-       
31 do 50: 439,59 eura na nosilca KMG letno;
-       
51 do 80 in več: 473,61 eura na nosilca KMG letno.
2. pododdelek
INTERVENCIJA KOPOP_NV
23. člen
(operacije intervencije KOPOP_NV)
(1) Operacije intervencije KOPO_NV se izvajajo na GERK z
vrstami rabe, določenimi v šifrantu vrst oziroma skupin kmetijskih rastlin in
pomoči, ki je v skladu z uredbo za izvajanje intervencij za tekoče leto (v
nadaljnjem besedilu: šifrant vrst oziroma skupin kmetijskih rastlin in pomoči),
objavljen na spletnih straneh ministrstva in agencije.
(2) Plačila za operacije iz prvega odstavka tega člena se
lahko uveljavljajo za kmetijske rastline iz šifranta vrst oziroma skupin
kmetijskih rastlin in pomoči.
(3) Najvišji zneski plačil na ha zemljišč upravičenca, ki jih
je mogoče pridobiti s kombinacijo operacij iz prvega odstavka tega člena,
znašajo za:
-       
njivske površine: 600 eurov na ha letno;
-       
trajne nasade: 900 eurov na ha letno.
24. člen
(operacija VOD)
(1) Zahteve za izvajanje operacije VOD so:
1.     
uporabljajo se lahko samo FFS (aktivne snovi), ki so dovoljena na
najožjih vodovarstvenih območjih (v nadaljnjem besedilu: VVO_I) iz uredb, ki
urejajo vodovarstvena območja za vodna telesa vodonosnikov Ruš, Vrbanskega
platoja, Limbuške dobrave in Dravskega polja, Dravsko-Ptujskega polja, Apaškega
polja, Selniške dobrave, Ljubljanskega polja, Ljubljanskega barja in okolice
Ljubljane, Rižane, za območja občin Šmartno ob Paki, Polzela in Braslovče, na
območju občine Jezersko, na območju občine Jesenice, na območju Slovenj Gradca,
za območje Celja in Žalca, za območje občin Črnomelj, Metlika in Semič, za
občini Škofja Loka in Gorenja vas-Poljane ter v občinah Ormož, Središče ob
Dravi, Sveti Tomaž in delu občine Ljutomer;
2.     
v kolobar za petletno obdobje morajo biti vključene najmanj tri
kmetijske rastline kot glavni posevek, naknadni posevki se ne upoštevajo kot
ena od treh različnih kmetijskih rastlin, ki morajo biti vključene v kolobar;
3.     
zelenjadnice so v kolobar za petletno obdobje lahko vključene vsako
leto, pri čemer morajo biti v ta kolobar vključene najmanj tri različne
zelenjadnice kot glavni posevek;
4.     
njivska zelišča so v kolobar za petletno obdobje lahko vključena vsako
leto, pri čemer morajo biti v ta kolobar vključena najmanj tri različna njivska
zelišča kot glavni posevek;
5.     
jagode so v kolobar za petletno obdobje lahko vključene največ dvakrat
kot glavni posevek;
6.     
na GERK z vrsto rabe »1100 – njive« je praha lahko del kolobarja, vendar
zanjo ni mogoče uveljavljati plačila za izvajanje operacije VOD;
7.     
jare in ozimne kmetijske rastline iste vrste se štejejo kot ena
kmetijska rastlina v kolobarju;
8.     
različni posevki koruze (koruza za zrnje, silažna koruza in sladka
koruza) štejejo kot ena kmetijska rastlina v kolobarju;
9.     
trava in travno deteljne mešanice so v kolobar lahko vključene največ
trikrat, pri čemer se različne vrste trav in travno deteljnih mešanic štejejo
kot ena kmetijska rastlina v kolobarju;
10.  
obvezen je celoletni zeleni pokrov.
(2) Seznam aktivnih snovi, ki jih na VVO_I ni dovoljeno
uporabljati, je dostopen na spletnih straneh ministrstva in agencije.
(3) Za operacijo VOD velja, da:
-       
mora biti za vsako poljino kolobar za petletno obdobje zasnovan ob
vstopu v operacijo;
-       
se mora vsako leto izvajati na vseh njivskih površinah, katerih velikost
je večja ali enaka 0,1 ha;
-       
se izvaja na prispevnih območjih vodnih teles iz evidenc VT_POV_HRA,
VT_POV_FFS in VT_POD_NIT, razen na VVO_I;
-       
obtežba z živino ni relevantna.
(4) Praha iz 6. točke prvega odstavka tega člena je določena
v šifrantu vrst oziroma skupin kmetijskih rastlin in pomoči.
(5) Kot izpolnjevanje zahteve iz 1. točke prvega odstavka
tega člena se šteje tudi, če se na GERK FFS ne uporabljajo.
(6) Upravičenec mora na KMG hraniti zasnovo kolobarja za
petletno obdobje, deklaracije za mineralna gnojila, etikete in navodila za
uporabo FFS (v nadaljnjem besedilu: deklaracije za FFS) ter račune o nakupu
mineralnih gnojil in FFS.
(7) Prezimni posevek, za katerega se uveljavlja plačilo za
shemo ozelenitev ornih površin prek zime, ki se izvaja v okviru intervencije
shema za podnebje in okolje iz uredbe, ki ureja neposredna plačila, se v
tekočem letu lahko vključi v operacijo VOD, vendar do plačila za to operacijo v
tem letu ni upravičen.
(8) Naknadni posevek ali podsevek, za katerega se uveljavlja
plačilo za shemo naknadni posevki in podsevki, ki se izvaja v okviru
intervencije shema za podnebje in okolje iz uredbe, ki ureja neposredna
plačila, se v tekočem letu lahko vključi v operacijo VOD, vendar do plačila za
to operacijo v tem letu ni upravičen.
(9) Višina plačila za izvajanje operacije VOD znaša 340,24
eura na ha letno.
(10) Plačilo za operacijo VOD v kombinaciji z operacijo EK iz
1. in 2. točke prvega odstavka ter 1. in 2. točke drugega odstavka 67. člena te
uredbe znaša 102,07 eura na ha letno.
25. člen
(operacija KOL)
(1) Operacija KOL se izvaja v treh stopnjah zahtevnosti:
a)    
stopnja I (v nadaljnjem besedilu: KOL_1);
b)    
stopnja II (v nadaljnjem besedilu: KOL_2);
c)    
stopnja III (v nadaljnjem besedilu: KOL_3).
(2) Med trajanjem obveznosti iz prvega odstavka 8. člena te
uredbe prehod med stopnjami zahtevnosti operacije KOL iz prejšnjega odstavka ni
mogoč.
(3) Za KOL_1, KOL_2 in KOL_3 iz prvega odstavka tega člena
velja, da morajo biti kot glavni posevek v kolobar za petletno obdobje
vključene najmanj tri različne kmetijske rastline.
(4) Zahteve za izvajanje KOL_1 so:
1.     
žita so lahko v kolobarju največ trikrat;
2.     
koruza je lahko v kolobarju največ trikrat, vendar nikoli zaporedoma;
3.     
v kolobar za petletno obdobje je treba vsaj enkrat v petih letih
vključiti setev kmetijskih rastlin za zeleno gnojenje, ki se sejejo po spravilu
glavnega posevka, pred setvijo naslednje kmetijske rastline, najpozneje do 15.
novembra tekočega leta pa se posevek zadela v tla;
4.     
naknadni posevki ne predstavljajo ene od treh različnih kmetijskih
rastlin, ki morajo biti vključene v kolobar za petletno obdobje;
5.     
zelenjadnice so v kolobar za petletno obdobje lahko vključene vsako
leto, pri čemer morajo biti v ta kolobar vključene najmanj tri različne
zelenjadnice kot glavni posevek;
6.     
njivska zelišča so v kolobar za petletno obdobje lahko vključena vsako
leto, pri čemer morajo biti v ta kolobar vključena najmanj tri različna njivska
zelišča kot glavni posevek;
7.     
jagode so v kolobar za petletno obdobje lahko vključene največ dvakrat
kot glavni posevek;
8.     
praha na GERK z vrsto rabe »1100 – njive« je lahko del kolobarja, vendar
zanjo plačila za izvajanje operacije KOL ni mogoče uveljavljati;
9.     
jare in ozimne kmetijske rastline iste vrste se štejejo kot ena
kmetijska rastlina v kolobarju;
10.  
različni posevki koruze (koruza za zrnje, silažna koruza in sladka
koruza) se štejejo kot ena kmetijska rastlina v kolobarju;
11.  
trava in travno deteljne mešanice so v kolobar za petletno obdobje lahko
vključene največ trikrat, pri čemer se različne vrste trav in travno deteljnih
mešanic štejejo kot ena kmetijska rastlina v kolobarju.
(5) Za KOL_2 poleg zahtev iz prejšnjega odstavka velja, da
mora biti v kolobarju vsaj enkrat v petih letih prisotna metuljnica ali
okopavina, ki izboljšuje tla, ali druga ugodilka.
(6) Za KOL_3 poleg zahtev iz četrtega in petega odstavka tega
člena velja, da se lahko uporabljajo samo FFS (aktivne snovi), ki so dovoljena
na VVO_I iz uredb, ki urejajo vodovarstvena območja za vodna telesa
vodonosnikov Ruš, Vrbanskega platoja, Limbuške dobrave in Dravskega polja,
Dravsko-Ptujskega polja, Apaškega polja, Selniške dobrave, Ljubljanskega polja,
Ljubljanskega barja in okolice Ljubljane, Rižane, za območja občin Šmartno ob
Paki, Polzela in Braslovče, na območju občine Jezersko, na območju občine
Jesenice, na območju Slovenj Gradca, za območje Celja in Žalca, za območje
občin Črnomelj, Metlika in Semič, za občini Škofja Loka in Gorenja vas-Poljane
ter v občinah Ormož, Središče ob Dravi, Sveti Tomaž in delu občine Ljutomer.
(7) Seznam aktivnih snovi, ki jih na VVO_I ni dovoljeno
uporabljati, je dostopen na spletnih straneh ministrstva in agencije.
(8) Za operacijo KOL velja, da:
-       
mora biti za vsako poljino kolobar za petletno obdobje zasnovan ob
vstopu v operacijo;
-       
se izvaja na vseh njivskih površinah, katerih velikost je večja ali
enaka 0,1 ha;
-       
površine iz prejšnje alineje upravičenec lahko vključi le v eno od
stopenj zahtevnosti kolobarja iz prvega odstavka tega člena;
-       
se izvaja na območju celotne Republike Slovenije, razen KOL_3, ki se ne
more izvajati na VVO_I;
-       
obtežba z živino ni relevantna.
(9) Praha iz 8. točke četrtega odstavka tega člena je
določena v šifrantu vrst oziroma skupin kmetijskih rastlin in pomoči.
(10) Kot izpolnjevanje zahteve glede rabe FFS iz šestega
odstavka tega člena se šteje tudi, če se na GERK FFS ne uporabljajo.
(11) Upravičenec mora na KMG hraniti zasnovo kolobarja za
petletno obdobje, deklaracije za mineralna gnojila in FFS ter račune o nakupu
mineralnih gnojil in FFS.
(12) Višina plačila za izvajanje operacije KOL znaša za:
-       
KOL_1: 84,40 eura na ha letno;
-       
KOL_2: 108 eurov na ha letno;
-       
KOL_3: 134,40 eura na ha letno.
26. člen
(operacija IPP)
(1) Pri izvajanju operacije IPP mora upravičenec upoštevati
tehnološka navodila za integrirano pridelavo poljščin, ki so dostopna na
spletnih straneh ministrstva in agencije.
(2) Za operacijo IPP velja, da:
-       
se lokacija izvajanja v obdobju trajanja obveznosti iz prvega odstavka
8. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(3) Upravičenec:
-       
se mora vsako leto pri pooblaščeni organizaciji za kontrolo in
certificiranje integrirane pridelave poljščin (v nadaljnjem besedilu:
organizacija za kontrolo in certificiranje IPP) prijaviti oziroma obnoviti
prijavo v kontrolo najpozneje do 31. decembra v tekočem letu za naslednje leto,
razen za leto 2023, ko se lahko prijavi oziroma obnovi prijavo v kontrolo
najpozneje do 30. marca 2023;
-       
mora v operacijo IPP vključiti vse površine, v skladu s pravilnikom o
integrirani pridelavi, katerih velikost je večja ali enaka 0,1 ha;
-       
mora pridobiti certifikat o integrirani pridelavi poljščin;
-       
mora na KMG hraniti deklaracije za mineralna gnojila in FFS ter račune o
nakupu mineralnih gnojil in FFS.
(4) Upravičenec ne more zamenjati organizacije za kontrolo in
certificiranje IPP v tekočem letu, lahko pa jo zamenja med posameznimi leti.
Zamenjava je mogoča do 31. decembra tekočega leta za naslednje leto.
(5) Če se upravičenec vključi v kontrolo pri več
organizacijah za kontrolo in certificiranje IPP, mora za pridobitev plačil za
operacijo IPP pridobiti certifikate o integrirani pridelavi od vseh
organizacij, pri katerih je vključen v kontrolo, sicer se šteje, da ne
izpolnjuje zahtev za izvajanje operacije IPP.
(6) Višina plačila za izvajanje operacije IPP znaša 171 eurov
na ha letno.
(7) Plačilo za operacijo IPP znaša pri kombinaciji z
operacijo:
-       
VOD: 55 eurov na ha letno;
-       
PAS_VOD: 55 eurov na ha letno.
(8) Za izvajanje te uredbe morajo organizacije za kontrolo in
certificiranje IPP ministrstvu najpozneje do 20. februarja tekočega leta
poslati seznam upravičencev, ki so se do 31. decembra predhodnega leta
prijavili oziroma obnovili prijavo za kontrolo v tekočem letu.
(9) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 24. februarja
tekočega leta.
(10) Ne glede na osmi odstavek tega člena morajo organizacije
za kontrolo in certificiranje IPP ministrstvu najpozneje do 31. marca 2023
poslati seznam upravičencev, ki so se do 30. marca 2023 prijavili oziroma
obnovili prijavo za kontrolo v letu 2023.
(11) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 5. aprila 2023.
(12) Za izvajanje te uredbe morajo organizacije za kontrolo
in certificiranje IPP za upravičence, ki so se prijavili oziroma obnovili
prijavo v kontrolo v skladu s prvo alinejo tretjega odstavka tega člena in v
tekočem letu kmetujejo v skladu s pravilnikom o integrirani pridelavi, v
evidenco pridelovalcev in predelovalcev ekoloških in integriranih kmetijskih
pridelkov ali živil (v nadaljnjem besedilu: evidenca pridelovalcev integriranih
kmetijskih pridelkov) vpisati najpozneje do 25. oktobra tekočega leta podatke o
izdanih certifikatih o integrirani pridelavi poljščin za tekoče leto.
(13) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
(14) Certifikat, ki je izdan v tekočem letu, se za namen
izplačila zahtevkov za operacijo IPP upošteva za obdobje od 1. januarja do 31.
decembra tekočega leta.
(15) Če agencija ali organizacije za kontrolo in
certificiranje IPP ugotovijo kršitve oziroma nepravilnosti pri izvajanju
intervencije IPP, se o tem medsebojno obvestijo.
(16) Podatke glede ugotovljenih nepravilnosti pri izvedenih
kontrolah intervencije IPP agencija pošlje organizacijam za kontrolo in
certificiranje IPP najpozneje do 15. oktobra tekočega leta.
27. člen
(operacija IPZ)
(1) Pri izvajanju operacije IPZ mora upravičenec upoštevati
tehnološka navodila za integrirano pridelavo zelenjave, ki so dostopna na
spletnih straneh ministrstva in agencije.
(2) Za operacijo IPZ velja, da:
-       
se lokacija izvajanja v obdobju trajanja obveznosti iz prvega odstavka
8. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(3) Upravičenec:
-       
se mora vsako leto pri pooblaščeni organizaciji za kontrolo in
certificiranje integrirane pridelave zelenjave prijaviti oziroma obnoviti
prijavo v kontrolo najpozneje do 31. decembra v tekočem letu za naslednje leto,
razen za leto 2023, ko se lahko prijavi oziroma obnovi prijavo v kontrolo
najpozneje do 30. marca 2023;
-       
mora v operacijo IPZ vključiti vse površine, v skladu s pravilnikom o
integrirani pridelavi, katerih velikost je večja ali enaka 0,1 ha;
-       
mora na KMG hraniti deklaracije za mineralna gnojila in FFS ter račune o
nakupu mineralnih gnojil in FFS.
(4) Upravičenec ne more zamenjati organizacije za kontrolo in
certificiranje IPZ v tekočem letu, lahko pa jo zamenja med posameznimi leti.
Zamenjava je mogoča do 31. decembra tekočega leta za naslednje leto.
(5) Če se upravičenec vključi v kontrolo pri več
organizacijah za kontrolo in certificiranje IPZ, mora za pridobitev plačil za
operacijo IPZ pridobiti certifikate o integrirani pridelavi od vseh
organizacij, pri katerih je vključen v kontrolo, sicer se šteje, da ne
izpolnjuje zahtev za izvajanje operacije IPZ.
(6) Višina plačila za izvajanje operacije IPZ na prostem in v
zavarovanih prostorih znaša 257,50 eura na ha letno.
(7) Plačilo za operacijo IPZ na prostem in v zavarovanih
prostorih znaša pri kombinaciji z operacijo:
-       
VOD: 87,50 eura na ha letno;
-       
PAS_VOD: 87,50 eura na ha letno.
(8) Za izvajanje te uredbe morajo organizacije za kontrolo in
certificiranje IPZ ministrstvu najpozneje do 20. februarja tekočega leta
poslati seznam upravičencev, ki so se do 31. decembra predhodnega leta
prijavili oziroma obnovili prijavo za kontrolo v tekočem letu.
(9) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 24. februarja
tekočega leta.
(10) Ne glede na osmi odstavek tega člena morajo organizacije
za kontrolo in certificiranje IPZ ministrstvu najpozneje do 31. marca 2023
poslati seznam upravičencev, ki so se do 30. marca 2023 prijavili oziroma
obnovili prijavo za kontrolo v letu 2023.
(11) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 5. aprila 2023.
(12) Za izvajanje te uredbe morajo organizacije za kontrolo
in certificiranje IPZ za upravičence, ki so se prijavili oziroma obnovili
prijavo v kontrolo v skladu s prvo alinejo tretjega odstavka tega člena in v
tekočem letu kmetujejo v skladu s pravilnikom o integrirani pridelavi, v
evidenco pridelovalcev integriranih kmetijskih pridelkov vpisati najpozneje do
25. oktobra tekočega leta podatke o izdanih certifikatih o integrirani
pridelavi zelenjave za tekoče leto.
(13) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
(14) Certifikat, ki je izdan v tekočem letu, se za namen
izplačila zahtevkov za operacijo IPZ upošteva za obdobje od 1. januarja do 31.
decembra tekočega leta.
(15) Če agencija ali organizacije za kontrolo in
certificiranje IPZ ugotovijo kršitve oziroma nepravilnosti pri izvajanju
intervencije IPZ, se o tem medsebojno obvestijo.
(16) Podatke glede ugotovljenih nepravilnosti pri izvedenih
kontrolah intervencije IPZ agencija pošlje organizacijam za kontrolo in
certificiranje IPZ najpozneje do 15. oktobra tekočega leta.
28. člen
(operacija IPH)
(1) Pri izvajanju operacije IPH mora upravičenec upoštevati
tehnološka navodila za integrirano pridelavo hmelja, ki so dostopna na spletnih
straneh ministrstva in agencije.
(2) Za operacijo IPH velja, da:
-       
se lokacija izvajanja v obdobju trajanja obveznosti iz prvega odstavka
8. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(3) Upravičenec:
-       
se mora vsako leto pri pooblaščeni organizaciji za kontrolo in
certificiranje integrirane pridelave hmelja (v nadaljnjem besedilu:
organizacija za kontrolo in certificiranje IPH) prijaviti oziroma obnoviti
prijavo v kontrolo najpozneje do 31. decembra v tekočem letu za naslednje leto,
razen za leto 2023, ko se lahko prijavi oziroma obnovi prijavo v kontrolo
najpozneje do 30. marca 2023;
-       
mora v operacijo IPH vključiti vse površine, v skladu s pravilnikom o
integrirani pridelavi, katerih velikost je večja ali enaka 0,1 ha;
-       
mora pridobiti certifikat o integrirani pridelavi hmelja;
-       
mora na KMG hraniti deklaracije za mineralna gnojila in FFS ter račune o
nakupu mineralnih gnojil in FFS.
(4) Na površinah v premeni upravičenec lahko izvaja operacijo
IPP, IPZ ali IPSO z jagodami, pri čemer mora biti vključen v kontrolo pri
organizaciji za kontrolo in certificiranje IPP ali IPZ ali kontrolo in
certificiranje integrirane pridelave sadja in oljk (v nadaljnjem besedilu:
organizacija za kontrolo in certificiranje IPSO).
(5) Upravičenec ne more zamenjati organizacije za kontrolo in
certificiranje IPH v tekočem letu, lahko pa jo zamenja med posameznimi leti.
Zamenjava je mogoča do 31. decembra tekočega leta za naslednje leto.
(6) Če se upravičenec vključi v kontrolo pri več organizacijah
za kontrolo in certificiranje IPH, mora za pridobitev plačil za operacijo IPH
pridobiti certifikate o integrirani pridelavi od vseh organizacij, pri katerih
je vključen v kontrolo, sicer se šteje, da ne izpolnjuje zahtev za izvajanje
operacije IPH.
(7) Višina plačila za izvajanje operacije IPH znaša 325,50
eura na ha letno.
(8) Za izvajanje te uredbe morajo organizacije za kontrolo in
certificiranje IPH ministrstvu najpozneje do 20. februarja tekočega leta
poslati seznam upravičencev, ki so se do 31. decembra predhodnega leta
prijavili oziroma obnovili prijavo za kontrolo v tekočem letu.
(9) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 24. februarja
tekočega leta.
(10) Ne glede na osmi odstavek tega člena morajo organizacije
za kontrolo in certificiranje IPH ministrstvu najpozneje do 31. marca 2023
poslati seznam upravičencev, ki so se do 30. marca 2023 prijavili oziroma
obnovili prijavo za kontrolo v letu 2023.
(11) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 5. aprila 2023.
(12) Za izvajanje te uredbe morajo organizacije za kontrolo
in certificiranje IPH za upravičence, ki so se prijavili oziroma obnovili prijavo
v kontrolo v skladu s prvo alinejo tretjega odstavka tega člena in v tekočem
letu kmetujejo v skladu s pravilnikom o integrirani pridelavi, v evidenco
pridelovalcev integriranih kmetijskih pridelkov vpisati najpozneje do 25.
oktobra tekočega leta podatke o izdanih certifikatih o integrirani pridelavi
hmelja za tekoče leto.
(13) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
(14) Certifikat, ki je izdan v tekočem letu, se za namen
izplačila zahtevkov za operacijo IPH upošteva za obdobje od 1. januarja do 31.
decembra tekočega leta.
(15) Če agencija ali organizacije za kontrolo in
certificiranje IPH ugotovijo kršitve oziroma nepravilnosti pri izvajanju operacije
IPH, se o tem medsebojno obvestijo.
(16) Podatke glede ugotovljenih nepravilnosti pri izvedenih
kontrolah intervencije IPH agencija pošlje organizacijam za kontrolo in
certificiranje IPH najpozneje do 15. oktobra tekočega leta.
29. člen
(operacija IPSO)
(1) Pri izvajanju operacije IPSO mora upravičenec upoštevati
tehnološka navodila za integrirano pridelavo sadja in oljk, ki so dostopna na
spletnih straneh ministrstva in agencije.
(2) Za operacijo IPSO velja, da:
-       
se lokacija izvajanja v obdobju trajanja obveznosti iz prvega odstavka
8. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(3) Upravičenec:
-       
se mora vsako leto pri pooblaščeni organizaciji za kontrolo in
certificiranje IPSO) prijaviti oziroma obnoviti prijavo v kontrolo najpozneje
do 31. decembra v tekočem letu za naslednje leto, razen za leto 2023, ko se
lahko prijavi oziroma obnovi prijavo v kontrolo najpozneje do 30. marca 2023;
-       
mora v operacijo IPSO vključiti vse površine, v skladu s pravilnikom o
integrirani pridelavi, na katerih prideluje sadne vrste in katerih velikost je
večja ali enaka 0,1 ha;
-       
mora pridobiti certifikat o integrirani pridelavi sadja in oljk;
-       
mora na KMG hraniti deklaracije za mineralna gnojila in FFS ter račune o
nakupu mineralnih gnojil in FFS.
(4) Ne glede drugo alinejo prejšnjega odstavka upravičenec v
operacijo IPSO lahko vključi vse površine le ene sadne vrste, na katerih
prideluje to sadno vrsto v tekočem letu.
(5) Upravičenec ne more zamenjati organizacije za kontrolo in
certificiranje IPSO v tekočem letu, lahko pa jo zamenja med posameznimi leti.
Zamenjava je mogoča do 31. decembra tekočega leta za naslednje leto.
(6) Če se upravičenec vključi v kontrolo pri več
organizacijah za kontrolo in certificiranje IPSO, mora za pridobitev plačil za
operacijo IPSO pridobiti certifikate o integrirani pridelavi od vseh
organizacij, pri katerih je vključen v kontrolo, sicer se šteje, da ne
izpolnjuje zahtev za izvajanje operacije IPSO.
(7) Višina plačila za izvajanje operacije IPSO znaša 450
eurov na ha letno.
(8) Za izvajanje te uredbe morajo organizacije za kontrolo in
certificiranje IPSO ministrstvu najpozneje do 20. februarja tekočega leta
poslati seznam upravičencev, ki so se do 31. decembra predhodnega leta prijavili
oziroma obnovili prijavo za kontrolo v tekočem letu.
(9) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 24. februarja
tekočega leta.
(10) Ne glede na osmi odstavek tega člena morajo organizacije
za kontrolo in certificiranje IPSO ministrstvu najpozneje do 31. marca 2023
poslati seznam upravičencev, ki so se do 30. marca 2023 prijavili oziroma
obnovili prijavo za kontrolo v letu 2023.
(11) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 5. aprila 2023.
(12) Za izvajanje te uredbe morajo organizacije za kontrolo
in certificiranje IPSO za upravičence, ki so se prijavili oziroma obnovili
prijavo v kontrolo v skladu s prvo alinejo tretjega odstavka tega člena in v
tekočem letu kmetujejo v skladu s pravilnikom o integrirani pridelavi, v
evidenco pridelovalcev integriranih kmetijskih pridelkov vpisati najpozneje do
25. oktobra tekočega leta podatke o izdanih certifikatih o integrirani
pridelavi sadja in oljk za tekoče leto.
(13) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
(14) Certifikat, ki je izdan v tekočem letu, se za namen
izplačila zahtevkov za operacijo IPSO upošteva za obdobje od 1. januarja do 31.
decembra tekočega leta.
(15) Če agencija ali organizacije za kontrolo in
certificiranje IPSO ugotovijo kršitve oziroma nepravilnosti pri izvajanju
intervencije IPSO, se o tem medsebojno obvestijo.
(16) Podatke glede ugotovljenih nepravilnosti pri izvedenih
kontrolah intervencije IPSO agencija pošlje organizacijam za kontrolo in
certificiranje IPSO najpozneje do 15. oktobra tekočega leta.
30. člen
(operacija IPG)
(1) Pri izvajanju operacije IPG mora upravičenec upoštevati
tehnološka navodila za integrirano pridelavo grozdja, ki so dostopna na
spletnih straneh ministrstva in agencije.
(2) Za operacijo IPG velja, da:
-       
se lokacija izvajanja v obdobju trajanja obveznosti iz prvega odstavka
8. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(3) Upravičenec:
-       
se mora vsako leto pri pooblaščeni organizaciji za kontrolo in
certificiranje integrirane pridelave grozdja (v nadaljnjem besedilu:
organizacija za kontrolo in certificiranje IPG) prijaviti oziroma obnoviti
prijavo v kontrolo najpozneje do 31. decembra v tekočem letu za naslednje leto,
razen za leto 2023, ko se lahko prijavi oziroma obnovi prijavo v kontrolo
najpozneje do 30. marca 2023;
-       
mora v operacijo IPG vključiti vse vinograde, v skladu s pravilnikom o
integrirani pridelavi, katerih velikost je večja ali enaka 0,1 ha;
-       
mora pridobiti certifikat o integrirani pridelavi grozdja;
-       
mora na KMG hraniti deklaracije za mineralna gnojila in FFS ter račune o
nakupu mineralnih gnojil in FFS.
(4) Upravičenec ne more zamenjati organizacije za kontrolo in
certificiranje IPG v tekočem letu, lahko pa jo zamenja med posameznimi leti.
Zamenjava je mogoča do 31. decembra tekočega leta za naslednje leto.
(5) Če se upravičenec vključi v kontrolo pri več
organizacijah za kontrolo in certificiranje IPG, mora za pridobitev plačil za
operacijo IPG pridobiti certifikate o integrirani pridelavi od vseh
organizacij, pri katerih je vključen v kontrolo, sicer se šteje, da ne
izpolnjuje zahtev za izvajanje operacije IPG.
(6) Višina plačila za izvajanje operacije IPG znaša 450 eurov
na ha letno.
(7) Za izvajanje te uredbe morajo organizacije za kontrolo in
certificiranje IPG ministrstvu najpozneje do 20. februarja tekočega leta
poslati seznam upravičencev, ki so se do 31. decembra predhodnega leta
prijavili oziroma obnovili prijavo za kontrolo v tekočem letu.
(8) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 24. februarja
tekočega leta.
(9) Ne glede na sedmi odstavek tega člena morajo organizacije
za kontrolo in certificiranje IPG ministrstvu najpozneje do 31. marca 2023
poslati seznam upravičencev, ki so se do 30. marca 2023 prijavili oziroma
obnovili prijavo za kontrolo v letu 2023.
(10) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 5. aprila 2023.
(11) Za izvajanje te uredbe morajo organizacije za kontrolo
in certificiranje IPG za upravičence, ki so se prijavili oziroma obnovili
prijavo v kontrolo v skladu s prvo alinejo tretjega odstavka tega člena in v
tekočem letu kmetujejo v skladu s pravilnikom o integrirani pridelavi, v
evidenco pridelovalcev integriranih kmetijskih pridelkov vpisati najpozneje do
25. oktobra tekočega leta podatke o izdanih certifikatih o integrirani
pridelavi grozdja za tekoče leto.
(12) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
(13) Certifikat, ki je izdan v tekočem letu, se za namen
izplačila zahtevkov za operacijo IPG upošteva za obdobje od 1. januarja do 31.
decembra tekočega leta.
(14) Če agencija ali organizacije za kontrolo in
certificiranje IPG ugotovijo kršitve oziroma nepravilnosti pri izvajanju
intervencije IPG, se o tem medsebojno obvestijo.
(15) Podatke glede ugotovljenih nepravilnosti pri izvedenih
kontrolah intervencije IPG agencija pošlje organizacijam za kontrolo in
certificiranje IPG najpozneje do 15. oktobra tekočega leta.
31. člen
(operacija BIOTM_TNS)
(1) Biotehniške metode obvladovanja škodljivih organizmov v
okviru operacije BIOTM_TNS so:
-       
uporaba feromonskih razpršilcev (dispenzorjev);
-       
uporaba naprave za razprševanje feromonov;
-       
uporaba zastrupljene vabe s privabilom;
-       
masovni ulov.
(2) Zahteve za izvajanje operacije BIOTM_TNS so:
-       
najmanj ena od metod iz prejšnjega odstavka mora biti vpeljana pred
pojavom škodljivca oziroma ob napovedi Javne službe zdravstvenega varstva
rastlin;
-       
metode iz prejšnjega odstavka se uporabljajo kot samostojna ali kot
dopolnilna nekemična metoda varstva rastlin pred škodljivci;
-       
pri določitvi števila potrebnih feromonskih razpršilcev (dispenzorjev),
naprav za razprševanje feromonov, zastrupljenih vab s privabilom ali enot
(pasti) za masovni ulov na enoto površine se upoštevajo navodila proizvajalca
in tehnološka navodila za izvajanje operacije BIOTM_TNS;
-       
uporaba doma izdelanih zastrupljenih vab s privabilom in enot za masovni
ulov ni dovoljena. Izjema je uporaba doma izdelanih enot (pasti) za masovni
ulov plodove vinske mušice (Drosophila suzukii). V tem primeru morajo
biti enote (pasti) za masovni ulov izdelane in izobešene v skladu tehnološkimi
navodili za izvajanje operacije BIOTM_TNS;
-       
dispenzorji, zastrupljene vabe, naprave za razprševanje feromonov
oziroma enote (pasti) za masovni ulov morajo biti v trajnem nasadu nameščene v
času, ko je možno obvladovati posameznega škodljivca z eno od metod iz
prejšnjega odstavka v skladu s tehnološkimi navodili za izvajanje operacije
BIOTM_TNS.
(3) Tehnološka navodila iz prejšnjega odstavka so dostopna na
spletnih straneh ministrstva in agencije.
(4) Za operacijo BIOTM_TNS velja, da:
-       
se mora vsako leto izvajati na delu površin intenzivnih sadovnjakov,
oljčnikov oziroma vinogradov, vendar na celem GERK;
-       
se lokacija izvajanja v obdobju trajanja obveznosti iz prvega odstavka
8. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(5) Ne glede na prvo alinejo prejšnjega odstavka se operacija
BIOTM_TNS na GERK, na katerih se pridelujejo različne sadne vrste, izvaja na
delu GERK s sadno vrsto, za katero je mogoče izvajati eno od metod iz prvega
odstavka tega člena.
(6) Upravičenec mora na KMG hraniti:
-       
zastrupljene vabe s privabilom oziroma naprave za razprševanje feromonov
oziroma enote za masovni ulov in račune o njihovem nakupu, izjema so vabe za
masovni ulov, ki jih lahko upravičenec naredi sam ob upoštevanju tehnoloških
navodil iz izvajanje operacije BIOTM_TNS;
-       
deklaracije za mineralna gnojila in FFS;
-       
račune o nakupu mineralnih gnojil in FFS;
-       
račune o nakupu feromonskih razpršilcev (dispenzorjev), naprav za
razprševanje feromonov, zastrupljenih vab s privabilom ali enot (pasti) za
masovni ulov;
-       
navodila za uporabo feromonskih razpršilcev (dispenzorjev), naprav za
razprševanje feromonov, zastrupljenih vab s privabilom ali enot (pasti) za
masovni ulov.
(7) Višina plačila za izvajanje operacije BIOTM_TNS znaša
110,03 eura na ha letno.
32. člen
(operacija VIN_HERB)
(1) Zahtevi za izvajanje operacije VIN_HERB sta:
-       
v vinogradih uporaba herbicidov ni dovoljena;
-       
nega tal oziroma plevelov pod gojenimi rastlinami se izvaja mehansko s
plitvo obdelavo, krtačenjem, košnjo, mulčenjem, valjanjem ali zastiranjem.
(2) Za operacijo VIN_HERB velja, da:
-       
se mora vsako leto izvajati na delu površin vinogradov, lahko na delu
GERK;
-       
se lokacija izvajanja v obdobju trajanja obveznosti iz prvega odstavka
8. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(3) Na KMG mora biti prisotna ustrezna mehanizacija oziroma
oprema ali shranjen račun izvajalca za opravljeno strojno storitev ali
shranjena izjava izvajalca, kadar se strojna storitev opravlja kot sosedska
pomoč v skladu z zakonom, ki ureja preprečevanje dela in zaposlovanja na črno
(v nadaljnjem besedilu: izjava izvajalca). Upravičenec mora na KMG hraniti tudi
deklaracije za mineralna gnojila in FFS ter račune o nakupu mineralnih gnojil
in FFS.
(4) Višina plačila za izvajanje operacije VIN_HERB znaša
284,40 eura na ha letno.
(5) Plačilo za operacijo VIN_HERB pri kombinaciji z operacijo
IPG znaša 44,40 eura na ha letno.
33. člen
(operacija VIN_INSK)
(1) Pri izvajanju operacije VIN_INSK uporaba insekticidov v
vinogradih v rastni dobi vinske trte zoper škodljivce vinske trte ni dovoljena,
razen za obvladovanje karantenskih škodljivih organizmov. Seznam insekticidov,
ki so dovoljeni za obvladovanje karantenskih škodljivih organizmov, pripravi
Javna služba zdravstvenega varstva rastlin, dostopen pa je na spletnih straneh
ministrstva in agencije.
(2) V primeru večjega pojava škodljivcev se lahko uporabijo
insekticidi, katerih seznam pripravi Javna služba zdravstvenega varstva rastlin
in je dostopen na spletnih straneh ministrstva in agencije.
(3) Za operacijo VIN_INSK velja, da:
-       
se mora vsako leto izvajati na delu površin vinogradov, vendar na celem
GERK;
-       
se lokacija izvajanja v obdobju trajanja obveznosti iz prvega odstavka
8. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(4) Upravičenec mora na KMG hraniti deklaracije za mineralna
gnojila in FFS ter račune o nakupu mineralnih gnojil in FFS.
(5) Višina plačila za izvajanje operacije VIN_INSK znaša
119,72 eura na ha letno.
(6) Plačilo za operacijo VIN_INSK znaša pri kombinaciji z
operacijo BIOTM_TNS: 86,72 eura na ha letno.
34. člen
(operacija PGS)
(1) Pri izvajanju operacije PGS:
-       
je treba uporabljati mehanizacijo za precizno gnojenje oziroma škropljenje;
-       
mora biti izdelan gnojilni oziroma škropilni načrt, iz katerega je
razvidno zmanjšanje porabe gnojil oziroma FFS zaradi izvajanja te operacije.
(2) Operacija PGS:
-       
se lahko izvaja na delu na njivskih površin, hmeljišč, trajnih nasadov
oziroma trajnega travinja, vendar na celem GERK;
-       
se lokacija izvajanja v času trajanja obveznosti iz prvega odstavka 8.
člena te uredbe lahko spreminja;
-       
se izvaja na območju celotne Republike Slovenije;
-       
obtežba za živino ni relevantna.
(3) Na KMG mora biti prisotna ustrezna mehanizacija oziroma
oprema ali shranjen račun izvajalca za opravljeno strojno storitev ali
shranjena izjava izvajalca. Upravičenec mora na KMG hraniti tudi:
-       
gnojilni oziroma škropilni načrt iz druge alineje prvega odstavka tega
člena;
-       
deklaracije za mineralna gnojila in FFS ter račune o nakupu mineralnih
gnojil in FFS.
(4) Višina plačila za izvajanje operacije PGS znaša 182,50
eura na ha letno.
35. člen
(operacija SENENA)
(1) Pri izvajanju operacije SENENA mora upravičenec
upoštevati tehnološka navodila za seneno prirejo, ki so dostopna na spletnih
straneh ministrstva in agencije.
(2) Upravičenec:
-       
se mora vsako leto pri pooblaščeni organizaciji za kontrolo in
certificiranje senene prireje prijaviti oziroma obnoviti prijavo v kontrolo
najpozneje do 31. decembra v tekočem letu za naslednje leto, razen za leto
2023, ko se lahko prijavi oziroma obnovi prijavo v kontrolo najpozneje do 30.
junija 2023;
-       
mora v letu oddaje zahtevka iz 123. člena te uredbe pridobiti certifikat
zaščitenih kmetijskih pridelkov in živil za seneno mleko ali kozje seneno mleko
ali ovčje seneno mleko ali seneno meso.
(3) Za operacijo SENENA velja, da:
-       
se lahko izvaja na delu površin trajnega travinja, na delu njivskih
površin s kmetijskimi rastlinami za pridelavo voluminozne krme, ki se lahko
pospravijo kot mrva, in na delu površinah travniških sadovnjakov, katerih
velikost je večja ali enaka 0,1 ha, vendar na celem GERK;
-       
se izvaja na območju celotne Republike Slovenije;
-       
mora biti povprečna letna obtežba z živino od 0,3 do 1,8 GVŽ travojedih
živali na ha, na KMG pa morata biti najmanj 2 GVŽ travojedih živali.
(4) Upravičenec mora na KMG hraniti deklaracije za mineralna
gnojila in FFS ter račune o nakupu mineralnih gnojil in FFS.
(5) Upravičenec ne more zamenjati organizacije za kontrolo in
certificiranje senene prireje v tekočem letu, lahko pa jo zamenja med
posameznimi leti. Zamenjava je mogoča do 31. decembra tekočega leta za
naslednje leto.
(6) Upravičenec je lahko vključen v kontrolo le pri eni
organizaciji za kontrolo in certificiranje senene prireje.
(7) Višina plačila za izvajanje operacije SENENA znaša 148,37
eura na ha letno ne glede na to, ali se na KMG izvaja samo senena prireja
mleka, ali samo senena prireja mesa, ali senena prireja mleka in senena prireja
mesa.
(8) Za izvajanje te uredbe morajo organizacije za kontrolo in
certificiranje senene prireje ministrstvu najpozneje do 20. februarja tekočega
leta poslati seznam upravičencev, ki so se do 31. decembra predhodnega leta
prijavili oziroma obnovili prijavo za kontrolo v tekočem letu.
(9) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 24. februarja
tekočega leta.
(10) Ne glede na osmi odstavek tega člena morajo organizacije
za kontrolo in certificiranje senene prireje ministrstvu najpozneje do 3.
julija 2023 poslati seznam upravičencev, ki so se do 30. junija 2023 prijavili
oziroma obnovili prijavo za kontrolo v letu 2023.
(11) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 6. julija 2023.
(12) Za izvajanje te uredbe morajo organizacije za kontrolo
in certificiranje senene prireje za upravičence, ki so se prijavili oziroma
obnovili prijavo v kontrolo v skladu s prvo alinejo drugega odstavka tega
člena, v evidenco shem kakovosti vpisati najpozneje do 25. oktobra tekočega
leta podatke o izdanih certifikatih o seneni prireji za tekoče leto.
(13) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
(14) Certifikat, ki je izdan v tekočem letu, se za namen
izplačila zahtevkov za operacijo SENENA upošteva za obdobje od 1. januarja do
31. decembra tekočega leta.
(15) Če agencija ali organizacije za kontrolo in
certificiranje senene prireje ugotovijo kršitve oziroma nepravilnosti pri
izvajanju operacije SENENA, se o tem medsebojno obvestijo.
(16) Podatke glede ugotovljenih nepravilnosti pri izvedenih
kontrolah operacije SENENA agencija pošlje organizacijam za kontrolo in
certificiranje senene prireje najpozneje do 15. oktobra tekočega leta.
36. člen
(operacija PAS_VOD)
(1) Zahteve za izvajanje operacije PAS_VOD so:
-       
ob vodnih telesih se z namenom ustvarjanja fizičnih preprek pri
preprečevanju zanosa in gnojil in FFS vzpostavi 40-metrski varovalni pas;
-       
uporaba gnojil in FFS v 40-metrskem varovalnem pasu ni dovoljena;
-       
preprečevanje širjenja invazivnih tujerodnih rastlinskih vrst v
40-metrskem varovalnem pasu se izvaja z mehanskim zatiranjem.
(2) Na preostali površini zunaj 40-metrskega varovalnega
pasu:
1.     
se lahko uporabljajo samo FFS, ki so dovoljena na VVO_I iz uredb, ki
urejajo vodovarstvena območja za vodna telesa vodonosnikov Ruš, Vrbanskega
platoja, Limbuške dobrave in Dravskega polja, Dravsko-Ptujskega polja, Apaškega
polja, Selniške dobrave, Ljubljanskega polja, Ljubljanskega barja in okolice
Ljubljane, Rižane, za območja občin Šmartno ob Paki, Polzela in Braslovče, na
območju občine Jezersko, na območju občine Jesenice, na območju Slovenj Gradca,
za območje Celja in Žalca, za območje občin Črnomelj, Metlika in Semič, za
občini Škofja Loka in Gorenja vas-Poljane ter v občinah Ormož, Središče ob
Dravi, Sveti Tomaž in delu občine Ljutomer;
2.     
se na njivskih površinah izvaja kolobar, v katerega morajo biti v petletnem
obdobju vključene najmanj tri kmetijske rastline kot glavni posevek, naknadni
posevki se ne upoštevajo kot ena od treh različnih kmetijskih rastlin, ki
morajo biti vključene v kolobar;
3.     
zelenjadnice so v kolobar za petletno obdobje lahko vključene vsako
leto, pri čemer morajo biti v ta kolobar vključene najmanj tri različne
zelenjadnice kot glavni posevek;
4.     
njivska zelišča so v kolobar za petletno obdobje lahko vključena vsako
leto, pri čemer morajo biti v ta kolobar vključena najmanj tri različna njivska
zelišča kot glavni posevek;
5.     
so jagode v kolobar za petletno obdobje lahko vključene največ dvakrat
kot glavni posevek;
6.     
je praha na GERK z vrsto rabe »1100 – njive« lahko del kolobarja, vendar
zanjo plačila za izvajanje operacije PAS_VOD ni mogoče uveljavljati;
7.     
jare in ozimne kmetijske rastline iste vrste se štejejo kot ena
kmetijska rastlina v kolobarju;
8.     
različni posevki koruze (koruza za zrnje, silažna koruza in sladka
koruza) štejejo kot ena kmetijska rastlina v kolobarju;
9.     
trava in travno deteljne mešanice so v kolobar lahko vključene največ
trikrat, pri čemer se različne vrste trav in travno deteljnih mešanic štejejo
kot ena kmetijska rastlina v kolobarju;
10.  
 je obvezen celoletni zeleni pokrov.
(3) Seznam aktivnih snovi, ki jih na VVO_I ni dovoljeno uporabljati,
je dostopen na spletnih straneh ministrstva in agencije.
(4) Za operacijo PAS_VOD velja, da:
-       
mora biti za vsako poljino kolobar za petletno obdobje zasnovan ob
vstopu v operacijo;
-       
se mora vsako leto izvajati na vseh njivskih površinah, katerih velikost
je večja ali enaka 0,1 ha;
-       
se lokacija izvajanja v obdobju trajanja obveznosti iz prvega odstavka
8. člena te uredbe ne sme spreminjati;
-       
se izvaja na vplivnih območjih vodotokov Ledava in Ščavnica iz evidence
VT_LESA_FFS, razen na VVO_I;
-       
obtežba z živino ni relevantna.
(5) Praha iz 6. točke drugega odstavka tega člena je določena
v šifrantu vrst oziroma skupin kmetijskih rastlin in pomoči.
(6) Kot izpolnjevanje zahteve iz 1. točke drugega odstavka
tega člena se šteje tudi, če se na GERK FFS ne uporabljajo.
(7) Upravičenec mora na KMG hraniti zasnovo kolobarja za
petletno obdobje, deklaracije za mineralna gnojila in FFS ter račune o nakupu
mineralnih gnojil in FFS.
(8) Prezimni posevek, za katerega se uveljavlja plačilo za
shemo ozelenitev ornih površin prek zime, ki se izvaja v okviru intervencije
shema za podnebje in okolje iz uredbe, ki ureja neposredna plačila, se v
tekočem letu lahko vključi v operacijo PAS_VOD, vendar do plačila za to
operacijo v tem letu ni upravičen.
(9) Naknadni posevek ali podsevek, za katerega se uveljavlja
plačilo za shemo naknadni posevki in podsevki, ki se izvaja v okviru
intervencije shema za podnebje in okolje iz uredbe, ki ureja neposredna
plačila, se v tekočem letu lahko vključi v operacijo PAS_VOD, vendar do plačila
za to operacijo v tem letu ni upravičen.
(10) Višina plačila za izvajanje operacije PAS_VOD znaša 450
eurov na ha letno.
(11) Plačilo za operacijo PAS_VOD v kombinaciji z operacijo
EK iz 1. in 2. točke prvega odstavka ter 1. in 2. točke drugega odstavka 67.
člena te uredbe znaša 90 eurov na ha letno.
3. pododdelek
INTERVENCIJA KOPOP_BK
37. člen
(operacije intervencije KOPOP_BK)
(1) Operacije intervencije KOPOP_BK se izvajajo na GERK z
vrstami rabe, določenimi v šifrantu vrst oziroma skupin kmetijskih rastlin in
pomoči.
(2) Plačila za operacije iz prvega odstavka tega člena se
lahko uveljavljajo za kmetijske rastline iz šifranta vrst oziroma skupin
kmetijskih rastlin in pomoči.
38. člen
(operacija HAB)
(1) Operacija HAB se izvaja v dveh stopnjah zahtevnosti:
1.     
stopnja I (v nadaljnjem besedilu: HAB_1);
2.     
stopnja II (v nadaljnjem besedilu: HAB_2).
(2) Med trajanjem obveznosti iz prvega odstavka 8. člena te
uredbe prehod med stopnjama zahtevnosti operacije HAB iz prejšnjega odstavka ni
mogoč.
(3) Za HAB_1 in HAB_2 iz prvega odstavka tega člena velja,
da:
1.     
sta košnja in paša dovoljeni od:
- 
20. maja tekočega leta na območju Slovenske Istre,
- 
30. maja tekočega leta na območjih območja Bela Krajina, Boč – Haloze –
Donačka gora, Boletina – velikonočnica, Črete, Dobličica, Dobrava – Jovsi,
Drava, Dravinja s pritoki, Goričko, Goriška brda, Haloze – vinorodne, Kożbana,
Krakovski gozd – Šentjernejsko polje, Kras 1, Lahinja, Ličenca pri Poljčanah,
Marindol, Mirna, Mura, Nanoščica, Osrednje Slovenske gorice, Pregara –
travišča, Reka, Soča z Volarjo, Stobe – Breg, Trnovski gozd – Nanos 1, Trnovski
gozd – Nanos 2, Vejar, Vrbina in Vrhoveljska planina,
- 
10. junija tekočega leta na območjih Belški potok, Češeniške gmajne z
Rovščico, Črna dolina pri Grosuplju, Črni potok, Grad Brdo – Preddvor, Huda luknja,
Kočevsko, Kozjansko, Ljubljansko barje, Mišja dolina, Notranjski trikotnik 1,
Polhograjsko hribovje, Radensko polje – Viršnica, Rašica, Ribniška dolina,
Rinża, Sava Medvode – Kresnice, Šmarna gora, Vitanje – Oplotnica, Vzhodni
Kozjak in Zadnje struge pri Suhadolah,
- 
20. junija tekočega leta na območjih Banjšice, Bloščica, Bohinjska
Bistrica in Jereka, Bohor, Čemšeniška planina, Gorjanci – Radoha, Kras 2,
Krimsko hribovje – Menišija, Kum, Menina, Mrzlica, Notranjski trikotnik 2,
Notranjski trikotnik 3, Razbor, Trnovski gozd – Nanos 3 in Zahodni Kozjak,
- 
30. junija tekočega leta na območjih Breginjski Stol, Julijske Alpe,
Kamniško – Savinjske Alpe, Karavanke, Pohorje in Ratitovec;
2.     
mulčenje ni dovoljeno čez vse leto;
3.     
je obvezno spravilo travinja, če se izvaja košnja;
4.     
uporaba FFS ni dovoljena čez vse leto;
5.     
uporaba mineralnih gnojil ni dovoljena čez vse leto;
6.     
letni vnos dušika iz organskih gnojil ne sme preseči 40 kg na ha;
7.     
je v primeru pojavljanja invazivnih tujerodnih rastlinskih vrst le-te ob
posamičnem pojavljanju treba takoj odstraniti ročno oziroma obvezno izvesti
košnjo za omejevanje njihovega širjenja ob upoštevanju časovnih omejitev košnje
in paše v okviru te operacije in v skladu z navodili za odstranjevanje
invazivnih tujerodnih rastlinskih vrst, ki so dostopna na spletnih straneh
ministrstva in agencije;
8.     
na GERK ne sme biti več kot 30 % površine prerasle z invazivnimi
tujerodnimi rastlinskimi vrstami, ki ne smejo cveteti ali semeniti oziroma se
širiti na druge načine.
(4) Kot izpolnjevanje zahteve iz 6. točke prejšnjega odstavka
se šteje tudi, če se na GERK gnojila ne uporabljajo.
(5) Za HAB_2 poleg zahtev iz tretjega in četrtega odstavka
tega člena velja:
-       
za GERK, velikosti najmanj 0,3 ha, se pusti nepokošen pas, ki mora
predstavljati 5 do 10 % površine GERK in na najožjem delu ne sme biti ožji od 5
m. Nepokošen pas se mora vzpostaviti ob vsaki košnji. Pokosi se ob naslednji
košnji, ko se vzpostavi nov nepokošen pas obvezno na drugem delu travnika. Po
košnji predhodnega nepokošenega pasu, je obvezno tudi spravilo travinja. Na
nepokošenem pasu paša ni dovoljena;
-       
izdelati je treba skice travnika z vrisanimi nepokošenimi pasovi;
-       
trava se pospravi kot mrva. Siliranje pokošene trave in povijanje trave
s folijo (baliranje v silažne bale) nista dovoljena.
(6) Za operacijo HAB velja, da:
-       
uporaba FFS in mineralnih gnojil ni dovoljena na celem GERK;
-       
se lahko izvaja na delu površin trajnega travinja, lahko na delu GERK;
-       
se lokacija izvajanja v obdobju trajanja obveznosti iz prvega odstavka
8. člena te uredbe ne sme spreminjati;
-       
se izvaja na območjih posebnih traviščnih habitatov iz evidenc
HAB_20_05, HAB_30_05, HAB_10_06, HAB_20_06, in HAB_30_06;
-       
obtežba z živino ni relevantna.
(7) Ne glede na drugo alinejo prejšnjega odstavka se mora
HAB_2 izvajati na celem GERK.
(8) Pri HAB_1 in HAB_2 mora upravičenec na KMG hraniti:
-       
deklaracije za gnojila in FFS;
-       
račune, s katerih je razviden nakup vrste gnojil;
-       
račune o nakupu FFS.
(9) Pri HAB_2 mora upravičenec na KMG hraniti skice travnika
z vrisanimi nepokošenimi pasovi.
(10) Višina plačila za izvajanje operacije HAB znaša za:
-       
HAB_1: 312,90 eura na ha letno;
-       
HAB_2: 362,03 eura na ha letno.
(11) Plačilo za operacijo HAB v kombinaciji z operacijo EK iz
9. točke prvega odstavka in 9. točke drugega odstavka 67. člena te uredbe znaša
za:
-       
HAB_1: 156,45 eura na ha letno;
-       
HAB_2: 181,02 eura na ha letno.
(12) Plačilo za operacijo HAB v kombinaciji s shemo za
podnebje in okolje INP 8.01 Ekstenzivno travinje iz uredbe, ki ureja neposredna
plačila, znaša za:
-       
HAB_1: 276,38 eura na ha letno;
-       
HAB_2: 325,51 eura na ha letno.
39. člen
(operacija MET)
(1) Operacija MET se izvaja v dveh stopnjah zahtevnosti:
1.     
stopnja I (v nadaljnjem besedilu: MET_1);
2.     
stopnja II (v nadaljnjem besedilu: MET_2).
(2) Med trajanjem obveznosti iz prvega odstavka 8. člena te
uredbe prehod med stopnjama zahtevnosti operacije MET iz prejšnjega odstavka ni
mogoč.
(3) Za MET_1 in MET_2 iz prvega odstavka tega člena velja,
da:
1.     
košnja ni dovoljena od 15. junija do 15. septembra tekočega leta, razen
na območju Ljubljanskega barja, kjer košnja ni dovoljena od 15. junija do 1.
septembra tekočega leta;
2.     
paša, mulčenje in gnojenje niso dovoljeni čez vse leto;
3.     
uporaba FFS ni dovoljena čez vse leto;
4.     
je obvezno spravilo travinja;
5.     
sta v primeru posamičnega pojavljanja invazivnih tujerodnih rastlinskih
vrst obvezni dve košnji – ena do 15. junija tekočega leta in druga po 15.
septembru tekočega leta in na območju Ljubljanskega barja po 1. septembru
tekočega leta;
6.     
na GERK ne sme biti več kot 30 % površine prerasle z invazivnimi
tujerodnimi rastlinskimi vrstami, ki ne smejo cveteti ali semeniti oziroma se
širiti na druge načine.
(4) Za MET_2 poleg zahtev iz prejšnjega odstavka velja:
-       
za GERK, velikosti najmanj 0,3 ha se pusti nepokošen pas, ki mora
predstavljati 5 do 10 % površine GERK in na najožjem delu ne sme biti ožji od 5
m. Nepokošen pas se mora vzpostaviti ob vsaki košnji. Pokosi se ob naslednji
košnji, ko se vzpostavi nov nepokošen pas obvezno na drugem delu travnika. Po
košnji predhodnega nepokošenega pasu, je obvezno tudi spravilo travinja.
Nepokošen pas mora biti vedno na drugem delu travnika;
-       
trava se pospravi kot mrva. Siliranje pokošene trave in povijanje trave
s folijo (baliranje v silažne bale) nista dovoljena;
-       
Izdelati je treba skice travnika z vrisanimi nepokošenimi pasovi.
(5) Za operacijo MET velja, da:
-       
paša, mulčenje in gnojenje ter uporaba FFS niso dovoljeni na celem GERK;
-       
se lahko izvaja na delu površin trajnega travinja, lahko na delu GERK;
-       
se lokacija izvajanja v obdobju trajanja obveznosti iz prvega odstavka
8. člena te uredbe ne sme spreminjati;
-       
se izvaja na območjih traviščnih habitatov metuljev iz evidence
MET_15_6_1_9 in evidence MET_15_6_15_9;
-       
obtežba z živino ni relevantna.
(6) Ne glede na drugo alinejo prejšnjega odstavka se mora
MET_2 izvajati na celem GERK.
(7) Navodila za odstranjevanje invazivnih tujerodnih
rastlinskih vrst so dostopna na spletnih straneh ministrstva in agencije.
(8) Pri MET_1 in MET_2 mora upravičenec na KMG hraniti
deklaracije za gnojila in FFS in račune o nakupu gnojil ter FFS, pri MET_2 pa
tudi skice travnika z vrisanimi nepokošenimi pasovi.
(9) Višina plačila za izvajanje operacije MET znaša za:
-       
MET_1: 394,20 eura na ha letno;
-       
MET_2: 422,06 eura na ha letno.
(10) Plačilo za operacijo MET v kombinaciji z operacijo EK iz
9. točke prvega odstavka in 9. točke drugega odstavka 67. člena te uredbe znaša
za:
-       
MET_1: 197,10 eura na ha letno;
-       
MET_2: 211,03 eura na ha letno.
(11) Plačilo za operacijo MET v kombinaciji z operacijo N2000
iz drugega odstavka 110. člena te uredbe znaša pri MET_1 in MET_2 139,29 eura
ha letno.
(12) Plačilo za operacijo MET v kombinaciji s shemo za
podnebje in okolje INP 8.01 Ekstenzivno travinje iz uredbe, ki ureja neposredna
plačila, znaša za:
-       
MET_1: 357,68 eura na ha letno;
-       
MET_2: 385,54 eura na ha letno.
40. člen
(operacija STE)
(1) Operacija STE se izvaja v dveh stopnjah zahtevnosti:
1.     
stopnja I (v nadaljnjem besedilu: STE_1);
2.     
stopnja II (v nadaljnjem besedilu: STE_2)
(2) Med trajanjem obveznosti iz prvega odstavka 8. člena te
uredbe prehod med stopnjama zahtevnosti operacije STE iz prejšnjega odstavka ni
mogoč.
(3) Za STE_1 in STE_2 iz prvega odstavka tega člena velja,
da:
1.     
se košnja se izvaja mozaično, vsako leto se pokosi del površine travnika
(od 40 do 60 %), pri čemer se travnik za namene mozaične košnje ne sme
razpoloviti na robni in osrednji del (krožna košnja travnika ni dovoljena),
isti del površin pa ne sme biti nepokošen dve leti zaporedoma;
2.     
je košnja dovoljena od 1. avgusta tekočega leta;
3.     
izdelati je treba skice travnika z vrisanimi deli, na katerih se izvaja
košnja;
4.     
paša, mulčenje in gnojenje niso dovoljeni čez vse leto;
5.     
uporaba FFS ni dovoljena čez vse leto;
6.     
je obvezno spravilo travinja;
7.     
nasipavanje travnikov ni dovoljeno;
8.     
zatravljanje oziroma dosejevanje travnikov je dovoljeno s senenim
drobirjem iz istega travnika ali okoliških travnikov, ne pa s komercialnimi
travnimi in drugimi mešanicami;
9.     
je v primeru pojavljanja invazivnih tujerodnih rastlinskih vrst le-te ob
posamičnem pojavljanju treba takoj odstraniti ročno oziroma obvezno izvesti
košnjo za omejevanje njihovega širjenja ob upoštevanju časovne omejitve košnje
v okviru te operacije in v skladu z navodili za odstranjevanje invazivnih
tujerodnih rastlinskih vrst, ki so dostopna na spletnih straneh ministrstva in
agencije;
10.  
na GERK ne sme biti več kot 30 % površine prerasle z invazivnimi
tujerodnimi rastlinskimi vrstami, ki ne smejo cveteti ali semeniti oziroma se
širiti na druge načine.
(4) Za STE_2 poleg zahtev iz prejšnjega odstavka velja, da:
-       
se trava pospravi kot mrva;
-       
siliranje pokošene trave in povijanje trave s folijo (baliranje v
silažne bale) nista dovoljena.
(5) Za operacijo STE velja, da:
-       
paša, mulčenje in gnojenje ter uporaba FFS niso dovoljeni na celem GERK;
-       
se lahko izvaja na delu površin trajnega travinja, lahko na delu GERK,
pri čemer isti del GERK ne sme biti nepokošen dve leti zaporedoma;
-       
se lokacija izvajanja v obdobju trajanja obveznosti iz prvega odstavka
8. člena te uredbe ne sme spreminjati;
-       
se izvaja na območjih steljnikov iz evidence STE;
-       
obtežba z živino ni relevantna.
(6) Ne glede na drugo alinejo prejšnjega odstavka se mora
STE_2 izvajati na celem GERK.
(7) Upravičenec mora na KMG hraniti:
1.     
deklaracije za gnojila in FFS;
2.     
račune o nakupu gnojil in FFS;
3.     
račune, s katerih mora biti razviden nakup semena;
4.     
deklaracije uporabljenega semena iz prejšnje točke;
5.     
deklaracije za nazaj (od prvega nakupa semena), če se uporablja lastno
pridelano seme;
6.     
kopije deklaracij za seme, če se seme pridobi od drugega KMG;
7.     
skice travnika z vrisanimi deli, na katerih se izvaja košnja.
(8) Višina plačila za izvajanje operacije STE znaša za:
-       
STE_1: 476 eurov na ha letno;
-       
STE_2: 526 eurov na ha letno.
(9) Plačilo za operacijo STE v kombinaciji z operacijo EK iz
9. točke prvega odstavka in 9. točke drugega odstavka 67. člena te uredbe znaša
za:
-       
STE_1: 238 eurov na ha letno;
-       
STE_2: 263 eurov na ha letno.
(10) Plačilo za operacijo STE v kombinaciji s shemo za
podnebje in okolje INP 8.01 Ekstenzivno travinje iz uredbe, ki ureja neposredna
plačila, znaša za:
-       
STE_1: 439,48 eura na ha letno;
-       
STE_2: 489,48 eura na ha letno.
41. člen
(operacija HABM)
(1) Operacija HABM se izvaja v dveh stopnjah zahtevnosti:
1.     
stopnja I (v nadaljnjem besedilu: HABM_1);
2.     
stopnja II (v nadaljnjem besedilu: HABM_2).
(2) Med trajanjem obveznosti iz prvega odstavka 8. člena te
uredbe prehod med stopnjama zahtevnosti operacije HABM iz prejšnjega odstavka
ni mogoč.
(3) Za HABM_1 in HABM_2 iz prvega odstavka tega člena velja,
da:
1.     
je košnja dovoljena od 30. junija tekočega leta;
2.     
je obvezno spravilo travinja;
3.     
paša, mulčenje in gnojenje niso dovoljeni čez celo leto;
4.     
uporaba FFS ni dovoljena čez vse leto;
5.     
je v primeru pojavljanja invazivnih tujerodnih rastlinskih vrst le-te ob
posamičnem pojavljanju treba takoj odstraniti ročno oziroma obvezno izvesti
košnjo za omejevanje njihovega širjenja ob upoštevanju časovnih omejitev košnje
v okviru te operacije in v skladu z navodili za odstranjevanje invazivnih
tujerodnih rastlinskih vrst, ki so dostopna na spletnih straneh ministrstva in
agencije;
6.     
na GERK ne sme biti več kot 30 % površine prerasle z invazivnimi
tujerodnimi rastlinskimi vrstami, ki ne smejo cveteti ali semeniti oziroma se
širiti na druge načine.
(4) Za HABM_2 poleg zahtev iz prejšnjega odstavka velja:
-       
za GERK, velikosti najmanj 0,3 ha se pusti nepokošen pas, ki mora
predstavljati 5 do 10 % površine GERK in na najožjem delu ne sme biti ožji od 5
m. Nepokošen pas se mora vzpostaviti ob vsaki košnji. Pokosi se ob naslednji
košnji, ko se vzpostavi nov nepokošen pas obvezno na drugem delu travnika. Po
košnji predhodnega nepokošenega pasu, je obvezno tudi spravilo travinja.
Nepokošen pas mora biti vedno na drugem delu travnika;
-       
 trava se pospravi kot mrva. Siliranje pokošene trave in povijanje trave
s folijo (baliranje v silažne bale) nista dovoljena;
-       
izdelati je treba skice travnika z vrisanimi nepokošenimi pasovi.
(5) Za operacijo HABM velja, da:
-       
paša, mulčenje in gnojenje ter uporaba FFS niso dovoljeni na celem GERK;
-       
se lahko izvaja na delu površin trajnega travinja, lahko na delu GERK;
-       
se lokacija izvajanja v obdobju trajanja obveznosti iz prvega odstavka
8. člena te uredbe ne sme spreminjati;
-       
se izvaja na območjih mokrotnih traviščnih habitatov iz evidence HABM;
-       
obtežba z živino ni relevantna.
(6) Ne glede na drugo alinejo prejšnjega odstavka se mora
HABM_2 izvajati na celem GERK.
(7) Pri HABM_1 in HABM_2 mora upravičenec na KMG hraniti
deklaracije za gnojila in FFS ter račune o nakupu gnojil in FFS. Pri HABM_2 pa
tudi skice travnika z vrisanimi nepokošenimi pasovi.
(8) Višina plačila za izvajanje operacije HABM znaša za:
-       
HABM_1: 320,80 eura na ha letno;
-       
HABM_2: 372 eurov na ha letno.
(9) Plačilo za operacijo HABM v kombinaciji z operacijo EK iz
9. točke prvega odstavka in 9. točke drugega odstavka 67. člena te uredbe znaša
za:
-       
HABM_1: 160,40 eura na ha letno;
-       
HABM_2: 186,00 eura na ha letno.
(10) Plačilo za operacijo HABM v kombinaciji s shemo za
podnebje in okolje INP 8.01 Ekstenzivno travinje iz uredbe, ki ureja neposredna
plačila, znaša za:
-       
HABM_1: 284,28 eura na ha letno;
-       
HABM_2: 335,48 eura na ha letno.
42. člen
(operacija MOKR_BAR)
(1) Zahteve za izvajanje operacije MOKR_BAR so:
1.     
obvezna je dvakratna košnja v času trajanja obveznosti (v petih letih).
Košnji se ne smeta izvajati dve leti zapored;
2.     
obvezno je spravilo travinja;
3.     
paša, gnojenje in uporaba FFS so prepovedani čez celo leto;
4.     
v primeru pojavljanja invazivnih tujerodnih rastlinskih vrst je le-te ob
posamičnem pojavljanju treba takoj odstraniti ročno oziroma obvezno izvesti
košnjo za omejevanje njihovega širjenja v skladu z navodili za odstranjevanje
invazivnih tujerodnih rastlinskih vrst, ki so dostopna na spletnih straneh
ministrstva in agencije;
5.     
na GERK ne sme biti več kot 30 % površine prerasle z invazivnimi
tujerodnimi rastlinskimi vrstami, ki ne smejo cveteti ali semeniti oziroma se
širiti na druge načine;
6.     
preprečevati je treba širjenje zaraščanja s sosednjih površin.
(2) Za operacijo MOKR_BAR velja, da:
-       
paša in gnojenje ter uporaba FFS niso dovoljeni na celem GERK;
-       
se lahko izvaja na delu površin mokrišč in barij, lahko na delu GERK;
-       
se lokacija izvajanja v obdobju trajanja obveznosti iz prvega odstavka
8. člena te uredbe ne sme spreminjati;
-       
se izvaja na območju pojavljanja mokrišč in barij iz evidence MOBA;
-       
obtežba z živino ni relevantna.
(3) Na KMG je treba hraniti deklaracije za gnojila in FFS ter
račune o nakupu gnojil in FFS.
(4) Višina plačila za izvajanje operacije MOKR_BAR znaša
337,60 eura na ha letno.
(5) Plačilo za operacijo MOKR_BAR v kombinaciji s shemo za
podnebje in okolje INP 8.01 Ekstenzivno travinje iz uredbe, ki ureja neposredna
plačila, znaša 301,08 eura na ha letno.
43. člen
(operacija SUHI_KTP)
(1) Pri izvajanju operacije SUHI_KTP mora upravičenec:
-       
imeti ob vstopu v operacijo izdelan načrt košnje oziroma paše, s katerim
ob pomoči kmetijskega svetovalca za travništvo oziroma pašništvo določi
predviden terminski načrt košnje oziroma paše na posameznih čredinkah;
-       
pri pripravi načrta iz prejšnje alineje upoštevati, da se košnja in paša
lahko kombinirata, košnja ali paša pa izvajata enkrat ali dvakrat letno.
(2) Ne glede na prvo alinejo prejšnjega odstavka načrt košnje
oziroma paše za leto 2023 upravičenec lahko izdela sam.
(3) Zahteve za izvajanje operacije SUHI_KTP so:
1.     
košnja in paša nista dovoljeni od 15. novembra tekočega leta do:
- 
20. maja naslednjega leta na območju Slovenska Istra;
- 
30. maja naslednjega leta na območjih Kras in Trnovski gozd – Nanos 2;
- 
10. junija naslednjega leta na območju Notranjski trikotnik 1.
- 
20. junija naslednjega leta na območjih Banjšice – travišča, Kras 2,
Notranjski trikotnik 2, Trnovski gozd – Nanos 3;
2.     
druga košnja ali paša se lahko opravi najmanj pet tednov po zaključku
prve košnje ali paše;
3.     
pri košnji je treba upoštevati, da:
- 
se košnja izvaja od enega roba travnika proti drugemu ali od sredine
travnika proti zunanjemu robu travnika;
- 
se pokošena trava odstrani s travnika in pospravi kot seno – ročno, z
nakladalko ali kot bale suhega sena;
- 
mulčenje kot glavna oblika obdelave, ni dovoljeno;
4.     
pri paši je treba upoštevati, da:
a)   
se mora paša izvajati po čredinkah, pri čemer so živali na posamezni
čredinki v tekočem letu lahko prisotne največ 14 dni ob prvi paši in največ 14
dni ob drugi paši;
b)   
se na travniku se ne smejo pojavljati znaki prepašenosti, kot so gole
zaplate prsti in paša do korenin;
c)   
se po končanem obdobju paše po potrebi opravi čistilna košnja, ki se v
primeru, da se izvede z mulčenjem, lahko opravi po 1. septembru tekočega leta
in najpozneje do 15. novembra tekočega leta;
č)    se
živali na pašniku dodatno ne krmi, razen z mineralno-vitaminskimi dodatki;
d)   
se živali ne smejo nahajati na golih ali blatnih tleh;
e)   
paša gojene divjadi v oborah in domačih prašičev ni dovoljena;
f)    
mora upravičenec ustrezno poskrbeti za varnost svojih živali;
5.     
gnojenje in uporaba FFS nista dovoljena čez vse leto;
6.     
požiganje travnika oziroma pašnika ni dovoljeno;
7.     
travnika oziroma pašnika ni dovoljeno dosejevati z neavtohtonimi oziroma
komercialnimi travnimi mešanicami, lahko pa s senenim drobirjem iz istega
travnika ali okoliških travnikov;
8.     
čiščenje za omejevanje velikosti lesnih struktur se lahko izvaja med 1.
septembrom tekočega leta in 1. marcem naslednjega leta, pri čemer se prednostno
ohranjajo grmovne vrste s plodovi v obliki jagod, kot sta glog (Crataegus
sp.) in črni trn (Prunus spinosa), ki se redno redčijo na dve do tri
leta, posekana lesna biomasa pa se odstrani s površine;
9.     
v primeru pojavljanja invazivnih tujerodnih rastlinskih vrst je le-te ob
posamičnem pojavljanju treba takoj odstraniti ročno oziroma obvezno izvesti
košnjo za omejevanje njihovega širjenja ob upoštevanju časovnih omejitev košnje
in paše v okviru te operacije in v skladu z navodili za odstranjevanje invazivnih
tujerodnih rastlinskih vrst, ki so dostopna na spletnih straneh ministrstva in
agencije;
10.  
prednostno se odstranjujeta invazivni tujerodni vrsti veliki pajesen (Ailanthus
altissima) in raznozobi grint (Senecio inaequidens);
11.  
na GERK ne sme biti več kot 30 % površine prerasle z invazivnimi
tujerodnimi rastlinskimi vrstami, ki ne smejo cveteti ali semeniti oziroma se
širiti na druge načine.
(4) Za operacijo SUHI_KTP velja, da:
1.     
mulčenje in gnojenje ter uporaba FFS niso dovoljeni na celem GERK;
2.     
požiganje travnika oziroma pašnika ni dovoljeno na celem GERK;
3.     
se lahko izvaja na delu površin trajnega travinja, lahko na delu GERK;
4.     
se lokacija izvajanja v obdobju trajanja obveznosti iz prvega odstavka
8. člena te uredbe ne sme spreminjati;
5.     
se izvaja na območjih kraških travnikov in pašnikov iz evidence KRAS;
6.     
obtežba z živino ni relevantna.
(5) Upravičenec mora na KMG hraniti:
1.     
načrt košnje oziroma paše iz prvega odstavka tega člena;
2.     
deklaracije za gnojila in FFS;
3.     
račune o nakupu FFS in gnojil;
4.     
račune, s katerih mora biti razviden nakup semena;
5.     
deklaracije uporabljenega semena iz prejšnje točke;
6.     
deklaracije za nazaj (od prvega nakupa semena), če se uporablja lastno
pridelano seme;
7.     
kopije deklaracij za seme, če se seme pridobi od drugega KMG.
(6) Višina plačila za izvajanje operacije SUHI_KTP znaša 249
eurov na ha.
(7) Plačilo za operacijo SUHI_KTP v kombinaciji s shemo za
podnebje in okolje INP 8.01 Ekstenzivno travinje iz uredbe, ki ureja neposredna
plačila, znaša 212,48 eura na ha letno.
(8) Plačilo za operacijo SUHI_KTP v kombinaciji s shemo za
podnebje in okolje INP 8.02 Tradicionalna raba travinja iz uredbe, ki ureja
neposredna plačila, znaša 128,66 eura na ha letno.
44. člen
(operacija VTSA)
(1) Zahteve za izvajanje operacije VTSA so:
1.     
zatravljenost sadovnjakov z negovano ledino;
2.     
kosna ali pašna raba zatravljenih površin (tudi pod krošnjami dreves);
3.     
nega dreves in obnova nasadov;
4.     
če se drevo posuši ali odmre, pri dopolnjevanju praznih mest ni
dovoljeno uporabljati šibko rastočih podlag;
5.     
pri dopolnjevanju praznih mest se sadijo vsaj tri leta stara sadna
drevesa, ki že imajo izoblikovano krošnjo, pri čemer se lahko uporabijo lastno
pridelane sadike sadnih dreves;
6.     
oživitvena rez mora biti opravljena v prvem ali drugem letu trajanja
obveznosti;
7.     
odstranjevanje bele omele, bršljana in drugih ovijalk;
8.     
zapiranje dupel na sadnem drevju ni dovoljeno;
9.     
uporabljajo se lahko samo FFS in drugi pripravki za varstvo rastlin, ki
so dovoljeni v ekološki pridelavi, v skladu z Izvedbeno uredbo 2021/1165/EU;
10.  
uporaba insekticidov je dovoljena največ dvakrat letno;
11.  
gostota dreves je od najmanj 50 do največ 200 dreves na ha.
(2) Ne glede na določbo 6. točke prejšnjega odstavka
oživitvena rez ni potrebna, če so drevesa redno vzdrževana in negovana.
(3) Kot izpolnjevanje zahtev iz 9. in 10. točke prvega
odstavka se šteje tudi, če se na GERK FFS in insekticidi ne uporabljajo.
(4) V skladu s pravilnikom RKG se ekstenzivni sadovnjak šteje
za visokodebelnega, kadar je 25 ali več sadnih dreves na ha posajenih na
srednjih in bujnih podlagah.
(5) Seznam podlag, primernih za visokodebelne travniške
sadovnjake, je dostopen na spletnih straneh ministrstva in agencije.
(6) Za operacijo VTSA velja, da:
-       
se mora vsako leto izvajati na delu površin visokodebelnih travniških
sadovnjakov, vendar na celem GERK;
-       
se lokacija izvajanja zahteve v obdobju trajanja obveznosti iz prvega
odstavka 8. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(7) Upravičenec mora na KMG hraniti:
-       
deklaracije nabavljenih FFS in gnojil ter račune, s katerih je razviden
nakup vrste FFS in gnojil;
-       
v primeru dopolnjevanja praznih mest v visokodebelnih travniških
sadovnjakih deklaracije podlag iz petega odstavka tega člena in deklaracije
sadik sadnih dreves.
(8) Višina plačila za izvajanje operacije VTSA znaša 192
eurov na ha letno.
(9) Plačilo za operacijo VTSA v kombinaciji z operacijo EK iz
5. točke prvega odstavka in 5. točke drugega odstavka 67. člena te uredbe znaša
151 eurov na ha letno.
45. člen
(operacija S50)
(1) Operacija S50 se izvaja na površinah travnikov z nagibom
50 % ali več.
(2) Zahteve za operacije S50 so:
-       
obvezna sta najmanj enkratna košnja (ročna ali s specialno mehanizacijo)
in spravilo (ročno ali s specialno mehanizacijo) letno;
-       
paša ni dovoljena čez vse leto;
-       
letni vnos dušika iz organskih gnojil ne sme preseči 40 kg na ha;
-       
uporaba mineralnih gnojil in FFS ni dovoljena čez vse leto.
(3) Za operacijo S50 velja, da:
1.     
uporaba mineralnih gnojil in FFS ni dovoljena na celem GERK;
2.     
je do plačila upravičena površina v obsegu najmanj 0,1 ha površine GERK;
3.     
se mora vsako leto izvajati na delu površin trajnega travinja, lahko na
delu GERK;
4.     
se lokacija izvajanja zahteve v obdobju trajanja obveznosti iz prvega
odstavka 8. člena te uredbe lahko spreminja;
5.     
se izvaja na območju celotne Republike Slovenije;
6.     
obtežba z živino ni relevantna.
(4) Upravičenec mora na KMG hraniti:
-       
deklaracije nabavljenih gnojil in račune, s katerih je razviden nakup
vrste gnojil;
-       
deklaracije za FSS in račune o nakupu FFS.
(5) Višina plačila za izvajanje operacije S50 znaša 245,46
eura na ha.
(6) Plačilo za operacijo S50 pri kombinaciji z operacijo HAB
znaša pri HAB_1 in HAB_2 130 eurov na ha letno.
(7) Plačilo za operacijo S50 pri kombinaciji z operacijo MET
znaša pri:
-       
MET_1: 120 eurov na ha letno;
-       
MET_2: 120 eurov na ha letno.
(8) Plačilo za operacijo S50 pri kombinaciji z operacijo STE
znaša pri:
-       
STE_1: 130 eurov na ha letno;
-       
STE_2: 130 eurov na ha letno.
(9) Plačilo za operacijo S50 pri kombinaciji z operacijo VTSA
znaša 140 eurov na ha letno.
(10) Plačilo za operacijo S50 v kombinaciji s shemo za
podnebje in okolje INP 8.01 Ekstenzivno travinje iz uredbe, ki ureja neposredna
plačila, znaša 208,94 eura na ha letno.
(11) Plačilo za operacijo S50 v kombinaciji s shemo za
podnebje in okolje INP 8.02 Tradicionalna raba travinja iz uredbe, ki ureja
neposredna plačila, znaša 125,12 eura na ha letno.
46. člen
(operacija GRB)
(1) Zahteve za izvajanje operacije GRB so:
-       
obvezna sta najmanj enkratna raba letno in spravilo v primeru košnje;
-       
dovoljena je paša, pri čemer na površini, na kateri se pasejo živali, ne
smejo biti vidni znaki prepašenosti oziroma pregaženosti;
-       
pašne ostanke je treba odstraniti najpozneje do 15. novembra tekočega
leta;
-       
letni vnos dušika iz organskih gnojil ne sme preseči 40 kg na ha;
-       
uporaba mineralnih gnojil in FFS ni dovoljena čez vse leto.
(2) Za operacijo GRB velja, da:
-       
se mora vsako leto izvajati na delu površin trajnega travinja, vendar na
celem GERK;
-       
se lokacija izvajanja zahteve v obdobju trajanja obveznosti iz prvega
odstavka 8. člena te uredbe lahko spreminja;
-       
se izvaja na območjih grbinastih travnikov iz evidence GRB;
-       
obtežba z živino ni relevantna.
(3) Upravičenec mora na KMG hraniti:
-       
deklaracije nabavljenih gnojil in račune, s katerih je razviden nakup
vrste gnojil;
-       
deklaracije za FFS in račune o nakupu FFS.
(4) Višina plačila za izvajanje operacije GRB znaša 276,02
eura na ha.
(5) Plačilo za operacijo GRB pri kombinaciji z operacijo HAB
znaša pri HAB_1 in HAB_2 53 eurov na ha letno.
(6) Plačilo za operacijo GRB v kombinaciji s shemo za
podnebje in okolje INP 8.02 Tradicionalna raba travinja iz uredbe, ki ureja
neposredna plačila, znaša 155,68 eura na ha letno.
47. člen
(operacija MEJ)
(1) Operacija MEJ se izvaja na grafičnih enotah krajinskih
značilnosti (v nadaljnjem besedilu: KRZ) z vrsto rabe »1520 – mejica«, ki so
pripisane k posameznemu GERK v RKG in so pomembne za ohranjanje biotske
raznovrstnosti in krajinske pestrosti. V evidenci krajinske značilnosti za
pogojenost in ukrepe kmetijske politike mora biti mejica opredeljena za
izvajanje intervencije KOPOP_BK.
(2) Pri izvajanju operacije MEJ je treba upoštevati, da:
-       
se plačilo lahko uveljavlja za površino mejice, katere velikost je večja
ali enaka 25 m2;
-       
je mejico treba obrezovati in redčiti vsako drugo leto oziroma manj pogosto,
če ni potrebe;
-       
se mejica lahko vzdržuje vsako leto, če je to potrebno;
-       
je obrezovanje mejice treba izvesti tako, da se mejica ne poškoduje in
se ne prekine njena zveznost.
(3) Za operacijo MEJ velja, da:
-       
se mora vsako leto izvajati na celem GERK;
-       
se lokacija izvajanja operacije v obdobju trajanja obveznosti iz prvega
odstavka 8. člena te uredbe ne sme spreminjati;
-       
se izvaja na območjih iz evidence EKRZ;
-       
obtežba z živino ni relevantna.
(4) Višina plačila za izvajanje operacije MEJ znaša 450 eurov
na ha letno.
(5) Plačilo iz prejšnjega odstavka upravičenec lahko
uveljavlja za mejico, ki je pripisana posameznemu GERK, in leži na zemljišču,
za katero ima upravičenec pravico uporabe in to mejico vzdržuje v skladu s
tretjim odstavkom tega člena.
48. člen
(operacija ITRV)
(1) Zahteve za izvajanje operacije ITVR so:
1.     
v operacijo se lahko vključi GERK, na katerem je ob vstopu več kot 30 %
površine prerasle z invazivnimi tujerodnimi rastlinskimi vrstami, kot so
predvsem:
a)   
ambrozija/pelinolistna žvrklja (Ambrosia artemisifolia);
b)   
enoletna suholetnica (Erigeron annuus);
c)   
češki dresnik (Fallopia bohemica);
č)    japonski
dresnik (Fallopia japonica);
d)   
kanadska zlata rozga (Solidago canadensis);
e)   
navadna barvilnica (Phytolacca americana);
f)    
orjaška zlata rozga (Solidago gigantea);
g)   
rudbekija/deljenolistna rudbekija (Rudbeckia laciniata);
h)   
sahalinski dresnik (Fallopia sachalinensis);
i)     
sirska svilnica (Asclepias syriaca);
j)     
veliki pajesen (Ailanthus altissima);
k)   
žlezava nedotika (Impatiens glandulifera);
2.     
košnjo je treba izvajati najmanj štirikrat letno, obvezno pred cvetenjem
invazivnih tujerodnih rastlinskih vrst;
3.     
paša in mulčenje nista dovoljena čez vse leto;
4.     
površin z invazivnimi tujerodnimi rastlinskimi vrstami ni dovoljeno
gnojiti z organskimi in mineralnimi gnojili čez vse leto;
5.     
invazivne tujerodne rastlinske vrste se po košnji odstranijo s travnika
v skladu z navodili za ravnanje z ostanki invazivnih tujerodnih rastlin;
6.     
v četrtem in petem letu trajanja obveznosti iz prvega odstavka 8. člena
te uredbe je treba površino zatraviti s senenim drobirjem z dela istega
travnika ali okoliških travnikov, ki ne vključuje invazivnih tujerodnih
rastlinskih vrst.
(2) Ne glede na 1. točko pod a) prejšnjega odstavka se pri
ravnanju z ambrozijo/pelinolistno žvrkljo (Ambrosia artemisifolia)
uporablja odredba, ki ureja ukrepe za zatiranje škodljivih rastlin iz rodu
Ambrosia.
(3) Navodila iz 5. točke prvega odstavka tega člena so
dostopna na spletnih straneh ministrstva in agencije.
(4) Za operacijo ITVR velja, da:
-       
se mora vsako leto izvajati na celem GERK, na katerem je več kot 30 %
površine prerasle z invazivnimi tujerodnimi rastlinskimi vrstami iz 1. točke
prvega odstavka tega člena;
-       
se lokacija izvajanja zahteve v obdobju trajanja obveznosti iz prvega
odstavka 8. člena te uredbe ne sme spreminjati;
-       
se izvaja na območjih iz evidenc HAB_20_5, HAB_30_5, HAB_10_6, HAB_20_6,
HAB_30_6, MET_15_6_1_9, MET_15_6_15_9, STE, HABM, VTR in SUHT;
-       
obtežba z živino ni relevantna.
(5) Upravičenec mora na KMG hraniti deklaracije za gnojila in
FFS ter račune o nakupu gnojil in FFS.
(6) Višina plačila za izvajanje operacije ITRV znaša 220
eurov na ha letno.
(7) Plačilo za operacijo ITRV v kombinaciji z intervencijo
N2000 iz prvega odstavka 110. člena in 132. člena te uredbe znaša 110 eurov na
ha letno.
49. člen
(operacija ZVE)
(1) Operacija ZVE podpira tri načine varovanja črede pred
napadi velikih zveri, in sicer varovanje:
1.     
z elektroograjami in elektromrežami (v nadaljnjem besedilu: ZVE_OGRM);
2.     
s pastirjem (v nadaljnjem besedilu: ZVE_PAST);
3.     
s pastirskimi psi (v nadaljnjem besedilu: ZVE_PSI).
(2) Živali morajo biti na izbran način varovane ves čas
prisotnosti na površini z zahtevkom iz 123. člena te uredbe.
(3) ZVE_OGRM se izključuje z ZVE_PAST in ZVE_PSI, ZVE_PAST in
ZVE_PSI pa se lahko dopolnjujeta.
(4) Pri izvajanju ZVE_OGRM je treba upoštevati, da:
1.     
mora biti ograja zgrajena iz visokih elektromrež višine vsaj 160 cm in
pod električno napetostjo najmanj 5 kV ves dan, podnevi in ponoči, tudi ko
živali niso v ograji (v nadaljnjem besedilu: ograja iz varovalnih elektromrež);
2.     
se lahko uporabljajo staje oziroma stalne ograde iz betonskega železa
višine vsaj 160 cm, ki onemogočajo fizični dostop velikih zveri do živali;
3.     
je treba živali zjutraj spustiti iz nočne ograje, zvečer pa jih ponovno
zbrati na pašniku in zapreti v ogrado, razen če se ograja iz varovalnih
elektromrež uporablja tudi kot dnevna ograja;
4.     
morajo biti površine pasene;
5.     
se ograja iz varovalnih elektromrež lahko uporablja tudi kot dnevna
ograja;
6.     
je treba ograjo iz varovalnih elektromrež premestiti vsakokrat, ko sta
travna ruša in zemljišče pogažena.
(5) Pri izvajanju ZVE_PAST je treba upoštevati, da:
-       
se varovanje črede pred napadi velikih zveri izvaja ob prisotnosti
pastirja;
-       
morajo biti površine pasene;
-       
se živali čez noč ali ob odsotnosti pastirja zapre na varno v hlev, ki
preprečuje dostop zverem, ogrado iz varovalne elektromreže ali stalno ogrado iz
betonskega železa.
(6) Pri ZVE_PAST, za katerega je bil vložen zahtevek iz 123.
člena te uredbe, upravičenec poda izjavo o prisotnosti pastirjev. Ta izjava se
pripravi na obrazcu izjave o prisotnosti pastirjev za potrebe izvajanja
operacij – sobivanje z velikim zvermi in planinska paša, ki je dostopen na
spletnih straneh ministrstva, agencije in kmetijske svetovalne službe.
(7) Izjava iz prejšnjega odstavka vsebuje zlasti podatke o:
-       
zagotovitvi prisotnosti pastirja oziroma pastirjev ob čredi;
-       
obdobju prisotnosti pastirja oziroma pastirjev ob čredi.
(8) Pri izvajanju ZVE_PSI je treba upoštevati, da:
-       
se varovanje črede pred napadi velikih zveri izvaja z najmanj tremi
pastirskimi psi;
-       
ko pastir ni prisoten ob čredi, ki jo varujejo pastirski psi, mora biti
čreda s pastirskimi psi zavarovana z ogrado, ki onemogoča pobeg črede in psov s
pašnika;
-       
mora ob ogradi, v kateri so pastirski psi, na vhodu in na predelih, kjer
bi lahko mimoidoči prišli v neposredno bližino pašnika, stati opozorilna tabla,
ki mimoidoče opozarja na prisotnost pastirskih psov;
-       
pastirski psi ne potrebujejo prisotnosti pastirja, omogočeno pa jim mora
biti prosto gibanje brez priveza.
(9) Za vse tri načine varovanja črede iz prvega odstavka tega
člena velja, da:
-       
je treba izdelati načrt ureditve pašnika in paše;
-       
se morajo vsako leto izvajati na delu površin trajnega travinja, lahko
na delu GERK;
-       
se lokacija izvajanja v obdobju trajanja obveznosti iz prvega odstavka
8. člena te uredbe lahko spreminja;
-       
se izvajajo na območju pojavljanja medveda, volka in risa iz evidenc
MEDO, VOLK in RIS;
-       
mora biti povprečna letna obtežba z živino od 0,2 do 1,8 GVŽ travojedih
živali na ha kmetijskih površin.
(10) Obrazec načrta ureditve pašnika in paše iz prve alineje
prejšnjega odstavka je dostopen na spletnih straneh ministrstva in agencije,
vsebuje pa najmanj podatke o:
1.     
pašniku;
2.     
površinah v uporabi;
3.     
številu čredink;
4.     
številu živali na paši;
5.     
številu pastirjev;
6.     
obdobju paše;
7.     
povprečni obtežbi z GVŽ.
(11) Na KMG je treba hraniti načrt ureditve pašnika in paše
iz prejšnjega odstavka in pri ZVE_PAST tudi izjavo iz šestega odstavka tega
člena.
(12) Višina plačila za izvajanje operacije ZVE znaša za:
-       
ZVE_OGRM: 118,64 eura na ha letno;
-       
ZVE_PAST: 269,20 eura na ha letno;
-       
ZVE_PSI: 85,60 eura na ha letno.
50. člen
(operacija PP)
(1) Operacija PP vključuje planinsko pašo:
-       
po čredinkah (v nadaljnjem besedili: PP_CRED);
-       
s pastirjem (v nadaljnjem besedilu: PP_PAST).
(2) Zahteve za izvajanje operacije PP so:
1.     
paša na planinah se izvaja po čredinkah, ki so lahko ograjene, ali pa se
za te namene uporabijo naravne omejitve na planini. Minimalno število čredink
je dve čredinki;
2.     
živali se morajo na planini pasti najmanj 80 dni letno na minimalno 5 ha
površin;
3.     
izdelati je treba načrt ureditve pašnika in paše ter skice čredink;
4.     
voditi je treba dnevnik paše;
5.     
ob pojavu razraščanja alpske kislice je treba izvajati ukrepe za njeno
omejevanje;
6.     
v primeru planinske paše s pastirjem je prisotnost pastirja na planini
obvezna, s pastirjem pa mora biti sklenjena pogodba, pri čemer en pastir skrbi
za največ 50 GVŽ.
(3) Za operacijo PP velja, da:
-       
se mora vsako leto izvajati na vseh površinah trajnega travinja na
planini;
-       
se lokacija izvajanja v obdobju trajanja obveznosti iz prvega odstavka
8. člena te uredbe ne sme spreminjati;
-       
se izvaja na območjih planinskih pašnikov;
-       
mora biti v obdobju paše na planini obtežba z živino od 0,5 do 1,8 GVŽ
travojedih živali na ha površin trajnega travinja na planini.
(4) Obrazec načrta ureditve pašnika in paše iz 3. točke
drugega odstavka tega člena je dostopen na spletnih straneh ministrstva in
agencije, vsebuje pa najmanj podatke o:
1.     
pašniku;
2.     
površinah v uporabi;
3.     
številu čredink;
4.     
številu živali na paši;
5.     
številu pastirjev;
6.     
obdobju paše;
7.     
povprečni obtežbi z GVŽ.
(5) Obrazec dnevnika paše iz 4. točke drugega odstavka tega
člena je dostopen na spletnih straneh ministrstva in agencije.
(6) Pri PP_PAST upravičenec poda izjavo o številu prisotnih
pastirjev na planini, za katero je bil vložen zahtevek iz 123. člena te uredbe.
Ta izjava se pripravi na obrazcu izjave o prisotnosti pastirjev za potrebe
izvajanja operacij – sobivanje z velikim zvermi in planinska paša, ki je
dostopen na spletnih straneh ministrstva, agencije in kmetijske svetovalne
službe.
(7) Izjava iz prejšnjega odstavka vsebuje zlasti podatke o:
-       
številu prisotnih pastirjev na planini;
-       
obdobju prisotnosti pastirja ali pastirjev na planini.
(8) Če znaša število GVŽ na planini več kot 50 GVŽ, se za vse
nadaljnje GVŽ zagotovi prisotnost dodatnega pastirja.
(9) Če na planini ni zagotovljen pastir za vsakih 50 GVŽ, se
plačilo za pastirja določi le za sorazmerno površino planine po naslednji
formuli:
(n)GVŽ x skupna površina planine / skupno število GVŽ, 
kjer (n)GVŽ pomeni število GVŽ, za katero je zagotovljen
pastir.
(10) Premik živali na sejem ali razstavo v obdobju obvezne
paše se šteje kot del obdobja obvezne paše, če je sporočen v skladu s
pravilniki, ki urejajo identifikacijo in registracijo govedi, drobnice in
kopitarjev.
(11) Na KMG je treba hraniti dnevnik paše in skice čredink,
načrt ureditve pašnika in paše iz 3. točke drugega odstavka tega člena ter pri
PP_PAST tudi pogodbo iz 6. točke drugega odstavka tega člena in izjavo iz
petega odstavka tega člena.
(12) Višina plačila za izvajanje operacije PP znaša za:
-       
PP_CRED: 113,40 eura na ha letno;
-       
PP_PAST: 270 eurov na ha letno.
51. člen
(operacija VTR)
(1) Operacija VTR vključuje upravljavski in rezultatski del.
(2) V okviru rezultatskega dela operacije VTR se za doseganje
rezultata uspešnosti upravljanja travnikov šteje prisotnost kosca.
(3) Upravljavski del operacije VTR se izvaja v dveh stopnjah
zahtevnosti:
1.     
stopnja I (v nadaljnjem besedilu: upravljavski VTR_1);
2.     
stopnja II (v nadaljnjem besedilu: upravljavski VTR_2).
(4) Zahteve za izvajanje upravljavskega VTR_1 in
upravljavskega VTR_2 iz prejšnjega odstavka so:
1.     
košnja je dovoljena od 10. julija tekočega leta za travnike, na katerih
kosec v tekočem letu ne bo prisoten, ali od 1. avgusta tekočega leta za
travnike, na katerih se bo prisotnost kosca v tekočem letu potrdila z
vsakoletnim monitoringom ptic;
2.     
obvezno je spravilo travinja;
3.     
košnjo je treba izvajati od:
- 
sredine travnika navzven;
- 
od enega roba travnika proti drugemu ali
- 
od zunanje strani travnika navznoter s puščanjem nepokošenega rešilnega
otoka, ki na najožjem delu meri najmanj 10 m, na najširšem pa do največ 20 m,
in se mora pokositi najpozneje do 15. oktobra tekočega leta, vendar ne prej kot
tri dni po košnji glavnine travnika;
4.     
pri košnji od zunanje strani travnika navznoter se nepokošen rešilni
otok pusti samo ob prvi košnji v tekočem letu;
5.     
gnojenje, paša in mulčenje niso dovoljeni čez vse leto;
6.     
uporaba FFS ni dovoljena čez vse leto;
7.     
v primeru pojavljanja invazivnih tujerodnih rastlinskih vrst je le-te ob
posamičnem pojavljanju treba takoj odstraniti ročno oziroma obvezno izvesti
interventno košnjo za omejevanje njihovega širjenja ob upoštevanju časovnih
omejitev košnje v okviru te operacije in v skladu z navodili za odstranjevanje
invazivnih tujerodnih rastlinskih vrst, ki so dostopa na spletni straneh
ministrstva in agencije;
8.     
na GERK ne sme biti več kot 30 % površine prerasle z invazivnimi
tujerodnimi rastlinskimi vrstami, ki ne smejo cveteti ali semeniti oziroma se
širiti na druge načine.
(5) Za upravljavski VTR_1 in upravljavski VTR_2 mora
upravičenec na KMG hraniti deklaracije za gnojila in FFS, račune o nakupu
gnojil in FFS ter skice travnika z vrisanim:
-       
načinom (smerjo) košnje, če se košnja izvaja od sredine travnika navzven
ali od enega roba travnika proti drugemu;
-       
načinom (smerjo) košnje in nepokošenim rešilnim otokom, če se košnja
izvaja od zunanje strani travnika navznoter s puščanjem nepokošenega rešilnega
otoka.
(6) Za upravljavski VTR_2 poleg zahtev iz četrtega in petega
odstavka tega člena velja:
-       
V tekočem letu se na GERK, katerega površina je večja ali enaka 0,3 ha,
pusti nepokošen pas travnika v obsegu od 5 do 10 % površine, vključene v
zahtevek iz 123. člena te uredbe.
-       
Nepokošeni pas se mora v naslednjem letu pokositi od 10. julija oziroma
od 1. avgusta, pri čemer je obvezno spravilo travinja s površine tega pasu.
-       
Če je površina, vključena v zahtevek iz 123. člena te uredbe 10 ha ali
več, je strnjen nepokošeni pas lahko v dveh ali več delih, pri čemer ta
nepokošeni pas ne sme biti manjši od 0,05 ha in ne večji od 1 ha.
-       
Na KMG je treba hraniti skice travnika z vrisanimi nepokošenimi pasovi.
(7) Če se nepokošen pas iz prejšnjega odstavka stika z
rešilnim otokom iz tretje alineje 3. točke četrtega odstavka tega člena, mora
biti nepokošena površina dovolj velika, da po košnji rešilnega otoka, ki se
izvede najpozneje do 15. oktobra tekočega leta, ostane nepokošen pas v obsegu
od 5 do 10 % površine travnika.
(8) Za prisotnost kosca na delu GERK ali GERK se šteje, če
del GERK ali GERK sega v poligon 150-metrskega radija od točke odkritega kosca
s površino:
-       
enako ali večjo od 2.500 m²;
-       
manjšo od 2.500 m² in hkrati seže več kot 50 m v notranjost
150-metrskega poligona.
(9) Za upravljavski del operacije VTR velja, da:
-       
se mora vsako leto izvajati na delu površin trajnega travinja, lahko na
delu GERK;
-       
se lokacija izvajanja operacije v obdobju trajanja obveznosti iz prvega
odstavka 8. člena te uredbe ne sme spreminjati, pri čemer nepokošeni pas pri
upravljavskem VTR_2 ne sme biti na istem delu GERK dve leti zaporedoma;
-       
se izvaja na območjih pojavljanja ptic vlažnih ekstenzivnih travnikov iz
evidence VTR;
-       
obtežba z živino ni relevantna.
(10) Za rezultatski del operacije VTR velja:
1.     
določanje površin za dodelitev plačila za rezultatski del operacije VTR
se izvede na podlagi vsakoletnega monitoringa ptic. Izvajalec monitoringa ptic
pošlje podatke o lokacijah kosca na agencijo, ki izvede izračune za rezultatski
del operacije VTR;
2.     
agencija na podlagi podatkov o lokacijah kosca iz prejšnjega odstavka
vsako leto določi GERK ali del GERK, kjer je košnja dovoljena od 10. julija
oziroma 1. avgusta tekočega leta, in upravičence o datumih košnje obvesti z
dopisom na njihov elektronski naslov, če ga navedejo na zbirni vlogi iz uredbe
za izvajanje intervencij za tekoče leto, sicer pa po običajni pošti;
3.     
za doseganje rezultata uspešnosti upravljanja travnikov šteje prisotnost
kosca, ki predstavlja prisotnost prehranjevalnega in gnezdilnega habitata
kosca, ki se ju določi na podlagi lokacije pojočih samcev. Za doseganje
rezultata, to je prehranjevalnega oziroma gnezdilnega habitata kosca,
upravičenec prejme plačilo, ki se dodeli v treh stopnjah:
a)   
1. stopnja – prehranjevalni habitat: plačilo se dodeli za prisotnost
prehranjevalnega habitata kosca, to je območje v radiju 150 m okoli pojočega
samca;
b)   
2. stopnja – gnezdilni habitat: plačilo se dodeli za prisotnost
gnezdilnega habitata kosca, to je območje v radiju 50 m okoli pojočega samca;
c)   
3. stopnja – zgostitev populacije: plačilo se dodeli za prisotnost
prehranjevalnih in gnezdilnih habitatov več osebkov kosca na isti površini.
(11) Višina plačila za izvajanje upravljavskega dela
operacije VTR znaša za upravljavski:
1.     
VTR_1 za košnjo od:
a)   
sredine travnika navzven ali od enega roba travnika proti drugemu:
349,99 eura na ha letno,
b)   
zunanje strani travnika navznoter s puščanjem nepokošenega rešilnega
otoka: 386,59 eura na ha letno;
2.     
VTR_2 za košnjo od:
a)   
sredine travnika navzven ali od enega roba travnika proti drugemu in
puščanje nepokošenega pasu: 395,49 eura na ha letno,
b)   
zunanje strani travnika navznoter s puščanjem nepokošenega rešilnega
otoka in nepokošenega pasu: 432,09 eura na ha letno.
(12) Plačilo iz prejšnjega odstavka se dodeli tudi v
primerih, ko upravičenec zaradi izdatne namočenosti tal ne izvede košnje v
skladu s 3. točko četrtega odstavka tega člena, če travnike v tekočem letu
vzdržuje in ročno odstrani mlade poganjke lesnih vrst.
(13) Neizvedbo košnje iz prejšnjega odstavka upravičenec
sporoči agenciji v skladu z drugim odstavkom 124. člena te uredbe.
(14) Plačilo za operacijo VTR v kombinaciji z intervencijo
N2000 iz prvega odstavka 110. člena in prvega odstavka 132. člena te uredbe
znaša pri VTR_1 in VTR_2 45,50 eura na ha letno.
(15) Plačilo za operacijo VTR v kombinaciji s shemo za
podnebje in okolje INP 8.01 Ekstenzivno travinje iz uredbe, ki ureja neposredna
plačila, znaša pri:
1.     
VTR_1 za košnjo od:
a)   
sredine travnika navzven ali od enega roba travnika proti drugemu:
313,47 eura na ha letno,
b)   
zunanje strani travnika navznoter s puščanjem nepokošenega rešilnega
otoka: 350,07 eura na ha letno;
2.     
VTR_2 za košnjo od:
a)   
sredine travnika navzven ali od enega roba travnika proti drugemu in
puščanje nepokošenega pasu: 358,97 eura na ha letno,
b)   
zunanje strani travnika navznoter s puščanjem nepokošenega rešilnega
otoka in nepokošenega pasu: 395,57 eura na ha letno.
(16) Plačilo za rezultatski del operacije se dodeli le za
dosežen rezultat iz drugega odstavka tega člena in znaša:
1.     
1. stopnja – prehranjevalni habitat: 151,20 eura na ha letno;
2.     
2. stopnja – gnezdilni habitat: 359,10 eura na ha letno;
3.     
3. stopnja – zgostitve populacij:
a)   
dva prehranjevalna habitata: 302,40 eura na ha letno,
b)   
trije ali več prehranjevalnih habitatov: 456,60 eura na ha letno,
c)   
prehranjevalni habitat in gnezdilni habitat: 510,30 eura na ha letno,
č)    trije
ali več prehranjevalnih in gnezdilnih habitatov: 661,50 eura na ha letno.
52. člen
(operacija SUHA_TRAV)
(1) Zahteve za izvajanje operacije SUHA_TRAV so:
1.     
upravičenec mora v prvem letu trajanja obveznosti iz prvega odstavka 8.
člena te uredbe opraviti program usposabljanja v obsegu najmanj štirih ur;
2.     
upravičenec na območni Kmetijsko gozdarski zavod poda predlog GERK, na
katerih bi izvajal operacijo;
3.     
strokovnjak ZRSVN na podlagi podatkov iz popisa in opredelitve stanja
habitatnih tipov, ki jih predhodno izvede strokovnjak s področja botanike in
fitocenologije, skupaj z upravičencem določi površine, na katerih se bo
operacija izvajala;
4.     
upravičenec ob začetku izvajanja operacije prejme personaliziran
priročnik s prikazom vseh vključenih površin, izhodiščnim stanjem in
priporočili za upravljanje;
5.     
upravičenec mora vsako leto spremljati ohranjenost travišč z
izpolnjevanjem enotnega popisnega obrazca, ki je dostopen na spletnih straneh
agencije, ministrstva in kmetijske svetovalne službe;
6.     
v predzadnjem letu izvajanja operacije strokovnjak s področja botanike
in fitocenologije ponovno popiše habitatne tipe in oceni stanje njihove
ohranjenosti.
(2) Za operacijo SUHA_TRAV velja, da:
-       
se mora vsako leto izvajati na delu površin trajnega travinja, lahko na
delu GERK, pri čemer je najmanjša velikost strnjene površine 0,05 ha;
-       
se lokacija izvajanja v obdobju trajanja obveznosti iz prvega odstavka
8. člena te uredbe ne sme spreminjati;
-       
se izvaja na površinah s kvalifikacijskim habitatnim tipom EU_6210(*)
Polnaravna suha travišča in grmiščne faze na karbonatnih tleh (Festuco
Brometalia) (* pomembna rastišča kukavičevk) na območjih Boč – Haloze – Donačka
gora, Haloze – vinorodne, Kum in Gorjanci – Radoha.
-       
obtežba z živino ni relevantna.
(3) Kot izpolnjevanje zahteve iz prve točke prvega odstavka
tega člena se šteje, če je za KMG do 10. junija tekočega leta usposabljanje
opravljeno v skladu z uredbo, ki ureja intervencije izmenjave znanj in prenosa
informacij iz SN 2023–2027.
(4) Ne glede na prejšnji odstavek se za leto 2024 šteje, da
je zahteva iz 1. točke prvega odstavka tega člena izpolnjena tudi, če je
upravičenec program usposabljanja v obsegu najmanj dveh ur opravil do 20.
decembra 2023 v okviru EIP projekta Kmetovanje za ohranjanje vrstno pestrih
travišč s prenosom znanja na kmeta iz 5. javnega razpisa za podukrep 16.5
Podpora za skupno ukrepanje za blažitev podnebnih sprememb ali prilagajanje
nanje ter za skupne pristope k okoljskim projektom in stalnim okoljskim praksam
za projekte EIP (Uradni list RS, št. 167/21).
(5) Če usposabljanje iz tretjega in četrtega odstavka tega
člena opravi udeleženec, ki je samostojni podjetnik posameznik ali je zaposlen
pri pravni ali fizični osebi, ki je registrirana za opravljanje kmetijske
dejavnosti, ali član pašne ali agrarne skupnosti, se to usposabljanje šteje kot
opravljena obveznost tudi za KMG, kjer je udeleženec usposabljanja nosilec KMG
ali član kmetije.
(6) Agencija za opravljeno usposabljanje iz tretjega in
četrtega odstavka tega člena iz evidence izobraževanja najpozneje en dan pred
rokom za oddajo zbirne vloge za tekoče leto prevzame naslednja podatka o
opravljenem usposabljanju za zadevni KMG:
-       
številko KMG-MID in
-       
število opravljenih ur usposabljanja.
(7) Na KMG je treba hraniti personalizirani priročnik iz 4.
točke in popisni obrazec iz 5. točke prvega odstavka tega člena.
(8) Višina plačila za izvajanje operacije SUHA_TRAV znaša 460
eurov na ha letno.
III. poglavje
INTERVENCIJI EK IN EKČ
1. oddelek
SPLOŠNE DOLOČBE
53. člen
(namen intervencij)
Namen intervencij EK in EKČ je spodbujati KMG za izvajanje
naravi prijaznega načina kmetovanja, ki prispeva k ohranjanju in izboljševanju
biotske raznovrstnosti, ohranjanju virov pitne vode, rodovitnosti tal, kulturne
kmetijske krajine in varovanju okolja nasploh.
54. člen
(vstopi v intervenciji)
V intervenciji EK in EKČ je mogoče vstopiti v obdobju 2023–2027.
55. člen
(podpore)
(1) Podpore za intervencijo EK se dodelijo v okviru dveh
operacij:
-       
izvajanje praks ekološkega kmetovanja in
-       
preusmeritev v prakse ekološkega kmetovanja.
(2) Podpora za ekološko čebelarjenje se dodeli v okviru
intervencije EKČ.
56. člen
(trajanje obveznosti)
(1) Obveznost izvajanja intervencij EK in EKČ traja pet let.
Odstopanja od te obveznosti so dovoljena le v primerih:
-       
višje sile ali izjemnih okoliščin, kot to določa 3. člen Uredbe
2021/2116/EU in je opredeljeno v Prilogi 1 te uredbe;
-       
ko se pri intervenciji EK celotno zemljišče oziroma del zemljišča, na
katero se nanaša obveznost, ali celotno KMG prenese na drugega nosilca KMG v
obdobju navedene obveznosti, lahko obveznost ali njen del, ki ustreza
prenesenemu zemljišču, za preostanek obdobja prevzame ta drugi nosilec KMG ali
pa obveznost lahko preneha veljati in se ne zahteva povračilo za obdobje, v
katerem je obveznost veljala;
-       
ko se pri intervenciji EKČ vse čebelje družine, na katere se nanaša
obveznost, ali celotno KMG prenese na drugega nosilca KMG v obdobju navedene
obveznosti, lahko obveznost za preostanek obdobja prevzame ta drugi nosilec KMG
ali pa obveznost lahko preneha veljati in se ne zahteva povračilo za obdobje, v
katerem je obveznost veljala.
(2) Določbe prejšnjega odstavka se uporabljajo tudi v
primeru, če se prenos opravi znotraj KMG.
(3) Obveznost izvajanja intervencij EK in EKČ traja celotno
koledarsko leto.
57. člen
(prenos obveznosti na drugega nosilca KMG)
(1) Upravičenec, ki je v preteklem letu uveljavljal zahtevke
za intervencijo:
-       
EK na določenih površinah KMG, v tekočem letu pa na teh površinah to
intervencijo izvaja drug nosilec KMG, mora obvezno sporočiti podatke o teh
površinah na obrazcu zmanjšanja ali prenosa površin, živali oziroma obveznosti;
-       
EKČ za čebelje družine, v tekočem letu pa s temi čebeljimi družinami to
intervencijo izvaja drug nosilec KMG, mora obvezno sporočiti podatke o teh
čebeljih družinah na obrazcu zmanjšanja ali prenosa površin, živali oziroma
obveznosti.
(2) Če zaradi prenosa dela površin iz prve alineje prejšnjega
odstavka površina, na kateri se na KMG prenosnika še naprej izvaja intervencija
EK, na tem KMG ne dosega velikosti iz 58. člena te uredbe, obveznost izvajanja
te intervencije EK na KMG prenosnika preneha brez dolžnosti vračila že prejetih
sredstev za njeno izvajanje.
58. člen
(velikost površine)
Najmanjša površina kmetijske parcele za izvajanje
intervencije EK je 0,1 ha, razen pri pridelavi zelenjadnic in semenskega
materiala kmetijskih rastlin, kjer je najmanjša površina 0,01 ha. Na KMG mora
biti v intervencijo EK vključenih najmanj 0,3 ha kmetijskih površin.
59. člen
(zmanjšanje površin, vključenih v obveznost)
V obdobju trajanja obveznosti iz prvega odstavka 56. člena te
uredbe se obseg površin lahko zmanjša za največ 10 % glede na vstopno površino,
razen v primeru višje sile ali izjemnih okoliščin iz Priloge 1 te uredbe.
60. člen
(povečanje površin, vključenih v obveznost)
(1) V obdobju trajanja obveznosti iz prvega odstavka 56.
člena te uredbe se skupna velikost površin KMG lahko poveča. Zaradi povečanja
skupne velikosti površin KMG se obstoječa obveznost razširi, pri čemer se
upošteva čas trajanja obstoječe obveznosti. Enako velja v primerih, kadar se v
okviru KMG poveča površina, za katero je prevzeta obveznost.
(2) Ne glede na skupno velikost povečanja površin se
obveznost iz prvega leta petletne obveznosti nadaljuje, upravičenec pa je
upravičen do plačila za celotno povečanje velikosti površin, ki vključuje
obstoječe in povečane površine.
61. člen
(število čebeljih družin)
(1) V intervencijo EKČ mora biti vključenih najmanj pet
čebeljih družin.
(2) Število čebeljih družin, vključenih v intervencijo EKČ,
se v času trajanja obveznosti iz 56. člena te uredbe lahko zmanjša, vendar ne
sme biti manjše od števila čebeljih družin iz prejšnjega odstavka.
(3) V izračunu povprečnega števila čebeljih družin se
upoštevajo podatki o številu čebeljih družin iz Centralnega registra
čebelnjakov (v nadaljnjem besedilu: CRČ) po stanju na dan 1. decembra tekočega
leta in pooblaščenih organizaciji za kontrolo in certificiranje ekološke
pridelave oziroma predelave (v nadaljnjem besedilu: organizacija za kontrolo in
certificiranje EK).
(4) Agencija podatke iz CRČ prevzame 15. decembra tekočega
leta.
(5) Organizacije za kontrolo in certificiranje EK podatke iz
tretjega odstavka tega člena pošlje ministrstvu najpozneje do 1. decembra
tekočega leta.
(6) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
62. člen
(kombinacije)
Kombinacije intervencij EK in EKČ so določene v Prilogi 2 te
uredbe.
2. oddelek
POGOJI UPRAVIČENOSTI
63. člen
(pogoji upravičenosti)
(1) Upravičenec mora pri izvajanju intervencij EK in EKČ
izpolnjevati naslednje pogoje upravičenosti:
-       
KMG mora biti vpisano v RKG v skladu s pravilnikom RKG;
-       
upravičenec se mora vsako leto pri organizaciji za kontrolo in
certificiranje EK prijaviti oziroma obnoviti prijavo v kontrolo najpozneje do
31. decembra predhodnega leta za tekoče leto, razen za leto 2023, ko se lahko
prijavi oziroma obnovi prijavo v kontrolo najpozneje do 30. marca 2023;
-       
v skladu z uredbo, ki ureja intervencije izmenjave znanj in prenosa
informacij iz SN 2023–2027, opraviti program usposabljanja v obsegu najmanj 25
ur v obdobju trajanja obveznosti iz prvega odstavka 56. člena te uredbe, pri
čemer mora v prvih treh letih trajanja obveznosti opraviti program
usposabljanja v obsegu najmanj 15 ur v zvezi v vsebinami, ki se nanašajo na
ekološko kmetovanje oziroma ekološko čebelarjenje;
-       
pridobiti certifikat za ekološko pridelavo oziroma predelavo kmetijskih
pridelkov oziroma živil za tekoče leto v skladu z Uredbo 2018/848/EU in uredbo,
ki ureja ekološko pridelavo in predelavo kmetijskih pridelkov in živil.
(2) Poleg pogojev upravičenosti iz prejšnjega odstavka mora
upravičenec pri izvajanju intervencije EK izpolnjevati tudi naslednje pogoje
upravičenosti:
-       
imeti najmanj 1 ha kmetijskih površin na KMG v smislu tretjega odstavka
4. člena Uredbe 2021/2115/EU;
-       
rediti travojede živali v skladu z uredbo, ki ureja ekološko pridelavo
in predelavo kmetijskih pridelkov oziroma živil, če uveljavlja plačilo za
trajno travinje;
-       
biti vpisan v register dobaviteljev semenskega materiala kmetijskih
rastlin (v nadaljnjem besedilu: SEME-register) v skladu z zakonom, ki ureja
semenski material kmetijskih rastlin, če uveljavlja plačilo za ekološko
pridelavo semenskega materiala kmetijskih rastlin.
(3) Poleg pogojev upravičenosti iz prvega odstavka tega člena
mora biti upravičenec pri izvajanju intervencije EKČ vpisan v CRČ v skladu s
pravilnikom, ki ureja označevanje čebelnjakov in stojišč.
3. oddelek
ZAHTEVE ZA IZVAJANJE IN DOKAZILA
64. člen
(vrsta rabe GERK in kmetijske rastline)
(1) Intervencija EK se izvaja na GERK z vrstami rabe,
določenimi v šifrantu vrst oziroma skupin kmetijskih rastlin in pomoči.
(2) Plačilo za intervencijo EK se lahko uveljavlja za
kmetijske rastline iz šifranta vrst oziroma skupin kmetijskih rastlin in
pomoči.
65. člen
(zahteve za izvajanje)
(1) Pri izvajanju intervencij EK in EKČ je treba izpolnjevati
zahteve iz Uredbe 2018/848/EU in uredbe, ki ureja ekološko pridelavo in
predelavo kmetijskih pridelkov in živil.
(2) Za namene te uredbe upravičenec ne more zamenjati
organizacije za kontrolo in certificiranje EK iz druge alineje prvega odstavka
63. člena te uredbe v tekočem letu, lahko pa jo zamenja med posameznimi leti.
Zamenjava je mogoča do 31. decembra tekočega leta za naslednje leto.
(3) Šteje se, da je pogoj upravičenosti iz tretje alineje
prvega odstavka 63. člena te uredbe izpolnjen, če je za KMG do 20. decembra
tekočega leta usposabljanje opravljeno v skladu z uredbo, ki ureja intervencije
izmenjave znanj in prenosa informacij iz SN 2023–2027.
(4) Če usposabljanje iz prejšnjega odstavka tega opravi
udeleženec, ki je samostojni podjetnik posameznik ali je zaposlen pri pravni
ali fizični osebi, ki je registrirana za opravljanje kmetijske dejavnosti, ali
član paše ali agrarne skupnosti, se to usposabljanje šteje kot opravljena
obveznost tudi za KMG, kjer je udeleženec usposabljanja nosilec KMG ali član
kmetije.
(5) Ne glede na tretjo alinejo prvega odstavka 63. člena te
uredbe mora upravičenec, ki je vstopil v intervenciji iz 54. člena te uredbe, v
letu:
-       
2026 do 20. decembra 2027 opraviti program usposabljanja v obsegu
najmanj deset ur;
-       
2027 do 20. decembra 2027 opraviti program usposabljanja v obsegu
najmanj pet ur.
(6) Pri prenosu obveznosti intervencij EK in EKČ iz druge in
tretje alineje 56. člena te uredbe mora prevzemnik v preostalem času trajanja
prevzete obveznosti opraviti program usposabljanja iz tretje alineje prvega
odstavka 63. člena te uredbe:
1.     
v celotnem obsegu števila ur, če:
- 
je ob prevzemu obveznosti že vključen v intervencijo EK oziroma EKČ,
vendar v prvih treh letih trajanja obveznosti še ni opravil programa
usposabljanja iz tretje alineje prvega odstavka 63. člena te uredbe, ali
- 
v intervencijo EK oziroma EKČ do prevzema obveznosti še ni bil vključen
ne glede nato, če je prenosnik program usposabljanja iz tretje alineje prvega
odstavka 63. člena te uredbe že opravil v celoti ali deloma;
2.     
za manjkajoče število ur od zahtevanih 25 ur usposabljanja, če je ob
prevzemu obveznosti že vključen v intervencijo EK oziroma EKČ in je program
usposabljanja iz tretje alineje prvega odstavka 634. člena delno že opravil.
(7) Če je pri prenosu obveznosti intervencije EK oziroma EKČ
iz druge in tretje alineje prvega odstavka 56. člena te uredbe prevzemnik že
vključen v intervencije EK oziroma EKČ in je program usposabljanja iz tretje
alineje prvega odstavka 63. člena te uredbe že v celoti opravil, mu zaradi
prevzema obveznosti usposabljanja ni treba opravljati ponovno.
(8) Če se prenos obveznosti EK oziroma EKČ iz druge in tretje
alineje prvega odstavka 56. člena te uredbe izvede po drugem letu trajanja
obveznosti, prenosniku programa usposabljanja iz tretje alineje prvega odstavka
63. člena te uredbe ni treba opraviti.
66. člen
(dokazila)
(1) Za izvajanje te uredbe morajo organizacije za kontrolo in
certificiranje EK ministrstvu najpozneje do 20. februarja tekočega leta poslati
seznam upravičencev, vključno s podatkom o prijavi travojedih živali za
kontrolo, če upravičenci na KMG redijo travojede živali, in seznam čebelarjev,
ki so se do 31. decembra predhodnega leta prijavili oziroma obnovili prijavo za
kontrolo v tekočem letu.
(2) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 24. februarja
tekočega leta.
(3) Ne glede pa prvi odstavek tega člena morajo organizacije
za kontrolo in certificiranje EK ministrstvu najpozneje do 31. marca 2023
poslati seznam upravičencev, ki so se do 30. marca 2023 prijavili oziroma
obnovili prijavo za kontrolo v letu 2023.
(4) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 5. aprila 2023.
(5) Agencija za opravljeno usposabljanje iz tretjega,
četrtega in petega odstavka prejšnjega člena iz evidence izobraževanja 1.
februarja naslednjega leta prevzame naslednja podatka o opravljenem
usposabljanju za zadevno KMG:
-       
številko KMG-MID in
-       
število opravljenih ur usposabljanja.
(6) Za izvajanje te uredbe morajo organizacije za kontrolo in
certificiranje EK za upravičence, ki so se prijavili oziroma obnovili prijavo v
kontrolo v skladu z drugo alinejo prvega odstavka 64. člena te uredbe in v
tekočem letu kmetujejo v skladu z Uredbe 2018/848/EU in uredbo, ki ureja
ekološko pridelavo in predelavo kmetijskih pridelkov in živil, v evidenco
pridelovalcev in predelovalcev ekoloških kmetijskih pridelkov oziroma živil
vpisati najpozneje do 25. oktobra tekočega leta podatke o izdanih certifikatih
za ekološko pridelavo oziroma predelavo kmetijskih pridelkov oziroma živil za
tekoče leto skupaj s podatki o travojedih živali po vrsti.
(7) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
(8) Za izvajanje te uredbe pošlje Uprava Republike Slovenije
za varno hrano, veterinarstvo in varstvo rastlin (v nadaljnjem besedilu:
uprava) ministrstvu najpozneje do 20. februarja tekočega leta seznam KMG, ki so
vpisani v SEME-register za pridelavo semenskega materiala kmetijskih rastlin.
(9) Ne glede na prejšnji odstavek pošlje uprava ministrstvu
za leto 2023 seznam:
-       
KMG, ki so že vpisani v SEME-register, najpozneje do 30. marca 2023 in
-       
vseh drugih KMG, vpisanih v SEME-register po 30. marcu 2023, najpozneje
do 10. maja 2023.
(10) Podatke iz osmega odstavka tega člena v zahtevani
strukturi, ki jo določi agencija, agenciji pošlje ministrstvo najpozneje do 24.
februarja tekočega leta.
(11) Ne glede prejšnji odstavek za leto 2023 agenciji pošlje
ministrstvo seznam KMG iz prve alineje devetega odstavka tega člena najpozneje
do 5. aprila 2023 in seznam iz druge alineje devetega odstavka tega člena
najpozneje en dan pred potekom roka za oddajo zbirne vloge iz uredbe za
izvajanje intervencij za leto 2023.
(12) Za izvajanje te uredbe morajo organizacije za kontrolo
in certificiranje EK ministrstvu najpozneje do 25. oktobra tekočega leta
poslati seznam KMG, ki so pridobila certifikat za ekološko čebelarjenje.
(13) Podatke iz prejšnjega odstavka, skupaj s številom
čebeljih družin, agenciji pošlje ministrstvo najpozneje do 15. decembra
tekočega leta. Za podatek o številu čebeljih družin se šteje podatek ob
kontroli, ki ga organizacije za kontrolo in certificiranje EK vpišejo v
evidenco pridelovalcev in predelovalcev ekoloških kmetijskih pridelkov oziroma
živil.
(14) Za izvajanje te uredbe morajo organizacije za kontrolo
in certificiranje EK ministrstvu najpozneje do 25. oktobra tekočega leta poslati
seznam KMG, ki so pridobila certifikat za ekološko pridelavo semenskega
materiala kmetijskih rastlin.
(15) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
(16) Za izvajanje te uredbe ministrstvo pošlje agenciji
seznam KMG za ekološke delne kmetije, ki so se vključila oziroma obnovila
prijavo v kontrolo v skladu z drugo alinejo prvega odstavka 63. člena te
uredbe, skupaj s podatki o travojedih živali po vrsti, vključenih v ekološko
pridelavo oziroma predelavo.
(17) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. decembra
tekočega leta.
(18) Certifikat za ekološko pridelavo oziroma predelavo
kmetijskih pridelkov oziroma živil, ki je izdan v tekočem letu, se za namen
izplačila zahtevkov za intervenciji EK in EKČ upošteva za obdobje od 1.
januarja do 31. decembra tekočega leta.
(19) Če agencija ali organizacije za kontrolo in certificiranje
EK ugotovijo kršitve oziroma nepravilnosti pri izvajanju intervencij EK in EKČ,
se o tem medsebojno obvestijo.
(20) Podatke glede ugotovljenih nepravilnosti pri izvedenih
kontrolah intervencij EK in EKČ agencija pošlje organizacijam za kontrolo in certificiranje
EK najpozneje do 15. oktobra tekočega leta.
4. oddelek
PLAČILA
67. člen
(plačila za intervencijo EK)
(1) Plačila za izvajanje praks ekološkega kmetovanja znašajo
za:
1.     
njive-poljščine: 607 eurov na ha letno;
2.     
zelenjadnice na prostem: 1.021 eurov na ha letno;
3.     
zelenjadnice v zavarovanih prostorih: 1.131 eurov na ha letno;
4.     
oljčnike z gostoto najmanj 150 dreves na ha, nasade sadovnjakov z
gostoto najmanj 100 dreves na ha pri orehu in kostanju ter najmanj 200 dreves
na ha pri nasadih z drugimi sadnimi vrstami in nasadih z mešanimi sadnimi
vrstami: 885 eurov na ha letno;
5.     
visokodebelne travniške sadovnjake z gostoto od najmanj 50 dreves na ha
do največ 200 dreves na ha: 258 eurov na ha letno;
6.     
vinograde: 888 eurov na ha letno;
7.     
hmeljišča: 796 eurov na ha letno;
8.     
drevesnice: 1.200 eurov na ha letno;
9.     
trajno travinje: 159 eurov na ha letno;
10.  
pridelavo semenskega materiala kmetijskih rastlin – poljščine, krmne
rastline ali zelenjadnice: 785 eurov na ha letno.
(2) Plačila za preusmeritev v prakse ekološkega kmetovanja
znašajo za:
1.     
njive-poljščine: 800 eurov na ha letno;
2.     
zelenjadnice na prostem: 1.200 eurov na ha letno;
3.     
zelenjadnice v zavarovanih prostorih: 1.200 eurov na ha letno;
4.     
oljčnike z gostoto najmanj 150 dreves na ha, nasade sadovnjakov z
gostoto najmanj 100 dreves na ha pri orehu in kostanju ter najmanj 200 dreves
na ha pri nasadih z drugimi sadnimi vrstami in nasadih z mešanimi sadnimi
vrstami: 1.200 eurov na ha letno;
5.     
visokodebelne travniške sadovnjake z gostoto od najmanj 50 dreves na ha
do največ 200 dreves na ha: 320 eurov na ha letno;
6.     
vinograde: 1.200 eurov na ha letno;
7.     
hmeljišča: 1.200 eurov na ha letno;
8.     
drevesnice: 1.200 eurov na ha letno;
9.     
trajno travinje: 276 eurov na ha letno;
10.  
pridelavo semenskega materiala kmetijskih rastlin – poljščine, krmne
rastline ali zelenjadnice: 1.200 eurov na ha letno.
(3) Če upravičenec v tekočem letu uveljavlja plačilo za
ekološko pridelavo semenskega materiala kmetijskih rastlin, na isti površini
hkrati ne more uveljavljati tudi plačila za ekološko pridelavo poljščin, krmnih
rastlin in zelenjadnic.
(4) Upravičenec, ki ne redi travojedih živali v skladu z
uredbo, ki ureja ekološko pridelavo in predelavo kmetijskih pridelkov in živil,
ni upravičen do plačila za trajno travinje iz 9. točke prvega odstavka in 9.
točke drugega odstavka tega člena.
(5) Plačilo za trajno travinje iz 9. točke prvega odstavka in
9. točke drugega odstavka tega člena je vezano na travojede živali, ki so
vključene v kontrolo ekološke pridelave, pri čemer mora biti povprečna letna
obtežba najmanj 0,3 GVŽ na ha trajnega travinja z zahtevkom za intervencijo EK.
Zgornja meja obtežbe je določena z Uredbo 2018/848/EU.
(6) Če je h KMG priključena planina, se GERK, ki so pripisani
k planini, obravnavajo v okviru te planine in niso upravičeni do plačila za
intervencijo EK, prav tako se ne upoštevajo pri izračunu obtežbe na travinju.
(7) Za površino GERK, ki je delno v ekološki pridelavi in
delno v preusmerjanju v ekološko pridelavo, se za celotno površino GERK dodeli
plačilo za izvajanje praks ekološkega kmetovanja iz prvega odstavka tega člena.
(8) Za površino GERK, ki se ji v tekočem letu skrajša obdobje
preusmeritve v skladu z uredbo, ki ureja ekološko pridelavo in predelavo
kmetijskih pridelkov in živil, se za celotno površino GERK dodeli plačilo za
izvajanje praks ekološkega kmetovanja iz prvega odstavka tega člena.
(9) Najvišji zneski plačil, ki jih je mogoče pridobiti za
intervencijo EK, znašajo za:
-       
njivske površine – poljščine: 800 eurov na ha letno;
-       
njivske površine – zelenjadnice (na prostem in v zavarovanih prostorih):
1.200 eurov na ha letno;
-       
njivske površine – pridelava semenskega materiala poljščin, krmnih
rastlin in zelenjadnic: 1.200 eurov na ha letno;
-       
trajni nasadi: 1.200 eurov na ha letno;
-       
trajno travinje: 500 eurov na ha letno.
(10) Za površine, na katerih so trajne kulture, razen
trajnega travinja, se lahko uveljavljajo plačila za preusmeritev v prakse
ekološkega kmetovanja iz drugega odstavka tega člena največ tri leta oziroma
največ dve leti za druge kulture, razen na območjih, določenih z uredbo, ki
ureja degradirana območja.
(11) Ne glede na prejšnji odstavek upravičenci, ki so
pridobili plačilo za izvajanje praks ekološkega kmetovanja iz prvega odstavka
tega člena, ne pridobijo plačil za preusmeritev v prakse ekološkega kmetovanja
iz drugega odstavka tega člena, razen na območjih, določenih z uredbo, ki ureja
degradirana območja.
(12) Ne glede na deseti odstavek tega člena KMG, ki so v
celoti od leta 2018 naprej izgubila certifikat o ekološki pridelavi in
predelavi kmetijskih pridelkov oziroma živil zaradi kršitve uredbe, ki ureja
ekološko pridelavo in predelavo kmetijskih pridelkov in živil, ne pridobijo
plačila za preusmeritev v prakse ekološkega kmetovanja iz drugega odstavka tega
člena.
(13) Plačila iz prvega in drugega odstavka tega člena se
dodelijo le za GERK, ki so v evidenci pridelovalcev in predelovalcev ekoloških
in integriranih kmetijskih pridelkov ali živil označene s statusom »E« ali »P«.
68. člen
(plačila za intervencijo EKČ)
(1) Plačila za izvajanje praks ekološkega čebelarjenja znašajo
za število čebeljih družin:
1.     
od 5 do 10: 273 eurov na nosilca KMG letno;
2.     
od 11 do 20: 545 eurov na nosilca KMG letno;
3.     
od 21 do 30: 909 eurov na nosilca KMG letno;
4.     
od 31 do 40: 1.272 eurov na nosilca KMG letno;
5.     
od 41 do 50: 1.636 eurov na nosilca KMG letno;
6.     
od 51 do 75: 2.272 eurov na nosilca KMG letno;
7.     
od 76 do 100: 3.181 eurov na nosilca KMG letno;
8.     
od 101 do 150: 4.544 eurov na nosilca KMG letno;
9.     
od 151 do 200: 6.361 eurov na nosilca KMG letno;
10.  
od 201 do 300: 9.088 eurov na nosilca KMG letno;
11.  
nad 301: 14.540 eurov na nosilca KMG letno.
(2) Plačila za preusmeritev v prakse ekološkega kmetovanja
znašajo za število čebeljih družin:
1.     
od 5 do 10: 294 eurov na nosilca KMG letno;
2.     
od 11 do 20: 588 eurov na nosilca KMG letno;
3.     
od 21 do 30: 981 eurov na nosilca KMG letno;
4.     
od 31 do 40: 1.373 eurov na nosilca KMG letno;
5.     
od 41 do 50: 1.765 eurov na nosilca KMG letno;
6.     
od 51 do 75: 2.451 eurov na nosilca KMG letno;
7.     
od 76 do 100: 3.432 eurov na nosilca KMG letno;
8.     
od 101 do 150: 4.903 eurov na nosilca KMG letno;
9.     
od 151 do 200: 6.864 eurov na nosilca KMG letno;
10.  
od 201 do 300: 9.805 eurov na nosilca KMG letno;
11.  
nad 301: 15.688 eurov na nosilca KMG letno.
(3) Pri plačilih iz prvega in drugega odstavka tega člena se
upošteva povprečno število čebeljih družin, določeno v skladu s tretjim
odstavkom 61. člena te uredbe.
IV. poglavje
INTERVENCIJA LOPS
1. oddelek
SPLOŠNE DOLOČBE
69. člen
(namen intervencije)
Namen intervencije LOPS je ohranjanje genskih virov s
spodbujanjem KMG k reji lokalnih pasem domačih živali, ki jim grozi prenehanje
reje, in pridelavi lokalnih sort, ki jim grozi genska erozija.
70. člen
(vstopi v intervencijo)
V intervencijo LOPS je mogoče vstopiti v letih 2023–2027.
71. člen
(operaciji)
(1) Intervencija LOPS vključuje dve operaciji, ki se izvajata
po upravljavski shemi:
-       
LO.1 Lokalne pasme (v nadaljnjem besedilu: operacija PAS);
-       
LO.2 Lokalne sorte (v nadaljnjem besedilu: operacija SOR).
(2) Najvišji zneski plačil na ha zemljišč upravičenca, ki jih
je mogoče pridobiti s kombinacijo operacij iz prejšnjega odstavka, znašajo za:
-       
njivske površine: 600 eurov na ha letno;
-       
trajne nasade: 900 eurov na ha letno;
-       
živali: 200 eurov na GVŽ letno.
72. člen
(trajanje obveznosti)
(1) Obveznost izvajanja intervencije LOPS traja pet let.
Odstopanja od te obveznosti so dovoljena le v naslednjih primerih:
-       
višje sile ali izjemnih okoliščin, kot to določa 3. člen Uredbe
2021/2116/EU in je opredeljeno v Prilogi 1 te uredbe;
-       
ko se pri operaciji PAS vse rejne živali oziroma del rejnih živali, na
katere se nanaša obveznost, ali celotno KMG prenese na drugega nosilca KMG v
obdobju navedene obveznosti, lahko obveznost ali njen del, ki ustreza
prenesenemu številu rejnih živali, za preostanek obdobja prevzame ta drugi
nosilec KMG ali pa obveznost lahko preneha veljati in se ne zahteva povračilo
za obdobje, v katerem je obveznost veljala;
-       
ko se pri operaciji SOR celotno zemljišče oziroma del zemljišča, na
katero se nanaša obveznost, ali celotno KMG prenese na drugega nosilca KMG v
obdobju navedene obveznosti, lahko obveznost ali njen del, ki ustreza
prenesenemu zemljišču, za preostanek obdobja prevzame ta drugi nosilec KMG ali
pa obveznost lahko preneha veljati in se ne zahteva povračilo za obdobje, v
katerem je obveznost veljala.
(2) Določbe iz druge in tretje prejšnjega odstavka se
uporabljajo tudi v primeru, če se prenos opravi znotraj KMG.
(3) Obveznost izvajanja intervencije LOPS traja celotno
koledarsko leto.
(4) Če upravičenci v obdobju trajanja obveznosti izvajanja
intervencije LOPS vstopijo v intervencijo EK, obveznost izvajanja operacij intervencije
LOPS, pri katerih kombinacija med intervencijama LOPS in EK ni dovoljena,
preneha brez dolžnosti vračila že prejetih sredstev za izvajanje teh operacij.
73. člen
(prenos obveznosti na drugega nosilca KMG)
(1) Nosilec KMG, ki je v predhodnem letu uveljavljal zahtevke
za intervencijo LOPS za določeno število rejnih živali ali določen obseg
površin, v tekočem letu pa s temi živalmi ali površinami to intervencijo izvaja
drug nosilec KMG, mora obvezno sporočiti podatke o teh živalih ali površinah na
obrazcu zmanjšanja ali prenosa površin, živali oziroma obveznosti.
(2) Če zaradi prenosa rejnih živali iz prejšnjega odstavka
število rejnih živali, ki so na KMG prenosnika še naprej vključene v operacijo
iz prve alineje prvega odstavka 71. člena te uredbe, na KMG prenosnika ne
dosega števila živali iz drugega odstavka 82. člena te uredbe, obveznost
izvajanja te operacije na KMG prenosnika preneha brez dolžnosti vračila že
prejetih sredstev za njeno izvajanje.
(3) Če zaradi prenosa dela površin iz prvega odstavka tega
člena površina, na kateri se na KMG prenosnika še naprej izvaja operacija iz
druge alineje prvega odstavka 71. člena te uredbe, na KMG prenosnika ne dosega
velikosti iz 74. člena te uredbe, obveznost izvajanja te operacije na KMG
prenosnika preneha brez dolžnosti vračila že prejetih sredstev za njihovo
izvajanje.
74. člen
(velikost površine)
Najmanjša površina kmetijske parcele za izvajanje operacije
iz SOR je 0,1 ha, na KMG pa mora biti v operacijo SOR vključenih najmanj 0,3 ha
kmetijskih površin.
75. člen
(zmanjšanje površin, vključenih v obveznost)
(1) V obdobju trajanja obveznosti iz prvega odstavka 72.
člena te uredbe se skupna velikost površin lahko zmanjša za največ 10 % glede
na vstopno površino, razen v primeru višje sile ali izjemnih okoliščin iz
Priloge 1 te uredbe.
(2) Če se skupna velikost površine, vključene v obveznost iz
prvega odstavka 72. člena te uredbe, med leti zmanjša za več kot 10 % zaradi
spremembe seznama lokalnih sort kmetijskih rastlin iz Priloge 3, ki je sestavni
del te uredbe, za katere plačil za operacijo SOR iz te uredbe ni mogoče
uveljavljati, setev oziroma saditev pa je bila že izvedena, se to ne šteje za
neupravičeno zmanjšanje skupne velikosti površin, vključenih v to operacijo.
76. člen
(povečanje površin, vključenih v obveznost)
(1) V obdobju trajanja obveznosti iz prvega odstavka 72.
člena te uredbe se skupna velikost površin KMG lahko poveča. Zaradi povečanja
površin KMG se obstoječa obveznost razširi, pri čemer se upošteva čas trajanja
obstoječe obveznosti. Enako velja v primerih, kadar se v okviru KMG poveča
površina, za katero je prevzeta obveznost.
(2) Ne glede na skupno velikost povečanja površin se
obveznost iz prvega leta petletne obveznosti nadaljuje, upravičenec pa je
upravičen do plačila za celotno povečanje velikosti površin, ki vključuje
obstoječe in povečane površine.
77. člen
(kombinacije)
Kombinacije intervencije LOPS z drugimi intervencijami iz te
uredbe so določene v Prilogi 2 te uredbe.
78. člen
(zamenjave)
Med trajanjem obveznosti iz prvega odstavka 72. člena te
uredbe se pri operaciji:
-       
PAS lokalne pasme znotraj posamezne vrste domačih živali iz prvega
odstavka 81. člena te uredbe lahko zamenjajo;
-       
SOR vrste in lokalne sorte kmetijskih rastlin iz Priloge 3 te uredbe v
tekočem letu in med leti lahko zamenjajo.
79. člen
(analiza tal in gnojilni načrt)
(1) Analizo tal in gnojilni načrt je treba izdelati za vse
GERK, ki so vključeni v intervencijo LOPS, in na katerih se bodo uporabljala
mineralna gnojila. Če se bodo uporabljala le organska gnojila, je treba voditi
evidenco o uporabi organskih in mineralnih gnojil, analiza tal in gnojilni
načrt pa nista potrebna. Analiza tal se mora izdelati za naslednje parametre:
pH, P, K in organska snov. Za trajno travinje analiza tal na organsko snov ni
potrebna. Gnojilni načrt je petleten.
(2) Ne glede na prejšnji odstavek analize tal in gnojilnega
načrta ni treba izdelati upravičencu, ki se vključi le v izvajanje operacije
PAS oziroma SOR.
(2) Gnojilni načrt iz prejšnjega odstavka se izdela na
podlagi veljavne analize tal. Veljavnost analize tal je pet let.
(3) Gnojilne načrte upravičenec hrani na KMG.
(4) Upravičenec mora imeti izdelano analizo tal in gnojilni
načrt iz prvega odstavka tega člena najpozneje do roka za oddajo zbirne vloge
za tekoče leto iz uredbe za izvajanje intervencij za tekoče leto.
(5) Agencija podatke o izdelanih analizah tal prevzame iz
evidence analiz tal en dan po poteku roka za oddajo zbirne vloge za tekoče leto
iz uredbe za izvajanje intervencij za tekoče leto.
(6) Agencija v skladu z uredbo za izvajanje intervencij za
tekoče leto preverja izpolnjevanje zahteve glede izdelanih:
-       
analiz tal z upravnim pregledom prek evidence iz prejšnjega odstavka in
s pregledom na kraju samem;
-       
gnojilnih načrtov s pregledom na kraju samem.
2. oddelek
POGOJI UPRAVIČENOSTI
80. člen
(pogoji upravičenosti)
(1) Upravičenci morajo pri izvajanju intervencije LOPS
izpolnjevati naslednje pogoje upravičenosti:
-       
KMG mora biti vpisano v register kmetijskih gospodarstev v skladu s
pravilnikom RKG;
-       
imeti najmanj 1 ha kmetijskih površin v smislu tretjega odstavka 4.
člena Uredbe 2021/2115/EU;
-       
v skladu z uredbo, ki ureja intervencije izmenjave znanj in prenosa
informacij iz SN 2023–2027, opraviti program usposabljanja v obsegu najmanj 15
ur v obdobju trajanja obveznosti iz prvega odstavka 72. člena te uredbe v zvezi
s kmetijsko-okoljskimi in kmetijsko-podnebnimi vsebinami ter ekosistemskimi
storitvami in dodano vrednostjo nadstandardnih sonaravnih kmetijskih praks, ki
jih podpira intervencija LOPS, in ki prispevajo k ohranjanju lokalnih pasem in
sort ter kmetijske biotske raznovrstnosti, pri čemer morajo v prvih treh letih
trajanja obveznosti iz prvega odstavka 72. člena te uredbe opraviti program
usposabljanja v obsegu najmanj devet ur;
-       
upoštevati prepoved uporabe blata iz komunalnih čistilnih naprav ter
digestata in komposta iz uredbe, ki ureja predelavo biološko razgradljivih
odpadkov in uporabo komposta ali digestata, ki se uporablja za biološko
razgradljive odpadke, razen digestata in komposta, izdelanega na KMG;
-       
voditi evidence o delovnih opravilih, ki se izvajajo pri operacijah
intervencije LOPS.
(2) Šteje se, da je pogoj iz druge alineje prejšnjega
odstavka izpolnjen, če je za KMG do 20. decembra tekočega leta usposabljanje
opravljeno v skladu uredbo, ki ureja izmenjavo znanj in prenosa informacij iz
SN 2023–2027.
(3) Če usposabljanje iz prejšnjega odstavka opravi
udeleženec, ki je samostojni podjetnik posameznik ali je zaposlen pri pravni
ali fizični osebi, ki je registrirana za opravljanje kmetijske dejavnosti, ali
član paše ali agrarne skupnosti, se to usposabljanje šteje kot opravljena
obveznost tudi za KMG, kjer je udeleženec usposabljanja nosilec KMG ali član
kmetije.
(4) Ne glede na drugo alinejo prvega odstavka tega člena mora
upravičenec, ki je vstopil v operaciji iz 71. člena te uredbe, v letu:
-       
2026 do 20. decembra 2027 opraviti program usposabljanja v obsegu
najmanj šest ur;
-       
2027 do 20. decembra 2027 opraviti program usposabljanja v obsegu
najmanj tri ure.
(5) Agencija za opravljeno usposabljanje iz drugega, tretjega
in četrtega odstavka tega člena iz evidence izobraževanja 1. februarja
naslednjega leta prevzame naslednja podatka o opravljenem usposabljanju za
zadevno KMG:
-       
številko KMG-MID in
-       
število opravljenih ur usposabljanja.
(6) Pri prenosu obveznosti intervencije LOPS iz drugega in
tretjega odstavka 73. člena te uredbe mora prevzemnik v preostalem času
trajanja prevzete obveznosti opraviti program usposabljanja iz druge alineje
prvega odstavka tega člena:
1.     
v celotnem obsegu števila ur, če:
- 
je ob prevzemu obveznosti že vključen v intervencijo LOPS, vendar v
prvih treh letih trajanja obveznosti še ni opravil programa usposabljanja iz
druge alineje prvega odstavka tega člena, ali
- 
v intervencijo LOPS do prevzema obveznosti še ni bil vključen ne glede
na to, če je prenosnik program usposabljanja iz druge alineje prvega odstavka
tega člena že opravil v celoti ali deloma;
2.     
za manjkajoče število ur od zahtevanih 15 ur usposabljanja, če je ob
prevzemu obveznosti že vključen v intervencijo LOPS in je program usposabljanja
iz druge alineje prvega odstavka tega člena delno že opravil.
(7) Če je pri prenosu obveznosti intervencije LOPS iz drugega
in tretjega odstavka 73. člena te uredbe prevzemnik že vključen v intervencijo
LOPS in je program usposabljanja iz druge alineje prvega odstavka tega člena že
v celoti opravil, mu zaradi prevzema obveznosti usposabljanja ni treba
opravljati ponovno.
(8) Če se prenos obveznosti intervencije LOPS iz drugega in
tretjega odstavka 73. člena te uredbe izvede po drugem letu trajanja
obveznosti, prenosniku programa usposabljanja iz druge alineje prvega odstavka
tega člena ni treba opraviti.
(9) Evidence o delovnih opravilih iz četrte alineje prvega
odstavka tega člena vključujejo evidence o delovnih opravilih za:
-       
živali za operacijo PAS;
-       
njivske površine, hmeljišča, intenzivne sadovnjake in oljčnike,
vinograde in visokodebelne travniške sadovnjake za operacijo iz SOR;
-       
uporabo organskih in mineralnih gnojil iz drugega odstavka 116. člena te
uredbe;
-       
uporabo FFS iz šestega odstavka 116. člena te uredbe.
(10) Ne glede na prejšnji odstavek in drugi odstavek 116.
člena te uredbe, upravičencem, ki so vključeni samo v operacijo PAS, ni treba
voditi evidenc iz prejšnjega odstavka, evidence iz drugega odstavka 116. člena
te uredbe pa morajo voditi le za površine, vključene v operacijo SOR.
(11) Evidence iz devetega odstavka tega člena se vodijo kot
evidence v računalniški obliki ali tako, da se podatki iz evidenc, ki jih
upravičenci izpolnjujejo v elektronski obliki, uvozijo v evidence v
računalniški obliki.
(12) Izpolnjevanje pogojev iz prvega odstavka tega člena se
preverja z upravnim pregledom in pregledom na kraju samem. Z upravnim pregledom
se z uporabo evidence izobraževanja preverjajo podatki o opravljenih programih
usposabljanja in evidence iz devetega odstavka tega člena. Uporaba blata iz
komunalnih čistilnih naprav se preveri z upravnim pregledom prek evidence
okoljevarstvenih dovoljenj za uporabo blata iz komunalnih čistilnih naprav v
kmetijstvu, ki jo agenciji pošlje ARSO. Uporaba digestata in komposta,
določenega z uredbo, ki ureja predelavo biološko razgradljivih odpadkov, ki se
uporablja za biološko razgradljive odpadke, ter digestata in komposta
izdelanega na KMG se preveri s pregledom na kraju samem prek evidenc iz
devetega odstavka tega člena.
3. oddelek
OPERACIJI
1. pododdelek
OPERACIJA PAS
81. člen
(zahteve za izvajanje)
(1) Operacija PAS se izvaja za naslednje vrste lokalnih pasem
domačih živali:
1.     
avtohtone pasme domačih živali:
a)   
govedo: cikasto govedo, istrsko govedo,
b)   
konji: bosanski planinski konj, lipicanski konj, posavski konj,
slovenski hladnokrvni konj,
c)   
 prašiči: krškopoljski prašič,
č)   ovce: belokranjska pramenka, bovška ovca,
istrska pramenka – istrijanka, jezersko-solčavska ovca, oplemenjena
jezersko-solčavska ovca,
d)   
koze: drežniška koza,
e)   
kokoši: štajerska kokoš;
2.     
tradicionalne pasme domačih živali:
- 
konji: ljutomerski kasač, haflinški konj,
- 
prašiči: slovenski landrace – linija 11, slovenski landrace – linija 55,
slovenski veliki beli prašič,
- 
koze: slovenska sanska koza, slovenska srnasta koza,
- 
kokoši: slovenska grahasta kokoš, slovenska srebrna kokoš, slovenska
rjava kokoš, slovenska pozno operjena kokoš.
(2) Upravičenec mora v izvajanje operacije PAS vključiti pri
pasmah:
-       
belokranjska pramenka najmanj tri živali;
-       
istrska pramenka najmanj tri živali;
-       
drežniška koza najmanj tri živali;
-       
kokoši najmanj 30 živali;
-       
ostalih vrst živali najmanj eno GVŽ.
(3) Plačilo za izvajanje operacije PAS se lahko uveljavlja
samo za avtohtone in tradicionalne pasme domačih živali iz prvega odstavka tega
člena, ki so vpisane v izvorno rodovniško knjigo, rodovniško knjigo oziroma
registre ali evidence porekel, ki jih vodijo organizacije za živinorejo,
odobrene v skladu z zakonom, ki ureja živinorejo (v nadaljnjem besedilu:
organizacije za živinorejo).
(4) Podatki iz prejšnjega odstavka se za avtohtone in
tradicionalne pasme goveda in konjev preverjajo po stanju na dan 1. februarja
tekočega leta, za prašiče, ovce, koze in kokoši pa glede na stanje en dan pred
oddajo zbirne vloge.
(5) Število živali posamezne vrste domačih živali, vključene
v operacijo PAS v letu vstopa v to operacijo, mora biti v reji pet let od
vstopa v operacijo, pri čemer se te živali lahko nadomestijo z živalmi druge
avtohtone ali tradicionalne pasme te vrste.
(6) Glede na število živali posamezne vrste domačih živali,
ki ga je upravičenec vključil v operacijo PAS v letu vstopa v to operacijo, se
lahko število v to operacijo vključenih živali te vrste v okviru obstoječe
obveznosti skupno zmanjša za največ 10 %, vendar po zmanjšanju stalež avtohtonih
in tradicionalnih pasem domačih živali ne sme biti manjši od števila živali iz
drugega odstavka tega člena.
(7) Če ena žival posamezne vrste pomeni več kot 10 % vseh
živali te vrste, vključenih v obveznost za operacijo PAS, se vključeno število
živali te vrste v tekočem letu glede na leto vstopa v to operacijo lahko
zmanjša za eno žival. Za število živali posamezne vrste, ki je v tekočem letu
vključeno v operacijo PAS, se šteje število živali, ki je na KMG za tekoče leto
ugotovljeno z upravnim pregledom števila živali te vrste oziroma s pregledom
števila živali te vrste na kraju samem.
(8) V obdobju, ko so živali določene vrste domačih živali, ki
jih je upravičenec vključil v operacijo PAS, na paši na planini ali skupnem
pašniku, ali gre žival na sejem ali razstavo ali se živali premakne na pašo na
drugo gospodarstvo znotraj KMG in se premik živali sporoči v skladu s
pravilnikom, ki ureja identifikacijo in registracijo goved, drobnice in
kopitarjev, se za te živali šteje, da ne zmanjšujejo števila živali te vrste na
osnovnem KMG.
(9) Operacija PAS se izvaja na območju celotne Republike
Slovenije.
(10) Za plačilo iz enajstega odstavka tega člena se za
preračun števila živali v GVŽ uporabljajo koeficienti iz Priloge Izvedbene
uredbe 2021/2290/EU. Za plemenske merjasce in konje, mlajše od šestih mesecev,
se v skladu s SN 2023–2027 uporablja koeficient 0,4.
(11) Višina plačila za izvajanje operacije PAS znaša za:
-       
avtohtone pasme domačih živali: 168,79 eura na GVŽ letno;
-       
tradicionalne pasme domačih živali člena 112,52 eura na GVŽ letno.
2. pododdelek
OPERACIJA SOR
82. člen
(vrsta rabe GERK)
Operacija SOR se izvaja na GERK z vrstami rabe, določenimi v
šifrantu vrst oziroma skupin kmetijskih rastlin in pomoči.
83. člen
(zahteve za izvajanje)
(1) Operacija SOR se izvaja za lokalne sorte kmetijskih
rastlin iz Priloge 3 te uredbe.
(2) Za operacijo SOR velja, da:
-       
se mora vsako leto izvajati na delu površin, lahko na delu GERK;
-       
se lokacija izvajanja zahteve v obdobju trajanja obveznosti iz prvega
odstavka 72. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(3) Upravičenec mora na KMG hraniti deklaracije za mineralna
gnojila in FFS ter račune o nakupu mineralnih gnojil in FFS. Razen za trajne
nasade, ki so bili vzpostavljeni pred letom vlaganja zahtevka, mora upravičenec
na KMG hraniti, če se v letu vlaganja zahtevka uporabljajo:
-       
kupljeno seme oziroma sadike: račune, s katerih mora biti razviden nakup
semena oziroma sadik lokalnih sort kmetijskih rastlin iz Priloge 3 te uredbe,
in uradne etikete ali etikete oziroma potrdila dobavitelja, s katerimi so
opremljeni ta semena oziroma sadike ob nakupu;
-       
lastno pridelano seme oziroma sadike: dokazila iz prejšnje alineje o
prvem nakupu semena oziroma sadik in kopije zbirnih vlog, iz katerih mora biti
razvidno, da se je v času od prvega nakupa semena ta sorta pridelovala na KMG.
(4) Plačilo za izvajanje operacije SOR se lahko uveljavlja za
kmetijske rastline iz šifranta vrst oziroma skupin kmetijskih rastlin in
pomoči.
(5) Na podlagi podatkov iz RKG se v skladu z uredbo za
izvajanje intervencij za tekoče leto površina lokalnih sort v trajnem nasadu
izračuna po naslednji formuli: površina lokalnih sort = (površina GERK x
število sadik lokalnih sort) / število vseh sadik v trajnem nasadu.
(6) Na isti površini GERK lahko upravičenec, odvisno od vrste
posevka, uveljavlja plačilo za operacijo SOR samo enkrat, in sicer za glavni
ali prezimni ali neprezimni posevek.
(7) Upravičenec mora pridobiti dovoljenje za gojenje lokalnih
sort konoplje oziroma maka iz Priloge 3 te uredbe v skladu s pravilnikom, ki
ureja pogoje za pridobitev dovoljenja za gojenje konoplje in maka.
(8) Višina plačila za izvajanje operacije SOR znaša 181,60
eura na ha letno.
V. poglavje
INTERVENCIJA BVR
1. oddelek
SPLOŠNE DOLOČBE
84. člen
(namen intervencije)
Intervencija BVR je namenjena zmanjšani uporabi kemičnih FFS
in spodbujanju nadstandardnih praks varstva rastlin pred škodljivimi organizmi,
s čimer prispeva k varovanju vodnih virov in tal.
85. člen
(vrsta rabe GERK)
Intervencija BVR se izvaja na GERK z vrstami rabe, določenimi
v šifrantu vrst oziroma skupin kmetijskih rastlin in pomoči.
86. člen
(vstopi v intervencijo)
V intervencijo BVR je mogoče vstopiti v letih 2023–2027.
87. člen
(trajanje obveznosti)
(1) Obveznost izvajanja intervencije BVR traja pet let.
Odstopanja od te obveznosti so dovoljena le v naslednjih primerih:
-       
višje sile ali izjemnih okoliščin, kot to določa 3. člen Uredbe
2021/2116/EU in je opredeljeno v Prilogi 1 te uredbe;
-       
ko se celotno zemljišče oziroma del zemljišča, na katero se nanaša
obveznost, ali celotno KMG prenese na drugega nosilca KMG v obdobju navedene
obveznosti, lahko obveznost ali njen del, ki ustreza prenesenemu zemljišču, za
preostanek obdobja prevzame ta drugi nosilec KMG ali pa obveznost lahko preneha
veljati in se ne zahteva povračilo za obdobje, v katerem je obveznost veljala.
(2) Določbe druge alineje prejšnjega odstavka se uporabljajo
tudi v primeru, če se prenos opravi znotraj KMG.
(3) Obveznost izvajanja intervencije BVR traja celotno
koledarsko leto.
88. člen
(prenos obveznosti na drugega nosilca KMG)
(1) Nosilec KMG, ki je v predhodnem letu uveljavljal zahtevke
za intervencijo BVR na določenih površinah KMG, v tekočem letu pa na teh
površinah to intervencijo izvaja drug nosilec KMG, mora obvezno sporočiti
podatke o teh površinah na obrazcu, na katerem sporoča zmanjšanje ali prenos
površin, živali oziroma obveznosti, vključenih v intervencije plačil za
okoljske in podnebne obveznosti oziroma intervencijo plačila Natura 2000 v
predhodnem letu, za tekoče leto iz uredbe za izvajanje intervencij za tekoče
leto.
(2) Če zaradi prenosa dela površin iz prejšnjega odstavka
površina, na kateri se na KMG prenosnika še naprej izvaja intervencija BVR, ne
dosega velikosti iz 89. člena te uredbe, obveznost izvajanja te intervencije na
KMG prenosnika preneha brez dolžnosti vračila že prejetih sredstev za njeno
izvajanje.
89. člen
(velikost površine)
Najmanjša površina kmetijske parcele za izvajanje
intervencije BVR je 0,1 ha, razen v primeru izvajanja intervencije BVR v
zavarovanih prostorih pri pridelavi zelenjadnic, kjer je najmanjša površina
0,01 ha. Na KMG pa mora biti v intervencijo BVR vključenih najmanj 0,3 ha
kmetijskih površin.
90. člen
(zmanjšanje površin, vključenih v obveznost)
V obdobju trajanja obveznosti iz prvega odstavka 87. člena te
uredbe se skupna velikost površin lahko zmanjša za največ 10 % glede na vstopno
površino, razen v primeru višje sile ali izjemnih okoliščin iz Priloge 1 te
uredbe.
91. člen
(povečanje površin, vključenih v obveznost)
(1) V obdobju trajanja obveznosti iz prvega odstavka 87.
člena te uredbe se skupna velikost površin KMG lahko poveča. Zaradi povečanja
površin KMG se obstoječa obveznost razširi, pri čemer se upošteva čas trajanja
obstoječe obveznosti. Enako velja v primerih, kadar se v okviru KMG poveča
površina, za katero je prevzeta obveznost.
(2) Ne glede na skupno velikost povečanja površin se
obveznost iz prvega leta petletne obveznosti nadaljuje, upravičenec pa je
upravičen do plačila za celotno povečanje velikosti površin, ki vključuje
obstoječe in povečane površine.
92. člen
(kombinacije)
Kombinacije intervencije BVR z drugimi intervencijami iz te
uredbe so določene v Prilogi 2 te uredbe.
2. oddelek
POGOJI UPRAVIČENOSTI 
93. člen
(pogoji upravičenosti)
(1) Upravičenci morajo pri izvajanju intervencije BVR
izpolnjevati naslednje pogoje upravičenosti:
1.     
KMG mora biti vpisano v register kmetijskih gospodarstev v skladu s
pravilnikom RKG;
2.     
imeti najmanj 1 ha kmetijskih površin v smislu tretjega odstavka 4.
člena Uredbe 2021/2115/EU;
3.     
opraviti program predhodnega usposabljanja vsako leto od leta 2024 v
obdobju iz šestega odstavka 94. člena te uredbe v obsegu najmanj štiri ure v
zvezi z zatiranjem škodljivih organizmov s FFS na osnovi mikroorganizmov in
pripravkov za biotično varstvo rastlin v skladu z uredbo, ki ureja intervencije
izmenjave znanj in prenosa informacij iz SN 2023–2027;
4.     
v skladu uredbo, ki ureja intervencije izmenjave znanj in prenosa
informacij iz SN 2023–2027, najmanj enkrat v prvih dveh letih trajanja
obveznosti uporabiti storitev svetovanja, v okviru katere se mu svetuje o
izvajanju biotičnega varstva rastlin;
5.     
imeti izdelan program zatiranja bolezni in škodljivcev s FFS na osnovi
mikroorganizmov in tržnih proizvodov za biotično varstvo rastlin v skladu s
tehnološkimi navodili za intervencijo BVR, ki ga predhodno potrdi Javna služba
zdravstvenega varstva rastlin (v nadaljnjem besedilu: program izvajanja BVR);
6.     
vsako leto v času trajanja obveznosti iz prvega odstavka 87. člena te
uredbe voditi evidence o izvajanju biotičnega varstva rastlin.
(2) Obrazec programa izvajanja BVR iz 5. točke prejšnjega
odstavka je dostopen na spletnih straneh ministrstva in agencije.
(3) Tehnološka navodila, seznami FFS na osnovi
mikroorganizmov in seznam tržnih proizvodov za biotično varstvo rastlin iz 5.
točke prvega odstavka tega člena so dostopni na spletnih straneh uprave,
ministrstva in agencije.
(5) Pri prenosu obveznosti intervencije BVR iz druge alineje
prvega odstavka 87. člena te uredbe mora prevzemnik:
-       
opraviti program predhodnega usposabljanja iz 3. točke prvega odstavka
tega člena ne glede na to, če je prenosnik ta program usposabljanja že opravil;
-       
v preostalem času trajanja obveznosti uporabiti storitev svetovanja iz
4. točke prvega odstavka tega člena ne glede na to, če je prenosnik to storitev
že uporabil.
(6) Če se prenos obveznosti intervencije BVR iz druge alineje
prvega odstavka 87. člena te uredbe izvede po prvem letu trajanja obveznosti,
prenosniku storitve svetovanja iz 4. točke prvega odstavka tega člena ni treba
opraviti.
(7) Evidence iz 6. točke prvega odstavka tega člena se vodijo
na obrazcu podatkov o uporabi FFS iz šestega odstavka 116. člena te uredbe.
Izvedena opravila je v te evidence treba vpisati najpozneje v 30 dneh po
tretiranju oziroma vnosu koristnega organizma.
(8) Evidence iz prejšnjega odstavka se vodijo kot evidence v
računalniški obliki in tudi tako, da se podatki iz evidenc, ki jih upravičenci
izpolnjujejo v elektronski obliki, uvozijo v evidence v računalniški obliki.
(8) Izpolnjevanje pogojev iz prvega odstavka tega člena se
preverja z upravnim pregledom in pregledom na kraju samem. Z upravnim pregledom
se z uporabo evidence izobraževanja preverjajo podatki o opravljenih programih
predhodnega usposabljanja in podatki o uporabi storitve svetovanja. Z upravnim
pregledom se preverja ali je izdelan program izvajanja BVR. S pregledom na
kraju samem se preverjajo evidence o izvajanju biotičnega varstva rastlin.
3. oddelek
ZAHTEVE ZA IZVAJANJE IN DOKAZILA
94. člen
(zahteve za izvajanje)
(1) Zahteve za izvajanje intervencije BVR so:
-       
v program izvajanja BVR iz 5. točke prvega odstavka prejšnjega člena je
treba vključiti koristne organizme ali FFS na osnovi mikroorganizmov oziroma
kombinacijo obeh in navesti, kateri koristni organizmi in FFS na osnovi
mikroorganizmov se bodo v posameznem letu uporabljali;
-       
upravičenec mora program iz prejšnje alineje pripraviti vsako leto,
izvaja pa ga lahko le, če ga pred izvedbo potrdi Javna služba zdravstvenega
varstva rastlin.
(2) Za intervencijo BVR velja, da:
-       
se mora vsako leto izvajati na delu površin, lahko na delu GERK;
-       
se lokacija izvajanja zahteve v obdobju trajanja obveznosti iz prvega
odstavka 87. člena te uredbe lahko spreminja;
-       
se izvaja na območju celotne Republike Slovenije;
-       
obtežba z živino ni relevantna.
(3) Pri pripravi programa BVR iz 5. točke prvega odstavka
prejšnjega člena je treba upoštevati letna tehnološka navodila za intervencijo
BVR, pridelavo na KMG, vremenske razmere in dostopnost sredstev na trgu.
(4) Upravičenec mora koristne organizme oziroma FFS na osnovi
mikroorganizmov uporabiti v skladu s programom izvajanja BVR iz 5. točke prvega
odstavka prejšnjega člena, da je upravičen do plačila iz 96. člena te uredbe.
(5) Če upravičenec v tekočem letu ne more izpolniti zahteve iz
prejšnjega odstavka zaradi vremenskih razmer, nedostopnosti sredstva na trgu
ali na podlagi obvestila Javne službe zdravstvenega varstva rastlin, mora to
obvezno sporočiti na obrazcu za sporočanje sprememb v zvezi z izvajanjem
intervencije biotično varstvo rastlin iz uredbe za izvajanje intervencij za
tekoče leto.
(6) Šteje se, da je za tekoče leto pogoj iz 3. točke prvega
odstavka prejšnjega člena izpolnjen, če je za KMG v obdobju od 1. aprila
predhodnega leta do 31. marca tekočega leta usposabljanje opravljeno v skladu z
uredbo, ki ureja intervencije izmenjave znanj in prenosa informacij iz SN
2023–2027.
(7) Če usposabljanje prejšnjega odstavka tega člena opravi
udeleženec, ki je samostojni podjetnik posameznik ali je zaposlen pri pravni
ali fizični osebi, ki je registrirana za opravljanje kmetijske dejavnosti, se
to usposabljanje šteje kot opravljena obveznost tudi za KMG, kjer je udeleženec
usposabljanja nosilec KMG ali član kmetije.
(8) Če je v prvih dveh letih izvajanja obveznosti
intervencije BVR za KMG uporabljena storitev svetovanja iz uredbe, ki ureja
intervencije izmenjave znanj in prenosa informacij iz SN 2023–2027, se to šteje
kot izpolnitev pogoja iz 4. točke prvega odstavka prejšnjega člena za obdobje
trajanja obveznosti iz prvega odstavka 87. člena te uredbe.
(9) Program izvajanja BVR iz 5. točke prvega odstavka
prejšnjega člena mora biti izdelan do 31. marca tekočega leta.
(10) Ne glede na prejšnji odstavek mora biti za leto 2023
program izvajanja BVR iz 5. točke prvega odstavka prejšnjega člena izdelan do
14. julija 2023.
95. člen
(dokazila)
(1) Agencija za opravljeno usposabljanje iz šestega odstavka
prejšnjega člena iz evidence izobraževanja 1. februarja naslednjega leta
prevzame naslednja podatka o opravljenem rednem usposabljanju za zadevno KMG:
-       
številko KMG-MID in
-       
število opravljenih ur usposabljanja.
(2) Ne glede na prejšnji odstavek agencija za opravljeno
usposabljanje iz sedmega odstavka prejšnjega člena iz evidence izobraževanja 1.
februarja 2024 prevzame naslednja podatka o opravljenem rednem usposabljanju za
zadevno KMG:
-       
številko KMG-MID in
-       
število opravljenih ur usposabljanja.
(3) Ne glede na prvi odstavek tega člena agencija za
opravljeno usposabljanje iz osmega odstavka prejšnjega člena iz evidence
izobraževanja 1. februarja 2025 prevzame naslednja podatka o opravljenem rednem
usposabljanju za zadevno KMG:
-       
številko KMG-MID in
-       
število opravljenih ur usposabljanja.
(4) Agencija za uporabljeno storitev svetovanja iz desetega
odstavka prejšnjega člena iz evidence izobraževanja 1. februarja naslednjega
leta za zadevno KMG prevzame podatek o številki KMG-MID.
(5) Za izvajanje te uredbe pošlje uprava ministrstvu
najpozneje do 10. aprila tekočega leta seznam upravičencev, ki izpolnjujejo
zahtevo iz devetega odstavka prejšnjega člena.
(6) Podatke iz prejšnjega odstavka v zahtevani strukturi, ki
jo določi agencija, agenciji pošlje ministrstvo najpozneje do 15. aprila
tekočega leta.
4. oddelek
PLAČILA
96. člen
(plačila)
(1) Plačila za izvajanje intervencije BVR znašajo za:
1.     
poljščine: 176,00 EUR/ha;
2.     
zelenjadnice na prostem: 612,80 eura na ha letno;
3.     
zelenjadnice v zavarovanih prostorih: 1.857,60 eura na ha letno;
4.     
hmelj: 487,20 eura na ha letno;
5.     
sadjarstvo in oljkarstvo: 458,40 eura na ha letno;
6.     
vinogradništvo: 209,60 eura na ha letno.
(2) Če upravičenec v tekočem letu ne more izpolniti zahteve
iz tretjega odstavka 94. člena te uredbe zaradi vremenskih razmer ali na
podlagi obvestila Javne službe zdravstvenega varstva rastlin v tekočem letu, se
plačilo za operacijo BVR ne dodeli za površino, za katero je upravičenec oddal
zahtevek iz 123. člena te uredbe.
(3) Plačilo za intervencijo BVR iz 5. točke prvega odstavka
tega člena znaša v kombinaciji z operacijo:
-       
IPSO: 389,28 eura na ha letno;
-       
VTSA: 183,20 eura na ha letno.
(4) Plačilo za intervencijo BVR iz 6. točke prvega odstavka
tega člena znaša v kombinaciji z operacijo:
-       
IPG: 140,48 eura na ha letno;
-       
VIN_INSK: 167,68 eura na ha letno.
VI. poglavje
INTERVENCIJA OMD
97. člen
(namen intervencije)
Namen intervencije OMD je izravnava stroškov pridelave zaradi
težjih pridelovalnih razmer, da se ustvarijo pogoji za kmetovanje in
zagotavljanje primerne obdelanosti kmetijskih površin na območjih z naravnimi
ali drugimi posebnimi omejitvami (v nadaljnjem besedilu: območja z omejenimi
možnostmi za kmetijsko dejavnost).
98. člen
(razvrstitev in seznam območij)
(1) Območja z omejenimi možnostmi za kmetijsko dejavnost se
delijo na:
-       
gorska območja;
-       
druga območja z naravnimi omejitvami in
-       
območja s posebnimi omejitvami.
(2) Vpogled v seznam območij iz prejšnjega odstavka je mogoč
na spletnem pregledovalniku grafičnih podatkov ministrstva, dostopnem na
spletni strani http://rkg.gov.si/GERK/WebViewer/.
99. člen
(pogoji upravičenosti)
Za vstop v intervencijo OMD veljajo naslednji pogoji
upravičenosti:
-       
KMG mora biti vpisano v RKG;
-       
nosilec KMG mora biti aktivni kmet;
-       
plačilo za intervencijo OMD se lahko pridobi, če skupna kmetijska
površina na KMG, ki je vključena v to intervencijo, ni manjša od 1 ha.
100. člen
(pogoji)
(1) Do plačil za intervencijo OMD so upravičena KMG, katerih
kmetijske površine ležijo na območjih z omejenimi možnostmi za kmetijsko
dejavnost (v nadaljnjem besedilu: območja OMD).
(2) Upravičenci se obvežejo, da bodo na območjih iz
prejšnjega odstavka opravljali svojo kmetijsko dejavnost v času trajanja
obveznosti.
(3) Kmetijska površina, ki je vključena v intervencijo OMD,
se ugotovi v skladu z uredbo za izvajanje intervencij za tekoče leto.
(4) Velikost GERK KMG, za katerega se lahko uveljavlja
plačilo za intervencijo OMD, mora biti najmanj 0,01 ha.
101. člen
(plačila)
(1) Plačilo za intervencijo OMD se lahko uveljavlja za
kmetijske površine iz uredbe, ki ureja neposredna plačila, in kmetijske
rastline iz šifranta vrst oziroma skupin kmetijskih rastlin in pomoči.
(2) Za KMG s travojedimi živalmi na trajnem travinju se
plačilo za intervencijo OMD določi po naslednji formuli:
Število točk na ha x vrednost točke iz preglednice 1 iz
Priloge 4, ki je sestavni del te uredbe x površina njiv, trajnih nasadov in
trajnega travinja v OMD.
(3) Za KMG brez travojedih živali na trajnem travinju se
plačilo za intervencijo OMD določi po naslednji formuli:
(Število točk na ha x vrednost točke iz preglednice 1 iz
Priloge 4 te uredbe x površina njiv in trajnih nasadov v območjih OMD) +
(Število točk na ha x vrednost točke iz preglednice 2 iz Priloge 4 te uredbe x
površina trajnega travinja v območjih OMD).
(4) Pri določitvi plačila iz drugega in tretjega odstavka
tega člena se upoštevata vrednost točke v posameznem letu v eurih in ustrezen
razred števila točk na ha iz preglednic 1 in 2 iz Priloge 4 te uredbe.
(5) Za KMG s travojedimi živalmi na trajnem travinju se
štejejo KMG, ki imajo obtežbo najmanj 0,2 GVŽ travojedih živali na ha trajnega
travinja na KMG. Upoštevajo se vse površine trajnega travinja na KMG, površine
v območjih OMD in zunaj območij OMD.
(6) Minimalno plačilo za intervencijo OMD ne sme biti manjše
od 25 eurov na ha. Če izračunano plačilo ne dosega 25 eurov na ha, se plačilo
ne dodeli. Če izračunano plačilo preseže 600 eurov na ha, se plačilo dodeli v
višini 600 eurov na ha.
(7) Če na KMG obseg kmetijskih površin, vključenih v
intervencijo OMD, presega 50 ha, se znesek plačil za intervencijo OMD zniža, in
sicer za površine:
1.     
do 50,00 ha je plačilo 100-odstotno;
2.     
od 50,01 do 60,00 ha je plačilo 90-odstotno;
3.     
od 60,01 do 70,00 ha je plačilo 80-odstotno;
4.     
od 70,01 do 80,00 ha je plačilo 70-odstotno;
5.     
od 80,01 do 90,00 ha je plačilo 60-odstotno;
6.     
od 90,01 do 100,00 ha je plačilo 50-odstotno;
7.     
od 100,01 ha je plačilo 40-odstotno.
(8) Znesek plačil iz prejšnjega odstavka se zniža glede na
vsoto kmetijskih površin istega upravičenca.
VII. poglavje
INTERVENCIJA N2000
1. oddelek
SPLOŠNE DOLOČBE
102. člen
(namen intervencije)
Namen intervencije N2000 je zagotavljanje finančnega nadomestila
upravičencem za lažje premagovanje specifičnih slabosti, značilnih za posamezno
območje, ki izhajajo iz zahtev na podlagi izvajanja Direktive 2009/147/ES
Evropskega parlamenta in Sveta z dne 30. novembra 2009 o ohranjanju prosto
živečih ptic (UL L št. 20 z dne 26. 1. 2010, str. 7), zadnjič spremenjene z
Uredbo (EU) 2019/1010 Evropskega parlamenta in Sveta z dne 5. junija 2019 o
uskladitvi obveznosti poročanja na področju zakonodaje, povezane z okoljem, ter
spremembi uredb (ES) št. 166/2006 in (EU) št. 995/2010 Evropskega parlamenta in
Sveta, direktiv 2002/49/ES, 2004/35/ES, 2007/2/ES, 2009/147/ES in 2010/63/EU
Evropskega parlamenta in Sveta, uredb Sveta (ES) št. 338/97 in (ES) št.
2173/2005 ter Direktive Sveta 86/278/EGS (UL L št. 170 z dne 25. 6. 2019, str.
115) in Direktive 92/43/EGS z dne 21. maja 1992 o ohranjanju naravnih habitatov
ter prosto živečih živalskih in rastlinskih vrst (UL L št. 206 z dne 22. 7.
1992, str. 7), zadnjič spremenjene z Direktivo Sveta 2013/17/EU z dne 13. maja
2013 o prilagoditvi nekaterih direktiv na področju okolja zaradi pristopa
Republike Hrvaške (UL L št. 158 z dne 10. 6. 2013, str. 193), in s tem
učinkovitejše upravljanje območij Natura 2000.
103. člen
(vrsta rabe GERK)
Intervencija N2000 se izvaja na GERK z vrstami rabe,
določenimi v šifrantu vrst oziroma skupin kmetijskih rastlin in pomoči.
104. člen
(vstopi v intervencijo)
V intervencijo N2000 je mogoče vstopiti v letih 2023–2027.
105. člen
(trajanje obveznosti)
Obveznost izvajanja intervencije N2000 traja eno leto, izvajati
pa jo je treba celotno koledarsko leto.
106. člen
(velikost površine)
Najmanjša površina kmetijske parcele za vključitev v
intervencijo N2000 je 0,1 ha.
107. člen
(kombinacije)
Kombinacije intervencije N2000 so določene v Prilogi 2 te
uredbe.
108. člen
(grafične evidence)
(1) Za izvajanje upravnih pregledov intervencije N2000 se v
digitalni grafični obliki v skladu z uredbo za izvajanje intervencij za tekoče
leto uporabljajo:
-       
evidenca območja Natura 2000 – Ljubljansko barje, cona A –
N2000_LJ_BARJE_A;
-       
evidenca območja Natura 2000 – Ljubljansko barje, cona B –
N2000_LJ_BARJE_B;
-       
evidenca območja Natura 2000 – Planinsko polje – N2000_PLAN_POLJE;
-       
evidenca območja Natura 2000 – Goričko – N2000_GORICKO.
(2) Evidence iz prejšnjega odstavka ministrstvu pošlje ZRSVN,
agenciji pa ministrstvo.
(3) Pri navajanju površin sloja iz posamezne evidence iz
prvega odstavka tega člena se prikazuje celotna upravičena površina GERK, če
vsaj 10 arov GERK leži na območju iz te evidence.
(4) Če se evidenci iz prve in druge alineje prvega odstavka
tega člena prekrivata z evidenco iz 13. točke prvega odstavka 16. člena te
uredbe, se na območjih iz evidenc iz prve in druge alineje prvega odstavka tega
člena izvaja intervencija N2000 iz prvega odstavka 110. člena in 1. točke prvega
odstavka 132. člena te uredbe.
(5) Če se evidenca iz druge alineje prvega odstavka tega
člena prekriva z evidenco iz 11. točke prvega odstavka 16. člena te uredbe, se
na območju iz evidence iz druge alineje prvega odstavka tega člena izvaja
intervencija N2000 iz prvega odstavka 110. člena in 1. točke prvega odstavka
132. člena te uredbe.
(6) Če se evidenca iz četrte alineje prvega odstavka tega
člena prekriva z evidencami iz 6. do 10. točke prvega odstavka 16. člena te
uredbe, se na območju iz evidence iz četrte alineje prvega odstavka tega člena
izvaja intervencija N2000 iz drugega odstavka 110. člena te uredbe.
(7) Podatki o mejah in legah v prostoru za območja Natura
2000 iz prvega odstavka tega člena so shranjeni kot del evidenc o območjih,
pomembnih za ohranjanje biotske raznovrstnost, ki jih vodi ministrstvo,
pristojno za ohranjanje narave, v skladu s predpisi s področja ohranjanja
narave.
(8) Evidence iz prejšnjega odstavka se povzamejo v javni
spletni pregledovalnik grafičnih podatkov ministrstva, dostopnem na spletni
strani http://rkg.gov.si/GERK/WebViewer/.
2. oddelek
POGOJI UPRAVIČENOSTI
109. člen
(pogoji upravičenosti)
(1) Upravičenec mora pri izvajanju intervencije N2000
izpolnjevati naslednje pogoje upravičenosti:
-       
KMG mora biti vpisano v register kmetijskih gospodarstev, v skladu s
pravilnikom RKG;
-       
imeti na območju Natura 2000 najmanj 0,1 hektar kmetijskih površin v
smislu tretjega odstavka 4. člena Uredbe 2021/2115/EU;
-       
upravljati kmetijsko zemljišče v skladu s predpisanimi zahtevami iz
uredbe, ki ureja upravljanje območij Natura 2000 za obdobje 2023–2028 in
uredbe, ki ureja načrt upravljanja Krajinskega parka Goričko za obdobje
2021–2025 (v nadaljnjem besedilu: Uredba o Načrtu upravljanja Goričko);
-       
upoštevati prepoved uporabe blata iz komunalnih čistilnih naprav,
digestata in komposta iz kompostarn;
-       
voditi evidence o delovnih opravilih, ki se izvajajo pri intervenciji
N2000.
(2) Evidence iz pete alineje prejšnjega odstavka se vodijo
kot evidence v računalniški obliki in tudi tako, da se podatki iz evidenc, ki
jih upravičenci izpolnjujejo v elektronski obliki, uvozijo v evidence v
računalniški obliki.
(3) Uporaba blata iz komunalnih čistilnih naprav se preveri z
upravnim pregledom prek evidence okoljevarstvenih dovoljenj za uporabo blata iz
komunalnih čistilnih naprav v kmetijstvu, ki jo agenciji pošlje ARSO. Uporaba
digestata in komposta iz kompostarn se preveri s pregledom na kraju samem prek
evidenc iz drugega odstavka tega člena. S pregledom na kraju samem se
preverjajo tudi evidence iz drugega odstavka tega člena.
3. oddelek
ZAHTEVE ZA IZVAJANJE IN PLAČILA
110. člen
(zahteve za izvajanje)
(1) Zahteve za izvajanje intervencije N2000 na območju
Ljubljanskega barja in Planinskega polja so določene z uredbo, ki ureja
upravljanje območij Natura 2000 za obdobje 2023–2028.
(2) Zahteve za izvajanje intervencije N2000 na območju
Goričkega so določene z Uredbo o Načrtu upravljanja Goričko.
(3) V intervencijo N2000 se lahko vključi del površin
trajnega travinja, vendar cel GERK na zadevnem območju Natura 2000, predpisane
zahteve pa se morajo izvajati na vseh površinah trajnega travinja na zadevnem
območju Natura 2000 ne glede na to, ali se zahtevek iz 123. člena te uredbe
vloži za del površin trajnega travinja.
(4) Kmetijska rastlina, za katero se lahko uveljavlja plačilo
za izvajanje intervencije N2000, je trajno travinje.
(5) Na KMG je treba hraniti:
-       
račune o nakupu gnojil za intervencijo N2000 iz prvega in drugega
odstavka tega člena;
-       
račune o nakupu gnojil za intervencijo N2000 iz prvega odstavka tega
člena;
-       
skice travnika z vrisanimi deli, na katerih se izvaja košnja za
intervencijo N2000 iz prvega odstavka tega člena na območju Ljubljanskega
barja;
-       
račune, s katerih mora biti razviden nakup semena, deklaracije
uporabljenega semena, deklaracije za nazaj (od prvega nakupa semena), če se
uporablja lastno pridelano seme, oziroma kopije deklaracij za seme, če se seme
pridobi od drugega KMG za intervencijo N2000 iz prvega in drugega odstavka tega
člena;
-       
soglasje Javnega zavoda Krajinski park Goričko, skice travnika z
vrisanim načinom (smerjo) košnje, če se košnja izvaja od enega roba travnika
proti drugemu ali od sredine travnika navzven, in skice travnika z vrisanimi
nepokošenimi pasovi za intervencijo N2000 iz drugega odstavka tega člena.
111. člen
(plačila)
Plačilo za intervencijo N2000 znaša na območju:
-       
Ljubljanskega barja: 663 eurov na ha letno;
-       
Planinskega polja: 389,33 eura na ha letno;
-       
Goričkega: 390,12 eura ha letno.
112. člen
(nepravilnosti pri izvajanju zahtev intervencije N2000)
(1) Če agencija ali inšpektorat, pristojen za varstvo in
ohranjanje narave, ugotovi kršitve oziroma nepravilnosti pri izvajanju
intervencije N2000, se o tem medsebojno obvestita.
(2) Podatke glede ugotovljenih nepravilnosti pri izvedenih
kontrolah intervencije N2000 agencija pošlje inšpektoratu, pristojnemu za
okolje.
VIII. poglavje
KONTROLE IN PREVERLJIVOST POGOJEV IN ZAHTEV
113. člen
(izvajanje kontrole in preverljivost)
(1) Kontrolo izpolnjevanja obveznosti v zvezi z upravičenostjo
do plačil za intervencije razvoja podeželja iz te uredbe izvaja agencija v
skladu z uredbo za izvajanje intervencij za tekoče leto.
(2) Preverjanje pogojev upravičenosti in izpolnjevanja zahtev
za izvajanje intervencij razvoja podeželja iz te uredbe agencija izvaja v
skladu s 65. in 66. členom Uredbe 2021/2116/EU. Agencija ugotovi dejansko
stanje tudi z drugimi dokazi v skladu z zahtevami iz te uredbe.
IX. poglavje
SKUPNE DOLOČBE
114. člen
(usposabljanje)
(1) Upravičenec, ki je istočasno vključen v intervencije
KOPOP in LOPS mora med trajanjem obveznosti iz prvega odstavka 8. člena in
prvega odstavka 72. člena te uredbe opraviti program usposabljanja v skupnem
obsegu 15 ur.
(2) Ne glede na prejšnji odstavek mora upravičenec, ki je
vključen v posamezno intervencijo KOPOP iz 1. točke 3. člena te uredbe ali v
intervencijo LOPS, opraviti program usposabljanja v skladu s tretjo alinejo
prvega odstavka 17. člena te uredbe ali drugo alinejo prvega odstavka 80. člena
te uredbe.
(3) Upravičenec, ki je istočasno vključen v intervenciji EK
in EKČ mora med trajanjem obveznosti iz prvega odstavka 56. člena te uredbe
opraviti program usposabljanja v skupnem obsegu 25 ur.
(4) Ne glede na prejšnji odstavek mora upravičenec, ki je
vključen le v intervencijo EK ali le v intervencijo EKČ, opraviti program
usposabljanja v skladu s tretjo alinejo prvega odstavka 63. člena te uredbe.
115. člen
(pravila pogojenosti)
(1) Upravičenci, ki uveljavljajo plačila za intervencije
razvoja podeželja iz te uredbe, morajo kmetovati v skladu z zahtevami pravil
pogojenosti iz uredbe, ki ureja pogojenost.
(2) Če je na podlagi upravnega pregleda ali pregleda na kraju
samem ugotovljeno, da na površini, za katero se uveljavlja plačilo za izvajanje
operacije VOD, KOL, IPP, IPZ, IPH, IPSO, IPG, BIOTM_TNS, VIN_HERB in VIN_INSK,
niso izpolnjena pravila pogojenosti, ki so podlaga za izvajanje te operacije,
upravičenec za celotno površino ni upravičen do plačila za to operacijo.
(3) Če je na podlagi upravnega pregleda ali pregleda na kraju
samem ugotovljeno, da na več kot 3 % površine GERK, za katerega se uveljavlja
plačilo za izvajanje operacije HAB, MET, STE, HABM, MOKR_BAR, SUHI_KTP, S50,
GRB, PP, VTR in SUHA_TRAV niso izpolnjena pravila pogojenosti, ki so podlaga za
izvajanje te operacije, upravičenec za celotno površino tega GERK ni upravičen
do plačila za to operacijo.
116. člen
(minimalne zahteve za uporabo gnojil in FFS)
(1) Upravičenec, ki uveljavljajo plačila za intervencije
KOPOP, EK in LOPS, mora upoštevati minimalne zahteve za uporabo gnojil in FFS,
upravičenec, ki uveljavlja plačila za intervencijo BVR, pa minimalne zahteve za
uporabo FFS.
(2) Minimalne zahteve za uporabo gnojil iz prejšnjega
odstavka so vodene v evidencah uporabe organskih in mineralnih gnojil, ki jih
mora voditi upravičenec za vsa kmetijska zemljišča na KMG in iz katerih morajo
biti razvidni najmanj količina in vrsta organskih in mineralnih gnojil, čas
gnojenja ter podatki o površini, kjer se ta gnojila uporabljajo.
(3) Upravičenec mora evidence iz prejšnjega odstavka voditi
na obrazcu evidence uporabe organskih in mineralnih gnojil, ki je sestavni del
evidenc o delovnih opravilih iz devetega odstavka 17. člena te uredbe, ki so
dostopne na spletnih straneh ministrstva in agencije.
(4) Vodenje evidenc iz prejšnjega odstavka se šteje za
vodenje evidence uporabe organskih in mineralnih gnojil za tekoče koledarsko
leto iz uredbe, ki ureja pogojenost.
(5) Minimalne zahteve za uporabo FFS so vključene v sklop
pravil pogojenosti in se nanašajo na pravilno uporabo FFS iz uredbe, ki ureja
pogojenost.
(6) Uporaba FFS iz prejšnjega odstavka se vodi na obrazcu
podatkov o uporabi FFS, ki je sestavni del evidenc o delovnih opravilih iz
devetega odstavka 17. člena te uredbe, ki so dostopne na spletnih straneh
ministrstva in agencije.
(7) Vodenje obrazca iz prejšnjega odstavka se šteje za
vodenje evidence o uporabi fitofarmacevtskih sredstev na prostem in v
zavarovanih prostorih ter o uporabi obdelanega semena po GERK_PID in kulturah
iz uredbe, ki ureja pogojenost.
117. člen
(zahteve pri gnojenju z dušikom)
Letni vnos skupnega dušika (dušika iz mineralnih in živinskih
gnojil) ne sme preseči vrednosti iz Priloge 5, ki je sestavni del te uredbe.
118. člen
(minimalna aktivnost)
Upravičenci morajo na površinah, na katerih uveljavljajo
plačila za operacije SENENA, HAB, MET, STE, HABM, MOKR_BAR, SUHI_KTP, VTSA,
S50, GRB, ITRV, ZVE, PP, VTR in SUHA_TRAV ter intervencijo N2000 iz 110. člena
te uredbe, izvajati minimalno aktivnost iz 14. točke 2. člena te uredbe.
119. člen
(druge ustrezne obvezne zahteve iz predpisov)
Pri izvajanju intervencij razvoja podeželja morajo
upravičenci izpolnjevati tudi druge ustrezne obvezne zahteve iz področnih
predpisov in ugotovitve druge organov.
120. člen
(obravnava vrste rabe 1222)
(1) Če je na površini, prijavljeni kot GERK z vrsto rabe
»1300 – trajni travnik«, v tekočem letu s pregledom na kraju samem oziroma s
sistemom za spremljanje površin ugotovljena dejanska raba »1222 – ekstenzivni
sadovnjak«, se ta površina v tekočem letu za intervencije razvoja podeželja iz
te uredbe obravnava kot GERK z vrsto rabe »1300 – trajni travnik«.
(2) Če je na GERK z vrsto rabe »1222 – ekstenzivni sadovnjak«
ena ali več njiv in je posamezna manjša od 10 arov, se v skladu s pravilnikom
RKG te površine štejejo kot del GERK z vrsto rabe »1222 – ekstenzivni
sadovnjak«.
(3) Pri intervenciji EK se na rabi »1222 – ekstenzivni
sadovnjak« zatravljenost ne preverja.
(4) Pri intervenciji N2000 morajo biti na rabi »1222 –
ekstenzivni sadovnjak« površine zatravljene.
121 člen
(obtežba)
Izračun obtežbe za intervencije razvoja podeželja iz te
uredbe je določen v Prilogi 6, ki je sestavni del te uredbe.
122. člen
(kombinacije intervencij razvoja podeželja)
(1) Kombinacije intervencij razvoja podeželja so določene v
Prilogi 2 te uredbe.
(2) S kombinacijami iz prejšnjega odstavka je preprečeno
dvojno financiranje med posameznimi intervencijami razvoja podeželja in med
posameznimi intervencijami razvoja podeželja ter shemami za podnebje in okolje
iz uredbe, ki ureja neposredna plačila.
123. člen
(vlaganje zahtevkov)
(1) Postopek in roki za vlaganje zahtevkov za dodelitev
plačil za intervencije razvoja podeželja iz te uredbe so določeni z uredbo za
izvajanje intervencij za tekoče leto.
(2) Plačila za intervencije razvoja podeželja iz te uredbe se
lahko uveljavljajo le za kmetijske površine na območju Republike Slovenije.
(3) Vloga za spremembo kmetijske rastline po oddaji zbirne
vloge se vloži v skladu z uredbo za izvajanje intervencij za tekoče leto.
(4) Upravičenci do plačil za intervencije KOPOP, EK, EKČ,
LOPS in BVR iz te uredbe morajo v obdobju trajanja obveznosti vsako leto
vložiti zahtevek za plačilo operacije oziroma intervencije za katero je bila
prevzeta obveznost in obvezne sestavine zbirne vloge iz uredbe za izvajanje
intervencij za tekoče leto.
124. člen
(višja sila ali izjemne okoliščine)
(1) Primeri višje sile ali izjemnih okoliščin, ki vplivajo na
upravičenosti do plačil za intervencije razvoja podeželja iz te uredbe, so
določeni v Prilogi 1 te uredbe.
(2) Primere višje sile ali izjemnih okoliščin iz prejšnjega
odstavka upravičenci sporočijo agenciji v roku in na način iz uredbe za
izvajanje intervencij za tekoče leto.
(3) Upravičenci, ki uveljavljajo primere višje sile ali
izjemnih okoliščin in v skladu s Prilogo 1 te uredbe začasno prekinejo izvajanje
intervencij KOPOP, EK, EKČ, LOPS in BVR, morajo na agencijo vložiti obvezne
sestavine zbirne vloge v roku in na način iz uredbe za izvajanje intervencij za
tekoče leto.
125. člen
(sistem kršitev in upravnih sankcij)
(1) Sistem kršitev in upravnih sankcij je določen v Prilogi
7, ki je sestavni del te uredbe, v uredbi za izvajanje intervencij za tekoče
leto, uredbi, ki ureja pogojenost, in Uredbi 2022/1172/EU.
(2) Če upravičenci za tekoče leto ne izpolnjujejo pogojev in
zahtev v zvezi z določeno površino ali živaljo, ki je prijavljena v zahtevku za
intervencije razvoja podeželja iz 123. člena te uredbe, razen v primeru
nepravilnosti iz uredbe za izvajanje intervencij za tekoče leto, ali uredbe, ki
ureja pogojenost, se zahtevek za to površino ali to žival zavrne, razen v
primerih kršitev iz Priloge 7 te uredbe.
126. člen
(nadomestitev živali)
(1) V primeru izločitve živali avtohtone ali tradicionalne
pasme, ki je bila vključena v izvajanje operacije iz prve alineje 71. člena te
uredbe, zaradi vzroka, ki ni naveden v Prilogi 1 te uredbe, se lahko izločena
žival nadomesti v 60 dneh od dneva izločitve oziroma v primeru izločitve zaradi
prodaje ali zakola v 30 dneh od dneva izločitve.
(2) O izločitvi živali iz tega člena mora upravičenec
agencijo pisno ali na elektronski način obvestiti in priložiti ustrezna
dokazila v sedmih delovnih dneh od dneva izločitve in o nadomestitvi živali v
sedmih delovnih dneh od dneva nadomestitve. Obvestilo o izločitvi in
nadomestitvi živali se pošlje na obrazcu obvestila o izločitvi ali nadomestitvi
živali iz uredbe za izvajanje intervencij za tekoče leto.
(3) Ne glede na prejšnji odstavek se za avtohtone in
tradicionalne pasme goveda in drobnice iz operacije iz prve alineje prvega
odstavka 71. člena te uredbe kot dan izločitve upošteva datum odhoda živali iz
KMG iz CRG oziroma CRD in kot dan nadomestitve upošteva datum prihoda živali na
KMG iz CRG oziroma CRD, za avtohtone in tradicionalne pasme konjev iz operacije
iz prve alineje prvega odstavka 71. člena te uredbe pa se kot dan izločitve
upošteva datum odhoda živali iz KMG iz Centralnega registra kopitarjev (v
nadaljnjem besedilu: CRK) in kot dan nadomestitve datum prihoda živali na KMG
iz CRK.
(4) Če izločena žival iz prvega odstavka tega člena ni
nadomeščena v rokih iz prvega odstavka tega člena in v skladu z drugim
odstavkom tega člena, ali če je število GVŽ po nadomestitvi izločenih živali
manjše od števila GVŽ, ki je prijavljeno v zahtevku za operacijo iz prve
alineje 71. člena te uredbe, se ta zahtevek za tekoče leto ustrezno zmanjša.
127. člen
(obravnava površin, vključenih v shemo neposejana tla za
poljskega škrjanca)
(1) Če se skupna velikost površine, vključene v operacijo
VOD, KOL, IPP, IPZ, PGS, SENENA in PAS_VOD intervencij EK in EKČ, operacijo SOR
in intervencijo BVR (v nadaljnjem besedilu: operacije in intervencije), med
leti zmanjša za več kot 10 % zaradi izvajanja sheme neposejana tla za poljskega
škrjanca iz uredbe, ki ureja neposredna plačila (v nadaljnjem besedilu: shema
POŠK), se to ne šteje za neupravičeno zmanjšanje skupne velikosti površin,
vključenih v te operacije in intervencije.
(2) Če se na površini, za katero je upravičenec oddal
zahtevek 123. člena te uredbe za operacije in intervencije iz prejšnjega
odstavka, istočasno izvaja tudi shema POŠK, se za to površino šteje, da
izpolnjuje obveznost izvajanja operacij in intervencij iz prejšnjega odstavka
na celotni površini, ne glede na število zaplat neposejanih tal v velikosti,
določeni s shemo POŠK.
128. člen
(spremembe grafičnih evidenc)
Če zaradi sprememb grafičnih evidenc iz 16. in 108. člena te
uredbe in območij OMD iz 98. člena te uredbe upravičenci do plačil za
intervencije razvoja podeželja iz te uredbe niso več upravičeni do plačil za te
intervencije, nimajo nikakršnih dolžnosti glede prevzetih obveznosti in tudi ne
dolžnosti vračila že prejetih sredstev.
X. PREHODNE IN KONČNI DOLOČBI
129. člen
(analiza tal in gnojilni načrt)
(1) Ne glede na prvi odstavek 15. člena in prvi odstavek 79.
člena te uredbe še veljavne analize tal, izdelane pred letom 2023 oziroma v
letu 2023, za parameter pH ni treba dopolniti.
(2) Ne glede na šesti odstavek 15. člena in četrti odstavek
79. člena te uredbe mora imeti upravičenec izdelano analizo tal in gnojilni
načrt za leti 2023 in 2024 najpozneje do roka za oddajo zbirne vloge za leto
2024 iz uredbe za izvajanje intervencij za leto 2024, če sta analiza tal in
gnojilni načrt starejša od pet let ali pa še nista izdelana za vse GERK, na
katerih se uporabljajo mineralna gnojila.
(3) Ne glede na prvo alinejo osmega odstavka 15. člena in
prvo alinejo šestega odstavka 79. člena te uredbe agencija izpolnjevanje
zahteve glede izdelanih analiz tal za leto 2023 preveri s pregledom na kraju
samem v skladu z uredbo za izvajanje intervencij za leto 2023.
(4) Upravičenec rezultate analiz tal za leto 2023 hrani na
KMG.
130. člen
(evidence o delovnih opravilih)
(1) Ne glede na enajsti odstavek 17. člena, enajsti odstavek
80. člena, osmi odstavek 93. člena in drugi odstavek 109. člena te uredbe se
evidence iz devetega odstavka 17. člena, devetega odstavka 80. člena, sedmega
odstavka 93. člena in pete alineje prvega odstavka 109. člena te uredbe vodijo
za leto:
-       
2023 na predpisanih obrazcih v tiskani obliki ali elektronski obliki, ki
so dostopni na spletnih straneh ministrstva in agencije ali v elektronski
obliki, ki vsebinsko ne odstopa od predpisanih obrazcev evidenc o delovnih
opravilih;
-       
2024 na obrazcih iz prejšnje alineje ali v računalniški obliki iz
enajstega odstavka 17. člena, enajstega odstavka 80. člena, osmega odstavka 93.
člena in drugega odstavka 109. člena te uredbe.
(2) Ne glede na dvanajsti odstavek 17. člena, dvanajsti
odstavek 80. člena, osmi odstavek 93. člena in tretji odstavek 109. člena te
uredbe agencija evidence iz devetega odstavka 17. člena, devetega odstavka 80.
člena, sedmega odstavka 93. člena in pete alineje prvega odstavka 109. člena te
uredbe za leti 2023 in 2024 preverja s pregledom na kraju samem, za leto 2024
pa tudi z upravnim pregledom.
131. člen
(analiza krme)
Ne glede na osmi odstavek 18. člena te uredbe agencija izpolnjevanje
zahteve glede izdelanih analiz krme pri operacijah PS_GOV, PS_PRAP in PS_DROB
za leti 2023 in 2024 preverja s pregledom na kraju samem.
132. člen
(izvajanje intervencije N2000)
Ne glede na prvi in drugi odstavek 110. člena te uredbe so
zahteve za izvajanje intervencije N2000 v letu 2023 na območju:
1.     
Ljubljanskega barja – cona barjanskega okarčka (Coenonympha oedippus):
a)   
košnja ni dovoljena do 1. avgusta tekočega leta;
b)   
košnja se izvaja mozaično, in sicer se vsako leto lahko pokosi del (od
40 do 60 %) površine travnika, vključene v zahtevek iz 123. člena te uredbe,
pri čemer se travnik za namene mozaične košnje ne sme razpoloviti na robni in
osrednji del (krožna košnja travnika ni dovoljena);
c)   
gnojenje, paša in mulčenje niso dovoljeni čez vse leto;
č)    nasipavanje
travnikov ni dovoljeno;
d)   
zatravljanje oziroma dosejevanje travnikov s komercialnimi travnimi in
drugimi mešanicami ni dovoljeno;
e)   
spravilo mrve s travinja je brez ovijanja v plastično folijo;
f)    
uporaba FFS ni dovoljena čez vse leto.
2.     
Planinskega polja – cona travniške morske čebulice (Scilla
litardierei):
a)   
košnja se izvaja enkrat letno;
b)   
košnja do 30. junija tekočega leta ni dovoljena – izvede se po tem, ko
semena in čebulice dozorijo;
c)   
pokošena trava se pusti na površini še najmanj dva dni, da se semena
čebulice otresejo in rastline lahko semenijo;
č)    gnojenja
in paša nista dovoljena čez vse leto;
d)   
brananje ni dovoljeno čez vse leto;
e)   
dosejevanje travnikov s komercialnimi travnimi in drugimi mešanicami ni
dovoljeno;
f)    
vzdrževati je treba ugodne hidrološke razmere, vzpostavitev novih jarkov
za odvodnjavanje ni dovoljena;
g)   
na površini travnika, ki je vključena v zahtevek iz 123. člena te
uredbe, je treba preprečevati zaraščanje;
h)   
uporaba FFS ni dovoljena čez vse leto.
133. člen
(prenos obveznosti iz programskega obdobja 2014–2020)
(1) V skladu z drugim in tretjim odstavkom 48. člena Uredbe
1305/2013/EU in tretjim odstavkom 155. člena Uredbe 2021/2115/EU se obveznosti
ukrepov kmetijsko-okoljska-podnebna-plačila in ekološko kmetovanje iz Programa
razvoja podeželja Republike Slovenije za obdobje 2014–2020, prevzetih v letu
2019 oziroma 2020 na podlagi Uredbe o ukrepih kmetijsko-okoljska-podnebna
plačila, ekološko kmetovanje in plačila območjem z naravnimi ali drugimi
posebnimi omejitvami iz Programa razvoja podeželja Republike Slovenije za
obdobje 2014–2020 (Uradni list RS, št. 16/16, 51/16, 84/16, 15/17, 63/17,
68/17, 5/18, 65/18, 81/18, 10/19, 76/19, 7/20, 61/20, 78/20, 26/21, 197/21,
20/22 in 157/22), katerih obveznost se zaključi z 31. decembrom 2023 oziroma 31.
decembrom 2024 (v nadaljnjem besedilu: ukrepa KOPOP in EK), prenesejo v SN
2023–2027 in se prilagodijo novim operacijam iz Priloge 8, ki je sestavni del
te uredbe.
(2) Če se upravičenec s prilagoditvijo iz prejšnjega odstavka
strinja, do izteka petletnih obveznosti v letu 2023 oziroma 2024 obveznosti
izvajanja ukrepa KOPOP in EK izvaja v skladu s to uredbo.
(3) Če se upravičenec s prilagoditvijo iz prvega odstavka
tega člena ne strinja, mu obveznost izvajanja ukrepov KOPOP in EK z 31.
decembrom 2023 preneha brez dolžnosti vračila prejetih sredstev za obdobje, ko
je obveznost veljala.
(4) Upravičenec iz prejšnjega odstavka v letu 2023 na
površini, za katero mu obveznost izvajanja ukrepov KOPOP in EK z 31. decembrom
2023 preneha, ne more vstopiti v istovrstno operacijo intervencij KOPOP_NV in
KOPOP_BK, intervencijo LOPS in intervenciji EK in EKČ iz te uredbe.
(5) Ne glede na 11., 59. in 75. člen te uredbe pri
prilagoditvi obveznosti ukrepov KOPOP in EK iz prvega podstavka tega člena
zmanjšanje:
-       
površin, vključenih v obveznost, ne sme biti manjše od velikosti površin
iz 10., 58. in 74. člena te uredbe;
-       
števila živali, vključenih v obveznost, ne sme biti manjše od števila
živali iz drugega odstavka 81. člena te uredbe.
134. člen
(začetek uporabe)
97. do 101. člen te uredbe se začnejo uporabljati 1. januarja
2024.
135. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00704-105/2023
Ljubljana, dne 23. marca 2023
EVA 2022-2330-0136
Vlada Republike Slovenije
Danijel Bešič Loredan
podpredsednik

Priloga
1: Višja sila ali izjemne okoliščine pri intervencijah razvoja podeželja
Priloga
2: Kombinacije intervencij razvoja podeželja
Priloga
3: Seznam lokalnih sort, ki jim grozi genska erozija
Priloga
4: Vrednost točke pri intervenciji OMD za obdobje 2024–2027
Priloga
5: Mejne vrednosti letnega vnosa dušika v tla
Priloga
6: Izračun povprečne letne obtežbe na KMG za intervencije razvoja podeželja
Priloga
7: Katalog kršitev in upravnih sankcij
Priloga
8: Prilagoditev obveznosti ukrepov KOPOP in EK iz PRP 2014–2020 novim
operacijam intervencij KOPOP_NV in KOPOP_BK iz SN 2023–2027