1. člen
(vsebina pravilnika)
(1) Ta pravilnik določa višino sejnine in prevoznih stroškov,
do povračila katerih so upravičeni predsednik in člani Komisije Republike
Slovenije za varstvo pacientovih pravic (v nadaljnjem besedilu: Komisija) ter
mediatorji za sodelovanje pri delu Komisije.
(2) Sredstva za izplačilo sejnin in povračilo prevoznih
stroškov na podlagi tega pravilnika se zagotavljajo iz proračunske postavke
ministrstva, pristojnega za zdravje.
2. člen
(sejnina)
(1) Sejnina je plačilo za opravljeno delo predsednika in članov
Komisije ter mediatorja v skladu s tabelo iz drugega odstavka tega člena.
(2) Sejnina se prizna v
naslednjih višinah:


Opravljeno delo
  predsednika in članov Komisije

Višina sejnine


Pregled gradiva, poziv
  na dopolnitev ali popravek gradiva, odstop zadeve pristojnemu organu, sklic
  pripravljalnega naroka predsednika Komisije

50 eurov


Udeležba na
  pripravljalnem naroku

100 eurov


Obravnava na senatu

predsednik senata

100 eurov


člani senata

50 eurov


Opravljeno delo
  mediatorja

100 eurov


(3) Sejnina se izplačuje na podlagi
sklepa o zavrženju zahteve za drugo obravnavo kršitve pacientovih pravic,
odstopa pristojnemu organu ali dokazila o dejanski udeležbi na pripravljalnem
naroku ali drugi obravnavi kršitve pacientovih pravic oziroma v postopku
mediacije, pri čemer se udeležba dokaže s podpisom na seznamu prisotnih, ki je
obvezna priloga zapisnika obravnave oziroma postopka.
3. člen
(prevozni stroški)
(1) Predsednik in člani Komisije Republike Slovenije za varstvo
pacientovih pravic ter mediatorji so upravičeni do povračil neto zneskov
prevoznih stroškov.
(2) Povračilo prevoznih stroškov ureja Uredba o povračilu stroškov
prevoza na delo in z dela javnim uslužbencem in funkcionarjem v državnih
organih (Uradni list RS, št. 95/06 in 16/07; v nadaljnjem besedilu: uredba).
Predsednik in člani Komisije Republike Slovenije za varstvo pacientovih pravic
ter mediatorji, ki uveljavlja pravico do povračila prevoznih stroškov, morajo
izpolniti Izjavo za uveljavljanje pravice do povračila stroškov prevoza na
delo, ki je priloga uredbe.
4. člen
(rok za izplačilo)
Sejnine in prevozni stroški na podlagi tega pravilnika se predsedniku
in članom Komisije ter mediatorjem izplačajo v 20 do 40 dneh po prejemu
zahtevka za izplačilo.
5. člen
(razveljavitev)
Z dnem uveljavitve tega pravilnika preneha veljati Pravilnik o
višini nadomestil predsednika in članov Komisije Republike Slovenije za varstvo
pacientovih pravic ter mediatorjev (Uradni list RS, št. 77/08).
6. člen
(uveljavitev pravilnika)
Ta pravilnik začne veljati naslednji dan po objavi v Uradnem listu
Republike Slovenije.
Št. 007-22/2010
Ljubljana, dne 26. januarja 2010
EVA 2009-2711-0060
Borut Miklavčič l.r.
Minister
za zdravje