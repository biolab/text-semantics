I. STATUS ZAVODA
1. člen
Znanstveno-raziskovalno središče Republike Slovenije, Koper
se ustanovi kot javni raziskovalni zavod (v nadaljevanju: ZRS Koper). 
Ustanovitelj ZRS Koper je Republika Slovenija,
ustanoviteljske pravice in obveznosti pa izvršuje Vlada Republike Sloovenije. 
Soustanoviteljice ZRS Koper so SAZU, Občina Izola, Mestna
občina Koper in Občina Piran. 
Medsebojne pravice in obveznosti iz ustanoviteljstva se uredijo
s pogodbo.
II. IME IN SEDEŽ ZAVODA
2. člen
Ime: Znanstveno-raziskovalno središče Republike Slovenije,
Koper 
Skrajšano ime: ZRS Koper 
Sedež: Garibaldijeva 18, Koper Via Garibaldi 18, Capodistria.
Italijansko ime: Centro di ricerche scientifiche della Repubbblica
di Slovenia – Capodistria 
Angleško ime: Science and Research Centre of the Republic of
Slovenia, Koper
III. DEJAVNOST ZAVODA
3. člen
Dejavnost ZRS Koper v skladu z uredbo o uvedbi in uporabi
standardne klasifikacije dejavnosti (Uradni list RS, št. 2/02) se glasi: 
DE/22.11    Izdajanje knjig 
DE/22.13    Izdajanje revij in periodike 
DE/22.15    Drugo založništvo 
G/52.471    Dejavnost knjigarn 
K/73.101     Raziskovanje in eksperimentalni
razvoj na področju naravoslovja 
K/73.102     Raziskovanje in eksperimentalni
razvoj na področju tehnologije 
K/73.201     Raziskovanje in eksperimentalni
razvoj na področju družboslovja 
K/73.202     Raziskovanje in eksperimentalni
razvoj na področju humanistike 
K/74.14       Podjetniško in poslovno
svetovanje 
K/74.871     Prirejanje razstav, sejmov in
kongresov 
M/80.422    Drugo izobraževanje 
O/92.511    Dejavnost knjižnic
-       
K/73.103  Raziskovanje in eksperimentalni razvoj na področju kmetijstva
in sorodnih dejavnosti.
ZRS Koper kot multidisciplinarni javni raziskovalni zavod,
povezan z visokošolskimi organizacijami v okviru programa dela ZRS Koper izvaja
kot javno službo raziskovalne programe, ki predstavljajo zaokroženo področje
raziskovalnega dela, za katerega je pričakovati, da bo v svetu aktualen še v
naslednjem desetletju in je hkrati za Slovenijo tako pomembno, da obstaja
državni interes, da se na tem področju dolgoročno raziskuje. Inštitut opravlja
temeljno in aplikativno raziskovanje ter skrbi za razvoj in delovanje
infrastrukture v okviru Nacionalnega raziskovalnega programa.
ZRS Koper vključuje v mednarodno znanstveno sodelovanje in se
povezuje s sorodnimi organizacijami po svetu.
4. člen
Za izvajanje javne službe se na ZRS Koper oblikujejo
programske skupine.
5. člen
ZRS Koper opravlja dejavnost tudi za druge naročnike v obsegu
in na način določen z letnim programom dela ZRS Koper, ki je usklajen s
programom dela ZRS Koper.
6. člen
ZRS Koper je za izvajanje nacionalnega raziskovalnega
programa in za izvajanje nalog za druge naročnike organiziran tako, da dosega
čim večjo znanstveno in strokovno uspešnost, upoštevajoč pri tem zahteve
stroke, cilje, velikost in obseg raziskovalne dejavnosti ter človeške in
materialne možnosti družbe. 
Organiziranost ZRS Koper se določi s statutom.
IV. ORGANI ZAVODA
7. člen
Organ upravljanja ZRS Koper je upravni odbor. 
Upravni odbor ima sedem članov, od katerih imenujejo: 
1.     
ustanovitelji: 
- 
Vlada Republike Slovenije tri člane (po enega člana na predlog
ministrstva, pristojnega za znanost, ministrstva, pristojnega za šolstvo in
ministrstva, pristojnega za zunanje zadeve), 
- 
enega člana Občina Izola, Mestna občina Koper in Občina Piran, 
- 
enega člana Slovenska akademija znanosti in umetnosti (SAZU), 
2.     
enega člana imenuje znanstveni svet ZRS Koper izmed redno polno
zaposlenih odgovornih nosilcev znanstvenih projektov, 
3.     
enega člana delavci ZRS Koper. 
Predsednika upravnega odbora izvolijo člani upravnega odbora
in ga predlagajo v imenovanje ministru, pristojnemu za znanost.
8. člen
Upravni odbor ZRS Koper obravnava in sprejema:
-       
statut in druge splošne akte, 
-       
program dela ZRS Koper, 
-       
letna poročila o izvajanju programa dela ZRS Koper, 
-       
petletno poročilo o izvajanju programa dela ZRS Koper, 
-       
letni program dela ZRS Koper, 
-       
finančni načrt in zaključni račun, 
-       
imenuje in razrešuje direktorja, 
-       
daje soglasje k imenovanju drugih vodilnih in raziskovalnih delavcev, 
-       
obravnava pobude znanstvenega sveta in o njih sklepa, 
-       
opravlja druge naloge v skladu s predpisi. 
Upravni odbor ZRS Koper s soglasjem Vlade RS sprejema program
dela ZRS Koper ter imenuje in razrešuje direktorja. 
Upravni odbor ZRS Koper sprejema statut s soglasjem Vlade RS,
Mestne občine Koper, Občine Piran in Občine Izola.
9. člen
Mandat upravnega odbora traja 4 leta. Pri prvem imenovanju se
trije člani upravnega odbora imenujejo za 2 leti. 
Upravni odbor vsako leto poroča ustanoviteljem o delu ZRS
Koper. 
Način dela upravnega odbora se določi s statutom.
10. člen
Delo in poslovanje ZRS Koper vodi direktor. 
Direktorja imenuje in razrešuje upravni odbor s soglasjem
Vlade Republike Slovenije. Mandat dirktorja je pet let.
11. člen
Za obravnavanje in odločanje o vprašanjih s področja
strokovnega dela ZRS Koper se oblikuje znanstveni svet.
Znanstveni svet v okviru pooblastil, določenih v statutu: 
-       
oblikuje strokovne podlage za pripravo raziskovalnih programov, 
-       
vsebinsko usklajuje pripravo programa dela Inštituta, 
-       
opravlja izvolitev raziskovalcev v znanstveno-raziskovalne in
raziskovalno-razvojne nazive, 
-       
daje mnenja in pobude glede organizacije in pogojev za razvoj
dejavnosti, 
-       
opravlja druge naloge v skladu s statutom. 
Direktor je član znanstvenega sveta po funkciji in ne more
biti izvoljen za predsednika. 
Za člana znanstvenega sveta je lahko imenovan znanstveni
svetnik, raziskovalno-razvojni svetnik, višji znanstveni sodelavec, višji
raziskovalno-razvojni sodelavec, vodja notranje organizacijske enote in vodja
programa. 
S statutom se določijo pristojnosti znanstvenega sveta in
način imenovanja članov.
V. SREDSTVA, KI SO ZAVODU ZAGOTOVLJENA ZA USTANOVITEV IN
ZAČETEK DELA
12. člen
Sredstva za začetek poslovanja ZRS Koper zagotovita ustanovitelja:
-       
Republika Slovenija iz sredstev Ministrstva za znanost in tehnologijo za
plačo vršilca dolžnosti direktorja in materialne stroške njegovega delovanja v
letu 1994; 
-       
Skupnost obalnih občin Koper zagotovi stavbo na Garibaldijevi 18, Koper
v izmeri 220 m2 ter 500.000 SIT.
13. člen
Sredstva potrebna za izvajanje svojih dejavnosti, ZRS Koper
pridobiva:
-       
iz državnega proračuna za izvajanje javne službe in 
-       
s plačili naročnikov z opravljanjem dejavnosti za trg.
14. člen
V državnem proračunu se določi višina sredstev za:
-       
raziskovalne programe, 
-       
infrastrukturno dejavnost in 
-       
ustanoviteljske obveznosti. 
ZRS Koper pridobiva sredstva iz prejšnjega odstavka na
podlagi programa dela ZRS Koper h kateremu je dala soglasje Vlada RS. Program
je pripravljen za obdobje petih let in vsebuje: 
-       
znanstveno-raziskovalno usmeritev, 
-       
program raziskovalne dejavnosti z opredelitvijo obsega javne službe ter
raziskovalnega dela za trg; 
-       
opredelitev infrastrukturne dejavnosti, 
-       
fiksne stroške upravljanja javnega raziskovalnega zavoda, 
-       
fiksne stroške za financiranje in instrumentalnih centrov in zbirk ter 
-       
sistemizacijo programskih in infrastrukturnih skupin. 
Program dela ZRS Koper pripravi direktor na predlog vodij
programskih skupin, v skladu s predpisi ministrstva, pristojnega za znanost.
Upravni odbor ZRS Koper po predhodnem mnenju znanstvenega sveta sprejme program
dela ZRS Koper.
15. člen
Pri ZRS Koper se ustanovi raziskovalni sklad, ki se financira
iz dotacij in drugih virov in je namenjen za: 
-       
odpiranje novih področij in podporo obetavnih projektov, 
-       
podporo za strokovno napredovanje raziskovalcev, 
-       
vključevanje tujih raziskovalcev v delo ZRS Koper. 
Oblikovanje in namen uporabe raziskovalnega sklada se
natančneje določi s statutom.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
16. člen
Presežek prihodkov nad odhodki ZRS Koper uporablja za
izvajanje in razvoj svoje dejavnosti. 
O načinu razpolaganja s presežkom prihodkov nad odhodki
odloča na predlog upravnega odbora ustanovitelj.
17. člen
Primanjkljaj prihodkov nad odhodki se krije v skladu z
zakonom in odločitvijo ustanovitelja.
VII. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
18. člen
ZRS Koper je pravna oseba, ki nastopa v pravnem prometu v
okviru svoje dejavnosti samostojno, z vsemi pravicami in obveznostmi brez
omejitev.
VIII. ODGOVORNOSTI USTANOVITELJEV ZA OBVEZNOSTI ZAVODA
19. člen
Vlada RS prevzame odgovornost za obveznosti ZRS Koper iz
naslova opravljanja dejavnosti, ki je javna služba, do višine vrednosti
premoženja s katerim ZRS Koper upravlja. Za obveznosti iz lastne dejavnosti
jamči ZRS Koper s prihodki iz lastne dejavnosti.

Sklep o ustanovitvi javnega raziskovalnega
zavoda Znanstveno-raziskovalno središče Republike Slovenije, Koper (Uradni list
RS, št. 76/94) vsebuje naslednje prehodne in
končne določbe:
»IX. PREHODNE IN KONČNE DOLOČBE
20. člen
Za postopke v zvezi z ustanovitvijo ZRS, Koper, Vlada
Republike Slovenije imenuje vršilca dolžnosti direktorja.
21. člen
Upravni odbor se konstituira v roku 60 dni po objavi tega
sklepa v Uradnem listu Republike Slovenije. 
Statut mora biti sprejet v roku 120 dni po uveljavitvi tega
sklepa.
22. člen
Ta sklep začne veljati petnajsti dan po objavi v Uradnem
listu Republike Slovenije.«.

Sklep o spremembi sklepa o ustanovitvi javnega
raziskovalnega zavoda Znanstveno-raziskovalno središče Republike Slovenije,
Koper (Uradni list RS, št. 86/99) vsebuje naslednji prehodni in
končno določbo:
»13. člen
Dosedanji direktor opravlja funkcijo do izteka veljavnega
mandata.
14. člen
ZRS, Koper mora v roku 180 dni po uveljavitvi tega sklepa
uskladiti statut.
15. člen
Ta sklep začne veljati naslednji dan po objavi v Uradnem
listu RS.«.

Sklep o spremembah sklepa o ustanovitvi
javnega raziskovalnega zavoda Znanstveno-raziskovalno središče Republike
Slovenije, Koper (Uradni list RS, št. 46/02) spreminja 20. člen sklepa tako, da
se glasi:
»20. člen
Za postopke v zvezi z ustanovitvijo ZRS Koper, Vlada
Republike Slovenije imenuje vršilca dolžnosti direktorja.«;
ter vsebuje naslednjo končno določbo:
»7. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembah in dopolnitvi sklepa o
ustanovitvi javnega raziskovalnega zavoda Znanstveno-raziskovalno središče
Republike Slovenije, Koper (Uradni list RS, št. 112/02) vsebuje naslednjo končno določbo:
»4. člen
Ta sklep začne veljati naslednji dan po objavi v Uradnem
listu Republike Slovenije.«.