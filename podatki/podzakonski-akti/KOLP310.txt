I. SPLOŠNE DOLOČBE
Pogodbeni stranki uvodoma ugotavljata:
-       
da je Kolektivna pogodba celulozne, papirne in papirno predelovalne
dejavnosti (Uradni list RS, št. 14/09, 65/09) prenehala veljati na podlagi
odpovedi, določbe normativnega dela kolektivne pogodbe pa so se uporabljale še
do 28. 2. 2011;
-       
da sta pogodbeni stranki s posebno kolektivno pogodbo uredili medsebojne
odnose in pravice delavcev in delodajalcev od 1. 3. 2011 do 31. 5. 2011;
-       
da pogodbeni stranki želita v prid socialnega miru urediti medsebojne odnose
in pravice delavcev in delodajalcev do 30. 9. 2011 na enak način;
-       
da želita pogodbeni stranki do navedenega roka zagotoviti delavcem in
delodajalcem pravice, ki jim jih je zagotavljala navedena odpovedana kolektivna
pogodba.
1. člen
Krajevna veljavnost kolektivne pogodbe
Kolektivna pogodba velja za območje Republike 
2. člen
Stvarna veljavnost kolektivne pogodbe
Kolektivna pogodba velja za delodajalce, člane podpisnikov,
ki opravljajo celulozno, papirno in papirno predelovalno dejavnost z
naslednjimi šiframi podrazreda dejavnosti po standardni klasifikaciji
dejavnosti:
-       
17.110 – Proizvodnja vlaknin,
-       
17.120 – Proizvodnja papirja in kartona,
-       
17.210 – Proizvodnja valovitega papirja in kartona, ter papirne in
kartonske embalaže,
-       
17.220 – Proizvodnja gospodinjskih, higienskih in toaletnih potrebščin
iz papirja,
-       
17.230 – Proizvodnja pisarniških potrebščin iz papirja,
-       
17.240 – Proizvodnja tapet,
-       
17.290 – Proizvodnja drugih izdelkov iz papirja in kartona.
3. člen
Osebna veljavnost
Kolektivna pogodba velja za vse delavce, zaposlene pri
delodajalcih iz 2. člena te pogodbe, ki imajo sedež na območju Republike
Slovenije.
Za poslovodne delavce in prokuriste kolektivna pogodba ne
velja v delu, ki se nanaša na:
-       
pogoje in omejitve delovnega razmerja za določen čas,
-       
delovni čas,
-       
zagotavljanje odmorov in počitkov,
-       
plačilo za delo,
-       
disciplinsko odgovornost,
-       
prenehanje pogodbe o zaposlitvi,
če se stranki pogodbe o zaposlitvi ne
dogovorita drugače.
Kolektivna pogodba velja tudi za učence, dijake in študente
na praktičnem usposabljanju.
4. člen
Časovna veljavnost
Pogodba je sklenjena za določen čas od 1. 6. 2011 do 30. 9.
2011.
Določbe normativnega dela kolektivne pogodbe se uporabljajo
do sklenitve nove kolektivne pogodbe, vendar najdalj en mesec po prenehanju
veljavnosti.
V času trajanja te kolektivne pogodbe se pogodbeni stranki
strinjata, da ne bodo potekala pogajanja za dejansko zvišanje plač pri
delodajalcih.
II. PRAVICE IN OBVEZNOSTI DELODAJALCA IN DELAVCEV
5. člen
Pravice in obveznosti delodajalca in delavcev
Glede pravic in obveznosti delavcev in delodajalcev:
-       
pri sklepanju pogodb o zaposlitvi,
-       
med trajanjem delovnega razmerja in
-       
v zvezi s prenehanjem pogodbe o zaposlitvi,
-       
plačilom za delo ter drugimi osebnimi prejemki in povračili stroškov v
zvezi z delom,
-       
varnostjo in zdravjem pri delu in
-       
druge pravice in obveznosti, ki izhajajo iz razmerij med delodajalci in
delavci,
-       
ter pravice v zvezi z zagotavljanjem pogojev za delovanje sindikata pri
delodajalcu
se uporabljajo določbe normativnega dela
Kolektivne pogodbe celulozne, papirne in papirno predelovalne dejavnosti
(Uradni list RS, št. 7/98, s spremembami in dopolnitvami), ne glede na
veljavnost kolektivne pogodbe navedene v tem členu, kolikor niso v nasprotju z
veljavno zakonodajo.
Ne glede na določilo prejšnjega odstavka se glede izhodiščnih
plač po tarifnih razredih in osnovnih plač uporabljajo določbe 2., 3. in 4.
člena Aneksa h Kolektivni pogodbi celulozne, papirne in papirno predelovalne
dejavnosti (Uradni list RS,. št. 91/10), ne glede na veljavnost aneksa,
navedenega v tem odstavku.
III. PRAVICE IN OBVEZNOSTI POGODBENIH STRANK
6. člen
Izvajanje kolektivne pogodbe
Stranki kolektivne pogodbe se zavezujeta, da bosta medsebojne
pravice in obveznosti izvrševali v dobri veri.
7. člen
Sprememba kolektivne pogodbe
Vsaka izmed pogodbenih strank lahko predlaga spremembe
kolektivne pogodbe.
8. člen
Reševanje kolektivnih delovnopravnih sporov
Kolektivni delovnopravni spori v zvezi s to kolektivno
pogodbo se rešujejo na način določen z zakonom, ki ureja kolektivne pogodbe.
IV. KONČNE DOLOČBE
9. člen
Končne določbe
Pogodba je sklenjena s podpisom obeh pogodbenih strank,
veljati in uporabljati pa se začne s 1. 6. 2011.
Za vpis pogodbe v evidenco
kolektivnih pogodb pri Ministrstvu za delo, družino in socialne zadeve in
objavo v Uradnem listu RS poskrbi Združenje delodajalcev Slovenije, stroške
vpisa in objave pa si podpisniki delijo v enakih deležih.
Ljubljana, dne 23. maja 2011
Gospodarska zbornica Slovenije
Združenje za celulozno, papirno in papirno predelovalno
industrijo Slovenije
Predsednik upravnega odbora
Jožica Stegne l.r.
Združenje delodajalcev Slovenije
Sekcija za les in papir
Predsednik odbora sekcije
Milan Lukič l.r.
KSS PERGAM
Predsednik
Dušan Rebolj l.r.
Sindikat papirne dejavnosti Slovenije
Predsednik
Stane Ravnikar l.r.
Ministrstvo za delo, družino in socialne zadeve je 8. 6. 2011
izdalo potrdilo št. 02047-12/2005-23 o tem, da je Kolektivna pogodba celulozne,
papirne in papirno predelovalne dejavnosti o podaljšanju uporabe delovnopravnih
standardov iz Kolektivne pogodbe celulozne, papirne in papirno predelovalne
dejavosti (Uradni list RS, št. 14/09, 65/09) vpisan v evidenco kolektivnih
pogodb na podlagi 25. člena Zakona o kolektivnih pogodbah (Uradni list RS, št.
43/06) pod zaporedno številko 9/9.