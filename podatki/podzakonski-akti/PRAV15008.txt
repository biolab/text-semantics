1. člen
(vsebina)
Ta pravilnik določa podrobnejša merila za izvedbo in
dokumentiranje ocene nesorazmernega bremena za gospodarske subjekte v okviru
pogojev glede dostopnosti na podlagi Zakona o dostopnosti do proizvodov in
storitev za invalide (Uradni list RS, št. 14/23).
2. člen
(merila za oceno nesorazmernega bremena)
Gospodarski subjekt poda oceno nesorazmernega bremena na
podlagi naslednjih meril:
-       
razmerje med neto stroški gospodarskih subjektov za zagotovitev
skladnosti s pogoji glede dostopnosti in skupnimi stroški (odhodki za
poslovanje in naložbe v osnovna sredstva) za izdelavo, distribucijo ali uvoz
proizvoda ali zagotavljanje storitve;
-       
ocenjeni stroški in koristi za gospodarske subjekte, vključno s proizvodnimi
postopki in naložbami, v primerjavi z ocenjeno koristjo za invalide, pri čemer
se upoštevata količina in pogostost uporabe določenega proizvoda ali storitve;
-       
razmerje med neto stroški za zagotovitev skladnosti s pogoji glede
dostopnosti in čistim prihodkom gospodarskega subjekta.
3. člen
(merila za oceno neto stroškov)
Za oceno neto stroškov iz prve in tretje alineje prejšnjega
člena za zagotovitev skladnosti s pogoji glede dostopnosti se upoštevajo:
1.     
merila, povezana z enkratnimi organizacijskimi stroški, ki se upoštevajo
pri oceni, in sicer stroški:
- 
dodatnih človeških virov s strokovnim znanjem glede dostopnosti;
- 
usposabljanja človeških virov in pridobitvijo kompetenc glede
dostopnosti;
- 
razvoja novega postopka za vključitev dostopnosti v razvoj proizvoda ali
zagotavljanje storitve;
- 
razvoja smernic v zvezi z dostopnostjo;
- 
razumevanja zakonodaje o dostopnosti;
2.     
merila, povezana s stroški tekoče proizvodnje in razvoja, ki se
upoštevajo pri oceni, in sicer stroški:
- 
oblikovanja elementov dostopnosti proizvoda ali storitve;
- 
proizvodnih postopkov;
- 
testiranja proizvoda ali storitve glede dostopnosti;
- 
povezani s pripravo dokumentacije.
KONČNA DOLOČBA
4. člen
(začetek veljavnosti in uporabe)
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 28. junija 2025.
Št. 0072-8/2023
Ljubljana, dne 12. julija 2023
EVA 2023-2611-0028
Luka Mesec
minister
za delo, družino, socialne zadeve 
in enake možnosti
Soglašam!
Matjaž Han
minister
za gospodarstvo, turizem in šport