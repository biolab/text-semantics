I. SPLOŠNI DOLOČBI
1. člen
(vsebina pravilnika)
Ta pravilnik določa: 
-       
pogoje za odobritev in natančnejši postopek odobritve gozdnih semenskih
objektov (v nadaljnjem besedilu: objekt) v kategorijah “znano poreklo“ in
“izbran“ (v nadaljnjem besedilu: odobritev), 
-       
obrazec vloge za začetek postopka odobritve, 
-       
obliko in vsebino opisnih in ocenjevalnih listov za sestoj ali skupino
semenjakov, 
-       
podrobnejšo vsebino, obliko, način izdelave ter objave seznama objektov
(v nadaljnjem besedilu: seznam).
2. člen
(pomen izrazov)
V tem pravilniku uporabljeni izrazi imajo naslednji pomen: 
1.     
“avtohton“ sestoj oziroma skupina semenjakov je sestoj oziroma skupina
semenjakov, ki: 
- 
se je praviloma stalno naravno pomlajeval(a), ali 
- 
se je obnavljal(a) umetno iz gozdnega reprodukcijskega materiala, ki
izvira iz istega sestoja ali iste skupine semenjakov oziroma bližnjih
avtohtonih sestojev ali bližnjih avtohtonih skupin semenjakov; 
2.     
“sestojne vrste“ so Abies alba, Picea abies, Larix
decidua, Pinus sylvestris, Pinus nigra, Fagus sylvatica, Quercus
robur in Quercus petraea; 
3.     
“manjšinske vrste“ so vrste iz seznama vrst in umetnih križancev, ki
niso sestojne vrste; 
4.     
“izvor“ objekta je: 
- 
v primeru avtohtonega sestoja in avtohtone skupine semenjakov isti kraj,
na katerem se ta objekt nahaja, ali 
- 
v primeru neavtohtonega sestoja in neavtohtone skupine semenjakov kraj,
od koder izvira gozdni reprodukcijski material, iz katerega je bil objekt
osnovan.
II. POGOJI ZA ODOBRITEV
3. člen
(pogoji za kategorijo “izbran“)
Objekt v kategoriji “izbran“, če gre za namen uporabe
“večnamensko gozdarstvo“, mora izpolnjevati naslednje pogoje: 
1.     
izvor: 
- 
pri domorodnih drevesnih vrstah mora biti sestoj avtohton; 
- 
pri tujerodnih drevesnih vrstah je sestoj lahko neavtohton, vendar
znanega izvora in se ga obvezno navede v opisnem listu; 
- 
ne glede na prvo in drugo alineo te točke je v primeru vrst Picea
abies in Pinus nigra izvor sestoja lahko tudi neznan; 
2.     
izoliranost: 
- 
sestoj mora biti v zadostni razdalji od sestojev slabe kakovosti iste
vrste ali od sestojev sorodnih vrst ali sort, ki lahko s to vrsto tvorijo
križance, da se onemogoči opraševanje. Zadostna razdalja se določi v odvisnosti
od drevesne vrste, naklona in ekspozicije terena ter prevladujočih vetrov. Ta
zahteva je zlasti pomembna, kadar so sestoji, ki obdajajo avtohtone sestoje,
neavtohtoni ali neznanega izvora; 
3.     
minimalna velikost populacije: 
- 
sestoj naj sestavlja ena ali več skupin dreves, ki so razporejena za eno
do dve drevesni višini narazen in dovolj številčna, da zagotovijo ustrezno
medsebojno opraševanje. Pri tem se upošteva samo drevesa v strehi sestoja, s
katerih se pridobiva semenski material (v nadaljnjem besedilu: semenjaki); 
- 
površina sestoja mora biti pri sestojnih vrstah najmanj 5 ha; 
- 
v primeru sestojnih vrst mora biti semenjakov najmanj 70 in v primeru
manjšinskih vrst najmanj 25; 
- 
če sestoj sestavljajo skupine dreves, morajo le-te biti v primerni
oddaljenosti, ki še omogoča medsebojno opraševanje; 
4.     
starost in razvojna faza: 
- 
sestoj mora vsebovati dovolj semenjakov take starosti ali stopnje
razvoja, v kateri se lahko nedvoumno upoštevajo pogoji, določeni s tem
pravilnikom. Sestoj mora biti vsaj v razvojni fazi starejšega drogovnjaka; 
5.     
enovitost: 
- 
sestoj morajo kazati normalno stopnjo variabilnosti morfoloških znakov. 
6.     
prilagojenost: 
- 
prilagojenost sestoja na ekološke razmere, ki prevladujejo v
provenienčnem območju, mora biti jasno razvidna; 
7.     
zdravstveno stanje in odpornost: 
- 
drevje v sestoju ne sme biti napadeno s strani škodljivih organizmov in
mora biti odporno proti neugodnim klimatskim ter rastiščnim razmeram, razen
poškodb zaradi onesnaženja zraka; 
8.     
rastnost sestoja: 
- 
rastnost sestoja mora biti praviloma večja od ugotovljenega povprečja v
podobnih ekoloških razmerah in pogojih gospodarjenja; 
9.     
kakovost lesa: 
- 
kakovost lesa pri semenjakih v sestoju mora biti nadpovprečna. 
10.  
oblika ali način rasti: 
- 
drevesa v sestoju morajo kazati posebej kakovostne morfološke znake,
zlasti stegnjenost in simetričnost debla, ustrezno oblikovano krošnjo,
tankovejnatost in ustrezno naravno odmiranje vej. Poleg tega mora biti delež
vilasto razraslih dreves in dreves s spiralno zavitim deblom od skupnega
števila semenjakov majhen. Dreves slabše kakovosti v lesni zalogi ne sme biti
več kot 20 odstotkov. 
Ko gre za specifičen namen uporabe “za sadnjo v gozdovih z
omejenim lesnoproizvodnim pomenom“, se upoštevajo le pogoji iz 1., 2., 3., 4.,
5., 6. in 7. točke tega člena.
4. člen
(pogoji za kategorijo “znano poreklo“)
Objekt v kategoriji “znano poreklo“, če gre za namen uporabe
“večnamensko gozdarstvo“, mora izpolnjevati pogoje iz 1., 2., 3., 4., 5., 6.,
7. in 10. točke prejšnjega člena ter naslednja pogoja: 
-       
rastnost in kakovost sestoja morata biti najmanj povprečna glede na
podobne ekološke razmere in pogoje gospodarjenja; 
-       
delež dreves z neustreznimi morfološkimi znaki ne sme biti večji od 40
odstotkov. 
Ko gre za skupino semenjakov, se upoštevajo pogoji iz
prejšnjega odstavka, razen glede minimalne velikosti populacije, kjer mora biti
minimalna velikost skupine semenjakov pri sestojnih vrstah najmanj 25 dreves
ter pri manjšinskih vrstah najmanj 10 dreves. 
Ko gre za specifičen namen uporabe “za sadnjo v gozdovih z
omejenim lesnoproizvodnim pomenom“, se upoštevajo le pogoji iz 1., 2., 3., 4.,
5., 6. in 7. točke prejšnjega člena.
III. POSTOPEK ODOBRITVE
5. člen
(vloga)
Postopek odobritve objekta se začne na podlagi vloge, ki mora
biti vložena na obrazcu A, določenem v prilogi 1, ki je sestavni del tega
pravilnika. 
Vlogi morajo biti priloženi podatki o lokaciji in lastniku
gozdnega semenskega objekta, ki se vpišejo na obrazec B, ki je določen v
prilogi 1 tega pravilnika.
6. člen
(opisni list)
Po prejemu vloge za odobritev si Gozdarski inštitut Slovenije
(v nadaljnjem besedilu: GIS) pridobi od Zavoda za gozdove Slovenije (v
nadaljnjem besedilu: ZGS) opisni list. 
ZGS mora na podlagi podatkov iz gozdnogospodarskih načrtov
ter svojih evidenc pripraviti opisni list in ga najpozsneje do začetka
terenskega ogleda posredovati GIS. Obrazec opisnega lista ter njegova vsebina
sta določeni v prilogi 2, ki je sestavni del tega pravilnika. Opisnemu listu se
priložijo: 
-       
izsek iz temeljnega topografskega načrta v merilu 1:5000 z vrisano
lokacijo objekta, 
-       
izsek iz preglednega katastrskega načrta v merilu 1:5000 z označenimi
parcelami, na katerih se nahaja objekt, 
-       
izsek iz temeljnega topografskega načrta v merilu 1:25000 z vrisano
lokacijo in dostopom do objekta. 
Vsebine iz prve in druge alinee prejšnjega odstavka so lahko
prikazane tudi na isti karti.
7. člen
(postopek odobritve)
V postopku odobritve se opravi terenski ogled, s katerim se
ugotovi, ali objekt izpolnjuje pogoje iz tega pravilnika. 
Terenski ogled iz prejšnjega odstavka izvede tričlanska
strokovna komisija, ki jo sestavljajo en strokovnjak GIS ter za vsako gozdnogospodarsko
območje dva strokovnjaka ZGS. Člane komisije imenuje z odločbo minister,
pristojen za gozdarstvo. 
GIS mora na terenski ogled povabiti lastnika objekta oziroma
njegovega zastopnika, lahko pa tudi zainteresirane dobavitelje gozdnega
reprodukcijskega materiala in strokovnjake s področja fitopatologije oziroma
dendrologije. 
Komisija iz drugega odstavka tega člena ugotovitve terenskega
ogleda vpiše na ocenjevalni list in pri tem upošteva informacije, zbrane na
opisnem listu. Obrazec in vsebina ocenjevalnega lista ter navodila za njegovo
izpolnjevanje so določeni v prilogi 3, ki je sestavni del tega pravilnika.
IV. SEZNAM
8. člen
(obrazec)
Seznam mora biti izdelan na obrazcu, ki je skupaj z navodili
za njegovo izpolnjevanje določen v prilogi 4, ki je sestavni del tega
pravilnika.
9. člen
(način objave)
GIS objavi seznam v Uradnem listu Republike Slovenije.
10. člen
(rok za izdelavo in objavo)
GIS izdela seznam vsako leto po stanju na 1. januar in ga
objavi najpozneje do konca januarja istega leta. 
GIS prvič izdela in objavi seznam v skladu s tem pravilnikom
v letu 2004.
V. KONČNA DOLOČBA
11. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 322-04-06/2002-2
Ljubljana, dne 29. avgusta 2003.
EVA 2001-2311-0120
Minister 
za kmetijstvo, gozdarstvo in prehrano 
mag. Franc But l. r.
* Ta pravilnik vsebinsko povzema
Direktivo Sveta 1999/105/ES.

Priloga
1: Obrazec A - Vloge za odobritev gozdnega semenskega objekta, Obrazec B -
Podatki o lokaciji in lastniku gozdnega semenskega objekta
Priloga
2: Obrazec in vsebina opisnega lista
Priloga
3: Obrazec ocenjevalnega lista in navodila za njegovo izpolnjevanje
Priloga
4: Obrazec za izdelavo seznama in navodila za izdelavo seznama