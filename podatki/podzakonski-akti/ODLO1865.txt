I
Varnostne razmere zahtevajo, da pripadniki Slovenske vojske s
policijo sodelujejo pri širšem varovanju državne meje in pri tem izvajajo
pooblastila, določena v prvem odstavku 37.a člena Zakona o obrambi (Uradni list
RS, št. 103/04 – uradno prečiščeno besedilo in 95/15).
II
Pripadniki Slovenske vojske lahko pooblastila iz prvega odstavka
37.a člena Zakona o obrambi (Uradni list RS, št. 103/04 – uradno
prečiščeno besedilo in 95/15) začnejo izvajati z dnem uveljavitve tega sklepa
in jih izvajajo tri mesece.
Vlada Republike Slovenije o izvajanju izjemnih pooblastil
Slovenske vojske pri širšem varovanju državne meje sproti seznanja delovni
telesi Državnega zbora, pristojni za obrambo in notranje zadeve, in sicer s
prvim poročilom v roku enega meseca po uveljavitvi tega sklepa in drugim
poročilom po prenehanju veljavnosti tega sklepa.
III
Ta sklep začne veljati naslednji dan po objavi v Uradnem
listu Republike Slovenije.
Št. 200-01/16-4/8
Ljubljana, dne 22. februarja 2016
EPA 1048-VII
Državni zbor
Republike Slovenije
dr. Milan Brglez l.r.
Predsednik