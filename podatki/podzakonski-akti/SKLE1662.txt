I
Nadomeščeni del glavne ceste G1-7 v Kozini v dolžini 500 m,
od križišča z Rodiško cesto do križišča pri motelu, se prenese med občinske
ceste v kategorijo zbirnih mestnih cest.
II
Nadomeščeni del regionalne ceste R3-710 v Mariboru v dolžini
700 m, od enosmernega kraka na hitro cesto H2 do Ceste XIV. divizije in po njej
do novega krožnega križišča, se prenese med občinske ceste v kategorijo mestnih
cest.
III
Nadomeščeni del regionalne ceste RT-929 od Areha preko
Peršetovega vrha, Šumika in Osankarice do Lukanje, ki je bil nadomeščen s
potekom te ceste od Areha preko Cojzerice, Šumika, Tinčeve bajte, Sv. Treh
Kraljev in Osankarice do Lukanje, se prenese med občinske ceste v kategorijo
lokalnih cest.
IV
Opuščena regionalna cesta RT-925 sestre Logar–Rinka se
prenese med občinske ceste v kategorijo lokalnih cest.
V
Ta sklep začne veljati 1. januarja 2001.
Št. 346-22/99-7
Ljubljana, dne 12. oktobra 2000.
Vlada Republike Slovenije
dr. Andrej Bajuk l. r.
Predsednik