1. člen
(1) Neposredni uporabniki proračuna Republike Slovenije
(v nadaljnjem besedilu: neposredni uporabniki) lahko v letu 2022 prevzemajo
obveznosti do vključno srede, 21. decembra 2022.
(2) Prejšnji odstavek ne velja za prevzemanje
obveznosti:
1.     
iz naslova zadolževanja države,
2.     
za stroške, povezane s službenimi potovanji,
3.     
za tekoče transfere v sklade socialnega zavarovanja,
4.     
za stroške, povezane z organizacijo in izvedbo protokolarnih dogodkov,
5.     
za plačila iz 35. člena Zakona o izvrševanju proračunov Republike
Slovenije za leti 2022 in 2023 (Uradni list RS, št. 187/21, 206/21 –
ZDUPŠOP in 129/22; v nadaljnjem besedilu: ZIPRS2223),
6.     
iz naslova namenskih sredstev EU in namenskih sredstev finančnih
mehanizmov s pripadajočimi sredstvi slovenske udeležbe in namenskih prejemkov
po Zakonu o javnih financah (Uradni list RS, št. 11/11 – uradno prečiščeno
besedilo, 14/13 – popr., 101/13, 55/15 – ZFisP, 96/15 – ZIPRS1617, 13/18 in
195/20 – odl. US) ter ZIPRS2223,
7.     
ki jih v izjemnih primerih posebej predhodno odobri Ministrstvo za
finance in pri tem upošteva likvidnostni položaj proračuna za leto 2022.
2. člen
Neposredni uporabniki lahko do vključno petka,
30. decembra 2022, prevzemajo obveznosti, ki bodo zapadle v plačilo v
prihodnjih letih v skladu s 30. členom ZIPRS2223.
3. člen
(1) Ne glede na 153. in 154. člen Pravilnika o
postopkih za izvrševanje proračuna Republike Slovenije (Uradni list RS,
št. 50/07, 61/08, 99/09 – ZIPRS1011, 3/13, 81/16, 11/22, 96/22 in 105/22 –
ZZNŠPP; v nadaljnjem besedilu: Pravilnik) morajo neposredni uporabniki potrditi
obrazec FEP v sistemu MFERAC in predložiti dokumentacijo svoji računovodski
službi najkasneje do četrtka, 22. decembra 2022, do 16. ure, za vse
obveznosti iz prvega odstavka 1. člena tega pravilnika.
(2) Neposredni uporabniki morajo posredovati
dokumentacijo v izplačilo v rokih, kot jih določa Pravilnik.
(3) Neposredni uporabniki morajo predložiti:
1.     
odredbe za plačilo – nakazilo najkasneje tri
delovne dni pred predvidenim izplačilom, do 16. ure,
2.     
zahtevke za izplačilo najkasneje tri delovne
dni pred predvidenim izplačilom, do
16. ure,
3.     
naloge za obračun drugih stroškov dela do vključno torka,
13. decembra 2022,
4.     
odredbe za plačilo – nakazilo stroškov iz prejšnje točke do vključno
petka, 23. decembra 2022,
5.     
odredbe za plačilo – nakazilo iz naslova plač do vključno petka
9. decembra 2022, do 16. ure,
6.     
zahtevke za izplačilo iz naslova plač najkasneje do ponedeljka,
12. decembra 2022, do 16. ure.
(4) Ne glede na prvi, drugi in tretji odstavek tega
člena morajo neposredni uporabniki o obveznostih iz drugega odstavka
1. člena tega pravilnika obvestiti Ministrstvo za finance, dostaviti
dokumentacijo ter predložiti odredbe za izplačilo naslednji dan po prevzemu
obveznosti, vendar ne kasneje kot tri delovne dni pred rokom izplačila iz
proračuna.
(5) (črtan).
4. člen
(črtan)
5. člen
Izplačila s postavk slovenske udeležbe in postavk namenskih
sredstev EU iz 19. in 27. točke drugega odstavka 2. člena ZIPRS2223 so
mogoča do vključno petka, 30. decembra 2022, pod pogojem, da so odredbe za
izplačilo novih obveznosti predložene najmanj tri delovne dni pred rokom
izplačila.
6. člen
(1) Med prejemke proračuna leta 2022 se vključujejo vsi
prejemki, ki bodo vplačani na podračun proračuna do vključno sobote,
31. decembra 2022.
(2) Med izdatke proračuna se vključujejo vsi izdatki za
poravnavo obveznosti, nastalih v letu 2022, izplačani do vključno petka,
30. decembra 2022.
(3) Obveznosti v breme proračuna leta 2022 se lahko
plačujejo še prva dva delovna dneva v januarju 2023. Ne glede na navedeno
neposredni uporabniki pri pripravi mesečnega finančnega načrta za december
upoštevajo datum predvidenega plačila.
7. člen
Neposredni uporabniki, ki so nadzorniki oziroma skrbniki
javnofinančnih prihodkov, morajo zagotoviti praznitev prehodnih računov
proračuna na dan 30. december 2022 na način, kot ga določi Ministrstvo za
finance.
8. člen
Župan določi končni rok za prevzemanje obveznosti, ki
zapadejo v plačilo v breme občinskega proračuna za leto 2022, upoštevaje
veljavno proračunsko leto in predpisane plačilne roke.

Pravilnik o zaključku izvrševanja državnega in
občinskih proračunov za leto 2022 (Uradni list RS, št. 132/22) vsebuje naslednjo končno določbo:
»KONČNA DOLOČBA
9. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik
o spremembah Pravilnika o zaključku izvrševanja državnega in občinskih
proračunov za leto 2022
(Uradni list RS, št. 149/22)
vsebuje naslednjo končno določbo:
»KONČNA DOLOČBA
4. člen
Ta pravilnik začne veljati naslednji dan po objavi v Uradnem
listu Republike Slovenije.«.