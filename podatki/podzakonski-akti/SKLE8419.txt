1. člen
Ta sklep določa okvirni vozni red, s katerim se opredeljuje število
odhodov za posamezno linijo in smer vožnje v posameznih časovnih okvirih in/ali
intervalih pri izvajanju gospodarske javne službe javni linijski prevoz
potnikov v notranjem cestnem prometu, in s katerim mora po drugem odstavku 17.
člena Uredbe o načinu izvajanja gospodarske javne službe javni linijski prevoz
potnikov v notranjem cestnem prometu in o koncesiji te javne službe (Uradni
list RS, št. 73/09) biti v skladu predlog podrobnega voznega reda, ki ga v
svoji vlogi predloži kandidat na javnem razpisu za koncesijo za izvajanje
gospodarske javne službe javni linijski prevoz potnikov v notranjem cestnem
prometu.
2. člen
Okvirni vozni red je sestavni del razpisne dokumentacije javnega
razpisa za podelitev koncesije za izvajanje gospodarske javne službe javni
linijski prevoz potnikov v notranjem cestnem prometu.
V razpisni dokumentaciji za podelitev koncesije iz prejšnjega
odstavka lahko Direkcija Republike Slovenije za ceste podrobneje določi zahteve
za predlog podrobnega voznega reda na posameznih linijah iz okvirnega voznega
reda, zlasti pa:
-       
pogoje za izvajanje voženj brez prestopanj;
-       
pogoje o upoštevanju voženj po drugih linijah pri zagotavljanju minimalnega
standarda dostopnosti;
-       
pogoje o povezovanju naselij, ki niso nujno na osnovnem itinerarju;
-       
pogoje o povezovanju med različnimi linijami;
-       
pogoje o izvajanju prevozov na delu linije, ki posega v drugo
koncesijsko območje.
3. člen
Na podlagi okvirnega voznega reda po tem sklepu in podrobnejših
pogojev iz razpisne dokumentacije kandidati na javnem razpisu za podelitev
koncesije izdelajo predlog podrobnega voznega reda.
4. člen
Okvirni vozni red po posameznih koncesijskih območjih je določen
v prilogi, ki je sestavni del tega sklepa.
5. člen
Ta sklep začne veljati naslednji dan po objavi v Uradnem listu
Republike Slovenije.
Št. 37109-3/2010
Ljubljana, dne 3. marca 2010
EVA 2010-2411-0040
Direkcija Republike Slovenije za ceste
mag. Gregor Ficko l.r.
Direktor

Priloga:
Okvirni vozni redi