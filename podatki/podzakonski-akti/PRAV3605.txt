1. člen
Višina katastrskega dohodka za pridobitev pravice do
invalidskega dodatka se ugotavlja na podlagi pravilnika o metodologiji za
upoštevanje dohodka iz kmetijske dejavnosti za pridobitev pravice do socialno
varstvenih dajatev in denarne pomoči (Uradni list RS, št. 57/94) ter na njegovi
podlagi izračunanega količnika za preračun katastrskega dohodka.
2. člen
Dohodek iz kmetijstva iz prejšnjega člena se ugotovi tako, da
se katastrski dohodek upravičenca, zakonca in vzdrževanih družinskih članov iz
preteklega leta, zmanjšan za odstotek oziroma znesek priznane davčne olajšave
ter preračunan na eno dvanajstino, pomnoži s količnikom za preračun
katastrskega dohodka, veljavnim na dan 1. januarja tekočega leta.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 591-03/7-96
Ljubljana, dne 22. marca 1996.
Minister 
za delo družino 
in socialne zadeve 
mag. Anton Rop l. r.