1. člen
(vsebina sklepa)
Ta sklep določa:
1.     
podrobnejšo vsebino potrdila o stanju na osebnem računu
zavarovanca-člana Sklada obveznega dodatnega pokojninskega zavarovanje (v
nadaljnjem besedilu: SODPZ) in
2.     
podrobnejšo vsebino potrdila o vplačilih, ki jih je financiral
zavezanec.
2. člen
(potrdilo o stanju na osebnem računu zavarovanca-člana)
Potrdilo o stanju na osebnem računu zavarovanca-člana vsebuje
najmanj naslednje podatke:
1.     
podatke o SODPZ:
a)   
ime pokojninskega sklada;
b)   
ime in sedež upravljavca;
2.     
podatke o zavarovancu-članu SODPZ:
a)   
ime in priimek;
b)   
naslov stalnega in/ali začasnega bivališča (ulica, hišna številka,
pošta, kraj, država);
c)   
davčno številko;
d)   
oznako pokojninskega načrta;
e)   
številko dokumenta o pristopu oziroma številko police oziroma številko
obvestila o vključitvi v zavarovanje;
3.     
podatke vpisane na osebnem računu zavarovanca-člana po stanju na dan 31.
12.:
a)   
skupni znesek vplačil;
b)   
skupni znesek vstopnih stroškov;
c)   
znesek izplačane odkupne vrednosti;
d)   
skupno vrednost privarčevanih sredstev;
e)   
podatek o zajamčeni vrednosti sredstev zavarovanca-člana po stanju na
zadnji obračunski dan koledarskega leta;
4.     
podatke o vplačilih v koledarskem letu:
a)   
datum vplačila;
b)   
znesek vplačila;
c)   
vplačnik;
d)   
znesek vstopnih stroškov;
e)   
skupni znesek vplačil;
f)    
skupni znesek vstopnih stroškov;
5.     
podatke o donosnosti SODPZ za zadnje koledarsko leto, za obdobje zadnjih
treh koledarskih let in za obdobje zadnjih petih koledarskih let. Podatki se
navedejo v odstotkih na dve decimalni mesti natančno. Upravljavec ne sme
navajati donosnosti za obdobja, krajša od navedenih v prvem stavku.
3. člen
(potrdilo o vplačilih, ki jih je financiral zavezanec)
Potrdilo o vplačilih, ki jih je financiral zavezanec vsebuje
najmanj naslednje podatke:
1.     
podatke o SODPZ:
a)   
ime pokojninskega sklada;
b)   
ime in sedež upravljavca;
2.     
podatke o zavezancu:
a)   
firmo oziroma ime;
b)   
sedež;
c)   
davčno številko;
3.     
podatke o posameznih vplačilih v koledarskem letu:
a)   
datum vplačila;
b)   
znesek vplačila;
c)   
znesek vstopnih stroškov pri vplačilu.
PREHODNA IN KONČNA DOLOČBA
4. člen
(uporaba sklepa)
Ta sklep se prvič uporabi za pripravo potrdil po stanju na
dan 31. 12. 2020.
5. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00702-5/2020-4
Ljubljana, dne 18. junija 2020
EVA 2020-1611-0068
Predsednik sveta
Agencije za trg vrednostnih papirjev
mag. Miloš Čas