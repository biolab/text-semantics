1. člen
(vsebina)
S tem sklepom se določajo oprostitve plačila upravnih taks (v
nadaljnjem besedilu: taksa) za določene dokumente v upravnih in drugih
javnopravnih zadevah zaradi posledic poplav, ki so prizadele Republiko
Slovenijo avgusta 2023 (v nadaljnjem besedilu: poplave).
2. člen
(zamenjava ali nadomestitev javne listine)
Taksa se ne plača za dokumente v zvezi z zamenjavo in
nadomestitvijo javne listine, ki je poškodovana ali uničena v poplavah:
-       
enotno dovoljenje, dovoljenje za začasno prebivanje in dovoljenje za
stalno prebivanje;
-       
potrdilo o usposobljenosti za voditelja čolna, o opravljenem preizkusu
znanja za upravljanje čolna in o usposobljenosti za upravljanje z radijsko
postajo;
-       
vpisni list za čoln na celinskih vodah.
3. člen
(odjava orožja)
Takse se ne plača za dokumente v zvezi z odjavo orožja iz
orožne listine, če je bilo orožje uničeno ali poškodovano v poplavah.
4. člen
(trošarine in davek na dodano vrednost)
Taksa se ne plača za dokumente o spremembi, dopolnitvi ali
nadomestitvi dovoljenja za trošarinsko skladišče, dovoljenja za davčno
skladišče, dovoljenja za oproščenega uporabnika, dovoljenja za pooblaščenega
prejemnika in dovoljenja za pooblaščenega uvoznika, če je sprememba, dopolnitev
ali nadomestitev potrebna zaradi poplave.
5. člen
(varstvo javnih cest)
Taksa se ne plača dokumente:
-       
za ureditev cestnega priključka, ki je bil poškodovan ali uničen v
poplavi, in za ureditev novega cestnega priključka, če je ta potreben zaradi
poplave;
-       
za izvedbo prekopavanj, podkopavanj, prebitij ali drugih del na javni
cesti, ki so potrebna zaradi poplave;
-       
za napeljevanje podzemnih in nadzemnih vodov in naprav na območju javne
ceste in njenega varovalnega pasu, ki so potrebni zaradi poplave;
-       
za gradnjo oziroma rekonstrukcijo gradbenih in drugih objektov ali
naprav v varovalnem pasu javne ceste, ki so bili uničeni ali poškodovani v
poplavi;
-       
za izredne prevoze po javnih cestah, ki se izvajajo zaradi poplav.
5.a člen
(izjemna dodelitev neprofitnih stanovanj v najem)
Taksa se ne plača za dokumente v zvezi z izjemno dodelitvijo
neprofitnega stanovanja v najem na podlagi 59. člena Zakona o interventnih
ukrepih za odpravo posledic poplav in zemeljskih plazov iz avgusta 2023 (Uradni
list RS, št. 95/23).

Sklep o oprostitvah plačila upravnih taks
zaradi posledic poplav, ki so prizadele Republiko Slovenijo avgusta 2023
(Uradni list RS, št. 88/23) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
(vračilo takse)
Taksa za dokumente, ki so v skladu s tem sklepom oproščeni
plačila, se po uradni dolžnosti vrne taksnemu zavezancu, če je bila plačana
pred uveljavitvijo tega sklepa.
7. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.«.

Sklep o dopolnitvi Sklepa o oprostitvah
plačila upravnih taks zaradi posledic poplav, ki so prizadele Republiko
Slovenijo avgusta 2023 (Uradni list RS, št. 100/23) vsebuje naslednjo prehodno in
končno določbo:
»PREDHODNA IN KONČNA DOLOČBA
2. člen
(vračilo takse)
Taksa za dokumente, ki so v skladu s tem sklepom oproščeni
plačila, se po uradni dolžnosti vrne taksnemu zavezancu, če je bila plačana
pred uveljavitvijo tega sklepa.
Taksa za dokumente v postopkih za izjemno dodelitev
neprofitnih stanovanj v najem, ki so bili začeti v skladu s Pravilnikom o
dodeljevanju neprofitnih stanovanj v najem (Uradni list RS, št. 14/04, 34/04,
62/06, 11/09, 81/11, 47/14, 153/21 in 62/23) in se v skladu s prvim odstavkom
170. člena Zakona o interventnih ukrepih za odpravo posledic poplav in
zemeljskih plazov iz avgusta 2023 (Uradni list RS, št. 95/23) končajo v skladu
s tem zakonom, se taksnemu zavezancu vrne po uradni dolžnosti.
3. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.«.