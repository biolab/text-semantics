I. SPLOŠNE DOLOČBE
1. člen
(vsebina)
S to uredbo se določa način izračunavanja in obračunavanja prispevkov
za zagotavljanje podpor proizvodnji električne energije v soproizvodnji z
visokim izkoristkom in iz obnovljivih virov energije.
2. člen
(pomen izrazov)
Izrazi, uporabljeni v tej uredbi, imajo enak pomen, kot je
določen v Energetskem zakonu (Uradni list RS, št. 17/14 in 81/15), poleg tega
imajo izrazi, uporabljeni v tej uredbi, še naslednji pomen:
-       
bruto dodana vrednost pomeni bruto dodano vrednost končnega
odjemalca električne energije v stroških faktorjev, ki je enaka bruto dodani
vrednosti po tržnih cenah, zmanjšani za posredne davke in povečani za
subvencije. Bruto dodana vrednost v stroških faktorjev se lahko izračuna kot:
a)   
prihodki od prodaje, povečani za kapitalizirano proizvodnjo in druge
prihodke iz poslovanja, povečani ali zmanjšani glede na spremembo zalog,
zmanjšani za nabavo blaga in storitev, zmanjšani zaradi plačil drugih davkov na
proizvode, ki so povezani s prihodki od prodaje, a niso odbitni, ter zmanjšani
za druge dajatve in davke, povezane s proizvodnjo, ali 
b)   
bruto poslovni presežek, povečan za stroške za zaposlene.
Prihodki in odhodki, ki so v računovodskih izkazih končnega
odjemalca električne energije prikazani kot finančni ali izredni, so izvzeti iz
bruto dodane vrednosti;
-       
elektro intenzivnost se določi kot odstotni delež povprečja
stroškov končnega odjemalca električne energije v zadnjih treh letih za porabo
električne energije na vseh prevzemnopredajnih mestih, ki izpolnjujejo pogoje
za uvrstitev na seznam upravičencev do znižanega prispevka po tej uredbi, v
primerjavi s povprečjem bruto dodane vrednosti v zadnjih treh letih za končnega
odjemalca električne energije. Če gre za končnega odjemalca električne
energije, ki posluje manj kot eno leto, se v prvem letu poslovanja uporabijo
projekcije podatkov, za drugo leto podatki za preteklo leto poslovanja, za
tretje leto pa se uporabi povprečje podatkov za prvo in drugo leto poslovanja;
-       
stroški končnega odjemalca električne energije za porabo električne
energije pomenijo strošek porabljene električne energije na vseh
prevzemno-predajnih mestih v posameznem letu, ki izpolnjujejo pogoje za
uvrstitev na seznam upravičencev do znižanega prispevka po tej uredbi,
izračunanega z uporabo predpostavljene cene električne energije v posameznem
letu;
-       
predpostavljena cena električne energije je povprečna
drobnoprodajna cena električne energije za končne odjemalce električne energije
s podobno ravnjo porabe električne energije, ki vključuje stroške prispevkov za
zagotavljanje podpor proizvodnji električne energije v soproizvodnji z visokim
izkoristkom in iz obnovljivih virov energije.
3. člen
(zavezanci za plačilo prispevkov)
(1) Zavezanci za plačilo prispevkov za zagotavljanje
podpor proizvodnji električne energije v soproizvodnji z visokim izkoristkom in
iz obnovljivih virov energije so končni odjemalci električne energije in končni
odjemalci trdnih, tekočih, plinastih fosilnih goriv ali daljinske toplote za
končno rabo.
(2) Končni odjemalci električne energije za vsako
prevzemno-predajno mesto plačajo prispevek za zagotavljanje podpor proizvodnji
električne energije iz obnovljivih virov energije in v soproizvodnji z visokim
izkoristkom. Višina prispevka je odvisna od razvrstitve končnega odjemalca v
odjemno skupino glede na moč, napetostno raven, kategorijo in namen porabe
električne energije.
(3) Končni odjemalci trdnih, tekočih, plinastih fosilnih
goriv ali daljinske toplote pri njihovem nakupu plačajo prispevek za
zagotavljanje podpor proizvodnji električne energije v soproizvodnji z visokim
izkoristkom in iz obnovljivih virov energije. Višina prispevka je odvisna od
energijske vrednosti dobavljenega goriva, ki izhaja iz objavljenih statističnih
podatkov Statističnega urada Republike Slovenije.
II. OCENA POTREBNEGA LETNEGA OBSEGA SREDSTEV IN NAČIN
DOLOČITVE PRISPEVKOV
4. člen
(priprava ocene potrebnega letnega obsega sredstev)
(1) Center za podpore ob upoštevanju razpoložljivih
virov sredstev iz sprejetega načrta za delovanje podporne sheme in obveznosti
do upravičencev do podpor, ki so že v podporni shemi, pripravi oceno potrebnega
letnega obsega sredstev za zagotavljanje podpor za proizvodnjo električne
energije iz obnovljivih virov energije in v soproizvodnji z visokim izkoristkom
ter jo v obliki poročila do 10. novembra posreduje Agenciji za energijo (v
nadaljnjem besedilu: agencija) in ministrstvu, pristojnemu za energijo.
(2) V poročilu morajo biti izkazani rezultati delovanja
podporne sheme v predhodnem letu in stanje v prvih devetih mesecih tekočega
leta.
(3) Ocena potrebnih letnih sredstev za zagotavljanje
podpor za proizvodnjo električne energije iz obnovljivih virov energije in v
soproizvodnji z visokim izkoristkom mora vsebovati tudi oceno prodaje
električne energije, ki jo na podlagi pogodb o zagotovljenem odkupu odkupuje
center za podpore.
5. člen
(določitev višine prispevkov)
(1) Agencija na podlagi ocene potrebnih letnih sredstev
pripravi izračun prispevkov za zagotavljanje podpor proizvodnji električne
energije iz obnovljivih virov energije ter v soproizvodnji z visokim
izkoristkom tako, da je omogočeno izvajanje načrta za delovanje podporne sheme.
Pri tem upošteva podatke iz napovedi glede stanja prevzemno-predajnih mest, ki
jih morata agenciji do 30. septembra poslati sistemski in distribucijski
operater, ter zadnjih objavljenih letnih podatkov Statističnega urada Republike
Slovenije o končni porabi trdnih in tekočih fosilnih goriv, utekočinjenega
naftnega in zemeljskega plina, zemeljskega plina in drugih energetskih plinov
iz omrežja ter daljinske toplote.
(2) Agencija izda akt o prispevkih za zagotavljanje
podpor za proizvodnjo električne energije iz obnovljivih virov energije in v
soproizvodnji z visokim izkoristkom, ki ga po predhodnem soglasju vlade objavi
v Uradnem listu Republike Slovenije.
(3) Agencija na svoji spletni strani objavi podatke, ki
so upoštevani pri izračunu ponderjev za posamezno odjemno skupino, zlasti
podatke o porabi električne energije, obračunski moči in načrtovani višini
prispevka, ki ga je potrebno zbrati.
(4) Če center za podpore med letom oceni, da ne more več
izpolnjevati obveznosti iz sklenjenih pogodb o podporah, o tem obvesti
agencijo, ki pripravi nov izračun prispevkov za končne odjemalce električne
energije.
III. IZRAČUNAVANJE PRISPEVKA ZA KONČNE ODJEMALCE ELEKTRIČNE
ENERGIJE 
6. člen
(določitev ponderjev posameznih kategorij odjemnih skupin
končnih odjemalcev električne energije)
(1) Višina prispevka za zagotavljanje podpor proizvodnji
električne energije iz obnovljivih virov energije in v soproizvodnji z visokim
izkoristkom se izraža s ponderjem odjemne skupine, ki določa težo obremenitve
posameznih kategorij odjemnih skupin končnih odjemalcev električne energije s
prispevkom.
(2) Za posamezne kategorije
odjemnih skupin končnih odjemalcev električne energije se določijo naslednje
vrednosti ponderjev:


Odjemna skupina 

Vrednost  ponderja  odjemne skupine – τose
 


1.

VN   T ≥ 6000  - PR.OMR

 6,39819   


2.

VN   T ≥ 6000  - DIS.OMR

 6,39819   


3.

VN   2500 ≤ T < 6000 - PR.OMR

 6,59788   


4.

VN   2500 ≤ T < 6000 - DIS.OMR

 5,50262   


5.

VN   T  <  2500   - PR.OMR

 2,11215   


6.

VN   T  <  2500   - DIS.OMR

 2,11215   


7.

SN zbiralke  T ≥ 2500 

 5,09835   


8.

SN zbiralke  T < 2500 

 4,61091   


9.

SN   T ≥ 2500 

 3,86009   


10.

SN   T < 2500 

 1,73360   


11.

NN zbiralke   T ≥ 2500 

 5,85296   


12.

NN zbiralke   T < 2500 

 2,95768   


13.

NN   T ≥ 2500 

 5,99449   


14.

NN  T  < 2500 

 2,77661   


15.

NN brez merjenja moči

 0,93327   


16.

Gospodinjski odjemalci 

 0,69453   


kjer je:
VN – visokonapetostni nivoji nazivnih
napetosti 400 kV, 220 kV in 110 kV,
SN – srednjenapetostni nivoji nazivnih
napetosti 35 kV, 20 kV in 10 kV,
NN – nizkonapetostni nivo nazivne
napetosti 400/230 V,
T – letne obratovalne ure,
PR.OMR – prenosno omrežje,
DIS.OMR – distribucijsko omrežje.
(3) Ne glede na prejšnji odstavek se končnim odjemalcem električne
energije, razen odjemnim skupinam končnih odjemalcev električne energije pod
točko 15. in 16. v tabeli iz prejšnjega odstavka, ki so po glavni dejavnosti
razvrščeni v eno od dejavnosti, navedenih v Prilogi 1, ki je sestavni del te
uredbe, določijo nižje vrednosti ponderjev, če izpolnjujejo naslednje pogoje:
-       
elektro intenzivnost končnega odjemalca presega 5 %;
-       
povprečni letni odjem električne energije končnega odjemalca v zadnjih
treh letih na odjemnem mestu, za katerega se določa prispevek, presega 1 GWh;
-       
da ne gre za družbo v težavah, kot je določena v zakonu, ki ureja pomoč
za reševanje in prestrukturiranje gospodarskih družb v težavah;
-       
da nima neizterjanega ali neporavnanega dolga na podlagi sklepa Evropske
Komisije o razglasitvi prejete pomoči za nezakonito ali nezdružljivo z
notranjim trgom;
-       
da je uvrščen na seznam upravičencev do znižanega prispevka za
zagotavljanje podpor proizvodnji električne energije iz obnovljivih virov
energije ter v soproizvodnji z visokim izkoristkom pri centru za podpore iz 10.
člena te uredbe.
(4) Ne glede na določbo drugega odstavka tega člena se
končnim odjemalcem električne energije, razen odjemnim skupinam končnih
odjemalcev električne energije pod točko 15. in 16. v tabeli iz drugega
odstavka tega člena, ki so po glavni dejavnosti razvrščeni v eno od dejavnosti,
navedenih v Prilogi 2, ki je sestavni del te uredbe, in ki imajo najmanj
4-odstotno intenzivnost trgovine z državami zunaj EU, določijo nižje vrednosti
ponderjev, če njihova elektro intenzivnost presega 20 % in če izpolnjujejo
pogoje iz druge do pete alineje prejšnjega odstavka.
(5) Končnim odjemalcem
električne energije iz tretjega in prejšnjega odstavka se določijo naslednje
vrednosti ponderjev:


Odjemna skupina

Vrednost ponderja  odjemne skupine – τose


1.

VN   T ≥ 6000  - PR.OMR

 1,91946   


2.

VN   T ≥ 6000  - DIS.OMR

 1,91946   


3.

VN   2500 ≤ T < 6000 - PR.OMR

 1,97936   


4.

VN   2500 ≤ T < 6000 -
  DIS.OMR

 1,65079   


5.

VN   T  <  2500   - PR.OMR

 0,63364   


6.

VN   T  <  2500   - DIS.OMR

 0,63364   


7.

SN zbiralke  T ≥ 2500 

 1,52950   


8.

SN zbiralke  T < 2500 

 1,38327   


9.

SN   T ≥ 2500 

 1,15803   


10.

SN   T < 2500 

 0,52008   


11.

NN zbiralke   T ≥ 2500 

 1,75589   


12.

NN zbiralke   T < 2500 

 0,88730   


13.

NN   T ≥ 2500 

 1,79835   


14.

NN  T  < 2500 

 0,83298   


kjer je:
VN – visokonapetostni nivoji nazivnih
napetosti 400 kV, 220 kV in 110 kV,
SN – srednjenapetostni nivoji nazivnih
napetosti 35 kV, 20 kV in 10 kV,
NN – nizkonapetostni nivo nazivne
napetosti 400/230 V,
T – letne obratovalne ure,
PR.OMR – prenosno omrežje,
DIS.OMR – distribucijsko omrežje.
(6) Ne glede na določbo prvega odstavka tega člena se
končnim odjemalcem električne energije, ki so po glavni dejavnosti razvrščeni v
eno od dejavnosti, navedenih v Prilogi 1 te uredbe, skupni znesek prispevka, ki
ga plačajo v posameznem letu, omeji na 4,0 % povprečne bruto dodane vrednosti
zadnjih treh let, če njihova elektro intenzivnost presega 20 % in če
izpolnjujejo pogoje iz druge do pete alineje tretjega odstavka tega člena.
7. člen
(izračun povprečnega mesečnega prispevka na kW obračunske
moči)
(1) Mesečni prispevek na kW obračunske moči se določi
posebej za vsako odjemno skupino tako, da se zagotovi načrtovana količina
sredstev za izvajanje podpor. Odvisen je od povprečnega prispevka na kW
obračunske moči in vrednosti ponderja odjemne skupine (tose) ter se izračuna po
naslednji enačbi:
pri čemer je:
pmes   mesečni prispevek
odjemne skupine na kW obračunske moči,
ppov    povprečni prispevek na
kW obračunske moči,
τose
   ponder odjemne skupine.
(2) Povprečni prispevek na kW obračunske moči se določi
na podlagi načrtovane količine sredstev za izvajanje podpor ter ocene letne
obračunske moči po naslednji enačbi:
pri čemer je:
ppov       povprečni
prispevek na kW obračunske moči,
SredE
  načrtovana količina sredstev, ki jo zagotavljajo končni odjemalci
električne energije,
∑PoL     ocenjena letna
obračunska moč.
(3) Višina povprečnega prispevka na kW obračunske moči
(brez DDV) in mesečnega prispevka na kW obračunske moči (brez DDV) za vsako
odjemno skupino se zaokroži na 5 (pet) decimalk.
8. člen
(obračunavanje mesečnega prispevka končnim odjemalcem
električne energije)
(1) Osnova za izračun mesečnega prispevka posameznega končnega
odjemalca električne energije so podatki o obračunski moči.
(2) Za ugotavljanje obračunske moči in plačevanje
mesečnega prispevka iz prejšnjega odstavka se smiselno uporabljata metodologija
za obračunavanje omrežnine ter metodologija za določitev omrežnine in kriteriji
za ugotavljanje upravičenih stroškov za elektroenergetska omrežja.
(3) Končnim odjemalcem električne energije, ki so po
glavni dejavnosti razvrščeni v eno od dejavnosti, navedenih v Prilogi 1 te
uredbe, in ki izpolnjujejo pogoje iz šestega odstavka 6. člena te uredbe, se
obračunava prispevek v obliki fiksnega mesečnega prispevka, ki znaša eno
dvanajstino vrednosti, ki jo plačajo v celem letu. Višino fiksnega mesečnega
prispevka sporoči center za podpore operaterju, ki obračunava omrežnino
navedenim končnim odjemalcem električne energije, vsako leto najkasneje do
30. aprila. Prispevek se obračunava od 1. (prvega) dne v naslednjem mesecu
naprej, če je merilno mesto uvrščeno na seznam upravičencev iz 10. člena te
uredbe do 10. (desetega) dne v mesecu, in zaključi ob zaključku meseca, v
katerem je bilo merilno mesto do 10. (desetega) dne črtano s seznama
upravičencev.
(4) Mesečni prispevek zavezanca je prikazan kot posebna postavka
na računu za uporabo omrežja.
9. člen
(akontativni računi za prispevek)
(1) Center za podpore izstavlja sistemskemu in
distribucijskemu operaterju akontativne račune za prispevek za podpore na
podlagi podatkov o planskih mesečnih količinah. Sistemski in distribucijski
operater pošljeta centru za podpore prve ocene do 30. septembra, dokončne
planske podatke, ki so podlaga za izdajo akontativnih računov za naslednje leto,
pa do 15. decembra. Sistemski in distribucijski operater ločeno navedeta
vsoto obračunske moči, za katero ni bil obračunan prispevek z uporabo ponderjev
po drugem odstavku 6. člena te uredbe. Center za podpore akontativne
račune izdaja do konca obračunskega meseca z rokom plačila 20 dni od izdaje
računa.
(2) Podatki o obračunani obračunski moči po posameznih kategorijah
prevzemno-predajnih mest se pripravijo iz podatkovnih baz sistemskega in
distribucijskega operaterja. Sistemski in distribucijski operater zagotovita
podatke centru za podpore o obračunani obračunski moči po posamezni kategoriji
odjemnih skupin končnih odjemalcev električne energije ter ločeno za kategorije
odjemnih skupin z znižanim prispevkom, do 10. (desetega) delovnega dne v
tekočem mesecu za pretekli mesec v elektronski obliki. Na podlagi prejetih
podatkov o obračunani obračunski moči Borzen, d.o.o., za center za podpore
izstavi obračunski bremepis ali dobropis z rokom plačila 18 dni od izdaje.
(3) Center za podpore pridobi od sistemskega in
distribucijskega operaterja potrebne podatke o obračunanih mesečnih količinah,
zneskih prispevka ter podatke o končnih odjemalcih električne energije na
podlagi številke merilnega mesta v elektronski obliki.
(4) Če med letom akontativne količine odstopajo od
dejanskih za več kot 10 %, lahko center za podpore od sistemskega in
distribucijskega operaterja zahteva popravek akontativnih količin.
10. člen
(seznam upravičencev do znižanega prispevka)
(1) Center za podpore vzpostavi seznam končnih
odjemalcev električne energije, ki so upravičeni do znižanega prispevka za
zagotavljanje podpor proizvodnji električne energije v soproizvodnji z visokim
izkoristkom in iz obnovljivih virov energije (v nadaljnjem besedilu: seznam
upravičencev), ki je javno dostopen na spletnih straneh centra za podpore.
Seznam upravičencev vsebuje podatke o nazivu in sedežu upravičenca, nazivu,
naslovu in številki merilnega mesta upravičenca, za katera se določa višina
prispevka na podlagi tretjega, četrtega in šestega odstavka 6. člena te uredbe.
(2) Končni odjemalec električne energije posreduje
prijavo za uvrstitev na seznam upravičencev na obrazcu, ki je kot Priloga 3
sestavni del te uredbe. Center za podpore na podlagi prejete prijave končnega
odjemalca električne energije uvrsti na seznam upravičencev.
(3) Končni odjemalci električne energije, ki so uvrščeni
na seznam upravičencev, centru za podpore vsako leto najkasneje do
1. aprila posredujejo novo vlogo na obrazcu iz Priloge 3 te uredbe, s
katero izkazujejo izpolnjevanje pogojev iz tretjega, četrtega in šestega
odstavka 6. člena te uredbe, sicer jih center za podpore črta s seznama
upravičencev in to sporoči pristojnemu operaterju, ki začne končnemu odjemalcu
električne energije obračunavati prispevek v skladu z drugim odstavkom 6. člena
te uredbe.
(4) Center za podpore v primeru novega končnega odjemalca
električne energije, ki v preteklem letu ni odjemal električne energije vse
leto in mu je bila elektro intenzivnost izračunana na podlagi projekcije
poslovanja, ob pregledu prijave iz prejšnjega odstavka preveri upravičenost do
znižanega prispevka za zagotavljanje podpor v preteklem letu in v primeru
neupravičenega znižanja izterja premalo plačani prispevek.
(5) Podrobnejši način oddaje prijave in letnega
poročanja po tem členu določi center za podpore v navodilu, ki ga objavi na
svoji spletni strani.
IV. IZRAČUNAVANJE PRISPEVKA ZA KONČNE ODJEMALCE DALJINSKE
TOPLOTE IN KUPCE FOSILNIH GORIV
11. člen
(določanje prispevka na MWh fosilnih goriv in daljinske
toplote)
Prispevek na MWh dobavljene energije od porabe trdnih in
tekočih fosilnih goriv, utekočinjenega naftnega in zemeljskega plina ter
daljinske toplote se določi na podlagi zadnjih objavljenih letnih podatkov
Statističnega urada Republike Slovenije o skupni porabi te energije, tako da se
zagotovi načrtovana količina sredstev za izvajanje podpor, ki jo morajo
zagotoviti končni odjemalci energije na podlagi letnega načrta za izvajanje podporne
sheme. Prispevek na MWh se izračuna po naslednji enačbi:
pri čemer je:
SredF   načrtovana
količina sredstev,
∑WoL
  ocenjena končna letna poraba energije iz trdnih in tekočih fosilnih
goriv, utekočinjenega naftnega ter zemeljskega plina in toplote iz omrežja.
12. člen
(izračun prispevka na enoto posameznega goriva)
(1) Za goriva, ki se ne
prodajajo po enotah, izraženih v MWh, se kot osnova za izračun prispevka
uporabljajo energijske vrednosti, določene v spodnji tabeli:


Energent

Energetska vrednost
  na prodajno enoto – E


kurilno olje 

0,011028

[MWh/kg]


ELKO 

0,009999

[MWh/l]


UNP 

0,012792

[MWh/kg]


avtoplin (LPG) 

0,012792

[MWh/kg]


motorni bencin 

0,009196

[MWh/l]


dizel 

0,009999

[MWh/l]


letalski bencin 

0,009196

[MWh/l]


kerozin

0,009216

[MWh/l]


(2) Prispevek na prodajno
enoto za posamezno gorivo se določi po naslednji enačbi:
Pri čemer je:
pegor   prispevek v EUR
na prodajno enoto fosilnega goriva,
PMWh  prispevek na MWh
dobavljene energije,
E       energetska vrednost na prodajno
enoto.
(3) Za lignit, premog in koks se prispevek na prodajno
enoto goriva izračuna tako, da se vrednost prispevka na MWh, ki ga določi
agencija na podlagi 11. člena te uredbe, pomnoži s kurilno vrednostjo energenta
v MJ, ki je deklarirana pri prodaji, in deli s faktorjem 3600 MJ/MWh po spodnji
enačbi:
pri čemer je:
pegor   prispevek v EUR/kg fosilnega
goriva,
Hs       kurilna vrednost v MJ/kg goriva.
(4) Prispevek po prejšnjem odstavku izračunajo
dobavitelji goriva.
(5) Višina prispevka na MWh dobavljene energije od
porabe fosilnih goriv in daljinske toplote (brez DDV) in prispevka na prodajno
enoto goriva (brez DDV) se zaokroži na 5 (pet) decimalk.
13. člen
(obračunavanje prispevka končnemu odjemalcu goriva)
(1) Prispevek končnega odjemalca je prikazan kot posebna
postavka na računu za dobavo goriva.
(2) Dobavitelji goriv morajo mesečno poročati o višini
obračunanih prispevkov in jih nakazovati centru za podpore. Podatke o
trošarinskih zavezancih, ki so plačniki prispevka, pridobi center za podpore
pri Finančni upravi Republike Slovenije. Center za podpore mora Finančni upravi
predložiti seznam oseb in natančno določiti katere podatke zahteva.
(3) Dobavitelji goriv morajo vsako leto do 1. marca
poročati centru za podpore o količini dobavljenih energentov v preteklem
koledarskem letu.
(4) Podrobnejši način poročanja in zbiranja sredstev po
tem členu določi center za podpore, ki ga objavi na svoji spletni strani.
14. člen
(nadzor)
Nadzor nad izvajanjem te uredbe izvaja inšpektorat, pristojen
za energijo.

Priloga
1: Seznam glavnih dejavnosti končnih odjemalcev električne energije, ki so
lahko upravičeni do znižanega prispevka za zagotavljanje podpor proizvodnji
električne energije iz obnovljivih virov energije in v soproizvodnji z visokim
izkoristkom 
Priloga
2: Seznam glavnih dejavnosti končnih odjemalcev električne energije, ki so
lahko upravičeni do znižanega prispevka za zagotavljanje podpor proizvodnji
električne energije iz obnovljivih virov energije in v soproizvodnji z visokim
izkoristkom zaradi visoke elektro intenzivnosti 
Priloga
3: Obrazec za uvrstitev končnega odjemalca električne energije na seznam
upravičencev do znižanega prispevka za zagotavljanje podpor proizvodnji
električne energije iz obnovljivih virov energije in v soproizvodnji z visokim
izkoristkom

Uredba o načinu določanja in obračunavanja
prispevkov za zagotavljanje podpor proizvodnji električne energije v
soproizvodnji z visokim izkoristkom in iz obnovljivih virov energije (Uradni
list RS, št. 46/15) vsebuje naslednje prehodne in
končne določbe:
»PREHODNE IN KONČNE DOLOČBE
15. člen
(izdaja akta)
Agencija za energijo pripravi izračun prispevkov za končne odjemalce
električne energije v skladu s to uredbo in izda akt iz drugega odstavka 5.
člena te uredbe v 30 dneh po uveljavitvi te uredbe.
16. člen
(prilagoditev višine
prispevkov v primeru nepredvidenega odstopanja zbranih sredstev od načrtovanega
obsega)
Center za podpore eno leto od dneva uveljavitve te uredbe vsake
tri mesece preverja podatke o zbranih sredstvih iz prispevkov. Če zaradi deleža
končnih odjemalcev električne energije, ki so upravičeni do znižanega prispevka
na podlagi tretjega, četrtega in šestega odstavka 6. člena te uredbe, prihaja do
izpada ali presežka zbranih sredstev večjega od 5 % načrtovanih sredstev, in
napovedi kažejo, da bo do takega izpada ali presežka zbranih sredstev prišlo
tudi na letni ravni, o tem obvesti Agencijo za energijo.
17. člen
(prenehanje veljavnosti)
(1) Z dnem uveljavite te uredbe preneha veljati Uredba o
načinu določanja in obračunavanja prispevka za zagotavljanje podpor proizvodnji
električne energije v soproizvodnji z visokim izkoristkom in iz obnovljivih
virov energije (Uradni list RS, št. 36/14).
(2) Z dnem uveljavitve te uredbe preneha veljati Akt o
določitvi prispevkov za zagotavljanje podpor proizvodnji električne energije v
soproizvodnji z visokim izkoristkom in iz obnovljivih virov energije (Uradni
list RS, št. 38/14), ki se uporablja do uveljavitve akta, izdanega na podlagi
5. člena te uredbe.
18. člen
(uveljavitev uredbe)
Ta uredba začne veljati naslednji dan po objavi v Uradnem listu
Republike Slovenije.«.

Uredba o spremembah in dopolnitvah Uredbe o
načinu določanja in obračunavanja prispevkov za zagotavljanje podpor
proizvodnji električne energije v soproizvodnji z visokim izkoristkom in iz
obnovljivih virov energije (Uradni list RS, št. 76/17) vsebuje naslednjo končno določbo:
»KONČNA DOLOČBA
6. člen
Ta uredba začne veljati 1. januarja 2018.«.