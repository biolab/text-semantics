I. RAZPIS VOLITEV
1. člen
Razpisujejo se volitve v svet Kmetijsko
gozdarske zbornice Slovenije (v nadaljevanju: svet zbornice).
Volitve članov sveta zbornice iz prve
volilne skupine bodo v nedeljo, 9. aprila 2000.
Volitve članov sveta zbornice iz druge
volilne skupine se opravijo v času od 10. do 16. aprila 2000.
Za dan razpisa volitev, s katerim začnejo
teči roki za volilna opravila, se šteje 15. februar 2000.
2. člen
Predlogi kandidatur oziroma list kandidatov
se predložijo volilni komisiji zbornice najpozneje 15. marca 2000 do 19. ure.
II. VOLILNE ENOTE
3. člen
Za izvedbo volitev se določi 13 volilnih
enot, ki obsegajo območja naslednjih občin:
1.    
Volilna enota Nova Gorica, s sedežem v Novi
Gorici, obsega območja naslednjih občin: Bovec, Kobarid, Tolmin, Nova Gorica,
Kanal, Brda, Šempeter-Vrtojba, Miren-Kostanjevica, Ajdovščina, Vipava, Idrija
in Cerkno.
2.    
Volilna enota Koper, s sedežem v Kopru, obsega
območja naslednjih občin: Koper, Izola, Piran, Sežana, Hrpelje-Kozina, Divača
in Komen.
3.    
Volilna enota Kranj, s sedežem v Kranju, obsega
območja naslednjih občin: Radovljica, Bohinj, Bled, Jesenice, Kranjska gora,
Žirovnica, Tržič, Škofja Loka, Železniki, Gorenja vas-Poljane, Žiri, Kranj,
Naklo, Šenčur, Cerklje na Gorenjskem, Preddvor in Jezersko.
4.    
Volilna enota Ljubljana, s sedežem v Ljubljani,
obsega območja naslednjih občin: Ljubljana, Vrhnika, Borovnica, Grosuplje,
Ivančna Gorica, Brezovica, Ig, Škofljica, Horjul, Dobrova-Polh. gradec, Dol pri
Ljubljani, Vodice, Medvode, Kamnik, Komenda, Domžale, Mengeš, Trzin, Moravče,
Lukovica, Zagorje ob Savi, Trbovlje, Logatec, Litija in Hrastnik.
5.    
Volilna enota Kočevje, s sedežem v Kočevju,
obsega območja naslednjih občin: Ribnica, Sodražica, Dobrepolje, Velike Lašče,
Kočevje, Loški potok, Osilnica in Kostel.
6.    
Volilna enota Postojna, s sedežem v Postojni,
obsega območja naslednjih občin: Ilirska Bistrica, Postojna, Pivka, Cerknica,
Bloke in Loška dolina.
7.    
Volilna enota Novo mesto, s sedežem v Novem
mestu, obsega območja naslednjih občin: Trebnje, Novo mesto, Mirna peč,
Žužemberk, Dol. Toplice, Šentjernej, Škocjan, Črnomelj, Semič in Metlika.
8.    
Volilna enota Brežice, s sedežem v Brežicah,
obsega območja naslednjih občin: Brežice, Krško in Sevnica.
9.    
Volilna enota Celje, s sedežem v Celju, obsega
območja naslednjih občin: Laško, Radeče, Žalec, Vransko, Tabor, Prebold,
Braslovče, Polzela, Slov. Konjice, Vitanje, Zreče, Celje, Štore, Vojnik,
Dobrna, Šentjur pri Celju, Dobje, Šmarje pri Jelšah, Rogaška Slatina, Rogatec,
Podčetrtek, Bistrica ob Sotli in Kozje.
10. 
Volilna enota Ptuj, s sedežem v Ptuju, obsega
območja naslednjih občin: Ptuj, Žetale, Majšperk, Podlehnik, Videm, Zavrč,
Gorišnica, Markovci, Kidričevo, Hajdina, Dornava, Destrnik, Juršinci, Trnovska
vas, Sv. Andraž, Sl. Bistrica, Oplotnica, Lenart, Sv. Ana, Benedikt, Cerkvenjak
in Ormož.
11. 
Volilna enota Maribor, s sedežem v Mariboru,
obsega območja naslednjih občin: Maribor, Hoče-Slivnica, Duplek, Miklavž na Dr.
polju, Starše, Rače-Fram, Pesnica, Kungota, Šentilj, Ruše, Selnica ob Dravi in
Lovrenc na Pohorju.
12. 
Volilna enota Slovenj Gradec, s sedežem v
Slovenj Gradcu, obsega območja naslednjih občin: Radlje ob Dravi, Muta,
Vuzenica, Ribnica na Pohorju, Podvelka, Ravne na Koroškem, Črna na Koroškem,
Prevalje, Mežica, Dravograd, Slovenj Gradec, Mislinja, Mozirje, Solčava, Luče,
Gornji grad, Ljubno, Nazarje, Velenje, Šoštanj in Šmartno ob Paki.
13. 
Volilna enota Murska Sobota, s sedežem v Murski
Soboti, obsega območja naslednjih občin: Gornja Radgona, Sv. Jurij, Radenci,
Ljutomer, Križevci, Veržej, Lendava, Črenšovci, Velika Polana, Razkrižje,
Odranci, Turnišče, Dobrovnik, Kobilje, Murska Sobota, Beltinci, Tišina,
Moravske Toplice, Puconci, Cankova, Rogaševci, Kuzma, Grad, Gornji Petrovci,
Hodoš in Šalovci.
III. POSTOPKI ZA IZVEDBO VOLITEV
4. člen
Člani zbornice uresničujejo volilno pravico
v volilni enoti, v kateri so vpisani v volilni imenik oziroma imajo sedež.
Glede priprave, razgrnitve in potrditve
volilnih imenikov se primerno uporabljajo določbe zakona o evidenci volilne
pravice (Uradni list RS, št. 46/92 in 20/98- odločba US).
5. člen
Člani zbornice iz prve volilne skupine
izvolijo v svet zbornice v vsaki volilni enoti štiri člane.
Gospodarska zbornica Slovenije in Zadružna
zveza Slovenije izvolita v vsaki volilni enoti vsaka po enega člana sveta -
predstavnika članov zbornice iz druge volilne skupine, po postopku, določenem z
lastnimi pravili.
6. člen
Predlog liste kandidatov za izvolitev
predstavnikov članov zbornice iz prve volilne skupine, v katero je lahko
vpisanih največ pet kandidatov, vsebuje:
-      
ime predlagatelja in ime liste,
-      
ime in priimek, datum rojstva in naslov
stalnega prebivališča vsakega kandidata,
-      
ime in priimek ter naslov predstavnika liste.
Predlog kandidature za volitve
predstavnikov članov zbornice iz druge volilne skupine vsebuje osebne podatke
kandidatov (ime in priimek, datum rojstva, naslov stalnega prebivališča) ter
naziv in sedež pravne osebe, v kateri je kandidat član uprave oziroma drugega
organa poslovanja.
Če je listo kandidatov določila
organizacija kmetov, je ime liste enako imenu organizacije kmetov. Če so listo
kandidatov določili člani zbornice s podpisovanjem, se šteje za ime liste ime
in priimek prvopodpisanega.
Kandidaturi oziroma listi kandidatov je
potrebno priložiti soglasje kandidatov.
Vsakdo je lahko kandidat na samo eni listi
kandidatov, v eni volilni enoti oziroma v eni volilni skupini.
Listi kandidatov je potrebno priložiti tudi
seznam članov zbornice, ki so podprli listo kandidatov. Podpora s podpisi se
daje na seznamu, ki vsebuje naslednje podatke:
-      
ime in priimek, datum rojstva ter naslov stalne
prebivališča člana zbornice, ki daje podporo. Vsak član lahko, s podpisom,
podpre samo eno listo kandidatov.
V primeru, ko je listo kandidatov določila
organizacija kmetov, organ Gospodarske zbornice Slovenije oziroma Zadružne
zveze Slovenije, je potrebno priložiti tudi zapisnik o delu organa, ki je
določil kandidaturo ter pravila, po katerih je bila kandidatura določena.
Organizacija kmetov priloži tudi potrdilo o vpisu v register organizacij.
7. člen
Glasovanje članov prve volilne skupine
poteka na voliščih. V vsaki občini mora biti najmanj eno volišče.
Volilna komisija zbornice lahko odloči, da
se opravi predčasno glasovanje oziroma glasovanje po pošti za člane zbornice,
ki bodo na dan glasovanja odsotni iz kraja prebivališča.
Glasovanje se opravi z glasovnico, ki
vsebuje:
-      
zaporedno številko in ime liste kandidatov,
-      
imena in priimke kandidatov,
-      
navodilo o načinu glasovanja.
8. člen
Volitve predstavnikov članov zbornice -
pravnih oseb se opravijo s tajnim glasovanjem.
Glasovnica vsebuje:
-      
zaporedno številko kandidata,
-      
ime in priimek kandidata ter naziv pravne
osebe, v kateri kandidat opravlja naloge člana uprave oziroma drugega organa
poslovanja,
-      
navodilo o načinu glasovanja.

Odlok o razpisu prvih volitev v svet Kmetijsko
gozdarske zbornice Slovenije (Uradni list RS, št. 10/00)
vsebuje naslednji končni določbi:
»IV. KONČNI DOLOČBI
9. člen
Poročilo o izidu volitev se objavi v
Uradnem listu Republike Slovenije.
10. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi odloka o razpisu prvih
volitev v svet Kmetijsko gozdarske zbornice Slovenije (Uradni list RS, št. 14/00) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.