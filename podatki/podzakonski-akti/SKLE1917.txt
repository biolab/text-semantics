1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Sovodenj, izdelanega za obdobje od 1. 1. 2000 do
31. 12. 2009.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Krajevne enote Poljane, Poljane nad
Škofjo Loko 41, Poljane. Javna razgrnitev se začne osmi dan po objavi tega
sklepa v Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Poljane.
4. člen
V času javne razgrnitve bo v Domu lovske družine Sovodenj,
Sovodenj 23a, Sovodenj, organizirana javna obravnava. Datum javne obravnave bo
na kraju javne razgrnitve objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-03-4/00
Ljubljana, dne 19. januarja 2001.
Minister 
za kmetijstvo, 
gozdarstvo in prehrano 
mag. Franc But l. r.
 