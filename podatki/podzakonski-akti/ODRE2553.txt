1. člen
(1) S to odredbo se določi, da se prekine
izvajanje preventivnih zdravstvenih storitev pri vseh izvajalcih zdravstvene
dejavnosti.
(2) Ne glede na prejšnji odstavek se
izvajajo preventivne zdravstvene storitve, katerih opustitev bi lahko imela
negativne posledice za zdravje pacienta.
2. člen
(1) Pri vseh izvajalcih zdravstvene
dejavnosti se odpovejo vsi specialistični pregledi in operativni posegi, razen
zdravstvenih storitev, označenih s stopnjo nujnosti nujno in zelo hitro,
onkoloških storitev in obravnave nosečnic.
(2) Ukrep iz prejšnjega odstavka velja tudi
za postopke rehabilitacije in druge nenujne oblike zdravljenja.
(3) Ne glede na določbe prvega in drugega
odstavka tega člena se v Zdravstvenem domu Metlika od uveljavitve te odredbe
izvaja samo administrativna nujna medicinska pomoč
3. člen
(1) Prekine se izvajanje vseh
zobozdravstvenih storitev pri vseh izvajalcih zobozdravstvene dejavnosti.
(2) Ne glede na prejšnji odstavek se
izvajajo nujne zobozdravstvene storitve in storitve, katerih opustitev bi vodila
v trajne okvare splošnega in ustnega zdravja.
(3) Nujne zobozdravstvene ambulante so
organizirane v Zdravstvenem domu Ljubljana, Zdravstvenem domu Maribor,
Zdravstvenem domu Celje, Zdravstvenem domu Kranj, Zdravstvenem domu Novo mesto,
Zdravstvenem domu Koper in Zobozdravstvenem domu Nova Gorica. V navedenih
ambulantah se v nujnih primerih izvaja obravnava tudi na sekundarni ravni
zdravstvene dejavnosti.
(4) Na terciarni ravni zdravstvene
dejavnosti na področju zobozdravstva delujeta Stomatološka klinika
Univerzitetnega kliničnega centra Ljubljana ter Klinični oddelek za
maksilofacialno in oralno kirurgijo Kirurške klinike Univerzitetnega kliničnega
centra Ljubljana.
4. člen
Vodstva izvajalcev zdravstvene dejavnosti v
mreži javne zdravstvene službe morajo na poziv ministra, pristojnega za
zdravje, prerazporediti zaposlene, ki izvajajo preventivno dejavnost na
izvajanje nalog, povezanih z obvladovanjem širjenja nalezljive bolezni
SARS-CoV-2 (COVID-19).
5.. člen
Izvajalci zdravstvene dejavnosti na
primarni ravni zdravstvene dejavnosti morajo na svojem območju organizirati
izvajanje zdravstvene dejavnosti v domovih za starejše.
6. člen
Z dnem uveljavitve te odredbe preneha
veljati Odredba o začasnih ukrepih za obvladovanje širjenja nalezljive bolezni
SARS-CoV-2 (COVID-19) (Uradni list RS, št. 18/20), ki pa se uporablja do
začetka uporabe te odredbe.
7. člen
Ta odredba začne veljati naslednji dan po
objavi, uporabljati pa se začne 16. marca 2020.
Št. 0070-33/2020
Ljubljana, dne 13. marca 2020
EVA 2020-2711-0021
Aleš Šabeder
minister
za zdravje