1. člen
S tem odlokom se urejajo sestava in
določena vprašanja delovanja Sveta za nacionalno varnost (v nadaljnjem
besedilu: SNAV), ki je pristojen za usklajevanje nacionalno-varnostne politike
in za usmerjanje in usklajevanje dejavnosti, ki se izvajajo za uresničevanje
interesov in ciljev nacionalne varnosti.
2. člen
SNAV:
-       
svetuje Vladi Republike Slovenije (v nadaljnjem besedilu: vlada) pri
sprejemanju njenih ukrepov in aktov, ki se nanašajo na nacionalno varnost
države,
-       
pred obravnavo na vladi svetuje ministrstvom pri ukrepih in aktih
ministrstev, ki se nanašajo na uresničevanje interesov in ciljev nacionalne
varnosti,
-       
usklajuje mnenja in ukrepe ministrstev in drugih državnih organov ter
drugih organizacij pri izvajanju dejavnosti nacionalne varnosti,
-       
pred obravnavo na vladi usklajuje mnenja ministrstev in drugih državnih
organov glede aktov Državnega zbora Republike Slovenije, ki se nanašajo na
nacionalno varnost,
-       
ugotavlja in ocenjuje varnostna tveganja, ogrožanje države ter ukrepe in
usmeritve za zagotavljanje nacionalne varnosti,
-       
daje mnenja k vprašanjem, pobudam in predlogom, ki jih poslanci
pošiljajo vladi v zvezi z uresničevanjem politik na področju nacionalne
varnosti,
-       
daje mnenje vladi o sredstvih proračuna za delo SNAV.
3. člen
Vlada v SNAV imenuje:
-       
predsednika vlade, ki je predsednik SNAV,
-       
ministra za obrambo,
-       
ministra za notranje zadeve,
-       
ministra za zunanje zadeve,
-       
ministra za finance,
-       
ministra za pravosodje in
-       
direktorja Slovenske obveščevalno-varnostne agencije.
4. člen
(1) Predsednik SNAV povabi na sejo
SNAV, kadar ta obravnava vprašanja nacionalne varnosti, ki zahtevajo usklajeno
delo, predsednika Republike Slovenije, predsednika Državnega zbora Republike
Slovenije, predstavnika največje opozicijske stranke v Državnem zboru Republike
Slovenije, predstojnike drugih državnih organov ter predstavnike drugih
organizacij.
(2) Predsednik SNAV lahko povabi k
sodelovanju pri delu SNAV druge ministre ter strokovnjake s področja nacionalne
varnosti.
5. člen
(1) Sekretariat SNAV, ki ga imenuje
vlada, operativno usklajuje aktivnosti za delovanje SNAV, skrbi za usklajeno
izvedbo stališč SNAV ter opravlja druge naloge za SNAV. Strokovna in
administrativno-tehnična dela za sekretariat SNAV opravlja služba, ki jo določi
vlada.
(2) Sekretariat SNAV sestavljajo:
-       
svetovalec predsednika vlade za nacionalno varnost, ki vodi sekretariat,
-       
direktor Slovenske obveščevalno-varnostne agencije, ki je namestnik
vodje,
-       
generalni sekretar vlade,
-       
generalni direktor Policije,
-       
načelnik Generalštaba Slovenske vojske,
-       
generalni direktor Obveščevalno-varnostne službe Ministrstva za obrambo,
-       
državni sekretar v Ministrstvu za zunanje zadeve,
-       
državni sekretar v Ministrstvu za obrambo,
-       
državni sekretar v Ministrstvu za notranje zadeve,
-       
državni sekretar v Ministrstvu za finance,
-       
državni sekretar v Ministrstvu za pravosodje,
-       
poveljnik Civilne zaščite Republike Slovenije,
-       
direktor Službe Vlade Republike Slovenije za zakonodajo.
(3) Vodja Sekretariata SNAV lahko k
sodelovanju pri delu Sekretariata povabi tudi predstavnike institucij iz prejšnjega
člena.
6. člen
Kadar se na sejah SNAV in sekretariata SNAV
obravnavajo tajni podatki, morajo imeti sodelujoči dovoljenje za dostop do
tajnih podatkov ustrezne stopnje tajnosti.
7. člen
(1) Predsednik SNAV lahko določi, da
svetovalec predsednika vlade za nacionalno varnost spremlja izvrševanje
odločitev vlade glede uresničevanja nacionalnih interesov in ciljev na področju
nacionalne varnosti (v nadaljnjem besedilu: svetovalec SNAV).
(2) Pri spremljanju svetovalec SNAV
lahko vpogleda v ustrezno dokumentacijo in druge zapise, ki jih pripravljajo
ali hranijo ministrstva ali vladne službe, ter opravi pogovor z osebo, ki je
ali je bila odgovorna za izvajanje odločitev vlade ter za pripravo ali hrambo
ustrezne dokumentacije in drugih zapisov.
(3) O svojih ugotovitvah svetovalec
SNAV obvesti predsednika SNAV.
8. člen
Način dela SNAV se določi s poslovnikom
SNAV, ki ga ta sprejme na svoji prvi seji.
9. člen
V vojnih in izrednih razmerah se SNAV
preoblikuje v Državni operativni štab obrambe v skladu z določbami zakona o
obrambi.
10. člen
Sredstva za delo SNAV se zagotovijo iz
sredstev službe, ki opravlja strokovna in administrativno-tehnična dela za
sekretariat SNAV.
KONČNI DOLOČBI
11. člen
Z dnem uveljavitve tega odloka preneha
veljati Odlok o Svetu za nacionalno varnost (Uradni list RS, št. 70/13 in 72/13
– popr.).
12. člen
Ta odlok začne veljati naslednji dan po
objavi v Uradnem listu Republike Slovenije.
Št. 00701-16/2014
Ljubljana, dne 22. oktobra 2014
EVA 2014-1411-0002
Vlada Republike Slovenije
dr. Miroslav Cerar l.r.
Predsednik