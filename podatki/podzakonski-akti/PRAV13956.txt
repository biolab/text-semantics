1. člen
S tem pravilnikom se sprejme gozdnogospodarski načrt
gozdnogospodarske enote Gomance (2020–2029) št. 05-20/20 z dne 19. 11. 2020, ki
ga je za obdobje od 1. januarja 2020 do 31. decembra 2029 izdelal Zavod za
gozdove Slovenije, Območna enota Postojna.
2. člen
Gozdnogospodarska enota Gomance, ki meri 4 011,19 ha, se
nahaja v gozdnogospodarskem območju Postojna, v občini Ilirska Bistrica oziroma
v katastrski občini Snežnik.
3. člen
V gozdnogospodarski enoti Gomance je 1. januarja 2020
ugotovljeno naslednje stanje gozdov:
1.     
lastništvo: 100 % državnih gozdov;
2.     
površina: 3 874,79 ha, od katere je 2 960,50 ha večnamenskih gozdov,
358,66 ha gozdov s posebnim namenom, v katerih ukrepi niso dovoljeni, in 555,63
ha varovalnega gozda;
3.     
lesna zaloga: 349,6 m3/ha, od tega 100,7 m3/ha
iglavcev in 248,9 m3/ha listavcev;
4.     
tekoči letni prirastek: 4,85 m3/ha, od tega 3,49 m3/ha
iglavcev in 1,36 m3/ha listavcev.
4. člen
(1) V gozdnogospodarskem načrtu gozdnogospodarske enote
Gomance (2020–2029) je ob upoštevanju usmeritev iz gozdnogospodarskega načrta
gozdnogospodarskega območja Postojna, izdelanega za obdobje od 1. januarja 2011
do 31. decembra 2020, ugotovljenega stanja gozdov, analize preteklega
gospodarjenja, zakonitosti razvoja gozdov in pridobljenih spoznanj pri
spremljanju razvoja gozdov v gozdnogospodarski enoti Gomance določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 2 719,43 ha,
-       
ekološke funkcije na površini 2 270,83 ha ter
-       
socialne funkcije na površini 1 925,28 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Gomance (2020–2029) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Gomance za obdobje od 1. januarja
2020 do 31. decembra 2029 določeni naslednji ukrepi:
1.     
najvišji možni posek v višini 164 911 m3, od tega 46 064 m3
iglavcev in 118 847 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 276,99 ha;
3.     
nega drogovnjaka na dejanski površini 118,65 ha;
4.     
nega prebiralnega gozda na dejanski površini 12,59 ha;
5.     
vzdrževanje 3,29 ha grmišč;
6.     
vzdrževanje 42,26 ha lazov v gozdu;
7.     
osnovanje 0,4 ha pasišč;
8.     
spravilo sena z 42,26 ha travnikov;
9.     
vzdrževanje 51,87 ha zaraščajočih pasišč ter
10.  
 naravni razvoj biotopov z 19 214 m3.
(2) V gozdnogospodarskem načrtu gozdnogospodarske enote
Gomance (2020–2029) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Gomance je v obdobju od uveljavitve
tega pravilnika do 31. decembra 2029 treba upoštevati cilje, usmeritve in
ukrepe, določene v gozdnogospodarskem načrtu gozdnogospodarske enote Gomance
(2020–2029).
7. člen
Po en izvod gozdnogospodarskega načrta gozdnogospodarske
enote Gomance (2020–2029) je na vpogled na sedežu Zavoda za gozdove Slovenije,
Območna enota Postojna, Vojkova ulica 9, 6230 Postojna, na sedežu Zavoda za
gozdove Slovenije, Krajevna enota Knežak, Knežak 202A, 6253 Knežak, in na
Ministrstvu za kmetijstvo, gozdarstvo in prehrano, Dunajska 22, 1000 Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Gomance (2020–2029).
KONČNA DOLOČBA
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-547/2020
Ljubljana, dne 18. januarja 2021
EVA 2020-2330-0011
Dr. Jože Podgoršek
minister 
za kmetijstvo, gozdarstvo in prehrano