I. SPLOŠNA DOLOČBA
1. člen
(namen pravilnika)
(1) Ta pravilnik podrobneje določa dela v
gozdovih, ki se financirajo ali sofinancirajo iz sredstev proračuna Republike
Slovenije.
(2) Pomoč za
financiranje aktivnosti izdelave kontrolnih in lovnih nastav iz 1. točke, četrte alinee 2. točke, 3. in 5. točke 11. člena tega pravilnika, ki se izvajajo v zasebnih gozdovih,
razen materialov za
preventivna varstvena dela, in sofinanciranje aktivnosti iz 1. do 7. točke 12. člena tega pravilnika se izvaja v skladu z Uredbo Komisije (EU) št.
1407/2013 z dne 18. decembra 2013 o uporabi členov 107 in 108 Pogodbe
o delovanju Evropske unije
pri pomoči de minimis (UL L št. 352 z dne 24. 12. 2013, str. 1; v nadaljnjem besedilu: Uredba 1407/2013/EU).
(3) Pomoč de minimis se upravičencu
dodeli v skladu z Uredbo
1407/2013/EU.
(4) Skupni znesek pomoči, dodeljen enotnemu
podjetju iz drugega odstavka
2. člena Uredbe 1407/2013/EU, ne sme preseči 200.000,00 eurov v obdobju zadnjih treh proračunskih let, ne glede na obliko ali namen pomoči ter ne
glede na to, ali se pomoč dodeli
iz sredstev proračuna Republike Slovenije, občine ali Unije.
(5) V skladu z Uredbo 1407/2013/EU se pomoč
de minimis, dodeljena
po tem pravilniku:
-      
ne sme kumulirati z državno pomočjo v zvezi z istimi upravičenimi
stroški ali državno pomočjo za isti ukrep za financiranje tveganja, če bi se s
takšno kumulacijo presegla največja intenzivnost pomoči ali znesek pomoči;
-      
lahko kumulira s pomočjo de minimis, dodeljeno v skladu z drugimi
uredbami de minimis do zgornje meje 200.000 eurov;
-      
lahko kumulira s pomočjo de minimis, dodeljeno v skladu z Uredbo
Komisije (EU) št. 360/2012 z dne 25. aprila 2012 o uporabi členov 107 in 108
Pogodbe o delovanju Evropske unije pri pomoči de minimis za podjetja, ki
opravljajo storitve splošnega gospodarskega pomena (UL L št. 114 z dne 26. 4. 2012,
str. 8; v nadaljnjem besedilu: Uredba 360/2012) do zgornje meje, določene v
Uredbi 360/2012.
(6) Zato, da se zagotovi, da z dodeljenim
zneskom pomoči de minimis, ne bo presežena zgornja meja de minimis
pomoči ter intenzivnosti pomoči po drugih predpisih, Zavod za gozdove Slovenije
(v nadaljnjem besedilu: Zavod) pred dodelitvijo sredstev pridobi od prejemnika
pomoči pisno izjavo o:
-      
vseh drugih pomočeh de minimis, ki jih je prejel na podlagi
Uredbe 1407/2013/EU ali drugih uredb de minimis v predhodnih dveh in v
tekočem proračunskem letu in
-      
drugih že prejetih (ali zaprošenih) pomočeh za iste upravičene stroške.
(7) Zavod obvesti prejemnika pomoči, da je
pomoč dodeljena po pravilu de minimis v skladu z Uredbo 1407/2013/EU in
o znesku de minimis pomoči.
(8) Zavod hrani
evidence o individualni pomoči de minimis po tem pravilniku deset
let od datuma zadnje dodelitve pomoči.
II. UKREPI, KI SE SOFINANCIRAJO IZ SREDSTEV PRORAČUNA
REPUBLIKE SLOVENIJE IN SREDSTEV EVROPSKE UNIJE ZA URESNIČEVANJE ENOTNEGA
PROGRAMSKEGA DOKUMENTA
(črtano)
2. člen
(črtan)
3. člen
(črtan)
4. člen
(črtan)
5. člen
(črtan)
6. člen
(črtan)
7. člen
(črtan)
8. člen
(črtan)
9. člen
(črtan)
10. člen
(črtan)
III. AKTIVNOSTI, KI SE FINANCIRAJO IN SOFINANCIRAJO V OKVIRU
NACIONALNEGA PROGRAMA VLAGANJ V GOZDOVE IZ SREDSTEV PRORAČUNA REPUBLIKE
SLOVENIJE
11. člen
(vrsta aktivnosti, ki se financira)
Iz sredstev RS se financirajo:
1.    
nabava, polaganje in izdelava kontrolnih in lovnih nastav in lovnih
pasti za podlubnike in druge možne povzročitelje motenj v delovanju gozda;
2.    
izvedba protipožarnih ukrepov v požarno ogroženih gozdovih:
-  
gradnja in vzdrževanje protipožarnih presek, zidov in stez;
-  
nabava in postavljanje protipožarnih tabel in objava drugih opozoril za
požarno ogroženost gozdov;
-  
povečani stroški za izvajanje opazovalne dejavnosti v času požarne
ogroženosti gozdov, skladno z načrtom požarne varnosti, ki ga izdela Zavod;
-  
protipožarne straže na pogoriščih gozdov;
-  
izvedba del za varstvo gozdov pred požari na Krasu;
3.    
izvedba načrtovanih del v varovalnih gozdovih in v gozdovih v ožjem delu
hudourniških območij v zasebnih gozdovih;
4.    
izvedba del v primerih, ko Zavod zagotovi izvršitev odločbe;
5.    
nabava materiala za izvedbo aktivnosti, ki se financirajo in
sofinancirajo iz sredstev RS.
12. člen
(vrsta aktivnosti, ki se sofinancirajo v
zasebnih gozdovih in drevesnicah)
Iz sredstev RS se sofinancirajo:
1.    
gozdnogojitvena dela: obnova gozdov s sadnjo ali setvijo, naravna
obnova, obžetev, nega mladja, nega gošče, nega letvenjaka, nega drogovnjaka;
2.    
varstvena dela v gozdovih in skupinah drevja ter posamičnem gozdnem
drevju na negozdnih površinah zunaj naselij: izdelava lubadark, zatiranje
bolezni in škodljivcev gozdnega drevja in grmovja in zaščita sadik gozdnega
drevja pred divjadjo;
3.    
vzdrževanje življenjskega okolja prostoživečih živali:
vzdrževanje grmišč in obrečnih pasov, omejkov, protiveternih pasov in gozdnega
roba, vzdrževanje pasišč v gozdu, vzdrževanje vodnih virov v gozdu, sajenje sadik
plodonosnega gozdnega drevja, postavljanje gnezdnic in njihovo vzdrževanje,
ohranjanje in nega dela biotopa pomembnega za ohranjanje in razvoj ogroženih
vrst, osnovanje pasišč v gozdu in načrtno puščanje biomase v gozdu;
4.    
varstvo premoženja pred zavarovanimi zvermi: zaščita za varovanje
premoženja pred zavarovanimi zvermi;
5.    
semenarstvo v gozdarstvu: vzdrževanje semenskih sestojev in
osnovanje in vzdrževanje semenskih plantaž;
6.    
sanacija gozda: obnova gozda v primerih, ko povzročitelj
poškodovanosti gozda ni znan;
7.    
obnova gozda na pogorišču in obnova po naravni ujmi, kalamitetah in
epifitocijah poškodovanega gozda: priprava površine za obnovo in obnova s
sadnjo ali setvijo. Če Zavod tako odloči, se za obnovo poškodovanega gozda
sofinancirajo tudi: gradnja, rekonstrukcija gozdnih cest in vlak, priprava
gozdnih vlak ter postavljanje, razstavljanje, premik žičnega žerjava, skupaj s
premikom znotraj delovnega polja;
8.    
vzdrževanje gozdnih cest;
9.    
premena v zasebnih gozdovih, gradnja gozdnih cest in gozdnih vlak ter
priprava gozdnih vlak in investicije v drevesnice za pridelovanje sadik
gozdnega drevja (v nadaljnjem besedilu: drevesnice)
10.  vlaganja
za izboljšanje pogojev pridobivanja in trženja gozdnih proizvodov;
11.  začetek
dejavnosti združenj lastnikov gozdov nastalih na podlagi pogodbe ali zakona.
12.a člen
(ukrepi v okviru Natura 2000)
Za ukrepe v okviru Natura 2000 se štejejo
aktivnosti, določene v prejšnjem členu, ki se izvajajo za izboljšanje oziroma
ohranjanje ugodnega stanja kvalifikacijskih vrst in habitatnih tipov v gozdovih
na območjih Natura 2000.
13. člen
(vrsta aktivnosti, ki se sofinancirajo v
državnih gozdovih in gozdovih občin)
Iz sredstev RS se sofinancirajo:
1.    
obnova gozda na pogorišču in obnova po naravni ujmi, kalamitetah in
epifitocijah poškodovanega gozda: priprava površine za obnovo in obnova s
sadnjo ali setvijo. Če Zavod tako odloči, se za obnovo poškodovanega gozda
sofinancirajo tudi: gradnja, rekonstrukcija gozdnih cest in vlak, priprava
gozdnih vlak ter postavljanje, razstavljanje, premik žičnega žerjava, skupaj s
premikom znotraj delovnega polja; 
2.    
semenarstvo v gozdarstvu: vzdrževanje semenskih sestojev in osnovanje in
vzdrževanje semenskih plantaž;
3.    
vzdrževanje gozdnih cest;
4.    
gradnja gozdnih cest.
14. člen
(upravičenci do financiranja in
sofinanciranja)
Upravičenci do financiranja oziroma
sofinanciranja iz sredstev RS so:
-      
lastniki zasebnih gozdov ter lastniki skupin gozdnega drevja ali
posamičnega gozdnega drevja na negozdnih površinah zunaj naselij, njihova
združenja in zakupniki zasebnih gozdov,
-      
Zavod v primerih, ko mora zagotoviti izvedbo določenega dela ali ko na
podlagi pogodbe nabavi potreben material za dela iz programa vlaganj v gozdove,
-      
občine,
-      
upravljalci gozdov v lasti Republike Slovenije,
-      
investitorji v drevesnice.
15. člen
(priglasitev aktivnosti, ki se financirajo
oziroma sofinancirajo)
(1) Podlaga za priglasitev in hkrati za
odobritev koriščenja sredstev RS sta odločba ali pogodba, ki jo izda oziroma z
lastnikom sklene Zavod.
(2) Financirajo in sofinancirajo se tista
dela, ki so vključena v program vlaganj v gozdove za tekoče leto, ki ga
pripravi Zavod, in so načrtovana z gozdnogojitvenim načrtom oziroma z načrtom
sanacije.
(3) Odločba in pogodba vsebujeta podatke o
lastniku gozda, gozdni parceli in površini, na kateri bo izvedeno določeno delo.
Njun sestavni del so tudi podatki za izračun vrednosti sofinanciranja:
normativ, poudarjenost funkcij gozda in delež sofinanciranja.
16. člen
(nabava materiala)
Sadike in seme gozdnega drevja za obnovo s
sadnjo oziroma setvijo ter potrebni material iz tabele 1, tabele 3 in tabele 4
priloge 1 pri najugodnejših dobaviteljih v skladu z zakonom, ki ureja javna
naročila, zagotovi Zavod in ga na krajevnih enotah Zavoda izroči lastnikom
gozdov, ki imajo z odločbo določeno obnovo s sadnjo ali setvijo, zatiranje
bolezni in škodljivcev ter zaščito ogroženih sadik gozdnega drevja in grmovja.
Lastnik gozda podpiše izjavo o prevzemu materiala.
IV. DOLOČANJE VREDNOSTI FINANCIRANJA IN SOFINANCIRANJA
17. člen
(delež sofinanciranja)
(1) Delež sofinanciranja je odvisen od
vrste aktivnosti in od stopnje poudarjenosti ekoloških in socialnih funkcij, ki
jih ima gozd in so opredeljene v gozdnogospodarskem načrtu. Vrsta aktivnosti je
opisana v prilogi 6, ki je sestavni del tega pravilnika.
(2) Iz sredstev RS se posamezne aktivnosti
skupaj sofinancirajo v deležu, ki je določen v tabeli 1 priloge 1, ki je
sestavni del tega pravilnika.
(3) (črtan).
(4) (črtan).
(5) Ne glede na določbe prvega odstavka
tega člena se izvedba aktivnosti, ki se izvajajo v zasebnih gozdovih na
območjih Natura 2000, sofinancira v deležu 95 %, razen v primerih, ko je
financiranje določeno s tem pravilnikom.
18. člen
(financiranje in sofinanciranje
semenarstva in drevesničarstva v gozdarstvu)
(1) Iz sredstev RS se financirajo in
sofinancirajo: obiranje in nabiranje semena gozdnega drevja za potrebe semenske
hranilnice, skladiščenje semenskega materiala v semenski hranilnici,
vzdrževanje semenskih sestojev ter osnovanje in vzdrževanje semenskih plantaž.
(2) Financiranje in deleži sofinanciranja
so določeni v tabeli 2 priloge 1.
(3) Sredstva za obiranje in nabiranje
storžev in semena gozdnega drevja za potrebe semenske hranilnice pridobi Zavod.
(4) Sredstva za skladiščenje semena
gozdnega drevja v semenski hranilnici pridobi Zavod.
(5) Sredstva, pridobljena s prodajo semena
gozdnega drevja iz semenske hranilnice drevesničarjem za naročeno vzgojo sadik
gozdnega drevja, so prihodek proračuna RS.
(6) Sredstva za vzdrževanje semenskih
sestojev pridobijo njihovi lastniki na podlagi pogodbe, sklenjene z Zavodom. S
pogodbo se določi vrsta in količina del, roki za njihovo izvedbo ter vrednost
sofinanciranja. Za izračun se uporabljajo merila in kriteriji, ki so določeni s
tem pravilnikom.
(7) Sredstva za osnovanje in vzdrževanje
semenske plantaže pridobi investitor na podlagi priglasitve na javni razpis in
pogodbe, sklenjene z Zavodom, ki razpis tudi izvede, če je to predvideno s
sprejetim programom oblikovanja rezerv semenskega materiala ter prevzemom in
obračunom opravljenih del, kar opravi Zavod.
18.a člen
(prodaja semena gozdnega drevja)
(1) Iz proračuna Republike Slovenije
se za potrebe semenske hranilnice financira nabava in hranjenje semena gozdnega
drevja.
(2) Zavod zagotavlja ustrezno
hranjenje, evidentiranje glede na provenienčna območja in višinske pasove, spremljanje
kaljivosti semena in spremljanje finančnih dogodkov, ki se nanašajo na semensko
hranilnico.
(3) Ko se začetna kaljivost zmanjša za
30%, mora Zavod zagotoviti porabo in obnovo zalog semena gozdnega drevja.
(4) Zaloge semena se proda
drevesničarjem za naročeno proizvodnjo sadik za obnovo gozdov ali za njihovo
lastno proizvodnjo, ali se ga porabi za obnovo v požaru ali naravni ujmi
poškodovanega gozda s setvijo. Prodaja se izvede na podlagi ugotovljene tržne
cene, količina pa se določi tako, da se dejanska teža reducira s faktorjem (%)
kaljivosti (t=1xf).
(5) Sredstva pridobljena s prodajo
semena gozdnega drevja so sredstva proračuna Republike Slovenije.
19. člen
(financiranje in sofinanciranje sanacije v
zasebnih gozdovih)
(1) Iz sredstev RS se lastniku gozda
financirajo sadike oziroma seme gozdnega drevja in sofinancirajo stroški obnove
poškodovanega gozda, ko povzročitelj poškodovanosti gozda ni znan. Delež
sofinanciranja je določen v tabeli 3 priloge 1.
(2) Sredstva za sanacijo pridobi lastnik
gozda na podlagi projekta za sanacijo, ki ga pripravi Zavod, odločbe in prevzema
ter obračuna opravljenih del, kar opravi Zavod.
(3) Če lastnik gozda povzroči opustošenje
gozda ali nedovoljen posek na golo, mora gozd na podlagi načrta, ki ga izdela
Zavod, obnoviti na lastne stroške.
20. člen
(sofinanciranje obnove gozda na pogorišču
in obnove gozda, poškodovanega po naravni ujmi)
(1) Lastniku gozda se iz sredstev RS
sofinancirajo stroški za obnovo gozda na pogorišču ter po naravni ujmi, kalamitetah
in epifitocijah poškodovanega gozda v deležih, ki so določeni v tabela 4
priloge 1.
(2) Sredstva pridobi lastnik gozda na
podlagi:
-      
načrta sanacije gozdov, kadar je njegova izdelava določena s predpisom,
ki ureja varstvo gozdov,
-      
gozdnogojitvenega načrta,
-      
odločbe Zavoda za obnovo gozda ali pogodbe med Zavodom in lastnikom
gozda za gradnjo ali rekonstrukcijo, pripravo in popravilo gozdne vlake, ki je
nujna za obnovo poškodovanega gozda in
-      
prevzema in obračuna del, ki ju opravi Zavod.
(3) Zavod zagotovi vse potrebne podatke Republiki
Sloveniji in lastniku gozda za izterjavo povračil, določenih z zakonom, ki
ureja gozdove, v primeru, ko je povzročitelj znan.
21. člen
(sofinanciranje vzdrževanja gozdnih cest)
(1) Iz sredstev RS se sofinancira delež
vzdrževanja gozdnih cest, ki je
javnega značaja. Delež sofinanciranja vzdrževanja gozdnih cest iz sredstev RS v posamezni občini je določen v prilogi 4, ki je sestavni del tega
pravilnika.
(2) Sredstva RS za vzdrževanje gozdnih cest
pridobi občina, na podlagi
pogodbe, sklenjene med ministrstvom, pristojnim za gozdarstvo, občino in Zavodom, ter prevzema in obračuna opravljenih vzdrževalnih del na
gozdnih cestah, ki so vključene
v letni program vzdrževanja gozdnih cest. Prevzem in obračun
opravi Zavod.
22. člen
(sofinanciranje premene v zasebnih
gozdovih, gradnje gozdnih cest in investicij v gozdne drevesnice)
(1) Delež in drugi pogoji
sofinanciranja premene v zasebnih gozdovih, gradnje in rekonstrukcije gozdnih
cest in gozdnih vlak, priprave gozdnih vlak ter investicij v gozdne drevesnice
iz sredstev proračuna Republike Slovenije se določi z javnim razpisom, doseže
pa lahko največ 50 %.
(2) Sredstva za izvedbo premene v
zasebnih gozdovih, za gradnjo gozdne ceste in gozdne vlake ter pripravo gozdne
vlake in za investicijo v drevesnico pridobi lastnik na podlagi priglasitve na
javni razpis, ki ga razpiše ministrstvo, sklenjene pogodbe, prevzema in
obračuna izvedenih del za premeno gozda, ki ju opravi Zavod, oziroma
izstavljenih računov ali situacij za investicijo v gozdno prometnico oziroma v
drevesnico, ki jih potrdi Zavod.
22.a člen
(sofinanciranje vlaganj za izboljšanje
pogojev pridobivanja in trženja proizvodov)
(1) Delež sofinanciranja za
izboljšanje pogojev pridobivanja in trženja proizvodov se določi z javnim
razpisom, doseže pa lahko skupaj največ 50 % predvidenih vlaganj.
(2) Za izboljšanje pogojev
pridobivanja se štejejo naslednja vlaganja:
-      
nakup strojne opreme za sečnjo in spravilo lesa;
-      
nakup strojne opreme za primarno predelavo lesa;
-      
gradnja in rekonstrukcija gozdnih cest in gozdnih vlak ter priprava
gozdnih vlak.
(3) Za izboljšanje pogojev trženja
proizvodov se štejejo vlaganja:
-      
v razvoj in izdelavo blagovne znamke;
-      
v razvoj in začetek delovanja organizirane ponudbe ali trženja gozdnih
proizvodov.
(4) Sredstva za sofinanciranje vlaganj
za izboljšanje pogojev pridobivanja in trženja proizvodov pridobijo lastniki
zasebnih gozdov ali njihova združenja na podlagi priglasitve na javni razpis,
ki ga razpiše ministrstvo in sklenjene pogodbe o sofinanciranju vlaganj za
izboljšanje pogojev pridobivanja in trženja proizvodov.
22.b člen
(sofinanciranje dejavnosti združenj
lastnikov gozdov)
(1) Zaradi spodbujanja učinkovitejšega
gospodarjenja z gozdovi se sofinancira stroške za ustanavljanje združenj lastnikov
gozdov in za njihovo delovanje.
(2) Delež sofinanciranja lahko doseže
največ 50 % stroškov.
(3) Združenje lahko konkurira za
sofinanciranje stroškov delovanja največ za obdobje 5 let po ustanovitvi združenja.
(4) Sofinancirajo se lahko stroški:
-      
ustanovitve združenja kot so priprava vse potrebne dokumentacije
vključno z notranjimi predpisi združenja, registracija in odprtje računa,
priprava zunanje podobe združenja, nabava nujne opreme za delovanje in drugi
stroški, ki nastanejo pred začetkom delovanja združenja.
-      
delovanja združenja, ki so lahko stroški najemnine za prostore in drugi
materialni stroški, drugi funkcionalni stroški in stroški dela.
-      
promocije združenja: udeležba na sejmih in podobnih prireditvah, izdaja
promocijskega materiala in podobno.
(5) Sredstva za sofinanciranje
dejavnosti združenj lastnikov gozdov pridobijo združenja lastnikov na podlagi
priglasitve na javni razpis, ki ga razpiše ministrstvo in sklenjene pogodbe o
sofinanciranju dejavnosti združenj.
23. člen
(prevzem, izračun in izplačila
financiranja in sofinanciranja)
(1) Vsa dela, ki se financirajo ali
sofinancirajo po tem pravilniku, morajo biti obračunana na podlagi stroškov na
enoto dela, na podlagi deležev sofinanciranja in normativov, določenih s tem
pravilnikom ter načrtovana z gozdnogojitvenim načrtom ali na podlagi kriterijev
določenih v razpisu.
(2) Izračun financiranja in
sofinanciranja (v nadaljnjem besedilu: izračun) del opravi Zavod na obrazcu, ki
je določen v prilogi 3, ki je sestavni del tega pravilnika.
(3) Izračun opravljenih del se opravi
sproti, najpozneje pa 10 dni po tem, ko lastnik gozda ali njegov pooblaščenec
obvesti Zavod, da je delo opravljeno. Prevzem in izračun s podpisom potrdi
lastnik gozda oziroma njegov pooblaščenec.
(4) Za najmanj 15% obračunanih del
Zavod zagotovi kontrolo kvalitete in količine na licu mesta.
(5) Lastnik gozda, ki delo ni opravil
v skladu z obračunom in izplačilom, mora neopravičeno izplačano vsoto s
pripadajočimi zamudnimi obrestmi, vrniti v proračun Republike Slovenije. Če
lastnik gozda neupravičeno prejeta sredstva ne vrne v proračun Republike
Slovenije, jih izterja Zavod.
24. člen
(priznani stroški dela)
Najvišji stroški na enoto dela, ki se
priznajo za izračun financiranja ali sofinanciranja v skladu s tem pravilnikom,
znašajo 78 eurov na delovni dan, ko dela izvaja lastnik ali zakupnik gozda.

Priloga
1: Sofinanciranje 
Priloga
2: Časovni in količinski normativi za gozdnogojitvena in varstvena dela
Priloga
3: Prevzem in izplačilni predlog
Priloga
4: Sofinanciranje vzdrževanja gozdnih cest
Priloga
5: Obrazec 1 – Projekt financiranja in sofinanciranja ukrepa v gozdarstvu;
Obrazec 2 - Potrdilo o ustreznosti podatkov in izračuna v projektu; Obrazec 3 –
Potrdilo o prejemu materialov - sadik
Priloga
6: Vrste aktivnosti 

Pravilnik o financiranju in sofinanciranju
vlaganj v gozdove (Uradni list RS, št. 71/04)
vsebuje naslednje končne določbe: 
»V. KONČNE DOLOČBE
25. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o financiranju in sofinanciranju vlaganj v gozdove iz
sredstev proračuna Republike Slovenije (Uradni list RS, št. 58/94, 19/95,
22/96, 82/99 in 83/02). 
26. člen
(uveljavitev)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah pravilnika o
financiranju in sofinanciranju vlaganj v gozdove (Uradni list RS, št. 95/04) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvi
Pravilnika o financiranju in sofinanciranju vlaganj v gozdove (Uradni list RS,
št. 37/05) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
financiranju in sofinanciranju vlaganj v gozdove (Uradni list RS, št. 87/05) vsebuje naslednji končni določbi:
»4. člen
Določbe tega pravilnika se ne uporabljajo
za končne prejemnike, ki bodo sredstva za izvedene aktivnosti prejeli na
podlagi programa vlaganj v gozdove za leto 2005. 
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o financiranju in sofinanciranju vlaganj v gozdove (Uradni list RS,
št. 73/08) vsebuje naslednjo končno določbo:
»18. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi in dopolnitvi Pravilnika
o financiranju in sofinanciranju vlaganj v gozdove (Uradni list RS, št. 63/10) vsebuje naslednjo končno določbo:
»3. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o financiranju in sofinanciranju vlaganj v gozdove (Uradni list RS,
št. 54/14) vsebuje naslednjo končno določbo:
»8. člen
Ta pravilnik začne veljati petnajsti dan po
objavi v Uradnem listu
Republike Slovenije.«.

Pravilnik o spremembi Pravilnika o
financiranju in sofinanciranju vlaganj v gozdove (Uradni list RS, št. 60/15)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
financiranju in sofinanciranju vlaganj v gozdove (Uradni list RS, št. 86/16)
vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o financiranju in sofinanciranju vlaganj v gozdove (Uradni list RS,
št. 31/19)
vsebuje naslednjo prehodno in končno določbo:
»PREHODNA IN KONČNA DOLOČBA
13. člen
(prehodna
določba)
Zahtevki za aktivnost obnove gozda na
pogorišču in obnove po naravni ujmi, kalamitetah in epifitocijah poškodovanega
gozda iz 12. in 13. člena Pravilnika o financiranju in sofinanciranju
vlaganj v gozdove (Uradni list RS, št. 71/04, 95/04, 37/05, 87/05, 73/08,
63/10, 54/14, 60/15 in 86/16), ki so bili vloženi do uveljavitve tega
pravilnika, se obravnavajo v skladu s spremenjenima 12. in 13. členom
pravilnika. 
14. člen
(končna
določba)
Ta pravilnik začne veljati naslednji dan po
objavi v Uradnem listu Republike Slovenije.«.