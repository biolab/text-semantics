I. SPLOŠNA DOLOČBA
1. člen
Vsebina
Ta pravilnik določa:
-       
vrste orožja;
-       
obrazce vlog in dovoljenj za nabavo orožja – posameznik;
-       
obrazec vloge in dovoljenja za nabavo orožja – pravna oseba in
samostojni podjetnik posameznik;
-       
pravice in dolžnosti imetnika dovoljenja za nabavo orožja;
-       
obrazce orožnih listin za posest oziroma nošenje orožja;
-       
način in vsebino preverjanja hrambe orožja kategorije A, ki ga je
dovoljeno zbirati;
-       
vsebina vloge za opravljanje dejavnosti trgovca in strelišča;
-       
posebnosti pri nabavi in posesti posameznih vrst orožja;
-       
pogoje in postopek glede onesposobitve in preverjanja onesposobljenega
orožja;
-       
obrazce vlog in dovoljenj za prenos, vnos, iznos ali promet orožja ali
streliva čez državno mejo na zunanjih mejah Evropske unije;
-       
način in oblika vodenja evidenc o orožju in orožnih listinah pristojnega
organa, ministrstva, trgovca in upravljavca strelišča.
Ta pravilnik določa tudi obrazce vlog ter
dovoljenj za iznos oziroma vnos orožja v Republiko Slovenijo iz držav članic
Evropske unije v skladu z Direktivo (EU) 2021/555 Evropskega parlamenta in
Sveta z dne 24. marca 2021 o nadzoru nabave in posedovanja orožja
(kodificirano besedilo) (UL L št. 115 z dne 6. aprila 2021, str. 1).
Ta pravilnik določa tudi označevanje orožja
in bistvenih sestavnih delov orožja v skladu z Izvedbeno direktivo Komisije
(EU) 2019/68 z dne 16. januarja 2019 o določitvi tehničnih specifikacij za
označevanje strelnega orožja in njegovih bistvenih sestavnih delov v skladu z
Direktivo Sveta 91/477/EGS o nadzoru nabave in posedovanja orožja (UL L št. 15
z dne 17. 1. 2019, str. 18) in tehnične specifikacije za plašilno in
signalno orožje v skladu z Izvedbeno direktivo Komisije (EU) 2019/69 z dne
16. januarja 2019 o določitvi tehničnih specifikacij za plašilno in
signalno orožje v skladu z Direktivo Sveta 91/477/EGS o nadzoru nabave in
posedovanja orožja (UL L št. 15 z dne 17. 1. 2019, str. 22; v nadaljnjem
besedilu: Izvedbena direktiva 2019/69).
II. VRSTE OROŽJA
2. člen
Tipi/vrste orožja
Orožje iz 2., 6., 6.a, 7., 8.a in 9. točke
kategorije A, kategorije B in C ter od 2. do vključno 4. točke in 6. točka
kategorije D iz prvega odstavka 3. člena Zakona o orožju (Uradni list RS,
št. 23/05 – uradno prečiščeno besedilo, 85/09,
125/21 in 105/22 – ZZNŠPP; v nadaljnjem besedilu:
zakon), se zaradi evidentiranja, vnosa podatkov v orožne listine in drugih
potreb pri izvajanju zakona, razvršča na posamezne tipe oziroma vrste in
podvrste (v nadaljnjem besedilu: tip/vrsta orožja).
Tipi/vrste orožja iz prejšnjega odstavka
so:
-       
avtomatska pištola,
-       
polavtomatska pištola,
-       
pištola,
-       
repetirna pištola,
-       
pištola z gladko cevjo,
-       
revolver,
-       
mitraljez,
-       
puškomitraljez,
-       
brzostrelka,
-       
avtomatska puška (AP) z risano cevjo,
-       
avtomatska puška (AP) z gladko cevjo,
-       
polavtomatska puška (PAP) z risano cevjo,
-       
polavtomatska puška (PAP) z gladko cevjo,
-       
repetirna puška (RP) z risano cevjo,
-       
repetirna puška (RP) z gladko cevjo,
-       
puška z risano cevjo,
-       
puška z gladko cevjo,
-       
kombinirana puška (z risano in gladko cevjo),
-       
puška,
-       
top, havbica, minomet in ročni raketomet,
-       
možnar cevni in
-       
ostalo.
Različni tipi/vrste pušk z risano cevjo,
pištol in revolverjev iz prejšnjega odstavka tega člena, so lahko s centralno
udarno iglo, ali z robnim vžigom.
V posamezni kategoriji orožja so lahko
posamezni tipi/vrste orožja iz drugega odstavka tega člena (priloga št. 1).
Orožje za omamljanje živali (49. člen
zakona) je lahko izdelano v izvedbi različnih tipov/vrst orožja iz kategorij B,
C in D.
3. člen
Varnostno orožje
Varnostno orožje iz prvega odstavka 5. člena zakona je orožje iz 1. in 5.b točke
kategorije B, različnih kalibrov, do vključno kalibra 12,7 mm, in kratkocevno
orožje iz 2. točke kategorije D.
Izjemoma se lahko gospodarskim družbam,
samostojnim podjetnikom posameznikom in drugim pravnim osebam, ki so po
predpisih o zasebnem varovanju dolžne organizirati službo varovanja, izda
nabavno dovoljenje in orožni posestni list tudi za drugo orožje kategorije B,
dolgocevno orožje iz 2. točke kategorije D in iz 2., 6., 6.a, 7 ter 8.a
točke kategorije A pod pogojem, da je z zakonom ali posebnim aktom Vlade
Republike Slovenije za opravljanje nalog varovanja določenega objekta izrecno
predpisano tako orožje.
Orožje iz prejšnjega odstavka lahko
gospodarske družbe, samostojni podjetniki posamezniki in druge pravne osebe
zaupajo v nošenje posamezniku samo za opravljanje službe obveznega varovanja po
predpisih o zasebnem varovanju na objektu ali območju, za katerega je varovanje
s tem orožjem predpisano.
Ne glede na prvi odstavek tega člena je
varnostno orožje tudi polavtomatsko kratkocevno orožje iz 6.a ali 7.a točke
kategorije A ter polavtomatsko kratkocevno orožje iz 9. točke kategorije B, ki
je bilo razvrščeno v kategorijo B in je bilo vpisano iz razloga varnosti v
veljaven orožni list, dovoljenje za posest ali orožni posestni list pred
uveljavitvijo Zakona o spremembah in dopolnitvah Zakona o orožju (Uradni list
RS, št. 125/21).
Za varnostno orožje ni dovoljena nabava in
posest streliva s prebojnim, eksplozivnim ali vnetljivim učinkom in streliva s
kroglo, ki ima razširni (ekspanzijski) učinek.
4. člen
Športno orožje
Športno orožje iz tretjega odstavka 5. člena zakona je kratkocevno in dolgocevno
strelno orožje, ki ga v skladu s svojimi temeljnimi in drugimi akti uporabljajo
za strelsko športno dejavnost (npr. rekreacija, treningi in strelska tekmovanja
doma in v tujini):
-       
strelska športna društva ali druge sorodne strelske organizacije ali
-       
strelska društva oziroma strelske organizacije, ki so članice strelske
športne organizacije, ki je članica Olimpijskega komiteja Slovenije – Združenja
športnih zvez ali mednarodno in uradno priznane strelske športne zveze.
Športno orožje iz prejšnjega odstavka je
orožje posameznih točk kategorij A, B, C in D, različnih tipov/vrst in
kalibrov, in sicer:
a)    
6.a točka kategorije A:
- 
polavtomatska pištola do vključno kalibra 12,7 mm;
- 
polavtomatska puška z risano cevjo do vključno kalibra 12,7 mm;
- 
polavtomatska puška z gladko cevjo do vključno kalibra 10;
b)    
7. točka kategorije A:
- 
polavtomatska pištola do vključno kalibra 12,7 mm;
- 
polavtomatska puška z risano cevjo do vključno kalibra 12,7 mm;
- 
polavtomatska puška z gladko cevjo do vključno kalibra 10;
c)    
1. točka kategorije B:
- 
revolver do vključno kalibra 12,7 mm
- 
repetirna pištola do vključno kalibra 12,7 mm;
d)    
4. točka kategorije B:
- 
polavtomatska puška z risano cevjo do vključno kalibra 12,7 mm;
- 
polavtomatska puška z gladko cevjo do vključno kalibra 10;
e)    
5.b točka kategorije B:
- 
polavtomatska pištola do vključno kalibra 12,7 mm;
f)     
6.b točka kategorije B:
- 
polavtomatska puška z risano cevjo do vključno kalibra 12,7 mm;
- 
polavtomatska puška z gladko cevjo do vključno kalibra 10;
g)    
7.b točka kategorije B:
- 
repetirna puška z gladko cevjo do vključno kalibra 10;
- 
polavtomatska puška z gladko cevjo do vključno kalibra 10;
h)    
9. točka kategorije B:
- 
polavtomatska pištola do vključno kalibra 12,7 mm;
- 
polavtomatska puška z risano cevjo do vključno kalibra 12,7 mm;
- 
polavtomatska puška z gladko cevjo do vključno kalibra 10;
i)      
1. točka kategorije C:
- 
repetirna puška z risano cevjo do vključno kalibra 12,7 mm;
- 
repetirna puška z gladko cevjo do vključno kalibra 10;
j)      
2. točka kategorije C:
- 
puška z eno risano cevjo do vključno kalibra 12,7 mm;
k)    
4. točka kategorije C:
- 
pištola do vključno kalibra 12,7 mm;
l)      
7. točka kategorije C:
- 
puška z gladko cevjo do vključno kalibra 10;
m)   
3. točka kategorije D:
- 
pištola z risano cevjo do vključno kalibra 12,7 mm;
- 
pištola z gladko cevjo do vključno kalibra 10;
- 
revolver z risano cevjo do vključno kalibra 12,7 mm;
- 
revolver z gladko cevjo do vključno kalibra 10;
- 
puška z risano cevjo do vključno kalibra 12,7 mm;
- 
puška z gladko cevjo do vključno kalibra 10;
n)    
6. točka kategorije D:
- 
polavtomatska pištola z risano cevjo do vključno kalibra 12,7 mm;
- 
polavtomatska pištola z gladko cevjo do vključno kalibra 10;
- 
repetirna pištola z risano cevjo do vključno kalibra 12,7 mm;
- 
repetirna pištola z gladko cevjo do vključno kalibra 10;
- 
polavtomatska puška z risano cevjo do vključno kalibra 12,7 mm;
- 
polavtomatska puška z gladko cevjo do vključno kalibra 10;
- 
repetirna puška z risano cevjo, do vključno kalibra 12,7 mm;
- 
repetirna puška z gladko cevjo, do vključno kalibra 10;
- 
pištola z risano cevjo do vključno kalibra 12,7 mm;
- 
pištola z gladko cevjo do vključno kalibra 10;
- 
revolver z risano cevjo do vključno kalibra 12,7 mm;
- 
revolver z gladko cevjo do vključno kalibra 10;
- 
puška z gladko cevjo do vključno kalibra 10;
- 
puška z risano cevjo do vključno kalibra 12,7 mm;
o)    
7. točka kategorije D:
- 
loki;
- 
samostreli;
- 
druge naprave, ki s pomočjo napete tetive, vzmeti ali drugega potisnega
sredstva izstreljujejo puščice ali druge izstrelke.
Strelsko športno društvo ali druga sorodna
strelska organizacija iz prve alineje prvega odstavka tega člena izda svojemu
članu potrdilo za pridobitev dovoljenja za nabavo orožja kategorija B, C ali D
v smislu tretje alineje prvega odstavka 17. člena
zakona. Strelska organizacija iz druge alineje prvega odstavka tega člena izda
svojemu članu potrdilo za pridobitev dovoljenja za nabavo orožja kategorije A,
B, C ali D v smislu tretje alineje prvega odstavka 17. oziroma 17.a člena
zakona. Za pridobitev orožnega lista za orožje kategorije B in C mora član
strelskega športnega društva ali druge sorodne strelske organizacije ter član
strelske organizacije iz prvega odstavka tega člena predložiti tudi potrdilo
navedenega društva, zveze ali organizacije, da tekmuje s takšno vrsto orožja na
tekmah doma ali v tujini. Članu strelskega društva, druge sorodne strelske
organizacije ali strelske organizacije iz prvega odstavka tega člena, ki ne
tekmuje s takšno vrsto orožja na strelskih tekmovanjih iz prejšnjega stavka, pa
se lahko izda dovoljenje za posest športnega orožja.
Dovoljenje za nabavo orožja, dovoljenje za
nabavo streliva ali orožni posestni list za orožje iz 6.a in 7. točke
kategorije A se lahko izda pravnim osebam, če izpolnjujejo pogoje iz drugega
odstavka 21. člena zakona, se ukvarjajo s
športnim streljanjem in če:
-       
je društvo član Olimpijskega komiteja Slovenije – Združenja športnih
zvez ali mednarodno in uradno priznane strelske športne zveze;
-       
se v okviru društva aktivno vadi za tekmovanja ali tekmuje na strelskih
tekmovanjih, na katerih se uporablja orožje iz 6.a ali 7. točke kategorije A;
-       
strelska tekmovanja priznava strelska organizacija iz prve alineje
prvega odstavka 17.a člena zakona ali mednarodno in uradno priznana strelska
športna zveza in
-       
nabavljeno orožje iz 6.a ali 7. točke kategorije A izpolnjuje pogoje,
določene za strelsko disciplino, ki jo priznava mednarodno in uradno priznana
strelska športna zveza.
4.a člen
Lovsko orožje
Lovsko orožje je strelno orožje kategorij B in C, s katerim se sme loviti divjad po
predpisih, ki urejajo lov divjadi.
Lovska organizacija izda svojemu članu
potrdilo za pridobitev dovoljenja za nabavo orožja po drugi alineji prvega
odstavka 17. člena zakona. Za pridobitev orožnega lista mora posameznik
predložiti veljavno lovsko izkaznico, iz katere je razvidno, s katerim loviščem
upravlja lovska organizacija, katere član je, ali ustrezen dokaz, iz katerega
jasno izhaja, da lovska organizacija, katere član je, razpolaga z najetim loviščem
in imajo njeni člani neomejen vstop v najeto lovišče. V vseh drugih primerih,
ko ima posameznik pravico do lova, se posamezniku izda dovoljenje za posest
lovskega orožja.
a4.b člen
Orožje kategorije A, ki ga je izjemoma
dovoljeno zbirati
Orožje kategorije A, ki ga je izjemoma
dovoljeno zbirati na podlagi drugega stavka prvega odstavka 28. člena zakona, je kratkocevno in dolgocevno
strelno orožje s posamičnim polnjenjem, repetirnim mehanizmom ter polavtomatsko
in avtomatsko orožje iz drugega odstavka tega člena, uvrščeno na seznam orožja
iz kategorije A iz četrtega odstavka 28. člena
zakona, ki ga je dovoljeno zbirati.
Orožje kategorije A iz prejšnjega odstavka
je orožje posameznih točk kategorije A, različnih tipov/vrst in kalibra do
vključno 12,7 mm oziroma do vključno kalibra 10, in sicer:
a)    
2. točka kategorije A:
- 
avtomatska pištola;
- 
mitraljez;
- 
puškomitraljez;
- 
avtomatska puška z risano cevjo;
- 
avtomatska puška z gladko cevjo;
- 
brzostrelka;
- 
ostalo;
b)    
6. točka kategorije A:
- 
polavtomatska pištola;
- 
pištola;
- 
revolver;
- 
polavtomatska puška z risano cevjo;
- 
polavtomatska puška z gladko cevjo;
- 
repetirna puška z risano cevjo;
- 
repetirna puška z gladko cevjo;
- 
puška;
- 
avtomatska pištola;
- 
mitraljez;
- 
puškomitraljez;
- 
avtomatska puška z risano cevjo;
- 
avtomatska puška z gladko cevjo;
- 
brzostrelka;
- 
top, havbica, minomet in ročni raketomet;
c)    
9. točka kategorije A:
- 
polavtomatska pištola;
- 
pištola;
- 
revolver;
- 
polavtomatska puška z risano cevjo;
- 
polavtomatska puška z gladko cevjo;
- 
repetirna puška z risano cevjo;
- 
repetirna puška z gladko cevjo;
- 
puška;
- 
avtomatska pištola;
- 
mitraljez;
- 
puškomitraljez;
- 
avtomatska puška z risano cevjo;
- 
avtomatska puška z gladko cevjo;
- 
brzostrelka.
Če komisija iz četrtega odstavka
28. člena zakona ugotovi, da je orožje kategorije A iz prejšnjega odstavka
kalibra več kot 12,7 mm oziroma več kot kalibra 10, se tako orožje in strelivo
zanj lahko uvrsti na seznam orožja kategorije A, ki ga je dovoljeno zbirati na
podlagi četrtega odstavka 28. člena zakona, če ministrstvo, pristojno za
notranje zadeve, pred uvrstitvijo orožja in streliva na seznam, pridobi soglasje
ministrstva, pristojnega za obrambo, za uvrstitev orožja na seznam orožja
kategorije A, ki ga je dovoljeno zbirati.
II.A OZNAČEVANJE OROŽJA IN BISTVENIH SESTAVNIH DELOV OROŽJA
4.b člen
Označevanje orožja in bistvenih sestavnih
delov orožja
Razen orožja iz 4. in 7. točke kategorije
D, se sme dajati v promet le na novo izdelano, predelano ali uvoženo orožje in
bistvene sestavne dele orožja, ki so preizkušeni, žigosani in označeni.
Orožje in bistveni sestavni deli orožja, ki
so bodisi del orožja bodisi dani ločeno na trg, morajo biti označeni z jasno,
trajno in enotno oznako, ki vključuje ime proizvajalca ali blagovno znamko, državo ali kraj
proizvodnje, serijsko oziroma tovarniško številko in leto proizvodnje, če ni
vključeno v serijsko oziroma tovarniško številko. Orožje in bistveni sestavni
deli orožja morajo biti ob prenosu iz državnih zalog v stalno civilno uporabo
opremljeni z enotno oznako, kot je določeno v prejšnjem stavku, ter z oznako,
ki omogoča identifikacijo subjekta tega prenosa.
Oznake iz prejšnjega odstavka se namestijo
tako, da so vidne brez razstavljanja orožja in bistvenih sestavnih delov
orožja, če je to mogoče. Oznak ni dovoljeno brisati.
Orožje in bistveni sestavni deli orožja
morajo biti označeni nemudoma po proizvodnji, vnosu ali uvozu v Republiko
Slovenijo oziroma najpozneje pred dajanjem v promet.
Če je bistveni sestavni del orožja
premajhen za označitev v skladu s tem členom, se ga označi vsaj s serijsko
oziroma tovarniško številko.
Ogrodje orožja oziroma zaklepišče, ki je
izdelano iz nekovinskega materiala, ima oznako na kovinski ploščici, ki je
trajno vgrajena v material ogrodja orožja ali na zaklepišče tako, da ploščice
ni mogoče zlahka odstraniti, in tako, da bi se z odstranitvijo kovinske
ploščice uničil del ogrodja orožja ali zaklepišča. Ne glede na prejšnji stavek
je za označevanje ogrodja orožja ali zaklepišča dovoljena tudi uporaba drugih
tehnik za označevanje, če te tehnike zagotavljajo enako raven razločnosti in
trajnosti oznak. Za nekovinski material iz prvega stavka tega odstavka se šteje
material, ki negativno vpliva na razločnost in trajnost oznak.
Abeceda, ki se uporablja za označevanje, je
latinica. Številski sistem, ki se uporablja za označevanje, je arabski ali
rimski številski sistem oziroma kombinacija obeh.
Najmanjša velikost pisave, ki se uporablja
za označevanje, je 1,6 mm. Kadar je bistveni sestavni del orožja premajhen za
označitev v skladu s tem členom, se lahko uporabi manjša velikost pisave.
Ne glede na drugi odstavek tega člena je za
označevanje orožja in bistvenih sestavnih delov orožja, ki so zgodovinsko
posebej pomembni, dovoljena tudi uporaba drugih tehnik za označevanje, če te
tehnike zagotavljajo enako raven razločnosti in trajnosti oznak.
III. OBRAZCI VLOG IN DOVOLJENJ ZA NABAVO OROŽJA – POSAMEZNIK
5. člen
Vloga
Vlogo za izdajo dovoljenja za nabavo orožja
vloži posameznik pri upravni enoti, na območju katere ima stalno prebivališče oziroma začasno prebivališče, če nima stalnega.
Vloga za nabavo orožja kategorije A, B, C
(razen orožja iz 6. točke kategorije C) ter iz 2. do 4. točke kategorije D in
6. točke kategorije D, pri katerem je kinetična energija izstrelka na ustju
cevi 25 J ali več, se vloži na obrazcu št. 1. Upošteva pa se tudi vloga,
ki ni vložena na predpisanem obrazcu, če je izrecno označena kot taka in če
vsebuje vse podatke, ki so določeni na predpisanemu
obrazcu.
6. člen
Dovoljenje za nabavo orožja – posameznik
Pristojni organ izda posamezniku dovoljenje
za:
-       
nabavo orožja kategorije A, B in C (razen orožja iz 6. točke
kategorije C), na obrazcu št. 2;
-       
nabavo orožja iz 2. do 4. točke kategorije D, 5.d točke kategorije D
(zbiratelji) in 6. točke kategorije D, pri katerem je kinetična energija
izstrelka na ustju cevi 25 J ali več, na obrazcu št. 3.
IV. OBRAZEC VLOGE IN DOVOLJENJA ZA NABAVO OROŽJA – PRAVNA
OSEBA IN SAMOSTOJNI PODJETNIK POSAMEZNIK
7. člen
Vloga
Vlogo za izdajo dovoljenja za nabavo orožja
vloži pravna oseba pri upravni enoti, na območju katere ima svoj sedež oziroma
pri upravni enoti, na območju katere njena poslovna enota opravlja dejavnost in
hrani orožje. Samostojni podjetnik posameznik vloži vlogo pri upravni enoti, na
območju katere se njegova dejavnost opravlja, oziroma kjer naj bi se ta
pretežno opravljala in kjer orožje tudi hrani.
Vloga za izdajo dovoljenja za nabavo orožja
kategorije A, B, C (razen orožja iz 6. točke kategorije C) ter iz 2. do
4. točke kategorije D, 5.d točke kategorije D (zbiratelji) in
6. točke kategorije D, pri katerem je kinetična energija izstrelka na
ustju cevi 25 J ali več, se vloži na obrazcu št. 1.
(3) Vloga za izdajo dovoljenja za zbiranje
orožja se vloži na obrazcu št. 1A.
8. člen
Dovoljenje za nabavo orožja
Pristojni organ izda dovoljenje za nabavo
orožja iz prejšnjega člena na obrazcu št. 4.
V. PRAVICE IN DOLŽNOSTI IMETNIKA DOVOLJENJA ZA NABAVO OROŽJA
9. člen
Pravice in dolžnosti
Imetnik dovoljenja za nabavo orožja ob
nabavi orožja izroči prodajalcu to dovoljenje, ki mu služi kot dokazilo o
prodaji orožja. Prodajalec sme izročiti orožje
posamezniku, ko mu ta predloži uraden identifikacijski dokument, ki ga je izdal
državni organ, in je opremljen s fotografijo, podatke iz identifikacijskega
dokumenta pa mora primerjati s podatki iz dovoljenja o nabavi orožja. Če imetnik tega dovoljenja ne izkoristi, ga mora s prilogo v osmih
dneh po prenehanju njegove veljavnosti vrniti pristojnemu organu.
Priloga k izdanemu dovoljenju za nabavo
orožja iz prve alinee
6. člena in 8. člena tega pravilnika vsebuje obrazec potrdila o
prodaji oziroma odsvojitvi orožja in obrazec vloge za registracijo orožja ter
izdajo orožne listine oziroma vpis orožja v orožno listino. Potrdilo o prodaji
oziroma odsvojitvi orožja izpolni prodajalec oziroma odsvojitelj (40. in 42. člen zakona) in
izpolnjenega vrne kupcu ob predaji orožja. Potrdilo služi kupcu kot dokazilo o
pravici do posesti orožja, prenosu orožja do civilnega
strelišča zaradi opravljanja posebnega dela praktičnega dela preizkusa znanja o
ravnanju z orožjem in prenosu orožja do registracije
orožja ter je sestavni del vloge za registracijo orožja in izdajo orožne
listine oziroma vpisa orožja v orožno listino.
Ne glede na prejšnji odstavek lahko trgovec
z orožjem kot prodajalec namesto izpolnjenega obrazca potrdila o prodaji
oziroma odsvojitvi orožja izda kupcu potrdilo iz evidence, ki jo vodi v obliki
informatizirane zbirke podatkov, če ta vsebuje vse podatke iz potrdila o
prodaji orožja iz prejšnjega odstavka. Potrdilo iz evidence služi kupcu kot
dokazilo o pravici do posesti orožja, prenosu orožja
do civilnega strelišča zaradi opravljanja posebnega dela praktičnega dela preizkusa
znanja o ravnanju z orožjem in prenosu orožja do
registracije orožja ter je sestavni del vloge za registracijo orožja in izdajo
orožne listine oziroma vpisa orožja v orožno listino. Imetnik
dovoljenja za nabavo orožja mora ob vlogi za registracijo orožja in izdajo
orožne listine oziroma vpisa orožja v orožno listino prinesti nabavljeno orožje
pristojnemu organu na vpogled in mu hkrati izročiti potrdilo o nabavi orožja.
VI. OROŽNE LISTINE ZA POSEST OZIROMA NOŠENJE OROŽJA
10. člen
Orožni list
Orožni list se izda na obrazcu št. 5, ki
meri 88 × 125 mm in ima 20 strani.
V rubriko obrazca orožnega lista “tip/vrsta
orožnega lista“ pristojni organ vpiše razlog za posest in nošenje orožja, in
sicer:
-       
varnost; pomeni orožni list za varnostno orožje;
-       
lov; pomeni orožni list za lovsko orožje;
-       
šport; pomeni orožni list za športno orožje.
V posamezni tip/vrsto orožnega lista se sme
vpisovati le enaka vrsta orožja iz 5. člena zakona.
Obrazec orožnega lista za varnostno orožje
se izda z veljavnostjo desetih let, za lovsko in športno orožje pa se izda z
veljavnostjo dvajsetih let. Po preteku veljavnosti
orožnega lista iz tretjega odstavka 11. člena zakona oziroma podaljšanju
veljavnosti orožnega lista iz devetega odstavka 14. člena zakona se ob
izpolnjevanju pogojev iz 2. in 3. točke drugega odstavka 14. člena zakona
izda nov orožni list.
Zaradi omejenih možnosti vpisa števila
kosov orožja v orožni list se za dodatno orožje izda nov orožni list enakega
tipa/vrste, s tem da je veljavnost dodatno izdanih orožnih listov enaka prvo
izdanemu orožnemu listu. Enako se računa veljavnost pri zamenjavi orožnega
lista zaradi spremembe osebnega imena ali stalnega prebivališča oziroma začasnega prebivališča, če nima stalnega, in zamenjavi orožnega lista, ker zaradi poškodb, obrabe ali drugega
razloga prvotni orožni list ni več uporaben.
V primeru souporabe orožja iz
45. člena zakona se v orožni list souporabnika orožja vpišejo tudi podatki
o registrski številki lastnika orožja.
11. člen
Fotografija
K vlogi za izdajo novega obrazca orožnega
lista mora prosilec priložiti predhodno izdan orožni list in fotografijo, ki
kaže njegovo pravo podobo in ni retuširana. Fotografija mora biti izdelana na
belem, tankem, sijajnem fotografskem papirju, velikosti 35 × 45 mm, v črno beli ali barvni tehniki in z zaokroženimi vogali. 
Prosilec mora biti fotografiran od spredaj,
z odkritim čelom in obrazom, brez klobuka, čepice ali rute.
Ne glede na določbo prejšnjega odstavka,
smejo pripadnice oziroma pripadniki verskih skupnosti ter druge osebe, ki po
svoji ljudski navadi kot sestavni del svojega oblačila oziroma kot sestavni del
oblačila verske skupnosti nosijo čepico, ruto ali drugo pokrivalo priložiti
fotografijo, na kateri so fotografirani s čepico, ruto ali drugim pokrivalom,
če imajo odkrito čelo in obraz.
Če fotografija ne ustreza pogojem iz
prejšnjih odstavkov tega člena, jo pristojni organ vrne prosilcu in mu določi
rok, v katerem mora predložiti ustrezno fotografijo.
12. člen
Dovoljenje za posest orožja
Dovoljenje za posest orožja se izda na
obrazcu št. 6, ki meri 88 × 125 mm in ima 20 strani.
13. člen
Orožni posestni list
Orožni posestni list se izda na obrazcu št.
7, ki meri 88 × 125 mm in ima 32 strani.
14. člen
Dovoljenje za zbiranje orožja
Dovoljenje za zbiranje orožja se izda na
obrazcu št. 8, ki meri 88 × 125 mm in ima 32 strani.
15. člen
Veljavnost
Orožne listine iz 12., 13. in 14. člena tega pravilnika se izdajo s trajno veljavnostjo.
16. člen
Izdelava obrazcev orožnih listin
Obrazci orožnih listin iz 10., 12., 13. in 14. člena tega pravilnika so izdelani iz posebnega papirja z vgrajenimi varnostnimi in
zaščitnimi elementi. Platnice teh orožnih listin so zelene barve. 
V obrazce orožnih listin se podatki
vpisujejo s tiskalnikom ali pisalnim strojem. Podatki o odjavi orožja in zaznamek
k orožju se lahko vpisujejo tudi ročno.
Materiali za izdelavo orožnih listin in
vpisi v obrazcih morajo biti izdelani tako, da ob normalnem ravnanju imetnika z
njimi zagotavljajo uporabo teh dokumentov za obdobje njihove veljavnosti.
17. člen
Pooblastilo za nošenje orožja in
pooblastilo za prenos orožja
Pooblastilo za nošenje orožja in
pooblastilo za prenos orožja izdajajo gospodarske družbe, samostojni podjetniki
posamezniki in druge pravne osebe iz 21. člena zakona posameznikom in ju
potrdi pristojni organ po stalnem prebivališču posameznika oziroma začasnem prebivališču, če nima stalnega, na katerega se glasita.
Pooblastilo za nošenje orožja se izda na
obrazcu št. 9, pooblastilo za prenos orožja pa na obrazcu št. 10. Oba imata dva
dela in merita razvita 148 × 105 mm, prepognjena pa 74 × 105 mm.
V obrazca iz prejšnjega odstavka se podatki
vpisujejo s tiskalnikom, pisalnim strojem ali ročno.
18. člen
Priglasitveni list
Priglasitveni list za prodano ali odsvojeno
orožje iz 2. do 4. točke kategorije D in 6. točke kategorije D, pri katerem je
kinetična energija izstrelka na ustju cevi 25 J ali več, izda posamezniku, ki je dopolnil starost 21 let in izpolnjuje
pogoje iz 2. in 6. točke drugega odstavka 14. člena zakona, trgovec z
orožjem (tretji odstavek 40. člena in drugi odstavek 42. člena
zakona). Posamezniku, ki nabavlja orožje iz 2. do 4. točke kategorije D in 6.
točke kategorije D, pri katerem je kinetična energija izstrelka na ustju cevi
25 J ali več, v tujini, izda priglasitveni list za to orožje pristojni organ pod
pogoji iz osmega odstavka 14. člena, 40. člena in drugega odstavka
42. člena zakona. Trgovec sme orožje izročiti posamezniku, ko mu ta na
vpogled predloži uraden identifikacijski dokument, ki ga je izdal državni
organ, in je opremljen s fotografijo ter predloži dokazila, da ne obstajajo
zadržki iz 15. člena tega zakona in dokazilo, da je opravil preizkus
znanja o ravnanju z orožjem v skladu z 19. členom zakona.
Ne glede na prejšnji odstavek sme trgovec
prodati orožje iz 2. do 4. točke kategorije D in 6. točke kategorije D, pri
katerem je kinetična energija izstrelka na ustju cevi 25 J ali več, imetniku
orožnega lista, dovoljenja za posest orožja, pooblastila za nošenje orožja,
pooblastila za prenos orožja in dovoljenja za zbiranje orožja osebam, ki v skladu
z 69. členom zakona posedujejo dovoljenje
za iznos orožja.
Priglasitveni list iz prvega odstavka tega
člena se izda na obrazcu št. 11, ki je
sestavljen iz dveh delov:
-       
iz orožne listine ali priglasitvenega lista, ki ima dva dela in merita
razvita 210 × 105 mm, prepognjena pa merita 105 × 105 mm. Pravilno
izpolnjeni priglasitveni list izroči trgovec kupcu;
-       
iz priloge, ki vsebuje obrazec obvestila ali potrdila o izdaji
priglasitvenega lista ali prodaji orožja iz 2. do 4. točke kategorije D in 6.
točke kategorije D, pri katerem je kinetična energija izstrelka na ustju cevi
25 J ali več (tretji odstavek 40. člena zakona); pravilno izpolnjeno
prilogo pošlje trgovec pristojnemu organu po stalnem prebivališču posameznika
oziroma začasnem prebivališču, če v Republiki Sloveniji nima stalnega
prebivališča, na katerega se glasi priglasitveni list.
Odsvojitev orožja iz drugega odstavka 42. člena zakona se lahko izvede, če je osebi, ki
želi nabaviti tako orožje, izdano veljavno dovoljenje za nabavo orožja, ali
preko trgovca, ki je po zakonu pooblaščen za trgovino z orožjem, ali preko
pristojnega organa. Trgovec mora odsvojitelju izročiti kopijo priloge
priglasitvenega lista iz druge alineje prejšnjega odstavka, ki velja kot
potrdilo o odsvojitvi orožja. V primeru odsvojitve orožja preko pristojnega
organa, pristojni organ posamezniku izda priglasitveni list, odsvojitelju pa
izda kopijo priglasitvenega lista, ki velja kot potrdilo o odsvojitvi orožja.
V obrazec iz tretjega odstavka tega člena
se podatki vpisujejo s tiskalnikom, pisalnim strojem ali ročno.
19. člen
Pogrešitev orožja in orožnih listin
Kdor pogreši orožje ali orožno listino iz
10., 12., 13., 14., 17., 18. in 34. člena tega pravilnika, mora o tem
nemudoma obvestiti najbližjo policijsko postajo, v osmih dneh od pogrešitve pa
tudi pristojni organ, ki mu prijavo potrdi na obrazcu št. 12. Kdor pogreši
orožje mora v osmih dneh od pogrešitve izročiti pristojnemu organu orožno
listino zaradi vpisa nastale spremembe – pogrešitve.
Podatki o orožnih listih, ki so bili naznanjeni
kot pogrešani, so javno dostopni na enotnem državnem portalu e-uprava. (črtan)
V primeru pogrešitve orožnega lista služi
potrdilo o prijavi izgube pristojnega organa za preklic orožnega lista v
Uradnem listu Republike Slovenije. (črtan)
Pristojni organ izda na vlogo posameznika
nov orožni list po objavi preklica orožnega lista v Uradnem listu Republike
Slovenije. (črtan)
20. člen
Potrdilo o posoji orožja in potrdilo za
prenos oziroma uporabo orožja
Posameznik, ki posodi orožje v skladu s
prvim odstavkom 44. člena zakona, izda posamezniku, ki si sposoja orožje,
potrdilo na obrazcu št. 17. Upošteva se
tudi drugačno potrdilo, ki ni sestavljeno na predpisanem obrazcu, če je izrecno označeno kot
potrdilo o posoji orožja in če vsebuje vse podatke, kot je to določeno v
predpisanem obrazcu. Izdano potrdilo velja le določen čas, vendar največ za 30
dni.
Potrdilo za prenos oziroma uporabo orožja
izdajajo osebe iz četrtega in petega odstavka 44. člena
zakona (strelske in lovske organizacije) na obrazcu št. 13,
ki meri 75 × 105 mm. Upošteva se tudi drugačno potrdilo, ki ni
na predpisanem obrazcu, če je izrecno označeno kot potrdilo za prenos oziroma
uporabo orožja in če vsebuje vse podatke, kot je to določeno v predpisanem
obrazcu.
VII. VSEBINA VLOGE ZA OPRAVLJANJE DEJAVNOSTI TRGOVCA IN
STRELIŠČA
21. člen
Vsebina vloge za opravljanje dejavnosti
trgovca
Vloga za izdajo dovoljenja za opravljanje
dejavnosti trgovca iz 39. člena zakona mora vsebovati naslednje podatke:
-       
matična številka (enotna identifikacijska številka);
-       
firma/ime;
-       
ime poslovalnice ali drugega dela poslovnega subjekta;
-       
sedež in naslov;
-       
ime, priimek in stalno prebivališče zastopnika;
-       
vrsta dejavnosti oziroma prometa z orožjem (35. člen zakona);
-       
(črtana);
-       
ime, priimek, EMŠO, datum rojstva in stalno prebivališče odgovorne
osebe;
-       
ime, priimek, EMŠO, datum rojstva in stalno prebivališče zaposlenih;
posameznikov, ki neposredno opravljajo delo v zvezi s prometom z orožjem;
-       
potrdilo o preizkusu znanja o ravnanju z orožjem;
-       
potrdilo o opravljenem zdravniškem pregledu;
-       
dokazilo o ustreznosti prostorov, namenjenih za promet z orožjem;
-       
druga dokazila, ki jih zahteva ministrstvo, pristojno za notranje
zadeve.
(2) V postopku si pristojni organ potrebne
podatke iz sodnega registra in drugih uradnih evidenc, ki jih vodijo drugi
državni organi, pridobi po uradni dolžnosti.
22. člen
Vsebina vloge za opravljanje dejavnosti
strelišča
Vloga za izdajo dovoljenja za opravljanje
pridobitne dejavnosti upravljavca strelišča iz 51. člena zakona, mora
poleg podatkov in dokumentov iz prejšnjega člena vsebovati še potrdilo o
zavarovanju odgovornosti in streliški red.
23. člen
Potrdilo o izpolnjevanju osebnih pogojev
Potrdilo o izpolnjevanju osebnih pogojev
odgovorne osebe trgovca in pri njem zaposlenem posamezniku iz drugega odstavka
37. člena zakona in potrdilo o izpolnjevanju osebnih pogojev odgovorne
osebe in zaposlenemu posamezniku iz drugega odstavka 53. člena zakona se
izda na obrazcu št. 14.
VII.A VSEBINA VLOGE ZA OPRAVLJANJE UGOTAVLJANJA SKLADNOSTI
PLAŠILNEGA IN SIGNALNEGA OROŽJA OZIROMA OROŽJA, KI JE NAMENJENO ZA ALARM,
PLAŠENJE IN SIGNALIZIRANJE
23.a člen
Vsebina vloge za opravljanje ugotavljanja
skladnosti
Vloga za izdajo dovoljenja za opravljanje
ugotavljanja skladnosti plašilnega in signalnega orožja oziroma orožja, ki je
namenjeno za alarm, plašenje in signaliziranje, vsebuje naslednje podatke:
-       
matična številka (enotna identifikacijska številka);
-       
firma/ime;
-       
ime poslovalnice ali drugega dela poslovnega objekta;
-       
sedež in naslov;
-       
ime, priimek in stalno prebivališče zastopnika;
-       
vrsta dejavnosti;
-       
ime, priimek, EMŠO, datum rojstva in stalno prebivališče odgovorne
osebe;
-       
ime, priimek, EMŠO, datum rojstva in stalno prebivališče zaposlenih
posameznikov, ki neposredno opravljajo ugotavljanje skladnosti;
-       
dokazilo o strokovni usposobljenosti oseb, ki opravljajo ugotavljanje
skladnosti;
-       
potrdilo o preizkusu znanja o ravnanju z orožjem iz 19. člena
zakona za osebe, ki opravljajo ugotavljanje skladnosti;
-       
potrdilo o opravljenem zdravniškem pregledu iz 18. člena zakona za
osebe, ki opravljajo ugotavljanje skladnosti;
-       
dokazilo o ustreznosti opreme in prostorov, v katerih se bo opravljalo
ugotavljanje skladnosti (smiselna uporaba 38. člena zakona, ki se nanaša
na tehnične pogoje varovanja prostorov, namenjenih za promet z orožjem);
-       
dokazilo o zavarovanju odgovornosti za opravljeno delo;
-       
druga dokazila, ki jih zahteva ministrstvo, pristojno za notranje
zadeve, če je to potrebno za odločitev o izdaji dovoljenja za opravljanje
ugotavljanja skladnosti.
VIII. POSEBNOSTI
24. člen
Bistveni sestavni deli orožja, menjalne,
vložne cevi in strelivo
Bistveni sestavni deli orožja kategorije A,
B, C in iz 6. točke kategorije D, pri katerem je kinetična energija
izstrelka na ustju cevi 25 J ali več, ter strelivo za orožje iz 3. in 4. točke
kategorije D se smejo nabavljati z dovoljenjem pristojnega organa.
Osebe iz prejšnjega odstavka imajo lahko v
posesti ali nabavijo največ tri dodatne menjalne ali vložne cevi k posameznemu
kosu orožja.
Vloga za izdajo dovoljenja iz prvega
odstavka tega člena se vloži na obrazcu št. 15, s tem, da se upošteva tudi
vloga, ki ni vložena na predpisanem obrazcu, če je izrecno označena kot taka in
če vsebuje vse podatke, ki so določeni na predpisanemu obrazcu.
Dovoljenje za nabavo bistvenih sestavnih delov orožja in
strelivo za orožje 3. in 4. točke kategorije D se izda na obrazcu št. 16.
Priloga k izdanemu dovoljenju za nabavo bistvenih
sestavnih delov orožja, menjalne ali vložne cevi
vsebuje obrazec potrdila in obrazec vloge iz drugega odstavka 9. člena
tega pravilnika.
25. člen
Zbiranje hladnega orožja
Pristojni organ izda osebi dovoljenje za
zbiranje izključno hladnega orožja, če posameznik, odgovorna oseba pravne osebe
oziroma samostojni podjetnik posameznik izpolnjuje pogoje iz 1. in 2. točke drugega odstavka 14. člena ter pogoje za hrambo orožja po 25. oziroma 26. členu
zakona.
25.a člen
Nadzor nad orožjem kategorije A, ki ga
hranijo zbiratelji
Policijska enota, na območju katere se v
zbirki nahaja hranjeno orožje kategorije A, lahko praviloma dvakrat na leto
opravi nadzor nad hrambo tega orožja. Nadzor mora biti opravljen med
delavnikom, in sicer v dnevnem času. Ob sobotah in nedeljah je nadzor dovoljen
le po dogovoru ali na željo zbiratelja.
Policist, ki bo opravljal nadzor, mora o
nameravanem nadzoru ustno obvestiti zbiratelja najmanj tri dni pred nadzorom.
Če zbiratelja ni mogoče obvestiti ustno, ga je treba o dnevu nadzora obvestiti
pisno. Pisno obvestilo mora vsebovati tudi opozorilo na posledice, če zbiratelj
nadzora ne omogoči.
Izjemoma sme policist, kadar obstaja
utemeljen sum, da orožje ni pravilno hranjeno, opraviti nadzor tudi brez predhodne
najave.
Pri nadzoru mora policist preveriti
pravilen način hrambe orožja in varovanje prostora, kjer je orožje, in sicer:
-       
ali se orožje nahaja v posebej določenem prostoru, ki je namenjen hrambi
orožja;
-       
ali je prostor ustrezno mehansko ali elektronsko varovan;
-       
ali je orožje iz kategorije A shranjeno v protivlomni omari ali
blagajni;
-       
ali je razstavljeno orožje kategorije A varovano v skladu s predpisi, ki
določajo pogoje za razstavljanje orožja.
Med nadzorom policist na vzorčnih primerih
preveri tudi, ali je v zbirki dejansko orožje kategorije A, ki je vpisano v
dovoljenje za zbiranje.
O nadzoru se vodi zapisnik na obrazcu št. 1b.
26. člen
(črtan)
27. člen
Orožje za omamljanje živali
Orožje za omamljanje živali iz petega
odstavka 2. člena tega pravilnika je orožje, ki pod pritiskom stisnjenega
zraka, smodnikovih ali drugih plinov ali drugega potisnega sredstva izstreljuje
anestetike ali druge učinkovine za omamljanje oziroma uspavanje živali.
Dovoljenje za nabavo orožja iz prejšnjega
odstavka se sme izdati na podlagi predhodnega soglasja Veterinarske uprave
Republike Slovenije državnim organom, znanstvenim zavodom in drugim osebam, ki
ga uporabljajo za zaščito živali ali znanstveno raziskovanje živalskih vrst.
Za posest, prenos in nošenje orožja se
smiselno uporabljajo določbe petega in šestega odstavka 11. člena zakona.
28. člen
Onesposobitev orožja
Strelno orožje se onesposobi v skladu s
Prilogo I Izvedbene uredbe Komisije (EU) 2015/2403 z dne 15. decembra 2015
o določitvi skupnih smernic o standardih in tehnikah za onesposobitev, ki
zagotavljajo nepreklicno neuporabnost onesposobljenega strelnega orožja (UL L
št. 333 z dne 19. 12. 2015, str. 62), zadnjič spremenjene z Izvedbeno
uredbo Komisije (EU) 2018/337 z dne 5. marca 2018 o spremembi Izvedbene
uredbe (EU) 2015/2403 o določitvi skupnih smernic o standardih in tehnikah za
onesposobitev, ki zagotavljajo nepreklicno neuporabnost onesposobljenega
strelnega orožja (UL L št. 65 z dne 8. 3. 2018, str. 1); (v
nadaljnjem besedilu: Izvedbena uredba).
Ustrezne posege na orožju kalibra do
vključno 12,7 mm oziroma kalibra 10 za orožje z gladko cevjo izvede
trgovec iz 36. člena zakona, ki opravlja predelavo orožja iz 4. točke
35. člena zakona (v nadaljnjem besedilu: subjekt za onesposobitev orožja),
ter državni organi na svojem orožju, ki ga imajo v posesti in uporabi po
posebnih predpisih. Po opravljenem posegu komisija za ugotavljanje trajne
onesposobljenosti orožja pri ministrstvu za notranje zadeve (v nadaljnjem
besedilu: komisija), preveri, ali je bilo orožje onesposobljeno v skladu s
tehničnimi specifikacijami iz Priloge I Izvedbene uredbe, ga označi v skladu s
5. členom in Prilogo II Izvedbene uredbe in izda potrdilo o onesposobitvi
orožja. Potrdilo o onesposobitvi se izda s trajno veljavnostjo na obrazcu
št. 18.
Če se onesposobljeno orožje da na trg, mu
mora biti priloženo potrdilo o onesposobitvi.
Strelno in hladno orožje se uvrsti v 6. točko kategorije C tudi,
kadar na njem ni izveden poseben poseg, orožje pa je nerabno zaradi korozije,
ki je v taki meri uničila orožje oziroma njegove funkcionalne dele, da ne
delujejo več in jih z nobenim postopkom ni več mogoče usposobiti. Lastnik
nerabnega orožja mora o nerabnosti pridobiti strokovno mnenje subjekta za
onesposobitev orožja, zagotoviti preveritev komisije ter zanj pridobiti
potrdilo o onesposobitvi, ki mu ga izda komisija na obrazcu št. 18. O
najdbi nerabnega orožja, starejšega od 50 let, mora najditelj obvestiti
najbližji muzej, ki na območju najdbe opravlja javno službo.
Onesposobljeno orožje se lahko vnese v
Republiko Slovenijo ali iznese iz Republike Slovenije, če je označeno v skladu
s Prilogo II Izvedbene uredbe. Če se onesposobljeno orožje vnese v Republiko
Slovenijo iz države članice Evropske unije, mora biti orožju priloženo potrdilo
o onesposobitvi iz Priloge III Izvedbene uredbe. Če se onesposobljeno orožje
iznese iz Republike Slovenije, mora biti orožju priloženo potrdilo o
onesposobitvi na obrazcu št. 18.
Kdor v državi, ki ni članica Evropske
unije, nabavi onesposobljeno orožje, ga mora pri vnosu priglasiti organu,
pristojnemu za mejno kontrolo, ki mu izda potrdilo iz drugega odstavka
43. člena tega pravilnika. Za onesposobljeno orožje, nabavljeno v državi,
ki ni članica Evropske unije, mora lastnik v roku osmih dni po vnosu v
Republiko Slovenijo vložiti vlogo za pridobitev potrdila o onesposobitvi.
Lastnik orožja mora pridobiti strokovno mnenje subjekta za onesposobitev
orožja, komisija pa mora preveriti ali je orožje onesposobljeno.
K vlogi za izdajo potrdila o onesposobitvi
se priloži potrdilo o plačilu obrazca potrdila v skladu s predpisom, ki določa
cene orožnih listin.
Ta pravilnik se ne uporablja za orožje, ki
je bilo onesposobljeno pred 8. aprilom 2016, razen
če se to orožje nosi, prenaša ali prenese v drugo
državo članico Evropske unije ali da na trg.
28.a člen
Delo komisije
Preverjanje, ali je bila onesposobitev
orožja izvedena v skladu s tehničnimi specifikacijami iz Priloge I Izvedbene
uredbe, in označevanje onesposobljenega orožja izvaja komisija po onesposobitvi
orožja, ki jo izvede subjekt za onesposobitev orožja.
Subjekt za onesposobitev orožja, ki je
izvedel onesposobitev orožja, mora orožje dostaviti komisiji v preveritev.
Komisija opravi preveritev ter na okvir strelnega orožja oziroma na njegove
bistvene sestavne dele namesti oznako v skladu s Prilogo II Izvedbene uredbe.
Komisija je sestavljena iz predsednika,
namestnika predsednika in članov komisije.
O preveritvi onesposobljenosti orožja
komisija vodi zapisnik, v katerega se vpisujejo podatki o orožju (proizvajalec
ali blagovna znamka onesposobljenega orožja, tip in znamka, kaliber in tovarniška številka), naziv subjekta,
ki je izvedel onesposobitev orožja, ter kateri posegi za onesposobitev orožja
so bili opravljeni. Zapisnik podpišejo predsednik ali namestnik predsednika
komisije, član komisije, ki je opravljal preveritev onesposobitve orožja, in
član komisije, ki vodi zapisnik.
Komisija hrani zapisnik iz prejšnjega
odstavka v evidenci izdanih potrdil o onesposobitvi orožja.
28.b člen
Plašilno-signalno orožje oziroma orožje,
ki je izdelano in namenjeno za alarm, plašenje ali signaliziranje
Plašilno-signalno orožje oziroma orožje, ki
je izdelano in namenjeno za alarm, plašenje ali signaliziranje, se po zakonu ne
šteje za orožje, če izpolnjuje tehnične specifikacije iz Priloge 1 Izvedbene
direktive 2019/69.
Šteje se, da orožje iz prejšnjega odstavka
izpolnjuje tehnične specifikacije iz Priloge 1 Izvedbene direktive 2019/69, če
je tako orožje pregledano zaradi ugotovitve njegove skladnosti z navedenimi
tehničnimi specifikacijami in je zanj izdana listina, iz katere je razvidno, da
orožje izpolnjuje tehnične specifikacije iz Priloge 1 Izvedbene direktive
2019/69.
Listino iz prejšnjega odstavka je treba
pred dajanjem orožja v promet posredovati ministrstvu, pristojnemu za notranje
zadeve. Ministrstvo, pristojno za notranje zadeve, izda potrdilo o
izpolnjevanju tehničnih specifikacij, če je iz listine razvidno, da orožje
izpolnjuje tehnične specifikacije iz Priloge 1 Izvedbene direktive 2019/69.
Orožje se lahko da v promet po izdaji potrdila.
Listina iz drugega odstavka tega člena se
lahko na zahtevo posreduje drugi državi članici Evropske unije.
Kontaktna točka za posredovanje podatkov o
rezultatih pregleda v Republiki Sloveniji je ministrstvo, pristojno za notranje
zadeve.
29. člen
Potrdilo o začasnem zasegu
O začasnem zasegu orožja, streliva in
orožnih listin iz prvega odstavka 63. člena zakona izda policist potrdilo
na obrazcu št. 19.
30. člen
Hramba orožja
Upravna enota praviloma hrani odvzeto in
izročeno orožje v za hrambo primernih prostorih na upravni enoti. V primeru
hrambe večjih količin orožja lahko upravna enota odda orožje v hrambo osebi, ki
izpolnjuje za to pogoje.
V primeru smrti lastnika orožja, ki je
posedoval večjo količino orožja, lahko upravna enota začasno dovoli hrambo
orožja na kraju, kjer se zapustnikovo orožje nahaja. Za začasno hrambo
pooblasti osebo, ki izpolnjuje pogoje iz 1., 2. in 3. točke drugega odstavka 14. člena zakona. Stroške hrambe nosi lastnik orožja.
IX. PRENOS OROŽJA IN STRELIVA V EVROPSKI UNIJI
31. člen
Vnos, iznos, prenos ali tranzit orožja in
streliva na notranjih mejah Evropske unije
Organ, pristojen za mejno kontrolo dovoli
vnos, iznos, prenos ali tranzit orožja na notranjih mejah Evropske unije po
predpisih o nadzoru državne meje, če so izpolnjeni pogoji iz 67., 68., 69.,
71.b in 71.e člena zakona.
32. člen
Nabava in iznos orožja iz Republike
Slovenije
Pristojni organ izda posamezniku, ki
zakonito prebiva v eni izmed držav članic Evropske unije, dovoljenje za nabavo
in iznos orožja ali streliva kategorije A, B in C (razen iz 6. točke
kategorije C) v drugo državo članico Evropske unije po prvem odstavku
69. člena zakona samo, če ima predhodno privolitev za nabavo oziroma vnos
orožja ali streliva pristojnega organa države, v kateri prebiva oziroma v
katero orožje iznaša, ali potrdilo uradnega organa države, v katero se orožje
iznaša, da predhodna privolitev za nabavo oziroma vnos orožja ali streliva ni
potrebna. Pod enakimi pogoji se izda dovoljenje za nabavo in iznos orožja ali
streliva kategorije D, če se za takšno orožje zahteva predhodna privolitev
pristojnega organa države, v katero se orožje iznaša.
Za izdajo dovoljenja iz prejšnjega odstavka
je pristojna upravna enota, ki je pristojna za prodajalca.
Dovoljenje za nabavo in iznos orožja iz
prvega odstavka tega člena se izda v obliki dveh upravnih odločb – dovoljenj in
sicer: dovoljenja za nabavo orožja (obrazec št. 20) in dovoljenja za iznos
orožja (obrazec št. 21).
Trgovec ali druga oseba, sme izročiti
prodano orožje prebivalcu države članice Evropske unije šele, ko ta predloži
dovoljenje za iznos orožja. Prebivalcu države članice Evropske unije lahko
iznese orožje tudi trgovec.
Vloga za izdajo dovoljenja za nabavo orožja
ali streliva iz tretjega odstavka tega člena se izda na obrazcu št. 22 in mora vsebovati tudi podatek o načinu iznosa orožja (posameznik sam ali preko druge pooblaščene
osebe).
Priloga k izdanemu dovoljenju za nabavo
orožja iz tretjega odstavka tega člena vsebuje obrazec potrdila o prodaji
oziroma odsvojitvi orožja in obrazec vloge o priglasitvi nabave orožja ali
streliva in za izdajo dovoljenja za iznos orožja iz Republike Slovenije.
Potrdilo o prodaji oziroma odsvojitvi orožja izpolni prodajalec oziroma
odsvojitelj (tretji odstavek 40. in prvi odstavek 42. člena zakona) in izpolnjenega vrne kupcu. Potrdilo je sestavni del
vloge o priglasitvi nabave orožja ali streliva in za izdajo dovoljenja za iznos
orožja iz Republike Slovenije.
V vseh primerih izdaje ali zavrnitve
dovoljenja za nabavo in iznos orožja v države članice Evropske unije zaradi
razlogov iz 2. ali 3. točke drugega odstavka 14. člena
zakona, pristojni organ obvesti pristojni organ države, v katero se orožje
iznaša, in če je to potrebno tudi države prek katerih se vrši prenos.
Obveščanje se vrši preko sistema IMI v skladu z Delegirano uredbo Komisije (EU)
2019/686 z dne 16. januarja 2019 o
podrobni ureditvi sistematične izmenjave informacij v zvezi s prenosom
strelnega orožja znotraj Unije z elektronskimi sredstvi v skladu z Direktivo
Sveta 91/477/EGS (UL L št. 116 z dne
3. 5. 2019, str.1) in Delegirano uredbo Komisije (EU) 2021/1423 z dne 21. maja 2021 o podrobni ureditvi sistematične
izmenjave informacij v zvezi z zavrnitvami izdaje dovoljenj za nabavo ali
posedovanje nekaterega strelnega orožja z elektronskimi sredstvi v skladu z
Direktivo (EU) 2021/555 Evropskega parlamenta in Sveta (UL L št. 307 z dne 1. 9.
2021, str. 3).
Dolžnost obveščanja po prejšnjem odstavku
velja tudi v primeru izdaje ali zavrnitve dovoljenja za posest oziroma nošenje
orožja državljanu Evropske unije, ki ima potrdilo o prijavi prebivanja na
območju Republike Slovenije, zaradi razlogov iz 2. ali 3. točke drugega
odstavka 14. člena zakona ali zavrnitve
izdaje orožne listine iz razlogov iz 2. ali 3. točke drugega odstavka 14. člena zakona ali odvzema orožne listine
državljanu Republike Slovenije, državljanu Evropske unije ali tujcu, ki ima
dovoljenje za prebivanje na območju Republike Slovenije.
33. člen
Nabava in vnos orožja v Republiko
Slovenijo
(1) Osebe, ki prebivajo oziroma imajo svoj
sedež na območju Republike Slovenije, smejo nabaviti orožje iz kategorije A, B,
C in D ali strelivo v eni izmed držav članic Evropske unije in ga vnesti v
Republiko Slovenijo na podlagi dovoljenja za nabavo orožja ali streliva v
državi članici Evropske unije in po predhodni
privolitvi pristojnega organa, razen orožja za katero minister, pristojen za
notranje zadeve določi, da privolitev ni potrebna.
(2) Predhodna privolitev je sestavni del
dovoljenja za nabavo orožja ali streliva v državi članici Evropske unije in služi imetniku za pridobitev dovoljenj pri pristojnem
organu države v kateri nabavlja orožje ali strelivo.
(3) Vloga za predhodno privolitev za nabavo
in vnos orožja se vloži na obrazcu št. 1, za dele orožja, menjalne, vložne cevi
ali strelivo pa na obrazcu št. 15, dovoljenje za nabavo orožja ali streliva v
državi članici Evropske unije se izda na obrazcu št. 24A, predhodna privolitev
pa se izda na obrazcu št. 24.
34. člen
Evropska orožna prepustnica
Evropska orožna prepustnica dovoljuje
posamezniku prenos orožja iz 6.a, 7. in 8.a točke
kategorije A ter orožje kategorije B, C in D, ki je
vpisano v evropsko orožno prepustnico, v drugo državo članico Evropske unije, v
skladu z njenimi predpisi.
Evropska orožna prepustnica se izda na
obrazcu št. 25, ki ima šest delov in merijo razviti 625 × 148 mm, posamezni del (prepognjena) pa 105 × 148 mm.
Evropska orožna prepustnica se izda za pet
let. Čas veljavnosti se lahko podaljša.
V vlogi za izdajo evropske orožne
prepustnice mora posameznik navesti:
-       
priimek in ime;
-       
EMŠO;
-       
datum in kraj rojstva;
-       
stalno oziroma začasno prebivališče (naselje, ulica, hišna številka z
dodatkom);
-       
državljanstvo;
-       
podatki o identifikacijskem dokumentu (vrsta, številka, datum izdaje in
ime organa, ki je dokument izdal);
-       
podatke o orožju, ki ga želi nositi ali prenašati na potovanju;
-       
podatke o orožni listini v katero je vpisano orožje (vrsta in registrska
številka listine);
-       
imena držav članic Evropske unije, skozi katere namerava potovati;
-       
trajanje potovanja, ki ne sme biti daljše od 1 leta;
-       
utemeljiti razloge potovanja.
K vlogi za izdajo evropske orožne
prepustnice mora prosilec priložiti fotografijo iz 11. člena tega
pravilnika.
Pristojni organ izda evropsko orožno
prepustnico posamezniku iz drugega odstavka 68. člena in prvega odstavka
69. člena zakona, če ima za orožje, ki se vpiše v prepustnico, orožno
listino iz tretje do vključno sedme alinee prvega odstavka 10. člena
zakona. Na zahtevo posameznika v evropsko prepustnico vpiše tudi orožje iz 6. in 7. točke kategorije D. Če je za vnos orožja potrebno predhodno
dovoljenje države članice Evropske unije, v katero se orožje vnaša, si mora
imetnik evropske orožne prepustnice to dovoljenje pridobiti pri pristojnem
organu države članice Evropske unije.
35. člen
Izdelava obrazcev Evropske orožne
prepustnice
Evropska orožna prepustnica je izdelana iz
posebnega papirja z vgrajenimi varnostnimi in zaščitnimi elementi.
V obrazec Evropske orožne prepustnice se
podatki vpisujejo s tiskalnikom, pisalnim strojem ali ročno.
Materiali za izdelavo listine in vpisi v
obrazcih morajo biti izdelani tako, da ob normalnem ravnanju imetnika z njimi
zagotavljajo uporabo teh dokumentov za obdobje njihove veljavnosti.
36. člen
Vnos orožja, ki ni športno ali lovsko
orožje iz Evropske unije
Vnos orožja, ki ni namenjeno za lov ali
šport, v Republiko Slovenijo iz držav članic Evropske unije v skladu s 67.
členom zakona predhodno dovoli ministrstvo, pristojno za notranje zadeve.
Dovoljenje se vpiše v evropsko orožno prepustnico.
Posameznikova vloga mora vsebovati
naslednje podatke:
-       
priimek in ime;
-       
datum in kraj rojstva;
-       
prebivališče (država, naselje, ulica, hišna številka z dodatkom);
-       
državljanstvo;
-       
podatki o identifikacijskem dokumentu (vrsta, številka, datum izdaje in
ime organa, ki je dokument izdal);
-       
podatke o orožju, ki ga želi nositi ali prenašati na območju Republike
Slovenije;
-       
ime kraja v Republiki Sloveniji, kamor je namenjen;
-       
datum prihoda v Republiko Slovenijo in trajanje potovanja, ki ne sme
biti daljše od enega leta;
-       
razloge, zaradi katerih želi prosilec nositi ali prenašati orožje na
ozemlju Republike Slovenije;
-       
evropsko orožno prepustnico, ki jo je izdal pristojni organ države
članice Evropske unije.
Vloga za dovoljenje vnosa orožja tujih
varnostnikov mora vsebovati:
-       
ime in sedež pravne osebe ali podjetnika;
-       
matično številko pravne osebe ali podjetnika;
-       
ime in naslov pravne osebe ali podjetnika (naročnika), s katerim ima
sklenjeno pogodbo o varovanju;
-       
fotokopijo službene izkaznice varnostnika;
-       
dokazila o usposabljanju ali preizkusu znanja o ravnanju z orožjem;
-       
predvideni časovni okvir opravljanja prevozov na ozemlju Republike
Slovenije;
-       
podatke o orožju (tip/vrsta, kategorija, kaliber in tovarniška številka
orožja);
-       
evropsko orožno prepustnico, ki jo je izdal pristojni organ države
članice Evropske unije.
Dovoljenje za vnos orožja tujih
varnostnikov se izda za čas enega leta, po poteku se lahko na podlagi ponovne
vloge podaljša.
Dovoljenje za vnos orožja tujih
varnostnikov se lahko zavrne zaradi varstva javnega reda ali javne varnosti ali
če se ugotovi, da prosilec ni opravil vsaj primerljivega usposabljanja iz
ravnanja z orožjem v matični državi. Prosilcu se lahko določi rok, v katerem
mora opraviti manjkajoča usposabljanja.
37. člen
Trgovina z orožjem, iznos iz Republike
Slovenije
Vloga trgovca za izdajo dovoljenja za
enkraten iznos orožja in streliva tujemu trgovcu, ki ima sedež v državi članici
Evropske unije v skladu z drugim odstavkom 69. člena, se poda na obrazcu
št. 21.
Za orožje kategorije
A, B, C in D se lahko izda dovoljenje za iznos z
veljavnostjo največ treh let. Vsak iznos orožja pa mora trgovec priglasiti
ministrstvu, pristojnemu za notranje zadeve, najmanj tri
delovne dni pred pričetkom prevoza. Priglasitev se
poda na obrazcu št. 26.
Ministrstvo, pristojno za notranje zadeve o
iznosu orožja obvesti pristojni organ države članice Evropske unije v katero se
orožje iznaša in če je to potrebno tudi države prek katerih se vrši prenos.
38. člen
Trgovina z orožjem, vnos v Republiko
Slovenijo
Za vnos orožja iz kategorije A, B, C in D v
Republiko Slovenijo iz držav članic Evropske unije med trgovci iz
36. člena zakona je potrebna predhodna privolitev ministrstva, pristojnega
za notranje zadeve, razen za orožje za katero minister, pristojen za notranje
zadeve določi, da privolitev ni potrebna. Predhodna privolitev se izda na
obrazcu št. 24.
39. člen
Pristojnost in seznam orožja
Za dovoljenja iz 36. in 37. člena, predhodno privolitev iz 38. člena in obveščanje iz 37. člena tega pravilnika je na ministrstvu,
pristojnem za notranje zadeve, pristojna notranja organizacijska enota,
pristojna za orožje.
Seznam ognjenega strelnega orožja, za
katero je potrebna predhodna privolitev, seznam ognjenega strelnega orožja, za
katero ni potrebna predhodna privolitev, in seznam ognjenega strelnega orožja,
ki je na območju Republike Slovenije prepovedano, so navedeni v prilogi št. 2. Pogoji za vnos in iznos ognjenega strelnega
orožja v posameznih državah članicah Evropske unije so objavljeni na spletnih straneh ministrstva,
pristojnega za notranje zadeve.
X. PRENOS, VNOS, IZNOS ALI PROMET OROŽJA ALI STRELIVA ČEZ
DRŽAVNO MEJO NA ZUNANJIH MEJAH EVROPSKE UNIJE
40. člen
Prenos, vnos, iznos ali promet orožja ali
streliva na zunanjih mejah Evropske unije
Organ, pristojen za mejno kontrolo dovoli
prenos, vnos, iznos ali promet orožja ali streliva na zunanjih mejah Evropske
unije po predpisih o nadzoru državne meje, če so izpolnjeni pogoji iz IX.a
poglavja zakona.
Organ, pristojen za mejno kontrolo dovoli
slovenskim oziroma državljanom držav članic Evropske unije prenašati orožje in
strelivo preko državne meje, če imajo veljavno orožno listino iz 10. ali
68. člena zakona.
Organ, pristojen za mejno kontrolo dovoli
tujcem, ki niso državljani držav članic Evropske unije ali slovenskim oziroma
državljanom držav članic Evropske unije s stalnim bivališčem izven Evropske
unije prenos orožja in streliva preko državne meje, če imajo dovoljenje, ki ga
je izdal organ Republike Slovenije v tujini, ki je pooblaščen za opravljanje
konzularnih zadev. V kolikor osebe nimajo dovoljenja, organ ki opravlja mejno
kontrolo izda dovoljenje ob izpolnjevanju pogojev iz 1. in 2. točke prvega odstavka 71.b. člena zakona.
Za izdajo dovoljenja iz prejšnjega odstavka
in izdajo dovoljenja za vnos in tranzit orožja ter streliva preko ozemlja
Republike Slovenije v druge članice Evropske unije pa mora oseba predložiti
tudi privolitve oziroma dovoljenja vseh držav, prek katerih potuje (3. točka
prvega odstavka 71.b. člena zakona)
Dovoljenje iz drugega in tretjega odstavka
tega člena se izda na obrazcu št. 27.
41. člen
Potrdilo o zasegu
O zaseženem orožju, strelivu in listinah za
orožje iz 71.c člena zakona izda organ, ki opravlja mejno kontrolo potrdilo.
Organ iz prejšnjega odstavka pošlje
zaseženo orožje in strelivo ministrstvu, pristojnemu za notranje zadeve, ki ga
hrani do konca postopka o prekršku ali kazenskega postopka oziroma z njim ravna
v skladu z 64. členom zakona.
42. člen
Nabava in izvoz orožja ali streliva v tretje države
Vloga za izdajo dovoljenja za nabavo in izvoz orožja ali streliva iz Republike
Slovenije v tretjo državo se vloži na obrazcu št. 22, dovoljenje za nabavo in izvoz orožja ali streliva iz Republike Slovenije
v tretjo državo pa se izda na obrazcu št. 28.
Priloga k izdanemu dovoljenju za nabavo in izvoz orožja ali streliva vsebuje obrazec
potrdila o prodaji oziroma odsvojitvi orožja in obrazec potrdila o izvozu orožja ali streliva. Potrdilo o
prodaji oziroma odsvojitvi orožja izpolni prodajalec oziroma odsvojitelj in
izpolnjenega izroči na meji organu, pristojnemu za mejno kontrolo ob izročitvi
orožja lastniku. Organ, pristojen za mejno kontrolo potrdi izvoz orožja ali streliva nato izpolnjeno
potrdilo (prilogo) vrne organu, ki je izdal dovoljenje za nabavo in izvoz orožja oziroma streliva.
Pod enakimi pogoji nabavlja orožje ali
strelivo z namenom izvoza
posameznik, ki prebiva v Republiki Sloveniji.
Dovoljenje za nabavo in izvoz orožja
posamezniku iz tretjega odstavka 71.a člena zakona v vseh primerih izda
pristojni organ, ki je pristojen za prodajalca.
43. člen
Nabava in uvoz orožja iz tretjih držav
Posameznik, ki ima prebivališče v Republiki
Sloveniji, orožje ali strelivo pa želi nabaviti v tretji državi, vloži vlogo za
izdajo dovoljenja za nabavo in uvoz orožja na obrazcu št. 1, za bistvene sestavne dele orožja, menjalne,
vložne cevi ali strelivo pa na obrazcu št. 15.
Dovoljenje za nabavo orožja, bistvenih sestavnih delov orožja, menjalnih,
vložnih cevi ali streliva in uvoz v Republiko Slovenijo se izda na obrazcu
št. 29.
Priloga k izdanemu dovoljenju za nabavo in
uvoz orožja je obrazec potrdila o uvozu orožja, ki ga izpolni organ, pristojen
za mejno kontrolo.
44. člen
Začasen zaseg priglašenega orožja
O začasnem zasegu priglašenega orožja in
streliva iz 71.d člena zakona izda organ, ki opravlja mejno kontrolo potrdilo
na obrazcu št. 19.
45. člen
Promet z orožjem preko državne meje v
tretje države
Osebe, ki opravljajo uvoz, izvoz ali
tranzit orožja preko državne meje v skladu z 71.e členom zakona so dolžne
organu, ki opravlja mejno kontrolo predložiti dovoljenje uvoz, izvoz ali
tranzit orožja, specifikacijo, ki omogoča identifikacijo orožja, s katerim se
vrši promet, kolikor ta ni točno navedena v dovoljenju.
Dovoljenje za uvoz, izvoz oziroma tranzit
orožja se izda na obrazcu št. 30. Obrazec dovoljenja je hkrati vloga za izdajo
dovoljenja, ki ga izpolni stranka, potrdi pa ministrstvo, pristojno za notranje
zadeve. K obrazcu dovoljenja se mora priložiti dovoljenje oziroma odobritev
države izvoznice oziroma uvoznice.
46. člen
Obveščanje carinskih organov
Za zagotovitev carinskih postopkov, organ,
ki opravlja mejno kontrolo obvesti o priglašenem orožju ali strelivu carinsko
službo.
XI. EVIDENCE
47. člen
Evidence pristojnega organa
Organ, pristojen za izdajo orožnih listin,
vodi evidence iz 75. člena zakona v obliki:
-       
registra izdanih dovoljenj za nabavo orožja in streliva;
-       
registra izdanih dovoljenj za nabavo in iznos orožja iz Republike
Slovenije;
-       
registra izdanih orožnih listov;
-       
registra izdanih dovoljenj za posest orožja;
-       
registra izdanih orožnih posestnih listin;
-       
registra potrjenih pooblastil za nošenje orožja;
-       
registra potrjenih pooblastil za prenos orožja;
-       
registra izdanih dovoljenj za zbiranje orožja;
-       
registra o izdanih priglasitvenih listih;
-       
registra o izdanih orožnih listinah na podlagi mednarodnih pogodb.
Znotraj registrov iz prejšnjega odstavka
tega člena se vodi evidenca vlog za izdajo orožnih listin, evidenca o odvzetem,
zaseženem, izgubljenem, najdenem orožju (status orožja) in orožnih listinah ter
evidenca izdanih dovoljenj za vnos orožja posamezniku.
48. člen
Podatki evidenc
Evidence iz prejšnjega člena vsebujejo
podatke, ki se nanašajo na:
-       
osebo,
-       
orožje,
-       
listine.
Podatki, ki se nanašajo na posameznika, so:
1.     
priimek in ime;
2.     
EMŠO ali rojstni datum, če ta ni določena;
3.     
rojstni kraj;
4.     
stalno oziroma začasno prebivališče (naselje, ulica, hišna številka z
dodatkom);
5.     
sprememba naslova znotraj registrskega organa;
6.     
državljanstvo;
7.     
podatki o identifikacijskem dokumentu (vrsta, številka, datum izdaje in
ime organa, ki je dokument izdal);
8.     
zaznamek (opombe).
V primeru, da ima posameznik prijavljeno
prebivališče v Republiki Sloveniji, se pri evidentiranju podatkov iz prejšnjega
odstavka uporabljajo podatki iz registra stalnega prebivalstva, ki se vodi po
posebnih predpisih. V primeru, da posameznik nima prijavljenega prebivališča v
Republiki Sloveniji, se z evidentiranjem podatkov iz prejšnjega odstavka
vzpostavlja evidenca posameznikov, ki jim je izdana za orožje orožna listina
oziroma dovoljenje za tranzit orožja. V tem primeru se podatki za vzpostavitev
evidenc pridobivajo neposredno od posameznika.
Podatki, ki se nanašajo na pravno osebo in
samostojnega podjetnika posameznika, so:
1.     
matična številka (enotna identifikacijska številka);
2.     
firma/ime;
3.     
ime poslovalnice ali drugega poslovnega subjekta;
4.     
sedež in naslov;
5.     
sprememba sedeža znotraj registrskega organa;
6.     
dejavnost;
7.     
ime, priimek in stalno prebivališče zastopnika oziroma odgovorne osebe;
8.     
podatki o spremembah (vrsta, datum).
Na podlagi podatkov iz prejšnjega odstavka
se vzpostavlja evidenca poslovnih subjektov, ki jim je izdana orožna listina.
Za vzpostavitev evidenc se podatki pridobivajo neposredno od poslovnega
subjekta, oziroma se uporabljajo podatki iz obstoječih zbirk podatkov
ministrstva, pristojnega za notranje zadeve.
Podatki, ki se nanašajo na orožje, so:
1.     
kategorija orožja;
2.     
tip/vrsta orožja;
3.     
znamka;
4.     
model/proizvajalec;
5.     
kaliber;
6.     
tovarniška številka ali enotna oznaka na
bistvenih sestavnih delih orožja, če je ta drugačna od oznake na zaklepišču
posameznega strelnega orožja;
7.     
količina;
7.a) država
proizvajalka orožja oziroma država uvoza orožja;
8.     
številka registra orožja;
9.     
številka registra/register lastnika orožja (souporaba, pooblastilo za
nošenje oziroma prenos orožja);
10.  
status orožja (veljavno, izguba, ukradeno, zaseženo, odvzeto, odsvojeno,
uničeno, ostalo in aktivirano);
11.  
zaznamek – opomba.
Podatki, ki se nanašajo na orožne listine,
so:
1.     
vrsta vloge;
2.     
razlog za posest oziroma nošenje orožja – tip/vrsta orožne listine;
3.     
datum vloge;
4.     
vrste rešitve (datum izdaje dovoljenja, vloga zavrnjena, vloga zavržena,
postopek ustavljen);
5.     
datum veljavnosti;
6.     
realizacija (orožje nabavljeno – dan, mesec, leto, orožje nabavljeno in
iznešeno – dan, mesec, leto, država iznosa orožja, država nabave, dovoljenje
vrnjeno);
7.     
način pridobitve (številka registra/ime registra odsvojitelja orožja,
matična številka; trgovca ali država nabave orožja);
8.     
podatki o tranzitu;
9.     
registrska številka orožne listine za posest oziroma nošenje orožja;
10.  
serijska številka orožne listine za posest oziroma nošenje orožja;
11.  
ime izdajatelja orožne listine;
12.  
status orožne listine;
13.  
podatki o tranzitu;
14.  
zaznamek – opomba.
Podatki, ki se nanašajo na orožje in
listino, so vedno vezani na osebo (prvi odstavek tega člena) in se za vzpostavitev
evidenc pridobivajo od posameznika, iz orožja, izdanih orožnih listin in
izdanih potrdil oziroma obvestil po določbah zakona.
49. člen
Način vodenja evidenc
Evidence iz 47. člena tega pravilnika
se vodijo na centralnem računalniku ministrstva, pristojnega za notranje
zadeve.
Podatki, ki se nanašajo na osebo, orožje in
listino, se v evidencah iz prejšnjega odstavka vodijo in hranijo v skladu z
78. členom zakona.
Ne glede na prejšnji odstavek pa se podatki
iz evidence vlog za izdajo orožnih listin o zavrnitvi oziroma zavrženju vloge
za izdajo orožne listine, ustavitvi postopka, podatki o nabavi in iznosu orožja
iz Republike Slovenije, podatki o dovoljenjih za nabavo orožja, ki so ostali
neizkoriščeni in so bili vrnjeni ter podatki o tranzitu orožja, uničijo po
petih letih, ko preneha razlog za njihovo vodenje.
50. člen
Evidenca o hrambi orožja
Poleg evidenc iz 47. člena tega
pravilnika vodi organ, pristojen za izdajo orožnih listin, tudi evidenco o
hrambi odvzetega, zaseženega, izročenega, najdenega in odkritega orožja (34.,
46., 58. in 63. člen zakona).
Evidenca iz prejšnjega odstavka se vodi v
obliki knjige ali posebne mape z označenimi in od organa overjenimi stranmi
(obrazec št. 31). Vpisi v evidence se opravljajo s črnilom in morajo biti
čitljivi, točni in ažurni (sprotni). Napačen vpis se popravi na ta način, da se
napačno vpisana beseda prečrta tako, da ostane čitljiva, nova pa se vpiše nad
prečrtano. Novi vpis se overi s podpisom.
Evidenca se vodi za vsako koledarsko leto
posebej ter se na koncu koledarskega leta zaključi in overi s podpisom
odgovorne osebe.
Evidenco o hrambi odvzetega, zaseženega,
izročenega, najdenega in odkritega orožja se lahko vodi tudi računalniško po
enotni metodologiji, ki jo pripravi ministrstvo, pristojno za notranje zadeve.
51. člen
Evidence ministrstva
Ministrstvo, pristojno za notranje zadeve
vodi:
-       
centralno evidenco izdanih orožnih listin;
-       
evidenco izdanih dovoljenj trgovcem;
-       
evidenco izdanih dovoljenj upravljavcem strelišč;
-       
evidenco izdanih dovoljenj za prenos, uvoz, izvoz ali tranzit orožja za
trgovca.
Centralna evidenca izdanih orožnih listin
je zbir evidenc izdanih orožnih listin, ki jih vodijo pristojni organi za
izdajo orožnih listin.
Evidenca izdanih dovoljenj trgovcem in
evidenca izdanih dovoljenj upravljavcem strelišč je zbir podatkov o izdanih
dovoljenjih iz 39. in 51. člena zakona.
Evidenca izdanih dovoljenj za iznos orožja
za trgovca je zbir podatkov o izdanih dovoljenjih iz drugega odstavka
69. člena zakona.
52. člen
Podatki evidenc
Evidenca izdanih dovoljenj trgovcem in
evidenca izdanih dovoljenj upravljavcem strelišč vsebujeta naslednje podatke:
Podatke, ki se nanašajo na pravno osebo in
samostojnega podjetnika posameznika, in sicer:
1.     
matična številka (enotna identifikacijska številka);
2.     
firma/ime;
3.     
ime poslovalnice ali drugega dela poslovnega subjekta;
4.     
sedež in naslov;
5.     
dejavnost oziroma vrsta prometa z orožjem, ki je lahko: proizvodnja
orožja, proizvodnja streliva, popravilo orožja, predelava orožja, trgovina z
orožjem in dejavnost strelišča;
6.     
ime, priimek in prebivališče zastopnika;
7.     
ime, priimek, EMŠO in prebivališče odgovorne osebe (37. in 53. člen zakona);
8.     
ime, priimek EMŠO in prebivališče posameznika, ki neposredno rokujejo z
orožjem (37. in 53. člen zakona);
9.     
podatki o spremembah (vrsta, datum).
Podatki, ki se nanašajo na dovoljenje, in
sicer:
1.     
vrsta vloge;
2.     
datum vloge;
3.     
vrste rešitve (datum izdaje dovoljenja, vloga zavrnjena, vloga zavržena,
postopek ustavljen);
4.     
podatki o orožju, ki je predmet prometa oziroma dejavnosti;
5.     
številka dovoljenja;
6.     
podatki o spremembah (vrsta, datum).
Evidenca izdanih dovoljenj za iznos orožja
za trgovca vsebuje naslednje podatke:
Podatke, ki se nanašajo na pravno osebo in
samostojnega podjetnika posameznika, in sicer:
1.     
matična številka (enotna identifikacijska številka);
2.     
firma/ime;
3.     
ime poslovalnice ali drugega dela poslovnega subjekta;
4.     
sedež in naslov;
5.     
dejavnost oziroma vrsta prometa z orožjem;
6.     
ime, priimek in prebivališče zastopnika.
Podatke, ki se nanašajo na orožje, in
sicer:
1.     
kategorija orožja;
2.     
tip/vrsta orožja;
3.     
znamka;
4.     
model/proizvajalec;
5.     
kaliber;
6.     
tovarniška številka ali enotna oznaka na
bistvenih sestavnih delih orožja, če je ta drugačna od oznake na zaklepišču
posameznega strelnega orožja;
7.     
podatki o preizkusu in žigosanju orožja;
8.     
količina;
9.     
država proizvajalka orožja oziroma država
uvoza orožja.
Podatke, ki se nanašajo na dovoljenje, in
sicer:
1.     
vrsta vloge;
2.     
datum vloge;
3.     
vrste rešitve (datum izdaje dovoljenja, vloga zavrnjena, vloga zavržena,
postopek ustavljen);
4.     
datum veljavnosti dovoljenja;
5.     
številka dovoljenja;
6.     
podatki o prevozniku (vozniku in vozilu v cestnem prometu) in o prevozni
poti;
7.     
podatki o prejemniku (firma/ime, polni naslov, država);
8.     
datum pošiljanja in predvideni datum prihoda na naslov;
9.     
realizacija (dan, mesec, leto iznosa orožja, država iznosa, dovoljenje
vrnjeno);
10.  
zaznamek – opomba.
53. člen
Način vodenja evidenc
Evidence iz 51. člena
tega pravilnika se vodijo na centralnem računalniku ministrstva, pristojnega za
notranje zadeve.
Podatki, ki se nanašajo na osebo, orožje in
dovoljenje, se v evidencah iz prejšnjega odstavka vodijo in hranijo v skladu z
78. členom zakona.
Zaradi zagotovitve varnosti pravnega
prometa so na državnem portalu eUprava dostopni podatki o orožnih listih, in
sicer:
-       
organ, pristojen za izdajo orožnega lista,
-       
serijska številka,
-       
datum izdaje,
-       
status veljavnosti.
54. člen
Evidence oseb
Gospodarske družbe, samostojni podjetniki
posamezniki, lovske in strelske organizacije ter druge pravne osebe iz
21. člena zakona, ki svojim delavcem, članom oziroma drugim posameznikom
zaupajo orožje in strelivo v nošenje, prenos oziroma uporabo, vodijo o uporabi
orožja in streliva v zvezi s 76. členom zakona:
1.     
knjigo o nošenju, uporabi oziroma prenosu orožja in streliva ter izdanih
potrdilih (obrazec št. 32);
2.     
knjigo o nabavljenem in porabljenem (oskrba) strelivu (obrazec št. 33).
Izdan orožni posestni list oziroma
dovoljenje za zbiranje orožja 13. in 14. člena tega pravilnika služita
pravnim osebam in posameznikom, ki orožje zbirajo, tudi kot evidenca o nabavljenem
orožju iz prve alinee prvega odstavka 76. člena zakona.
55. člen
Evidence trgovca
Trgovec iz 36. člena v zvezi s prvim
odstavkom 77. člena zakona vodi:
1.     
knjigo o izdelanem orožju (obrazec št. 34);
2.     
knjigo o popravljenem, predelanem in spremenjenem orožju (obrazec št.
35);
3.     
knjigo o nabavljenem in prodanem orožju (na drobno in debelo) kategorije A, B in C (obrazec št. 36);
4.     
knjigo o nabavljenem in prodanem orožju (na drobno in debelo) od 2. do 4. in 6. do 9. točke kategorije D in
izdanih priglasitvenih listih (prijavah) in potrdilih (obrazec št 37);
5.     
knjigo o nabavljenem strelivu za orožje kategorije kategorije A, B, C in 2. do 4. točke kategorije D (obrazec
št. 38);
6.     
knjigo o prodanem strelivu za orožje kategorije kategorije
A, B, C in 2. do 4. točke kategorije D (obrazec št. 39);
7.     
knjigo o skladiščenju in hrambi orožja (obrazec št. 40).
Trgovci vodijo evidenco o nabavljenem in
prodanem hladnem orožju v knjigi o nabavljenem in prodanem orožju (na drobno in
debelo) od 2. do 4. in 6. do 9. točke kategorije D in izdanih priglasitvenih listih (prijavah) in potrdilih.
Evidence iz prvega odstavka tega člena se
vodijo kot informatizirana zbirka podatkov, ki jo zagotovi ministrstvo.
56. člen
Evidence upravljavca strelišča
Upravljavec strelišča iz 51. člena v
zvezi z drugim odstavkom 77. člena zakona vodi:
1.     
knjigo o izvajanju streljanja in prepustitvi orožja v uporabo – obrazec
št. 41;
2.     
knjigo o nabavljenem in porabljenem (oskrba) strelivu – obrazec št. 33;
3.     
knjigo o skladiščenju in hrambi orožja – obrazec št. 40.
57. člen
Način in oblika vodenja evidenc
Evidence iz 54. in
56. člena tega
pravilnika se vodijo v obliki knjig, ki morajo biti trdno vezane in morajo
imeti oštevilčene strani ter biti overjene od pristojne upravne enote pred
njihovo uporabo.
Evidence se vodijo za vsako koledarsko leto
posebej ter se na koncu koledarskega leta zaključijo in overijo s podpisom
odgovorne osebe.
Vpisi v evidence se opravljajo s črnilom in
morajo biti čitljivi, točni in ažurni (sprotni). Napačen vpis se popravi na ta
način, da se napačno vpisana beseda prečrta tako, da ostane čitljiva, nova pa
se vpiše nad prečrtano, hkrati pa se novi vpis overi s podpisom.
Evidence (knjige) iz 54. člena tega
pravilnika se morajo hraniti najmanj tri leta po zadnjem vpisu v evidenco
(knjigo). Po preteku tega roka se evidence (knjige) uničijo.
Evidence (knjige) iz 55. in 56. člena tega pravilnika in dokumentacija o nabavi in prodaji orožja (dovoljenja za
uvoz, izvoz, tranzit, dovoljenja za nabavo orožja in streliva itd.) se mora
hraniti najmanj pet let po zadnjem vpisu v evidenco. Po
preteku roka se dokumentacija o nabavi in prodaji orožja uniči, evidence pa se
izročijo pristojni upravni enoti, ki jih hrani v skladu s prvim in drugim
odstavkom 78. člena zakona.
Evidence iz prvega odstavka tega člena se
lahko vodijo tudi v elektronski obliki, s tem, da mora biti izrecno označena
kot posamezna evidenca iz 54. in 56. člena tega pravilnika in vsebovati
vse podatke določene v predpisanem obrazcu/knjigi (76. člen in drugi
odstavek 77. člena zakona), organom nadzora pa mora biti omogočen dostop,
vpogled in iskanje podatkov v evidencah.
Če se evidence iz prvega odstavka tega
člena vodijo v elektronski obliki, se vodijo tako, da poznejši popravek ne
izbriše prvotnega vpisa oziroma so evidentirane vse spremembe.
57.a člen
Evidenca izdanih potrdil o onesposobitvi
Ministrstvo, pristojno za notranje zadeve,
vodi evidenco izdanih potrdil o onesposobitvi.
Evidenca vsebuje podatke o subjektu za
onesposobitev orožja, datum izdaje potrdila o onesposobitvi, proizvajalca ali
blagovno znamko onesposobljenega orožja, tip in znamko, kaliber, serijsko
številko potrdila, oznako o onesposobitvi in tovarniško številko orožja, če je
ta nameščena oziroma ohranjena.
Podatki v evidenci izdanih potrdil o
onesposobitvi se vodijo v elektronski obliki in se hranijo 20 let od izdaje
potrdila o onesposobitvi.

Priloga
1: Kategorije, tipi in vrste orožja
Vloga
za izdajo dovoljenja za zbiranje orožja; ORO-43 (obr. št. 1A)
Priloga
2: Seznam orožja, ki je na območju RS prepovedano in dovoljeno
Zapisnik
o opravljenem nadzoru nad hrambo orožja kategorije A; ORO-45
(obr. št. 1b)
Vloga
za izdajo dovoljenja / predhodno privolitev za nabavo orožja;
ORO-1 (obr. št. 1)
Dovoljenje
za nabavo orožja – posameznik; ORO-2 (obr. št. 2)
Dovoljenje
za nabavo orožja 2., 3., 4. 5. In 6. točke kategorije D –
posameznik; ORO-3 (obr. št. 3)
Dovoljenje
za nabavo orožja – poslovni subjekt; ORO-4 (obr. št. 4)
Orožni
list; slovenski jezik; ORO-33 (obr. št. 5)
Dovoljenje
za posest orožja; slovenski jezik; ORO-34 (obr. št. 6)
Orožni
posestni list; slovenski jezik; ORO-35 (obr. št. 7)
Dovoljenje
za zbiranje orožja; slovenski jezik; ORO-36 (obr. št. 8)
Pooblastilo
za nošenje orožja; slovenski jezik; ORO-37 (obr. št. 9)
Pooblastilo
za prenos orožja; slovenski jezik; ORO-38 (obr. št. 10)
Priglasitveni
list za orožje kategorije D; slovenski jezik; ORO-39 (obr.
št. 11)
Potrdilo
o naznanitvi pogrešitve orožja ali orožnih listin; ORO-5
(obr. št. 12)
Potrdilo
za prenos ali uporabo orožja; slovenski jezik; ORO-40
(obr. št. 13)
Potrdilo
o izpolnjevanju osebnih pogojev odgovorne osebe in zaposlenih
posameznikov; ORO-6 (obr. št. 14)
Vloga
za izdajo dovoljenja / predhodne privolitve za nabavo delov orožja ali streliva; ORO-7 (obr. št. 15)
Dovoljenje
za nabavo bistvenih sestavnih delov orožja ali streliva; ORO-8 (obr. št. 16)
Potrdilo
o posoji orožja; ORO-10 (obr. št. 17)
Potrdilo
o onesposodobitvi/Deactivation certificate (obr. št. 18) (se
začne uporabljati 1. 9. 2023)
Potrdilo
o zasegu orožja; ORO-11 (obr. št. 19)
Dovoljenje
za nabavo orožja ali streliva v Republiki Sloveniji;
ORO-17 (obr. št. 20)
Dovoljenje
za iznos orožja ali streliva iz Republike Slovenije;
ORO-18 (obr. št. 21)
Vloga
za izdajo dovoljenja za nabavo in izvoz/iznos orožja ali streliva
iz Republike Slovenije; ORO-13 (obr. št. 22)
Obvestilo o nabavi orožja ali streliva v
Republiki Sloveniji; ORO-19 (obr. št. 23)
(črtan)
Predhodna
privolitev za vnos orožja ali streliva v Republiko Slovenijo;
ORO-20 (obr. št. 24)
Dovoljenje
za nabavo orožja ali streliva v državi članici Evropske unije;
ORO-20A (obr. št. 24A)
Evropska
orožna prepustnica; zgibanka s petimi zgibi oziroma dvanajstimi stranmi s
perforirano serijsko številko; ORO-41 (obr. št. 25)
(se začne uporabljati 1. 9. 2023)
Priglasitev
prevoza orožja ali streliva iz Republike Slovenije; ORO-21
(obr. št. 26)
Dovoljenje
za uvoz ali tranzit orožja preko državne meje; ORO-12 (obr. št. 27)
Dovoljenje
za nabavo in izvoz orožja ali streliva iz Republike
Slovenije v tretjo državo; ORO-14 (obr. št. 28)
Dovoljenje
za nabavo in uvoz orožja, bistvenih
sestavnih delov orožja ali streliva v Republiko Slovenijo;
ORO-15 (obr. št. 29)
Dovoljenje
za uvoz/izvoz/tranzit orožja, tretje
države; ORO-16 (obr. št. 30)
Knjiga
o hrambi odvzetega, zaseženega, izročenega, najdenega in odkritega orožja; ORO-22 (obr. št. 31)
Knjiga
o nošenju uporabi oziroma prenosu orožja in streliva ter izdanih potrdilih; ORO-23 (obr. št. 32)
Knjiga
o nabavljenem in porabljenem (oskrba) strelivu; ORO-24
(obr. PZOro-1 št. 33)
Knjiga
o izdelanem orožju; ORO-25 (obr. št. 34)
Knjiga
o popravljenem, predelanem in spremenjenem orožju; ORO-26
(obr. št. 35)
Knjiga
o nabavljenem in prodanem orožju (na drobno in debelo) kategorije A, B in C; ORO-27 (obr. št. 36)
Knjiga
o nabavljenem in prodanem orožju (na debelo in drobno) kategorije D tč. 2-9 in
izdanih priglasitvenih listih (prijavah in potrdilih);
OBR-28 (obr. št. 37)
Knjiga
o nabavljenem strelivu za orožje kategorije A, B, C in D
tč. 2, 3 in 4; ORO-29 (obr. št. 38)
Knjiga
o prodanem strelivu za orožje kategorije A, B, C in D tč. 2, 3 in 4; ORO-30 (obr. št. 39)
Knjiga
o skladiščenju in hrambi orožja; OBR-31 (obr. št. 40)
Knjiga
o izvajanju streljanja in prepustitvi orožja v uporabo; ORO-32 (obr. št. 41)

Pravilnik za izvajanje Zakona o orožju (Uradni
list RS, št. 40/05) vsebuje naslednje prehodne in
končne določbe:
»XII. PREHODNE IN KONČNE DOLOČBE
58. člen
Distribucija in
veljavnost obrazcev
Za distribucijo in razmnoževanje obrazcev
iz 5., 6., 8., 19., 24., 32., 33., 37., 42. in 43. člena tega pravilnika skrbi upravna enota.
Za distribucijo in razmnoževanje obrazcev
iz 19., 29. in 40. člena tega pravilnika skrbi Policija. Za distribucijo
obrazca iz 40. člena tega pravilnika, organom Republike Slovenije v
tujini, ki so pooblaščeni za opravljanje konzularnih zadev, skrbi ministrstvo,
pristojno za zunanje zadeve.
Obrazce orožnih listin iz 10., 12., 13., 14.,
17., 18., 20., 28. in 34. člena ter obrazce evidenc iz 50., 54., 55. in 56. člena tega pravilnika izdeluje podjetje ali organizacija, ki jo pooblasti minister,
pristojen za notranje zadeve. Distribucija orožnih listin, obrazcev evidenc in
medsebojna razmerja med izdelovalcem in ministrstvom, pristojnim za notranje
zadeve, so urejena s pogodbo.
Obrazci iz prejšnjega odstavka so
plačljivi, ceno pa določi minister, pristojen za notranje zadeve.
59. člen
Obrazci
pravilnika
Priloga št. 1 in 2 ter obrazci št. 1 do 41 so objavljeni skupaj s tem pravilnikom in so njegov sestavni del.
60. člen
Prenehanje
veljavnosti
Z dnem, ko začne veljati ta pravilnik,
preneha veljati pravilnik o izvrševanju zakona o orožju (Uradni list RS, št.
66/01 in 100/03).
61. člen
Začetek
veljavnosti
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika za izvajanje Zakona o orožju (Uradni list RS, št. 82/07) vsebuje naslednjo prehodno in
končno določbo:
»4. člen
(1) Priloga 2 pravilnika, se nadomesti z
novo prilogo 2.
(2) Obrazci iz prilog št.  3, 4, 5, 6, 14,
16, 17, 18, 20, 21, 22, 23, 24, 25, 27, 28, 29, 30 in 31, se nadomestijo z
obrazci št. 1, 2, 3, 4, 12, 15, 16, 17, 19, 20, 21, 22, 23, 24, 26, 27, 28, 29
in 30.
(3) Kot priloga se dodata še obrazca št.
1A, Vloga za izdajo dovoljenja za zbiranje orožja in 24A, Dovoljenje za nabavo
orožja ali streliva v državi članici Evropske unije . 
(4) Priloga št. 2  iz prvega odstavka ter
obrazci iz drugega in tretjega odstavka tega člena so objavljeni skupaj s tem
pravilnikom in so njegov sestavni del.
5. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika za izvajanje Zakona o orožju (Uradni list RS, št. 63/10) spreminja 58. člen pravilnika
tako, da se glasi:
»58. člen
Distribucija in
veljavnost obrazcev
Za distribucijo in razmnoževanje obrazcev
iz 5., 6., 8., 19., 24., 32., 33., 37., 42. in 43. člena tega pravilnika skrbi upravna enota.
Za distribucijo in razmnoževanje obrazcev
iz 19., 29. in 40. člena tega pravilnika skrbi Policija. Za distribucijo
obrazca iz 40. člena tega pravilnika, organom Republike Slovenije v
tujini, ki so pooblaščeni za opravljanje konzularnih zadev, skrbi ministrstvo,
pristojno za zunanje zadeve.
Obrazce orožnih listin iz 10., 12., 13.,
14., 17., 18., 20., 28. in 34. člena tega pravilnika izdeluje podjetje ali
organizacija, ki jo pooblasti minister, pristojen za notranje zadeve.
Distribucija orožnih listin, obrazcev evidenc in medsebojna razmerja med
izdelovalcem in ministrstvom, pristojnim za notranje zadeve, so urejena s
pogodbo.
Obrazci iz prejšnjega odstavka so
plačljivi, ceno pa določi minister, pristojen za notranje zadeve.
Za razmnoževanje in razpošiljanje obrazca
iz 50. člena tega pravilnika za lastne potrebe skrbijo upravne enote. Za razmnoževanje
in razpošiljanje obrazcev iz 54., 55. in 56. člena tega pravilnika za lastne potrebe skrbijo gospodarske družbe, samostojni podjetniki posamezniki, lovske
in strelske organizacije ter druge pravne osebe, ki se ukvarjajo s proizvodnjo ali
prometom z orožjem ali strelivom.«;
ter vsebuje naslednji prehodni in končno
določbo:
»18. člen
(obrazci
pravilnika)
Obrazci št. 1, 3., 4. in 5 se nadomestijo z novimi obrazci št. 1., 3., 4. in 5., ki so sestavni del tega pravilnika.
Priloga št. 2 se nadomesti z novo prilogo št. 2, ki je sestavni del tega
pravilnika. Seznam iz 39. člena pravilnika se nadomesti z novim seznamom, ki je
sestavni del tega pravilnika.
19. člen
(podatki o
spremembi bivališča)
V že izdane obrazce orožnega lista,
dovoljenja za posest orožja, orožnega posestnega lista in dovoljenja za
zbiranje se v skladu z 31. členom zakona podatki o spremembi prebivališča ali
sedeža vpisujejo v rubriko: »sprememba naslova znotraj registrskega organa«.
20. člen
(končna
določba)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika za izvajanje
Zakona o orožju (Uradni list RS, št. 52/13) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika za izvajanje Zakona o orožju (Uradni list RS, št. 29/16) vsebuje naslednjo končno določbo:
»KONČNA DOLOČBA
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o spremembi in dopolnitvah Pravilnika za izvajanje Zakona o orožju (Uradni list
RS, št. 74/21)
vsebuje naslednjo končno določbo:
»KONČNA DOLOČBA
5. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik
o spremembah in dopolnitvah Pravilnika za izvajanje Zakona o orožju (Uradni
list RS, št. 45/22)
vsebuje naslednji prehodni in končno določbo:
»PREHODNI IN KONČNA DOLOČBA
36. člen
Do uveljavitve predpisa iz tretjega
odstavka 23. člena zakona se za nošenje in uporabo lovskega orožja izven
lovišča oziroma strelišča uporablja 26. člen
Pravilnika za izvajanje Zakona o orožju (Uradni list RS, št. 40/05, 82/07, 63/10, 52/13, 29/16 in 74/21).
37. člen
Ne glede na določbi drugega in tretjega
odstavka a4.b člena pravilnika za orožje večjih kalibrov od 12,7 mm
oziroma kalibra 10, ki je pred uveljavitvijo tega pravilnika uvrščeno na seznam
orožja kategorije A, ki ga je dovoljeno zbirati, določenem z Odredbo o seznamu
orožja kategorije A, ki ga je dovoljeno zbirati (Uradni list RS, št. 43/11), ni treba pridobiti soglasja
ministrstva, pristojnega za obrambo.
38. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik
o spremembah in dopolnitvah Pravilnika za izvajanje Zakona o orožju (Uradni
list RS, št. 21/23)
vsebuje naslednji prehodni in končni določbi:
»PREHODNI IN KONČNI DOLOČBI
16. člen
Dostop do podatkov iz tretjega odstavka 53. člena pravilnika na državnem portalu eUprava
se omogoči v enem letu od uveljavitve tega pravilnika.
Do zagotovitve dostopnosti podatkov iz
prejšnjega odstavka na državnem portalu eUprava se zagotavlja dostopnost
podatkov o orožnih listih, ki so bili naznanjeni kot pogrešani, v skladu z
drugim odstavkom 19. člena Pravilnika za
izvajanje Zakona o orožju (Uradni list RS, št. 40/05,
82/07, 63/10, 52/13, 29/16, 74/21 in 45/22).
17. člen
Novi obrazec št. 18
in novi obrazec št. 25 se začneta
uporabljati 1. septembra 2023. 
Do začetka uporabe obrazcev iz prejšnjega
odstavka se uporabljata obrazec št. 18 in
obrazec št. 25 iz Pravilnika za izvajanje
Zakona o orožju (Uradni list RS, št. 40/05,
82/07, 63/10, 52/13, 29/16, 74/21 in 45/22).
18. člen
Ta pravilnik začne veljati petnajsti dan po
objavi v Uradnem listu Republike Slovenije.«.