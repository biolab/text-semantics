1. člen 
(uvodna določba) 
Pogodbeni stranki s to kolektivno pogodbo (v nadaljevanju KP
KD) avtonomno urejata medsebojne pravice, obveznosti in odgovornosti ter
pravice, obveznosti in odgovornosti delavcev in delodajalcev skladno z zakoni.
2. člen
(stranki KP KD)
Pogodbeni stranki KP KD sta Gospodarska zbornica Slovenije –
Zbornica komunalnega gospodarstva in Združenje delodajalcev Slovenije – Sekcija
za storitve kot predstavnika delodajalcev ter Sindikat Komunale, varovanja in
poslovanja z nepremičninami Slovenije in KNSS – Neodvisnost Konfederacija novih
sindikatov Slovenije kot predstavnika delavcev.
3. člen
(pomen izrazov v tej kolektivni pogodbi)
(1) V kolektivni pogodbi uporabljena izraza »delodajalec« in
»delavec«, zapisana v moški spolni slovnični obliki, sta uporabljena kot
nevtralna za ženske in moške.
(2) »Pogodbena stranka« te kolektivne pogodbe je eden ali več
podpisnikov na strani delodajalcev ali sindikata.
(3) »Manjši delodajalec« po tej kolektivni pogodbi je
delodajalec, ki zaposluje deset oziroma manj delavcev.
(4) »Poslovodne osebe« in »prokuristi« so osebe, ki zastopajo
pravno osebo in vodijo poslovanje pri delodajalcu in so s temi pooblastili
vpisane v ustrezni register.
(5) »Splošni akt delodajalca« je interni akt, s katerim
delodajalec določa organizacijo dela ali določa obveznosti, ki jih morajo
delavci poznati zaradi izpolnjevanja pogodbenih in drugih obveznosti.
(6) Izraz »organizacijska enota« pomeni sestavni del družbe,
ki združuje delovna opravila in delavce pri opravljanju določenega dela
delovnega procesa.
(7) »Akt o organizaciji in sistemizaciji delovnih mest« je
splošni akt, ki določa delovna mesta, pogoje za opravljanje dela na posameznem
delovnem mestu oziroma vrsti del in opis del in nalog posameznega delovnega
mesta oziroma za vrste del.
(8) »Vrsta del« so dela, ki jih mora delavec opravljati po
pogodbi o zaposlitvi, za katera se zahteva enaka raven in smer izobrazbe in
drugi pogoji za opravljanje dela, kot jih določa akt o organizaciji in
sistemizaciji pri delodajalcu.
(9) »Delovno mesto« je najmanjša organizacijska enota v
strukturi delodajalca, v okviru katere se izvajajo posamezne naloge.
(10) Pomen izrazov, ki se nanašajo na plače in druge osebne
prejemke, je naveden v poglavju o plačah.
(11) Izraz »sindikat« pomeni sindikate, katerih člani so
delavci, zaposleni pri delodajalcu.
(12) »Sindikalni zaupnik« je oseba, ki jo izvolijo člani
sindikata ali imenuje organ sindikata, o čemer sindikat pisno obvesti
delodajalca. Način določitve števila sindikalnih zaupnikov, ki uživajo delovno
pravno varstvo, določa kolektivna pogodba v poglavju o delovanju sindikata.
(13) »Mediacija« je postopek, v katerem stranki s pomočjo
nevtralnih oseb oblikujeta rešitev svojega spornega razmerja.
(14) »Arbitraža« je postopek, v katerem od obeh strank
imenovan arbiter posameznik ali arbitražni senat odloči o spornem razmerju z
arbitražno odločbo, ki ima moč enakovredno sodni odločbi.
1. OBLIGACIJSKI DEL
1.1. Splošno
4. člen
(krajevna veljavnost)
Ta KP KD velja za delodajalce, ki so člani GZS – Zbornice
komunalnega gospodarstva ali ZDS – Sekcije storitve, ki trajno opravljajo
dejavnost na območju Republike Slovenije.
5. člen
(stvarna veljavnost)
(1) KP KD velja za delodajalce,
ki opravljajo kot glavno dejavnost eno od dejavnosti, razvrščenih v naslednje
podrazrede dejavnosti po SKD 2008:


Šif. SKD 2008

Pregled podrazredov SKD 2008


35.220

Distribucija plinastih goriv po plinovodni mreži


35.300

Oskrba s paro in vročo vodo


36.000

Zbiranje, prečiščevanje in distribucija vode


37.000

Ravnanje z odplakami


38.110

Zbiranje in odvoz nenevarnih odpadkov


38.120

Zbiranje in odvoz nevarnih odpadkov


38.210

Ravnanje z nenevarnimi odpadki


38.220

Ravnanje z nevarnimi odpadki


38.310

Demontaža odpadnih naprav


38.320

Pridobivanje sekundarnih surovin iz ostankov in odpadkov


39.000

Saniranje okolja in drugo ravnanje z odpadki


81.210

Splošno čiščenje stavb


81.220

Drugo čiščenje stavb, industrijskih naprav in opreme


81.290

Čiščenje cest in drugo čiščenje


81.300

Urejanje in vzdrževanje zelenih površin in okolice


96.030

Pogrebna dejavnost


(2) KP KD velja tudi za delodajalce, ki so člani GZS –
Zbornice komunalnega gospodarstva in opravljajo strokovne tehnične,
organizacijske in razvojne naloge na področju gospodarskih javnih služb, če so
organizirani kot družba, v katero so povezana javna podjetja, ki opravljajo
katerokoli dejavnost iz prvega odstavka tega člena kot glavno dejavnost.
(3) Izraz »družba« v tej KP KD pomeni vse statusne oblike
gospodarskih subjektov po zakonu o gospodarskih družbah.
6. člen
(osebna veljavnost)
(1) Ta kolektivna pogodba velja za vse delavce, zaposlene pri
delodajalcih, opredeljenih v določbah o stvarni veljavnosti te kolektivne
pogodbe.
(2) Za poslovodne delavce in prokuriste ta kolektivna pogodba
ne velja, razen v primeru, ko je v pogodbi o zaposlitvi opredeljeno drugače.
(3) Kolektivna pogodba velja tudi za dijake in študente na
praktičnem usposabljanju v obsegu, kot je določeno s to kolektivno pogodbo.
(4) Določbe te kolektivne pogodbe veljajo tudi za delavce, ki
opravljajo delo pri delodajalcu, skladno s pogodbo o zaposlitvi med delavcem in
delodajalcem, ki opravlja dejavnost zagotavljanja dela delavcev drugemu
uporabniku.
7. člen
(časovna veljavnost)
(1) Ta kolektivna pogodba je sklenjena za obdobje petih let.
(2) Tarifna priloga je sestavni del normativnega dela te
kolektivne pogodbe in se sklepa vsako leto. Če do izteka veljavnosti tarifne
priloge ni sklenjena nova, se njena veljavnost avtomatično podaljša vsakokrat
za eno leto.
(3) V zadnjem letu veljavnosti KP si bosta stranki te
kolektivne pogodbe prizadevali za sklenitev nove kolektivne pogodbe.
8. člen
(prenehanje veljavnosti KP KD)
Po prenehanju veljavnosti te kolektivne pogodbe se do
sklenitve nove, vendar najdlje eno leto, uporabljajo določbe normativnega dela
te kolektivne pogodbe.
9. člen
(veljavnost in objava KP KD)
(1) KP KD v obligacijskem delu stopi v veljavo z dnem podpisa
pogodbenih strank. V normativnem delu začne KP KD veljati in se uporabljati 28.
6. 2021.
(2) Stroške objave KP KD v Uradnem listu Republike Slovenije
nosi vsaka od strank do ene polovice.
1.2. Pravice in obveznosti pogodbenih strank
10. člen
(izvedbena dolžnost)
(1) Stranki te kolektivne pogodbe si morata z vsemi sredstvi,
ki so jima na voljo, prizadevati za pravilno izvrševanje te kolektivne pogodbe
in spoštovanje njenih določb.
(2) Stranki sta dolžni opustiti vsako dejanje, ki bi
nasprotovalo izvrševanju te kolektivne pogodbe.
11. člen
(sprememba ali dopolnitev KP KD)
(1) Vsaka pogodbena stranka lahko kadarkoli predlaga
spremembo oziroma dopolnitev te kolektivne pogodbe.
(2) Pogodbena stranka, ki želi spremembo oziroma dopolnitev
kolektivne pogodbe, predloži drugi stranki pisni predlog sprememb in dopolnitev
z obrazložitvijo razlogov in ciljev za spremembe.
(3) Druga pogodbena stranka se je dolžna do predloga pisno
opredeliti v roku 30 dni od prejema predloga.
(4) Če druga stranka ne sprejme predloga za spremembo ali
dopolnitev pogodbe oziroma se do predloga ne opredeli v 30 dneh, lahko stranka
predlagateljica začne postopek posredovanja pred organom, ki ga določa ta
kolektivna pogodba.
12. člen
(sklenitev nove KP KD)
(1) Vsaka stranka lahko kadar koli predlaga sklenitev nove
kolektivne pogodbe.
(2) Postopek za sklenitev nove kolektivne pogodbe se začne na
obrazloženo pobudo ene od pogodbenih strank.
(3) Do pisne in obrazložene pobude za sklenitev nove
kolektivne pogodbe se je druga pogodbena stranka dolžna opredeliti v roku 30
dni od prejema pobude.
(4) V primeru, da druga pogodbena stranka ne sprejme pobude
za sklenitev nove KP, oziroma se do pisne pobude v roku, ki ga določa prejšnji
odstavek tega člena, ne opredeli, se postopek za sklenitev nove kolektivne
pogodbe ustavi.
13. člen
(alternativno reševanje kolektivnih delovnih sporov in
individualnih delovnih sporov)
Pogodbeni stranki v tej kolektivni pogodbi urejata tudi
alternativno reševanje kolektivnih delovnih sporov in individualnih delovnih
sporov. Postopek reševanja teh sporov je urejen v prilogi št. II te kolektivne
pogodbe in predstavlja sestavni del obligacijskega dela kolektivne pogodbe.
14. člen
(komisija za spremljanje izvajanja in razlago KP KD)
(1) Stranki te kolektivne pogodbe imenujeta šestčlansko
komisijo za izvajanje in razlago določb kolektivne pogodbe. Vsaka pogodbena
stranka imenuje tri člane. Komisiji izmenično predseduje predstavnik ene od
strank kolektivne pogodbe, delodajalcev in delojemalcev. Mandat predsedujočega
traja eno leto od dneva imenovanja. Prvi mandat pripada delojemalski strani.
Komisija praviloma odloča s soglasjem vseh članov. V primeru, da to ni mogoče,
je odločujoč glas predsedujočega, ki glasuje zadnji. Način imenovanja
predsedujočega ter način delovanja komisije opredeli poslovnik o delovanju
komisije.
(2) Komisija iz prvega odstavka tega člena se konstituira
najkasneje v roku 90 dni po uveljavitvi KP. Njen mandat traja ves čas
veljavnosti in uporabe določil KP KD. Način dela komisije določa poslovnik, ki
ga sprejme komisija.
(3) Komisija spremlja izvajanje KP ter sprejema:
-       
razlage in mnenja glede izvajanja določb te kolektivne pogodbe;
-       
priporočila strankama te kolektivne pogodbe za ureditev posameznega
vprašanja.
(4) Mnenje komisije predstavlja strokovno mnenje o načinu
izvajanja določenega instituta v praksi.
(5) Razlaga komisije vsebuje obrazložitev posamezne nejasne
določbe, ki jo ta obrazloži upoštevaje poznavanje stroke, besedno razlago in
voljo strank v času sklepanja te kolektivne pogodbe. Razlaga se objavi na enak
način, kot je bila objavljena KP KD.
(6) Na podlagi lastnih ugotovitev ob spremljanju izvajanja te
kolektivne pogodbe ali na podlagi posredovanih predlogov ali vprašanj, komisija
oblikuje predloge in priporočila za spremembo ali dopolnitev te kolektivne
pogodbe, ki jih posreduje pogodbenima strankama v obravnavo.
(7) Priporočilo strankama je strokovni predlog komisije za
spremembo in dopolnitev KP KD in obsega tudi v naprej oblikovan predlog
besedila posameznih členov.
(8) Vsaka pogodbena stranka lahko predlaga, da se v delo
komisije vključi tudi zunanje strokovne sodelavce, kot svetovalce.
(9) Komisija je dolžna pri svojem delu upoštevati mednarodne
delovnopravne konvencije, predpise s področja delovnih razmerij, ustaljeno
sodno prakso in namen, ki sta ga stranki hoteli doseči s posamezno pravno
normo.
(10) K stroškom za delovanje komisije za spremljanje
izvajanja in razlago KP KD prispevajo vsi podpisniki KPKD v enakih delih
oziroma skladno z dogovorom med podpisniki.
2. NORMATIVNI DEL
PRAVICE IN OBVEZNOSTI DELODAJALCEV IN DELAVCEV
2.1. Splošno
15. člen
(minimalni standardi)
(1) Sklenjena pogodba o zaposlitvi za vse delavce, za katere
velja ta kolektivna pogodba, mora upoštevati minimalne delovnopravne standarde,
kot jih določajo zakoni in ta kolektivna pogodba.
(2) Odstopanja od minimalnih standardov, dogovorjenih v tej
KP KD, so na ravni delodajalca dovoljena v primeru težje finančne situacije
delodajalca, ki ogroža njegov obstoj in z namenom ohranitve delovnih mest. Odstopanje
od višine najnižjih osnovnih plač in prostovoljnega pokojninskega zavarovanja
ni dovoljeno.
(3) Odstopanja od minimalnih standardov so na ravni
posameznega delodajalca dovoljena v primeru predhodnega pisnega dogovora med
delodajalcem in sindikatom pri delodajalcu in seznanitve podpisnikov te KP KD.
Pisni dogovor je lahko sklenjen najdalj za šest mesecev in mora obvezno
vsebovati dogovor glede načina in rokov povračila prikrajšanja. Po poteku roka
veljavnosti pisnega sporazuma je možna sklenitev novega sporazuma pod enakimi
pogoji. V pisnem sporazumu se navede utemeljene razloge za odstop od minimalnih
standardov in opredeli posamezne minimalne standarde, od katerih se odstopa.
(4) Če pri delodajalcu ni reprezentativnega sindikata,
sporazum o odstopanju od minimalnih standardov sklepa Sindikat komunale,
varovanja in poslovanja z nepremičninami Slovenije.
16. člen
(razvrstitev del)
(1) Delovna mesta oziroma vrste
del se razvrščajo v tarifne razrede glede na zahtevano stopnjo oziroma raven
izobrazbe ali nacionalno poklicno kvalifikacijo. Razvrščanje delovnih mest
opravi delodajalec v aktu o organizaciji in sistemizaciji.


TR

ZAHTEVNOST DELA

STOPNJA (RAVEN) IZOBRAZBE

VRSTA IZOBRAZBE


I.

(enostavna dela)

Nedokončana osnovnošolska obveznost

11001 – nepopolna nižja stopnja osnovnošolske
  izobrazbe 
11002 – popolna nižja stopnja 
osnovnošolske izobrazbe 
11003 – nepopolna višja stopnja 
osnovnošolske izobrazbe 
11099 – nepopolna osnovnošolska izobrazba, drugje
  nerazporejeno


II.

(manj zahtevna dela)

Osnovnošolska izobrazba

12001 – osnovnošolska izobrazba 
12099 – osnovnošolska izobrazba, drugje nerazporejeno


III.

(srednje zahtevna dela)

nižja poklicna in podobna izobrazba

13001 – nižja poklicna izobrazba 
13099 – nižja poklicna in podobna izobrazba, drugje
  nerazporejeno


IV.

(zahtevna dela)

srednja poklicna in podobna izobrazba

14001 – srednja poklicna izobrazba 
14099 – srednja poklicna in podobna izobrazba, drugje
  nerazporejeno


V.

(bolj zahtevna dela)

srednja strokovna in splošna izobrazba

15001 – srednja strokovna izobrazba 
15002 – srednja splošna izobrazba 
15099 – srednja strokovna in splošna izobrazba, drugje
  nerazporejeno


VI.

(zelo zahtevna dela)

višješolska, višja strokovna in podobna izobrazba ter
  visokošolska izobrazba prve stopnje, visokošolska strokovna izobrazba
  (prejšnja) in podobna izobrazba

16101 – višja strokovna izobrazba 
16102 – višješolska izobrazba (prejšnja) 
16199 – višješolska, višja strokovna in podobna
  izobrazba, drugje nerazporejeno 
16201 – specializacija po višješolski izobrazbi (prejšnja) 
16202 – visokošolska strokovna izobrazba (prejšnja) 
16203 – visokošolska strokovna izobrazba (prva bolonjska
  stopnja) 
16204 – visokošolska univerzitetna izobrazba (prva
  bolonjska stopnja) 
16299 – visokošolska izobrazba prve stopnje in podobna
  izobrazba, drugje nerazporejeno.


VII.

(visoko zahtevna dela)

Visokošolska izobrazba druge stopnje in podobna izobrazba

17001 – specializacija po visokošolski strokovni
  izobrazbi (prejšnja) 
17002 – visokošolska univerzitetna izobrazba
  (prejšnja) 
17003 – magistrska izobrazba (druga bolonjska
  stopnja) 
17099 – visokošolska izobrazba druge stopnje, drugje
  nerazporejeno


VIII.

(najbolj zahtevna dela)

Visokošolska izobrazba tretje stopnje in podobna
  izobrazba

18101 – specializacija po univerzitetni izobrazbi (prejšnja) 
18102 – magisterij znanosti (prejšnji) 
18199 – magistrska (prejšnja) in podobna izobrazba,
  drugje nerazporejeno 
18201 – doktorat znanosti (prejšnji) 
18202 – doktorska izobrazba (tretja bolonjska
  stopnja) 
18299 – doktorska znanstvena in podobna izobrazba, drugje
  nerazporejeno


(2) Delovna mesta posameznega tarifnega razreda se v
podjetniških kolektivnih pogodbah razvrstijo v posamezne plačne razrede.
Podlaga za razvrščanje v posamezne plačne razrede so zahteve po dodatnih
znanjih, daljših delovnih izkušnjah, večji odgovornosti, z delom povezanih
naporih in težje delovne razmere. Določba ne velja za manjše delodajalce, ki
zaposlujejo deset ali manj delavcev in so člani Zbornice komunalnega
gospodarstva.
(3) Delodajalec je dolžan pred sprejemom akta o organizaciji
in sistemizaciji delovnih mest pridobiti mnenje sindikata in se do njega pisno
opredeliti.
2.2. Sklenitev pogodbe o zaposlitvi, pravice in obveznosti v
času trajanja pogodbe o zaposlitvi in prenehanje pogodbe o zaposlitvi
17. člen
(objava prostega delovnega mesta)
(1) Delodajalec je dolžan prosto delovno mesto objaviti
skladno z zakonom, ki ureja delovna razmerja.
(2) Obvestilo o izbiri ali neizbiri se lahko posreduje tudi
po elektronski pošti, če je kandidat v postopku izbire ali ob prijavi
delodajalcu posredoval elektronski naslov.
18. člen
(predhodni preizkus)
(1) Delodajalec lahko pred izbiro preizkusi usposobljenost,
za delo posameznih prijavljenih kandidatov, pri čemer določi ustrezen strokovni
način preizkusa.
(2) Kandidat mora biti poučen o varnem delu. V primeru nesreče
v zvezi s preizkusom usposobljenosti ima kandidat pravico do odškodnine po
načelih civilnega prava.
19. člen
(opravičeni razlogi, zaradi katerih delavec ne začne delati)
(1) Opravičeni razlogi, ko delavec ni nastopil dela na
dogovorjeni dan v pogodbi o zaposlitvi, štejejo:
-       
bolezen, ki se izkaže z zdravniškim potrdilom;
-       
vabilo k upravnim ali sodnim organom, brez krivde delavca;
-       
višja sila.
(2) Delavec je dolžan obvestiti delodajalca o razlogih svoje
odsotnosti v roku dveh delovnih dni od nastopa razloga.
20. člen
(pogodba o zaposlitvi)
(1) V pogodbi o zaposlitvi se poleg sestavin, ki jih določa
zakon, navede tudi tarifni in plačilni razred za delovno mesto, za katerega se
sklepa delovno razmerje, če so tarifni in plačilni razredi opredeljeni v
podjetniški kolektivni pogodbi ali aktu o sistemizaciji delodajalca. Delavec in
delodajalec se lahko v pogodbi o zaposlitvi dogovorita za opravljanje
poskusnega dela ali pripravništva.
(2) Delodajalec delavcu pred podpisom pogodbe o zaposlitvi
omogoči seznanitev z vsebino kolektivnih pogodb in splošnih aktov, ki določajo
njegove pravice in obveznosti.
21. člen
(kršitev prepovedi konkurence)
Če delavec krši določbo zakona, ki ureja prepoved konkurence,
krši pogodbene in druge obveznosti in mu delodajalec lahko redno odpove pogodbo
o zaposlitvi iz krivdnega razloga.
22. člen
(sklepanje pogodbe o zaposlitvi za določen čas)
Delodajalec lahko sklene pogodbo o zaposlitvi za določen čas
poleg primerov, ki jih določa zakon, še v naslednjih primerih:
-       
če gre za izvedbo posla, pridobljenega z javnim natečajem ali naročilom,
in sicer za čas izvedbe tega posla,
-       
v primeru projektnega dela,
-       
za čas uvedbe poskusnega dela,
-       
za obdobje pripravništva,
-       
za obdobje uvajanja v delo.
23. člen
(projektno delo)
(1) Delodajalec lahko sklene pogodbo o zaposlitvi za določen
čas v primeru izvajanja projektnega dela.
(2) Kot projektno delo se šteje delo, ki se prične, izvaja in
zaključi skladno s projektnim programom, ima svojo strukturo in finančno
konstrukcijo.
(3) Dogovorjeno projektno delo iz tega člena velja samo za
delodajalce, ki so člani podpisnikov.
(4) Če je delo projektno organizirano, se pogodba o
zaposlitvi za določen čas lahko sklene tudi za obdobje, daljše od dveh let, če
se pogodba o zaposlitvi sklene za ves čas trajanja projekta.
24. člen
(pripravništvo)
(1) Za pripravništvo se lahko sklene pogodba o zaposlitvi za
določen čas le v primeru, ko se delavec zaposli prvič po končanem izobraževanju
in sicer z namenom, da se usposobi za samostojno opravljanje dela, če v okviru
programa izobraževanja za poklic ni imel praktičnega usposabljanja ali obvezne
prakse v takšnem obsegu, da bi lahko samostojno opravljal delo.
(2) Trajanje pripravništva ne sme biti daljše od enega leta.
Pripravništvo se določi za različno dolga obdobja glede na stopnjo strokovne
izobrazbe:
-       
za dela IV. in V. stopnje strokovne izobrazbe največ 6 mesecev,
-       
za dela VI. stopnje strokovne izobrazbe največ 9 mesecev,
-       
za dela nad VI. stopnjo strokovne izobrazbe največ 12 mesecev.
(3) Delodajalec mora pripravniku določiti mentorja, ki mora
imeti najmanj tri leta delovnih izkušenj v stroki, za katero se pripravnik
usposablja.
(4) Pripravništvo poteka po programu, ki ga pripravi
delodajalec in ga ob nastopu pripravništva izroči pripravniku. Program mora
vsebovati tudi način spremljanja in ocenjevanja pripravništva.
(5) Mentor je dolžan skrbeti za izvajanje programa
pripravništva, uvajati pripravnika v delo, mu dajati strokovne nasvete,
navodila in pomoč pri praktičnem delu, ter napisati poročilo o delu
pripravnika.
(6) Delodajalec imenuje tričlansko strokovno komisijo, pri
kateri pripravnik opravlja strokovni izpit. Člani strokovne komisije morajo
imeti najmanj tri leta delovnih izkušenj. Mentor je lahko član komisije, vendar
ne more biti njen predsednik.
(7) Mentor in člani komisije se lahko imenujejo izmed
delavcev, zaposlenih pri delodajalcu ali zunanjih sodelavcev.
(8) Pripravništvo se zaključi s strokovnim izpitom, ki ga
določi strokovna komisija. Pripravnik opravlja strokovni izpit v roku, ki ga
določa zakon, ki ureja delovna razmerja.
(9) O opravljanju strokovnega izpita se piše zapisnik ter se
izda potrdilo o opravljenem pripravništvu.
25. člen
(uvajanje v delo)
(1) Ko se delavec pri delodajalcu prvič zaposli, ga
delodajalec lahko uvede v delo, čas uvajanja dogovorita delavec in delodajalec
v pogodbi o zaposlitvi.
(2) Uvajanje v delo sestavlja:
-       
seznanitev delavca z dejavnostjo delodajalca, njegovo organizacijo in s
poslovanjem,
-       
seznanitev z vsebino dela, delovnimi in drugimi postopki na delovnem
mestu ali z vrsto dela, za katero je delavec sklenil pogodbo o zaposlitvi,
-       
seznanitev s sodelavci, s katerimi bo delavec redno sodeloval pri
izvajanju svojih delovnih nalog,
-       
seznanitev z oceno tveganja, vključno z ukrepi za zagotavljanje varnosti
in zdravja pri delu,
-       
izvajanje delovnih nalog na delovnem mestu ali vrsti dela (sprva pod
nadzorom, kasneje samostojno),
-       
seznanitev s podatki, ki so poslovna skrivnost in s postopki ravnanja s
temi podatki,
-       
seznanitev z varstvom osebnih podatkov,
-       
seznanitev z drugimi obveznostmi delavca, ki izhajajo iz zakona,
splošnih aktov delodajalca in pogodbe o zaposlitvi.
(3) Delodajalec ob pričetku uvajanja v delo imenuje enega ali
več pooblaščenih delavcev, ki delavca uvedejo v delo. Pooblaščeni delavci
morajo imeti najmanj enako stopnjo strokovne izobrazbe kot delavec ali morajo
opravljati delo na delovnem mestu ali vrsti dela, za katero je delavec sklenil
pogodbo o zaposlitvi.
26. člen
(poskusno delo)
(1) Delavec in delodajalec, ki se v pogodbi o zaposlitvi
dogovorita o poskusnem delu, opredelita tudi njegovo trajanje, ki ne sme
trajati dlje, kot to določa zakon in način spremljanja.
(2) Z nastopom dela delavca delodajalec imenuje izmed delavcev,
zaposlenih v družbi oziroma zunanjih sodelavcev strokovno komisijo ali
pooblaščenega delavca, ki spremlja delavčevo delo v poskusni dobi. Člani
strokovne komisije oziroma pooblaščeni delavec morajo imeti najmanj enako
stopnjo strokovne izobrazbe kot delavec.
(3) Delavec lahko v času trajanja poskusnega dela kadarkoli
odpove pogodbo o zaposlitvi s sedemdnevnim odpovednim rokom.
(4) Delodajalec lahko v času trajanja poskusnega dela odpove
pogodbo o zaposlitvi zaradi neuspešno opravljenega poskusnega dela s
sedemdnevnim odpovednim rokom ali pred iztekom poskusnega dela poda pozitivno
oceno o uspešno opravljenem poskusnem delu.
27. člen
(medsebojno izključevanje)
Pripravništvo, uvajanje v delo in poskusno delo se med seboj
izključujejo.
28. člen
(obveznost opravljanja drugega dela)
(1) Delavec mora začasno opravljati tudi drugo delo, ki ni
predmet pogodbe o zaposlitvi, v naslednjih primerih:
-       
zmanjšanja ali povečanja obsega dela pri delodajalcu ali v posamezni
organizacijski enoti,
-       
nadomeščanja drugega delavca v trajanju do dveh mesecev,
-       
nenadne okvare strojev in drugih sredstev za delo na delovnem mestu,
-       
nadomeščanja delavca, ki iz objektivnih razlogov ne sme zapustiti
delovnega mesta, zaradi zagotovitve odmora med delom,
-       
izvajanja ukrepov za varnost in zdravje pri delu,
-       
v času odpovednega roka v primeru odpovedi pogodbe o zaposlitvi iz
razloga nesposobnosti,
-       
v primerih uvajanja novih tehnologij, nove organizacije dela in novih
proizvodnih programov, delovnih procesov, predlogov izboljšav in podobno,
-       
v primeru začasnih zdravstvenih omejitev delavca, ki izhajajo iz mnenja
izvajalca medicine dela in ko delavec svojega dela iz teh razlogov ne more
opravljati oziroma mu delodajalec dela na svojem delovnem mestu zaradi
organizacije dela ne more omogočiti.
(2) Potrebe po opravljanju drugega dela pisno odredi
delodajalec v roku najmanj tri delovne dni pred datumom pričetka dela, razen v
primeru iz četrte alineje naštetih primerov, ko lahko delodajalec takoj odredi
delo brez predhodnega obvestila. V vseh zgoraj naštetih primerih lahko traja
opravljanja drugega dela največ dva meseca.
(3) Za čas opravljanja drugega dela pripada delavcu plača, ki
je zanj ugodnejša.
29. člen
(napotitev delavca na delo v drug kraj)
(1) Delodajalec lahko trajno napoti delavca na delo v drug
kraj brez njegove privolitve, če je kraj opravljanja dela v pogodbi o
zaposlitvi širše opredeljen.
(2) Na delo v drug kraj ne more biti napoten:
-       
delavec invalid, ki ne more neovirano uporabljati javnih prevoznih
sredstev,
-       
delavec ali delavec samohranilec, ki ima otroka v starosti do 15 let,
-       
delavec, če razporeditev lahko vpliva na poslabšanje njegovega zdravja,
kar izhaja iz mnenja izvajalca medicine dela,
-       
delavec, ki neguje težje duševno in telesno prizadetega družinskega
člana,
-       
delavec, katerega delovno mesto je oddaljeno več kot tri ure vožnje v
obe smeri od kraja, kjer biva,
-       
delavka z otrokom v starosti do 3 let, če pot traja več kot dve uri.
30. člen
(delo na domu)
(1) V času trajanja delovnega razmerja se lahko delodajalec
in delavec z novo pogodbo o zaposlitvi dogovorita o delu na domu.
(2) Delo na domu se lahko organizira pod naslednjimi pogoji:
-       
če gre za takšna dela in naloge, ki jih ni potrebno opravljati v
prostorih delodajalca,
-       
če delavec razpolaga s primernimi poslovnimi ali drugimi prostori,
-       
če je zagotovljena varnost pri delu,
-       
če je zagotovljeno sprotno obveščanje delavcev, ki delo opravljajo na
domu.
(3) V primeru dela delavca na domu oziroma na daljavo je
delodajalec dolžan preveriti ali obstajajo varne in zdrave razmere za delo in
varno delovno okolje, ter občasno nadzorovati varnost in zdravje pri delu.
Delodajalec lahko nadzira izvajanje dela na domu oziroma dela na daljavo le na
podlagi predhodne najave, kolikor delavec opravlja delo doma.
(4) Delodajalec in delavec s pogodbo o zaposlitvi ali v
aneksu k pogodbi o zaposlitvi določita nadomestilo za uporabo delavčevih
sredstev.
31. člen
(presežni delavci in prenos dejavnosti)
(1) Postopek in reševanje presežnih delavcev delodajalec
opredeli v podjetniški kolektivni pogodbi.
(2) V primeru, ko se z izvršilnim predpisom vlade ali lokalne
skupnosti ukine dejavnost ali del dejavnosti javnega gospodarskega zavoda
oziroma javnega podjetja in se le-ta prenese k drugemu izvajalcu, imajo delavci
ukinjenega javnega gospodarskega zavoda ali javnega podjetja ali delavci,
katerih delo je postalo zaradi ukinitve dela dejavnosti nepotrebno, enake
pravice kot jih zagotavlja zakon v primeru spremembe delodajalca pri prenosu
dejavnosti.
(3) Stranki KP KD si bosta v primerih iz zgornjega odstavka
posebej prizadevali, da se bo pri sprejemanju akta o podelitvi koncesije kot
eden od pogojev za njeno podelitev opredelila tudi dolžnost prevzema delavcev,
ki opravljajo delo, ki je predmet koncesijskega akta.
32. člen
(delovni čas)
(1) Polni delovni čas znaša najmanj 36 ur in največ 40 ur
tedensko.
(2) O razporeditvi delovnega časa odloča delodajalec, ki mora
letno razporeditev delovnega časa določiti z letnim delovnim koledarjem (planom
izrabe sklada letnega delovnega časa) najkasneje do začetka koledarskega
oziroma poslovnega leta. Pri tem upošteva potrebe delovnega procesa in z zakoni
zagotovljene odmore in počitke delavcev.
33. člen
(vrste in oblike delovnega časa)
Pri delodajalcih se glede na potrebe delovnega oziroma
poslovnega procesa na posameznih področjih dela uporabljajo praviloma naslednje
vrste in oblike delovnega časa:
a)    
nepremični delovni čas,
b)    
premični delovni čas,
c)    
delno premični delovni čas,
d)    
izmenski delovni čas,
e)    
delo v turnusu
a) Nepremični delovni čas
Nepremični delovni čas je čas, pri katerem je točno določen
čas prihoda in odhoda z dela.
b) Premični delovni čas
Premični delovni čas je čas, pri katerem je čas prihoda in
odhoda z dela določen v razponu. V sistemu premičnega delovnega časa imajo
posamezni pojmi naslednji pomen:
-       
Dovoljen delovni čas je razpon, v katerem lahko delavec opravi svojo
delovno obveznost. Omejuje ga ura najzgodnejšega dovoljenega prihoda na delo in
ura najkasnejšega dovoljenega odhoda z dela.
-       
Obvezni delovni čas je tisti del dovoljenega delovnega časa, ko delavec
mora biti prisoten na delu.
-       
Premakljivi del delovnega časa je časovni razpon, v katerem lahko
delavec sam odloča o trenutku prihoda na delo in/ali odhoda z njega, razen če
narava dela zahteva, da delavec ostane na delu, dokler ne konča posameznega
opravila, ki je vezano na rok ali sodelovanje z drugimi delavci.
c) Delno premični delovni čas 
Delno premični delovni čas je čas, kjer je točno določen čas
prihoda na delo oziroma odhoda z dela, čas odhoda z dela oziroma prihoda na
delo, pa je določen v razponu. Delno premični delovni čas se določi v primerih,
ko zaradi narave dela ni mogoče vnaprej določiti začetka oziroma konca
delovnega časa.
d) Izmenski delovni čas 
-       
Izmenski delovni čas je čas, ko se delo izmenoma opravlja v dopoldanski,
popoldanski ali tudi v nočni izmeni, ki traja v odvisnosti od pet ali
šestdnevnega delovnega tedna od šest do osem ur dnevno in se praviloma ponavlja
vsak teden oziroma dnevno, tako da delavec dela en teden oziroma dan v
dopoldanski in drug teden oziroma dan v popoldanski oziroma nočni izmeni.
-       
Za delo v popoldanski izmeni se šteje delo, če delavec izpolni 75 % in
več svoje redne dnevne delovne obveznosti po 12.00 uri.
-       
Za delo v nočni izmeni se šteje delo, če delavec izpolni 75 % in več
svoje redne dnevne delovne obveznosti med 22.00 in 7.00 uro naslednjega dne.
e) Delo v turnusu
(1) Delo v turnusu je oblika izmenskega dela, pri katerem
delavec opravlja izmenično delo 12 ur, nato sledi 24 ur počitka, nakar sledi
delo 12 ur in nato sledi 48 ur počitka in nato se ponovi 12 ur dela, 24 ur
počitka, 12 ur dela in nato sledi 48 ur počitka.
(2) Delo v turnusu lahko predstavlja tudi drugačno
kombinacijo dela in počitka, kar se določi na ravni delodajalca s podjetniško
kolektivno pogodbo oziroma pisnim dogovorom med delodajalcem in sindikatom.
34. člen
(pripravljenost na domu)
(1) Pripravljenost na domu je čas, ko je delavec prisoten
doma ali na drugem kraju po lastni izbiri, in je vsakem trenutku dosegljiv,
sposoben oditi na delovno mesto, v času, ki ga običajno porabi za pot na delo
in izvajati svojo delovno obveznost, če ga delodajalec potrebuje in ga vpokliče
na delo.
(2) Za čas pripravljenosti na delo pripada delavcu
nadomestilo.
(3) V primeru, da delavec v času pripravljenosti na delo
prične z opravljanjem dela, je za čas dejanskega dela upravičen do osnovne plače,
dela plače na podlagi delovne uspešnosti, dodatka za delovno dobo, pripadajočih
dodatkov za posebne obremenitve, vključno z dodatkom za delo preko polnega
delovnega časa in dodatkov za delo v delovnem času, ki je za delavca manj
ugoden.
35. člen
(dežurstvo)
Dežurstvo je čas, ko je delavec prisoten na delovnem mestu za
primer, če bi moral delovno intervenirati. V času dežurstva je delodajalec
dolžan delavcu določiti prioritete opravljanja del. Čas dežurstva se všteva v
delovni čas, če je delavec na delovnem mestu.
36. člen
(primeri in pogoji za neenakomerno razporeditev delovnega
časa in začasno prerazporeditev delovnega časa)
(1) Delovni čas se lahko začasno prerazporedi:
-       
v primerih izjemoma povečanega ali zmanjšanega obsega dela,
-       
če je potrebno nadaljevanje delovnega ali proizvodnega procesa, da bi se
preprečila materialna škoda ali nevarnost za življenje in zdravje ljudi,
-       
če je nujno, da se odvrne okvara na delovnih sredstvih, ki bi povzročila
prekinitev dela,
-       
če je potrebno, da se zagotovi varnost ljudi in premoženja ter varnost
prometa,
-       
zaradi neugodnih vremenskih pogojev.
(2) v primeru neenakomerne razporeditve delovnega časa in
začasne prerazporeditve delovnega časa polni delovni čas ne sme trajati več kot
56 ur na teden.
(3) Pisno obvestilo o začasni prerazporeditvi delovnega časa
prejmejo delavci najmanj en dan pred pričetkom dela.
(4) Neenakomerne razporeditve delovnega časa in začasne
prerazporeditve delovnega časa ni mogoče odrediti delavcem, za katere velja
prepoved dela preko polnega delovnega časa.
(5) Delodajalec je dolžan delavcu v okviru 12-mesečnega
obdobja, ki ga določi delodajalec, omogočiti, da presežek ur, ki jih je opravil
zaradi neenakomerne razporeditve delovnega časa ali začasne prerazporeditve
delovnega časa, kompenzira s prostimi urami.
(6) Če ima delavec ob zaključku referenčnega obdobja presežek
ur, mu je delodajalec ob plači za naslednji mesec te presežne ure dolžan
izplačati po postavki, kot velja za nadurno delo. Delavec je za opravljene
presežne ure upravičen do plače za opravljeno delo po vseh osnovah, to je do
osnovne plače, dela plače na podlagi delovne uspešnosti, dodatka za delovno
dobo, dodatkov za posebne obremenitve pri delu, vključno z dodatkom za
opravljene presežne ure v višini 30 % in drugih dodatkov za delo v delovnem
času, ki je za delavce manj ugoden.
37. člen
(odreditev dela preko polnega delovnega časa)
Dnevna, tedenska in mesečna časovna omejitev nadurnega dela,
določena z zakonom, se lahko upošteva kot povprečna omejitev v obdobju šestih
mesecev.
38. člen
(odmor med delom)
Odmor med delom se lahko določi v več delih, pri tem pa mora
en del trajati najmanj 20 minut neprekinjeno.
Odmor ne sme biti na začetku ali na koncu delovnega časa.
39. člen
(krajši delovni čas v posebnih primerih)
Če eden od staršev uveljavlja pravico do krajšega delovnega
časa zaradi starševstva, se razporeditev delovnega časa določi z dogovorom med
delavcem in delodajalcem.
40. člen
(pravica do odsotnosti z dela z nadomestilom plače)
(1) Delavec ima pravico do plačane odsotnosti z dela iz osebnih
razlogov do skupaj največ sedem delovnih dni v posameznem koledarskem letu, v
primerih, določenih s to kolektivno pogodbo. Delavec se o izrabi odsotnosti
dogovori z delodajalcem.
(2) Odsotnost iz prvega odstavka tega člena je mogoče
izrabiti samo ob nastopu dogodka.
(3) Plačana odsotnost za
posamezni primer traja:


-       
  lastna poroka

1 dan


-       
  rojstvo posameznega otroka

1 dan


-       
  smrt zakonca ali osebe, ki je z delavcem živela v skupnosti, ki je
  izenačena z zakonsko zvezo; smrt otroka, posvojenca in pastorka

2 dni


-       
  smrt starša

2 dni


-       
  smrt brata, sestre, starega starša

1 dan


-       
  selitev družine iz kraja v kraj

2 dni


-       
  selitev družine v istem kraju

1 dan


-       
  elementarne nesreče, ki je zadela delavca in njegovo družino

1 dan


-       
  spremstvo otroka, učenca prvega razreda, v šolo na prvi šolski dan

1 dan


(4) Nadomestilo plače za primere iz prvega odstavka tega
člena izplača delodajalec.
(5) Omejitev sedmih dni ne velja v primerih smrti.
(6) V podjetniški kolektivni pogodbi se lahko za aktivno
udeležbo na športnih ali kulturnih prireditvah in v drugih primerih določi
dodatna pravica do plačane odsotnosti.
41. člen
(darovanje krvi)
(1) Delavec ima pravico do odsotnosti z dela zaradi darovanja
krvi na dan, ko prostovoljno daruje kri.
(2) Delavec mora čas odsotnosti z dela zaradi darovanja krvi
predhodno uskladiti z delodajalcem.
42. člen
(pravica do odsotnosti z dela brez nadomestila plače)
Delavec je lahko odsoten brez nadomestila plače v primerih,
kot so:
-       
neodložljivih osebnih opravkov,
-       
zasebnega potovanja,
-       
nege družinskega člana, ki ni medicinsko potrebna,
-       
popravila hiše oziroma stanovanja,
-       
zdravljenja na lastne stroške,
-       
izobraževanje v lastnem interesu,
-       
in v drugih primerih, če so določeni v podjetniški kolektivni pogodbi.
43. člen
(način izrabe odsotnosti z dela brez nadomestila plače)
(1) Delavec mora pisno zaprositi delodajalca za odobritev
odsotnosti z dela brez nadomestila plače najmanj sedem delovnih dni pred
nameravano odsotnostjo.
(2) Delodajalec lahko delavčevo zahtevo po neplačani
odsotnosti z dela zavrne, če zahteve delovnega procesa tega ne dopuščajo.
44. člen
(letni dopust)
(1) Poleg letnega dopusta v skladu z ZDR imajo delavci
pravico do enega dodatnega dneva letnega dopusta, če so skladno z zakonom
opredeljeni kot nočni delavci.
(2) Minimalni dopust znaša štiri tedne.
(3) Za komunalno dejavnost se poleg minimalnega dopusta iz
drugega odstavka določi daljše trajanje letnega dopusta na podlagi naslednjih
kriterijev:
a)    
Za skupno delovno dobo
Za skupno delovno dobo, ki jo bo delavec dosegel do konca
leta, za katerega se mu določa letni dopust:
-       
nad 5 do 10 let                                 1 dan
-       
nad 10 do 20 let                               2 dni
-       
nad 20 do 30 let                               3 dni
-       
nad 30 let                                         4 dni
b)    
Za delovne pogoje
- 
za delovne pogoje, kot so težko fizično delo in delo v prisiljenem
položaju, večje psihomotorične in senzorične obremenitve, stalno delo na
terenu, neustrezni mikroklimatski pogoji, ropot, sevanje, delo v mokroti, vlagi
in umazaniji, temperaturne razlike, kemikalije, plini, prah, nevarnost nezgod,
nočno delo in neugodna razporeditev delovnega časa ter neprijetnost dela
(nekatera dela na področju odvoza odpadkov, čiščenja odplak, pogrebne službe
ipd.) od 1 do 4 dni.
c)    
Za socialne in zdravstvene razmere
- 
delavcu za vsakega otroka, ki še ni dopolnil 15 let starosti najmanj za
1 dan
- 
invalidom, delavcem z najmanj 60-odstotno telesno okvaro in delavcu, ki
neguje in varuje otroka, ki potrebuje posebno nego in varstvo v skladu s
predpisi, ki urejajo družinske prejemke najmanj za 3 dni.
d)    
Dopust mladine in starejših delavcev
- 
delavcem, mlajšim od 18 let za 7 dni
- 
starejšim delavcem najmanj 3 dni.
(4) V podjetniški kolektivni pogodbi, v splošnem aktu
delodajalca ali v pogodbi o zaposlitvi se lahko določijo dodatni kriteriji za
odmero dodatnih dni letnega dopusta, kot so npr. zahtevnost dela, izobrazba,
težji delovni pogoji, delovna uspešnost in podobno.
45. člen
(uporaba osnov za določitev letnega dopusta)
Pri odmeri letnega dopusta se upošteva vse osnove, ki jih bo
delavec izpolnil v koledarskem letu, za katerega se odmerja letni dopust.
V primeru, ko otrok v tekočem letu izpolni 15 let, se delavcu
prizna letni dopust tudi za leto, v katerem bo otrok dopolnil 15 let.
46. člen
(izraba letnega dopusta)
(1) Letni dopust delavec praviloma izrabi v letu, za katerega
se odmerja, skladno s planom izrabe letnega dopusta, ki ga delodajalec sprejme
v skladu z ZDR.
(2) Spremembe plana izrabe letnega dopusta so mogoče v
utemeljenih primerih in s soglasjem delodajalca in delavca.
47. člen
(izraba letnega dopusta na predlog delavca)
(1) Delodajalec omogoča delavcu izrabo dveh delovnih dni
letnega dopusta na dan, ki ju delavec sam določi, če o tem obvesti delodajalca
najmanj tri dni prej.
(2) Ne glede na določbe prvega odstavka tega člena lahko
delavec izrabi brez predhodnega obvestila en dan letnega dopusta v tekočem letu
zaradi:
-       
nesreče, ki je neposredno prizadela delavca,
-       
smrti ožjega družinskega člana,
-       
odvzema prostosti delavcu v trajanju enega dneva.
(3) V takem primeru je delavec dolžan sporočiti delodajalcu
razlog svoje odsotnosti isti dan, ko je odsoten.
(4) Kolikor delavec ne sporoči svoje odsotnosti najkasneje ob
pričetku novega delovnega dne, je to lahko razlog za uvedbo postopka za redno
odpoved pogodbe o zaposlitvi.
48. člen
(nadomestilo namesto izrabe ob prenehanju pogodbe o zaposlitvi)
Če delavec zaradi prenehanja delovnega razmerja ne more
izrabiti celotnega ali dela letnega dopusta, se delavec in delodajalec lahko
dogovorita o denarnem nadomestilu za neizrabljen del letnega dopusta.
49. člen
(dolžina odpovednega roka)
(1) V pogodbi o zaposlitvi se lahko opredeli trajanje
odpovednega roka za primer, ko delavec odpoveduje pogodbo o zaposlitvi v skladu
z zakonom.
(2) Ne glede na odstavek, se delodajalec in delavec s pisnim
dogovorom lahko dogovorita o skrajšanju odpovednega roka.
50. člen
(rok veljavnosti opozorila pred odpovedjo iz krivdnega
razloga)
Delodajalec izreče opozorilo pred odpovedjo iz krivdnega
razloga s časom veljavnosti dveh let, v katerem delavec ne sme ponoviti
kršitve, sicer mu delodajalec lahko odpove pogodbo o zaposlitvi iz krivdnega
razloga.
51. člen
(disciplinski ukrepi)
Pri ugotavljanju disciplinske odgovornosti delavca lahko
delodajalec kot disciplinski ukrep izreče poleg opomina ter odvzema bonitet
tudi denarno kazen do višine 10 % osnovne plače delavca od enega do treh
mesecev.
52. člen
(odškodninska odgovornost)
Delavec je delodajalcu materialno odgovoren za škodo,
povzročeno na delu ali v zvezi z delom, v primeru ravnanja iz naklepa ali hude
malomarnosti, skladno z načeli odškodninske odgovornosti.
53. člen
(varnost in zdravje)
(1) Stranki te kolektivne pogodbe si bosta z namenom
izboljšanja ravni varnosti in zdravja pri delu prizadevali za dvig
ozaveščenosti pomena varnega in zdravega dela, tako da bosta skupaj in vsaka
posebej pripravljali in izvajali aktivnosti z namenom zmanjševanja tveganj iz
tega naslova, in sicer z ozaveščanjem, usposabljanjem, izobraževanjem ter
razvijanjem ustreznih orodij in metod za dvig varnosti in zdravja pri delu.
(2) Delodajalec je dolžan organizirati kolektivno nezgodno
zavarovanje zaposlenih najmanj za poškodbe pri delu in v zvezi z delom. Delavec
lahko s pisno izjavo zahteva, da se ga iz kolektivnega zavarovanja izloči.
(3) Delodajalec prevzema sklepanje dodatnega pokojninskega
zavarovanja.
(4) Vsi ukrepi, ki so namenjeni zdravju in varstvu pri delu
so strošek delodajalca, razen, kolikor gre za strošek, ki ga je delavec
povzročil z malomarno in neodgovorno uporabo zaščitnih sredstev.
54. člen
(izobraževanje)
(1) Delavci imajo pravico in dolžnost do stalnega izobraževanja,
izpopolnjevanja in usposabljanja v skladu s potrebami delovnega procesa in z
namenom ohranitve zaposlitve oziroma napredovanja pri zaposlitvi, če ga na
takšno izobraževanje delodajalec napoti.
(2) Delodajalec delavca napoti na izobraževanje in sklene z
njim ustrezno pogodbo.
(3) Če je izobraževanje organizirano med delovnim časom, se
čas izobraževanja šteje v polni delovni čas, delavec pa ima enake pravice kot
če bi delal.
(4) Če je izobraževanje organizirano izven delovnega časa, se
o pravicah delavca iz naslova delovnega časa delavec in delodajalec dogovorita
glede na okoliščine izobraževanja.
(5) Če gre za izobraževanje v interesu delavca, se lahko
delavec in delodajalec o medsebojnih pravicah in obveznostih dogovorita s
pogodbo o izobraževanju.
(6) Sindikalni zaupnik ima pravico do izpopolnjevanja o
kolektivnem dogovarjanju in delovno pravni zakonodaji v trajanju, kot je
določeno s to kolektivno pogodbo.
55. člen
(obveščanje in zagotavljanje podatkov)
(1) Delodajalec na zahtevo reprezentativnega sindikata pri
delodajalcu kolektivno obvešča delavce:
-       
o tekočem in predvidenem poslovanju družbe,
-       
o poslovnih rezultatih in drugih okoliščinah, ki bi lahko imele
morebitne negativne posledice na uresničevanje pravic iz delovnega razmerja,
-       
o doseženih letnih poslovnih rezultatih družbe.
(2) Delodajalec sindikatom zagotavlja potrebne podatke za
opravljanje sindikalne dejavnosti. Na zahtevo reprezentativnega sindikata,
podpisnika KP KD oziroma na zahtevo reprezentativnega sindikata v podjetju, je
delodajalec dolžan predložiti podatke o:
-       
o izkoriščenosti delovnega časa pri delodajalcu,
-       
številu zaposlenih po posameznem tarifnem razredu ter
-       
najnižjih, najvišjih in povprečnih osnovnih plačah po tarifnih razredih.
Podatki, ki jih delodajalec posreduje sindikatu, se nanašajo
le na zaposlene, za katere velja kolektivna pogodba, ter jih posreduje enkrat
letno v anonimizirani obliki.
(3) Pooblaščeni predstavniki reprezentativnega sindikata pri
delodajalcu in z njihove strani angažirani strokovnjaki so dolžni varovati tako
pridobljene podatke v skladu z zakonom.
(4) Delodajalec in reprezentativni sindikat v družbi skupaj
spremljata izvajanja te kolektivne pogodbe.
56. člen
(pogoji za delovanje sindikata)
(1) S kolektivno pogodbo se ne posega v pravice, obveznosti
in odgovornosti sindikatov, da v skladu s svojo vlogo in nalogami delujejo v
organizaciji oziroma pri delodajalcu, dajejo pobude, predloge, stališča in
zahteve pristojnim organom. Delovanja sindikatov ni mogoče omejiti z
odločitvami organov organizacije oziroma delodajalca.
(2) Delodajalec zagotavlja reprezentativnemu sindikatu pri
delodajalcu:
-       
prost dostop zunanjih sindikalnih predstavnikov v organizacijo na
podlagi vnaprejšnjega obvestila,
-       
svobodo sindikalnega obveščanja in razdeljevanje sindikalnega tiska,
-       
brezplačno tehnično izvedbo obračuna in plačevanja članarine sindikatom
za člane sindikata.
57. člen
(materialni pogoji za sindikalno delo)
(1) S kolektivno pogodbo pri delodajalcu oziroma s pogodbo o
zagotavljanju pogojev za sindikalno delo med reprezentativnim sindikatom in
delodajalcem se uredijo predvsem pogoji za delo sindikata.
(2) Reprezentativnemu sindikatu pri delodajalcu za sindikalno
delo pripada najmanj
-       
dve plačani uri letno na vsakega delavca, člana reprezentativnega
sindikata v organizaciji oziroma pri delodajalcu za opravljanje sindikalnih
funkcij in za sodelovanje pri delu organov sindikatov. V tako določeno število
ur se ne všteva sodelovanje sindikalnih zaupnikov v organih sindikalnih central
in v organih sindikatov dejavnosti. O okvirnem režimu izrabe določenega števila
ur za delo sindikalnih zaupnikov se dogovorijo reprezentativni sindikati in
delodajalec. Pri tem upoštevajo potrebe in interese članov reprezentativnega
sindikata in zahteve delovnega procesa.
-       
tri plačane delovne dni letno za usposabljanje sindikalnih zaupnikov.
(3) Delodajalec lahko namenja sredstva za kulturno, športno
in rekreativno dejavnost zaposlenih ter za vzdrževanje tovrstnih objektov.
(4) Število sindikalnih zaupnikov, ki uživajo delovno pravno
zaščito v organizaciji oziroma pri delodajalcu, se določi s kolektivno pogodbo
podjetja oziroma s pogodbo o zagotavljanju pogojev za sindikalno delo med
reprezentativnimi sindikati in organizacijo oziroma delodajalcem, upoštevaje
organiziranost delovnega procesa, delo v izmenah, dislociranost in podobno.
(5) Sindikalnemu zaupniku reprezentativnega sindikata pri
delodajalcu lahko delodajalec prizna, zaradi dodatnih obremenitev, mesečni
dodatek. Višina dodatka se opredeli v podjetniški kolektivni pogodbi ali
pogodbi o zagotavljanju pogojev za sindikalno delo.
58. člen
(imuniteta sindikalnega zaupnika)
(1) Sindikalni zaupnik, ki uživa delovnopravno varstvo, je
sindikalni zaupnik, ki je izvoljen ali imenovan v okviru dogovorjenega števila
zaupnikov, ki uživajo varstvo v skladu z zakonom in katerega ime je pisno
sporočeno delodajalcu.
(2) Sindikalnemu zaupniku, ki ravna v skladu z veljavnimi
zakoni, kolektivnimi pogodbami in akti podjetja, ni mogoče znižati plače brez
soglasja sindikata ali začeti zoper njega disciplinskega ali odškodninskega
postopka zaradi posledic, ki bi nastale zaradi zakonitega opravljanja
sindikalnega dela, ali ga kako drugače postavljati v manj ugoden oziroma
podrejen položaj
(3) Pred uvedbo disciplinskega ali odškodninskega postopka
zoper sindikalnega zaupnika je dolžan delodajalec pozvati sindikat k izdaji
pisnega mnenja. Sindikat je dolžan podati svoje mnenje v roku osmih dni po
prejemu predloga delodajalca. Če se v tem roku sindikat ne opredeli, velja, da
se s predlogom delodajalca strinja.
(4) Če se sindikat s predlogom delodajalca ne strinja, lahko
delodajalec sproži postopek mediacije ali arbitraže. Ob tem se smiselno
uporabljajo določbe te kolektivne pogodbe o arbitraži oziroma mediaciji v
individualnih delovnih sporih.
(5) Imuniteta sindikalnega zaupnika iz tega člena traja še 2
leti po prenehanju funkcije sindikalnega zaupnika.
(6) Za sindikalne zaupnike po tem členu se štejejo tudi
funkcionarji sindikatov – sindikalnih central (predsedniki območnih in
republiških odborov sindikatov, predsedniki območnih sindikatov), ki so
zaposleni pri delodajalcu, svojo funkcijo pa opravljajo neprofesionalno.
59. člen
(dijaki in študenti na praksi)
Delodajalec zagotavlja dijakom in študentom na obvezni
praksi:
-       
seznanitev z nevarnostmi, povezanimi z delom in ustrezna zaščitna sredstva,
-       
zavarovanje za primer poklicne bolezni in poškodbe na delu,
-       
ustrezno mentorstvo in uvajanje v delo,
-       
povračilo stroškov prehrane med delom,
-       
povračilo stroškov prevoza,
-       
delodajalec lahko izplača nagrado za obvezno prakso.
60. člen
(stavka)
(1) Stavka se napove in organizira, če miren način reševanja
spora ni uspešen.
(2) V času pogajanj o stavkovnih zahtevah sta se dolžna
sindikat in delodajalec vzdržati vsakega dejanja, ki bi lahko otežilo pogajanja
in sporazumno rešitev spora.
61. člen
(komunalne igre)
(1) Komunalne igre so strokovno, delovno, športno in družabno
srečanje komunalnih podjetij.
(2) Delavci imajo možnost udeležbe na komunalnih igrah kot
tekmovalci ali navijači na podlagi kriterijev in pravil, ki so dogovorjeni v
podjetniški kolektivni pogodbi ali, ki jih določi delodajalec z aktom. Na enak
način se na ravni delodajalca opredelijo tudi vsi drugi materialni pogoji za
udeležbo tekmovalcev na komunalnih igrah.
(3) Tekmovalci na delovnih in športnih igrah imajo pravico do
ustrezne športne opreme in nagrade, določene v podjetniški kolektivni pogodbi.
2.3. Tarifni del
62. člen
(vrste osebnih prejemkov delavca v delovnem razmerju)
(1) Delavec ima pravico do prejemkov v delovnem razmerju,
določenih z zakonom in s to kolektivno pogodbo.
(2) Osebni prejemki delavca v delovnem razmerju po tej
kolektivni pogodbi so:
a.     
plača oziroma nadomestilo plače;
b.     
druge vrste plačil, kamor sodijo:
- 
drugi osebni prejemki,
- 
povračila stroškov v zvezi z delom.
(3) Drugi osebni prejemki so:
-       
regres za letni dopust,
-       
odpravnina ob upokojitvi in druge vrste odpravnin,
-       
solidarnostna pomoč,
-       
jubilejne nagrade,
-       
božičnica.
(4) Povračila stroškov v zvezi z delom so:
-       
povračilo za prevoz na delo in z dela,
-       
povračilo za prehrano med delom,
-       
povračilo stroškov za službena potovanja,
-       
terenski dodatek,
-       
nadomestilo za ločeno življenje.
(5) Delavcem, ki delajo z delovnim časom krajšim od polnega,
pripada povračilo stroškov v zvezi z delom v celoti, drugi osebni prejemki pa v
sorazmerju s časom prebitim na delu.
(6) Delavci prejmejo prejemke iz tega člena v denarni obliki,
razen če je s to kolektivno pogodbo določeno drugače.
63. člen
(splošne določbe o osebnih prejemkih)
Vsi zneski v tej kolektivni pogodbi, ki se nanašajo na plače
in nadomestila plač, so v bruto zneskih.
64. člen
(obračun plače, nadomestil in drugih prejemkov)
(1) Vsakemu delavcu mora biti pri izplačilu plače vročen
pisni obračun, ki mora vsebovati vse za pravilni obračun zahtevane podatke,
zlasti naslednje podatke:
-       
tarifni in plačilni razred,
-       
število plačanih ur za mesec, na katerega se nanaša pisni obračun plače,
-       
osnovno plačo delavca,
-       
dodatke po posameznih vrstah, ki izhajajo iz zakona, kolektivne pogodbe
oziroma pogodbe o zaposlitvi in število ur dela v pogojih za katere mu dodatki
pripadajo,
-       
del plače za delovno uspešnost,
-       
del plače za poslovno uspešnost,
-       
nadomestila plače po posameznih vrstah,
-       
druga izplačila v skladu z akti družbe, podjetniško kolektivno pogodbo
ali pogodbo o zaposlitvi,
-       
bruto plačo,
-       
zneske prispevkov za socialno varnost,
-       
neto plačo,
-       
premijo za dodatno pokojninsko zavarovanje,
-       
odtegljaje iz plače (administrativne in sodne prepovedi, premije za
dodatno prostovoljno zdravstveno in pokojninsko zavarovanje ipd.),
-       
akontacijo dohodnine,
-       
neto izplačilo plače.
(2) Ob obračunu plače lahko delodajalec na istem obračunskem
listu obračuna tudi druge osebne prejemke in povračila stroškov v zvezi z
delom.
(3) Delavec ali od delavca pisno pooblaščeni sindikalni
zaupnik ima pravico do obrazložitve delavčeve obračunane plače.
65. člen
(plače)
(1) Plačo delavca sestavlja: osnovna plača, dodatki po
posameznih vrstah, del plače na podlagi delovne uspešnosti in del plače iz
naslova poslovne uspešnosti.
(2) V pogodbi o zaposlitvi delavec in delodajalec določita
znesek osnovne plače. Osnovna plača delavca je najmanj enaka najnižji osnovni
plači, določeni za posamezni tarifni razred te kolektivne pogodbe.
(3) Najnižja osnovna plača je vrednost najmanj zahtevnega
dela v posameznem tarifnem razredu za polni delovni čas ali z njim izenačen
delovni čas.
(4) Socialni partnerji se po tej kolektivni pogodbi
dejavnosti do konca meseca februarja tekočega leta sestanejo z namenom
sklenitve dogovora o uskladitvi najnižjih osnovnih plač.
(5) Kot podlaga za uskladitev najnižjih osnovnih plač se
uporabi uradni podatek Statističnega urada Republike Slovenije o povprečni
letni stopnji rasti cen življenjskih potrebščin in stanja panoge.
(6) Osnovna plača delavca se določi upoštevaje zahtevnost
dela na delovnem mestu oziroma vrsti del, za katerega je delavec sklenil
pogodbo o zaposlitvi in je plača za vnaprej določene delovne rezultate,
normalne delovne pogoje in poln delovni čas ter je zapisana v pogodbi o
zaposlitvi. Določi se v mesečnem znesku.
(7) Dogovorjeni mesečni znesek velja za:
-       
povprečni mesečni delovni čas, preračunan iz letnega delovnega časa, ki
znaša 174 ur za poln delovni čas pri 40-urnem delovnem tednu;
-       
za zahtevnost dela na delovnem mestu oziroma vrsti del, za katero
oziroma katere je delavec sklenil pogodbo o zaposlitvi;
-       
plačilo v normalnih delovnih pogojih, ki jih predstavljajo običajne obremenitve
pri delu, običajni neugodni vplivi okolja in običajna nevarnost pri delu.
(8) Na podjetniški ravni se socialni partnerji lahko
dogovorijo tudi za dodatno uskladitev plač.
66. člen
(zneski najnižjih osnovnih plač)
Višina najnižje osnovne plače je določena v tarifni prilogi,
ki je sestavni del te kolektivne pogodbe.
67. člen
(napredovanje delavca)
Kriteriji in merila za napredovanje se določijo v kolektivni
pogodbi na ravni delodajalca ali v splošnem aktu delodajalca.
68. člen
(oblika motivacije delavcev)
(1) O obliki motivacije delavca, ki s svojim delom izjemno
prispeva k povečanju produktivnosti ali kako drugače prispeva k povečanju
dobička, odloči delodajalec.
(2) Oblike motivacije delavca lahko opredeli delodajalec v
ustreznem aktu.
69. člen
(dodatek za delovno dobo)
(1) Delavcu pripada dodatek za delovno dobo najmanj v višini
0,5 % od osnovne plače za vsako izpolnjeno leto delovne dobe.
(2) Pri uveljavljanju pravice iz prejšnjega odstavka se v
delovno dobo vštevajo izpolnjena leta delovne dobe, ki jih je delavec dosegel v
času delovnega razmerja ali pri opravljanju samostojne dejavnosti, ki so
ustrezno potrjena.
(3) Dokupljena, beneficirana in posebne zavarovalne dobe se
ne štejejo kot dobe pri uveljavljanju dodatka za delovno dobo.
(4) V podjetniški kolektivni pogodbi se delodajalec in
delavci dogovorijo še o dodatku na stalnost v podjetju.
70. člen
(drugi dodatki)
(1) Delavcem pripadajo dodatki, ki izhajajo iz razporeditve
delovnega časa in dodatki za posebne obremenitve pri delu, za neugodne vplive
okolja in za nevarnost pri delu.
(2) Obračunavajo se za čas, ko je delavec delal v pogojih,
zaradi katerih mu dodatek pripada.
(3) Osnova za izračun dodatkov je osnovna plača delavca.
(4) Dodatki, ki izhajajo iz razporeditve delovnega časa
1.     
Za delo v delovnem času, ki je za delavce manj ugoden, pripadajo
delavcem dodatki najmanj v naslednjem odstotku od osnove:


-       
  izmensko delo v popoldanski in nočni izmeni,
-       
  turnusno delo

10 %


-       
  nočno delo

50 %


-       
  delo preko polnega delovnega časa

30 %


-       
  delo v nedeljo

50 %


-       
  delo na praznik in dela proste dneve po zakonu

100 %


2.     
Dodatki se med seboj ne izključujejo, razen dodatka za delo v nedeljo in
dodatka za delo na praznik in dela proste dneve po zakonu.
(5) Dodatki za posebne obremenitve pri delu, za neugodne
vplive okolja, za nevarnost pri delu
V kolektivni pogodbi pri delodajalcu se določijo dodatki in
višina dodatkov zaradi vpliva delovnega okolja, naporov in težjih delovnih
pogojev, ki se občasno pojavljajo in niso sestavni del zahtevnosti del in se ne
vračunavajo v osnovno plačo.
Ti dodatki se določijo kot:
a)    
dodatek za dela, pri katerih se uporabljajo posebna zaščitna sredstva v
skladu s predpisi (kot so na primer: plinske maske, maske proti prahu, naprave
za dovajanje svežega zraka in druga itd.);
b)    
dodatek za težko delo – pri umazanem delu in drugih težkih delih, pri
katerih je delavec izpostavljen negativnim vplivom okolja, kot na primer: dim,
saje, vroč pepel, prah, vlaga, visoke in nizke temperature, vibracije, delo s
kompresorjem, posebno močen ropot ali posebno bleščeča umetna svetloba, delo v
temnih prostorih ali z obremenilno barvno svetlobo itd.;
c)    
dodatek za nevarna dela, če je delavec izpostavljen posebnim nevarnostim
(požar, vdor vode, eksplozija);
d)    
dodatek za posebne obremenitve pri delu, kot je delo v času razglašene
epidemije.
(6) Nadomestilo za pripravljenost na delo
V primeru pripravljenosti na delo, ki jo odredi delodajalec
pripada delavcu nadomestilo v višini 15 % vrednosti njegove urne postavke
osnovne plače za vsako začeto uro pripravljenosti. Čas pripravljenosti na delo
se ne všteva v delovni čas. Nadomestilo se delavcu obračuna in izplača skupaj s
plačo. Odredba delodajalca šteje kot nalog za opravljanje nadurnega dela v
primeru, ko delavec prekine pripravljenost na delo zaradi vpoklica na delo.
(7) Druge vrste dodatkov
Delodajalec lahko v podjetniški kolektivni pogodbi opredeli
tudi druge vrste dodatkov.
71. člen
(nadomestila plače)
(1) Delavcu pripada nadomestilo plače za čas upravičene
plačane odsotnosti z dela skladno z zakonom in to kolektivno pogodbo.
(2) Nadomestilo plače delavca ne more biti višje od plače, ki
bi jo delavec prejel, če bi v istem obdobju delal.
(3) Delavcu pripada nadomestilo plače en dan za čas stavke,
organizirane v skladu z zakonom, v višini 70 % plače, ki bi jo prejel, če bi
delal. Delavcu pripada nadomestilo plače za čas stavke, ki je posledica kršitve
pravic delavcev pri delodajalcu, v višini 50 % osnovne plače, vendar ne dlje
kot 2 delovna dneva.
72. člen
(del plače na podlagi delovne uspešnosti delavca)
(1) Del plače na podlagi delovne uspešnosti delavca se določi
upoštevaje gospodarnost, kvaliteto in obseg opravljanja dela, za katero je
delavec sklenil pogodbo o zaposlitvi.
(2) V kolektivni pogodbi na ravni delodajalca ali v splošnem
aktu delodajalca, ob predhodnem mnenju sindikata, se določijo kriteriji in
merila za ugotavljanje delovne uspešnosti. Delovna uspešnost se ugotavlja za
posameznega delavca in/ali za skupino delavcev.
(3) Ob vsakokratni spremembi meril in kriterijev je
delodajalec dolžan delavca seznaniti pred uveljavitvijo le-teh.
(4) Osnova za izračun dela plače za delovno uspešnost je
osnovna plača delavca.
73. člen
(izplačilo iz naslova uspešnosti poslovanja)
(1) Delodajalec in reprezentativni sindikat v podjetju se
dogovorita o načinu izplačila dela plače za poslovno uspešnost na podlagi
doseženih rezultatov poslovanja glede na plan.
(2) Do tega izplačila so upravičeni vsi delavci, ki so bili
zaposleni pri delodajalcu v letu, na katerega se to izplačilo nanaša, v
sorazmerju prisotnosti na delu.
(3) Plačilo za poslovno uspešnost je izključeno iz osnov za
nadomestilo plač in drugih prejemkov iz delovnega razmerja.
Drugi osebni prejemki
74. člen
(božičnica)
Božičnica se lahko dogovori s kolektivno pogodbo pri
delodajalcu ali s splošnim aktom delodajalca. Božičnica se lahko izplača v
nedenarni obliki.
75. člen
(regres za letni dopust)
(1) Višina regresa za letni dopust je določena v tarifni
prilogi te kolektivne pogodbe in se izplača do 30. junija tekočega leta.
(2) V primeru nelikvidnosti delodajalca oziroma v primeru, ko
bi izplačilo celotnega regresa povzročilo nelikvidnost delodajalca, se lahko
regres za letni dopust izplača v več delih na podlagi predhodnega dogovora z
reprezentativnim sindikatom v podjetju do 1. novembra tekočega koledarskega
leta.
(3) Pri delodajalcu, kjer ni organiziran reprezentativni
sindikat, se dinamika izplačila regresa za letni dopust po 30. juniju dogovori
na zboru delavcev.
76. člen
(nagrade dijakom in študentom na praktičnem usposabljanju)
V času praktičnega usposabljanja z delom oziroma v času
obvezne prakse imajo dijaki in študenti pravico do nagrade za polni delovni čas
v višini kot jo določa tarifna priloga te kolektivne pogodbe.
77. člen
(prejemki mentorjev)
Delavcu mentorju pripravnika in mentorju usposabljanja na
delovnem mestu ter uvajanja v delo pri delodajalcu pripada dodatek za
mentorstvo v višini do 15 % osnovne plače oziroma kot je to določeno pri
delodajalcu.
78. člen
(jubilejne nagrade)
(1) Članom sindikata reprezentativnih sindikatov, podpisnikov
KP KD, pripada jubilejna nagrada za skupno delovno dobo najmanj v višini:
-       
za 10 let delovne dobe                         40 % 
-       
za 20 let delovne dobe                         60 % 
-       
za 30 let delovne dobe                         80 % 
-       
za 40 let delovne dobe                         100 % 
povprečne mesečne plače v Republiki Sloveniji
za pretekle tri mesece.
(2) Jubilejna nagrada se izplača v enem mesecu po dopolnitvi
delovne dobe iz prejšnjega odstavka na podlagi pisnega predloga
reprezentativnega sindikata, podpisnika KP KD.
(3) Jubilejna nagrada se lahko, če je tako dogovorjeno v
podjetniški kolektivni pogodbi, izplača tudi za dosežen jubilej pri zadnjem
delodajalcu, in sicer v smislu nagrade za stalnost. Ta nagrada se lahko izplača
v denarni ali tudi v drugi dogovorjeni obliki.
(4) Jubilejna nagrada se lahko, če je tako dogovorjeno v
podjetniški kolektivni pogodbi, izplača vsem zaposlenim delavcem.
79. člen
(solidarnostne pomoči)
(1) V primeru smrti delavca, pripada članu družine delavca
oziroma osebi, ki je poravnala stroške pogreba solidarnostna pomoč v višini 80
% povprečne plače v Republiki Sloveniji za pretekle tri mesece.
(2) Delavcu pripada solidarnostna pomoč v višini 50 %
povprečne plače v Republike Slovenije za pretekle tri mesece, in sicer v
naslednjih primerih:
-       
smrt ožjega družinskega člana (zakonec, izvenzakonski partner, otroci –
zakonski in izvenzakonski in posvojenci),
-       
individualneelementarne nesreče ali požar,
-       
zaradi invalidnosti (II. ali III. kategorija).
(3) Članom sindikata reprezentativnih sindikatov, podpisnikov
KP KD, pripada solidarnostna pomoč v višini 50 % povprečne plače v Republike
Slovenije za pretekle tri mesece v primeru odsotnost zaradi poškodbe pri delu,
poklicne bolezni, poškodbe izven dela ali bolezni, nepretrgano nad 90 dni. Ta
solidarnostna pomoč pripada članu sindikata največ enkrat letno. V primeru
zaporednih izplačil solidarnostnih pomoči je član sindikata upravičen do
izplačila pod pogojem, da je poteklo najmanj eno leto, ne glede na to, ali gre
za enako ali drugo bolezen, šteto od dne, ko je delavec zadnjič pridobil
pravico do izplačila solidarnostne pomoči. V primeru, da je član sindikata iz
zdravstvenih razlogov začasno zmožen za delo zgolj v skrajšanem delovnem času,
mu pripada solidarnostna pomoč v višini, ki je v sorazmerju z njegovo
odsotnostjo z dela.
(4) Solidarnostna pomoč iz tretjega odstavka tega člena se
lahko, če je tako dogovorjeno v podjetniški kolektivni pogodbi, izplača vsem
zaposlenim.
80. člen
(odpravnina ob upokojitvi)
(1) Delavcu pripada ob upokojitvi odpravnina v višini najmanj
treh povprečnih mesečnih plač v Republiki Sloveniji za pretekle tri mesece
oziroma v višini treh povprečnih mesečnih plač delavca za pretekle tri mesece,
če je to za delavca ugodneje.
(2) Ob upokojitvi se izplačilo odpravnine izvrši ob zadnji
plači.
81. člen
(druge odpravnine)
V primeru, da delavcu na podlagi zakonskih ali pogodbeno
določenih kriterijev za izračun odpravnine v primeru odpovedi iz poslovnega
razloga ali razloga nesposobnosti pripada odpravnina, ki je višja od določenega
mnogokratnika v zakonu, je delavec upravičen tudi do dela odpravnine, ki ta
mnogokratnik presega.
Povračila stroškov v zvezi z delom
82. člen
(prehrana med delom)
(1) Delavec je upravičen do prehrane med delom, če je
prisoten na delu 4 ure ali več.
(2) Če delodajalec prehrane med delom ne organizira, je
delavec, ki je prisoten na delu 4 ure ali več, upravičen do povračila stroška
prehrane med delom.
(3) Če je delavec prisoten na delu 10 ur ali več, je za vsako
dopolnjeno uro prisotnosti na delu po osmih urah prisotnosti na delu, upravičen
do sorazmernega povračila stroška prehrane med delom.
(4) Če delavec dela nepretrgoma najmanj 4 ure preko polnega
delovnega časa na dan, ali če opravlja 12-urni delavnik, pripada delavcu za ta
dan dvakratni dnevni znesek.
(5) Dijaki in študentje so v času praktičnega usposabljanja z
delom upravičeni do povračila stroška prehrane med delom pod enakimi pogoji kot
delavci, zaposleni pri delodajalcu.
(6) Če delavec dela pri dveh ali več delodajalcih, mu pripada
sorazmerni del povračila za prehrano med delom glede na pogodbeno določen
delovni čas.
(7) Višina povračila stroška prehrane med delom je določena v
Tarifni prilogi.
83. člen
(prevoz na delo in z dela)
(1) Delavec je upravičen do povračila stroškov za prevoz na
delo in z dela za dneve prisotnosti na delu, od kraja bivališča, določenega v
pogodbi o zaposlitvi do sedeža delodajalca oziroma do mesta opravljanja dela.
Sprememba bivališča med trajanjem pogodbe o zaposlitvi pomeni spremembo podlage
za obračun povračila, če se tako dogovorita delavec in delodajalec.
(2) Delavec je upravičen do povračila stroškov prevoza na
delo in z dela v višini, kot je določeno v skladu s tarifno prilogo.
(3) Delavec je upravičen do povračila stroškov prevoza na
delo in z dela tudi v primeru izrednega prihodana delo.
(4) Delavec ni upravičen do povračila iz prvega odstavka, če
delodajalec organizira brezplačen prevoz na delo in z dela.
84. člen
(povračilo stroškov za službeno potovanje)
(1) Za povračilo stroškov, ki so jih imeli delavci na
službenem potovanju, se šteje dnevnica, ki predstavlja povračilo stroškov za
prehrano, poleg tega pa še povračilo stroškov za prenočevanje in povračilo
stroškov za prevoz.
(2) Višino dnevnice določa Tarifna priloga.
85. člen
(povračilo stroškov za službeno potovanje v Sloveniji)
(1) Delavec je za službeno potovanje v Sloveniji upravičen do
dnevnice v višini, ki jo določa tarifna priloga te kolektivne pogodbe.
(2) Povračila stroškov za prevoz na službenem potovanju v
Sloveniji in stroškov za prenočevanje na službenem potovanju v Sloveniji se
izplačujejo v višini, kot določa vsakokrat veljavna uredba vlade RS o višini
povračil stroškov v zvezi z delom in drugih dohodkov, ki se ne vštevajo v
davčno osnovo.
86. člen
(povračilo stroškov za službeno potovanje v tujini)
Delavec, ki ga je delodajalec napotil na službeno pot v
tujino, je upravičen do dnevnice, ki predstavlja povračilo stroškov za
prehrano, povračila stroškov za prevoz in povračila stroškov za prenočevanje,
pod pogoji in v višini vsakokrat veljavne Uredbe o povračilu stroškov za
službena potovanja v tujino.
87. člen
(tarifna priloga)
Tarifna priloga je sestavni del te kolektivne pogodbe in
določa zneske najnižjih osnovnih plač, zneske povračil stroškov v zvezi z delom
ter drugih osebnih prejemkov delavcev v zvezi z delom.
Ljubljana, dne 16. junija
2021
Podpisniki delodajalcev:

Gospodarska zbornica Slovenije –
Zbornica komunalnega
gospodarstva
Miran Lovrič

Združenje delodajalcev Slovenije –
Sekcija za storitve
Martina Krajnc
 
Podpisniki delojemalcev: 
 
Sindikat komunale, varovanja in
poslovanja z nepremičninami
Slovenije
Majda Marolt
 
Konfederacija novih sindikatov
Slovenije Neodvisnost –
Odbor za komunalno dejavnost
Vladimir Klobas

Tarifna
priloga h Kolektivni pogodbi komunalnih dejavnosti
PRILOGA
II h Kolektivni pogodbi komunalnih dejavnosti: Alternativno reševanje
kolektivnih delovnih sporov in individualnih delovnih sporov