1. člen
(vsebina)
Ta odredba določa plačilo za opravljeno delo in povračilo
stroškov predsedniku, podpredsednikoma, članom in namestnikom članov Komisije
Republike Slovenije za medicinsko etiko (v nadaljnjem besedilu: Komisija) ter
drugim strokovnjakom.
2. člen
(plačilo za opravljeno delo)
(1) Predsedniku, podpredsednikoma, članom in namestnikom
članov Komisije ter drugim strokovnjakom pripada plačilo za izdajo mnenj iz
drugega odstavka 3. člena ter izdajo soglasij in mnenj iz prvega odstavka 4.
člena Pravilnika o sestavi, pristojnostih in načinu dela Komisije Republike
Slovenije za medicinsko etiko (Uradni list RS, št. 11/20; v nadaljnjem besedilu:
pravilnik).
(2) Višina plačila za opravljeno delo iz prejšnjega odstavka
se določi glede na obseg pregledane dokumentacije, in sicer:
-       
za posamezno novo vlogo za izdajo soglasij in mnenj iz prvega odstavka
4. člena pravilnika in
-       
za posamezno vlogo za odobritev pomembnih sprememb monocentričnih in
multicentričnih preskušanj zdravil oziroma substanc za zdravila in medicinskih
pripomočkov, za katera je že bilo izdano mnenje.
(3) Pomembne spremembe iz druge alineje prejšnjega odstavka
so spremembe, kot jih opredeljujejo predpisi, ki urejajo klinična preskušanja
zdravil in medicinskih pripomočkov.
(4) Višina plačila iz drugega
odstavka tega člena znaša:


Obseg dokumentacije

Znesek


Do 100 A4 strani 

100,00 eurov


Od 101 do 150 A4 strani 

150,00 eurov


Od 151 do 200 A4 strani

200,00 eurov


Od 201 do 300 A4 strani

300,00 eurov


Nad 300 A4 strani 

450,00 eurov 


3. člen
(povračilo stroškov)
(1) Predsedniku, podpredsednikoma, članom in namestnikom
članov Komisije ter drugim strokovnjakom pripada sejnina za sodelovanje na seji
Komisije, in sicer v višini 30 eurov neto.
(2) Predsedniku, podpredsednikoma, članom in namestnikom
članov Komisije ter drugim strokovnjakom pripada povračilo potnih stroškov, ki
se obračunajo v skladu s pravilnikom, ki določa plačila na ministrstvu,
pristojnem za zdravje.
4. člen
(zagotavljanje sredstev)
Sredstva za plačila za opravljeno delo in povračilo stroškov
iz 2. in 3. člena te odredbe zagotavlja proračun Republike Slovenije s
proračunske postavke 180094 Komisija za medicinsko etiko – pristojbine in
ukrepa projekta 2711-17-0004 – Nadzor in strokovna telesa.
KONČNA DOLOČBA
5. člen
(začetek veljavnosti)
Ta odredba začne veljati naslednji dan po objavi v Uradnem
listu Republike Slovenije.
Št. 0070-17/2022
Ljubljana, dne 29. marca 2022
EVA 2022-2711-0006
Janez Poklukar
minister
za zdravje