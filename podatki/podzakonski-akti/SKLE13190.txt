1. člen
(Namen in področje uporabe smernic)
(1) Evropski bančni organ (v nadaljevanju: EBA) je na podlagi
prvega odstavka 16. člena Uredbe (EU) št. 1093/2010 Evropskega parlamenta in
Sveta z dne 24. novembra 2010 o ustanovitvi Evropskega nadzornega organa
(Evropski bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L 331 z dne 15. decembra 2010, str. 12), zadnjič
spremenjena z Uredbo 2019/2175 Evropskega parlamenta in Sveta z dne 18.
decembra 2019 o spremembi Uredbe (EU) št. 1093/2010 o ustanovitvi Evropskega
nadzornega organa (Evropski bančni organ), Uredbe (EU) št. 1094/2010 o
ustanovitvi Evropskega nadzornega organa (Evropski organ za zavarovanja in
poklicne pokojnine), Uredbe (EU) št. 1095/2010 o ustanovitvi Evropskega
nadzornega organa (Evropski organ za vrednostne papirje in trge), Uredbe (EU)
št. 600/2014 o trgih finančnih instrumentov, Uredbe (EU) 2016/1011 o indeksih,
ki se uporabljajo kot referenčne vrednosti v finančnih instrumentih in
finančnih pogodbah ali za merjenje uspešnosti investicijskih skladov, in Uredbe
(EU) 2015/847 o informacijah, ki spremljajo prenose sredstev (UL L 334 z dne
27. decembra 2019, str. 1) (v nadaljevanju Uredba (EU) št. 1093/2010) dne 26.
septembra na svoji spletni strani objavil Smernice o prenosljivosti, ki
dopolnjujejo oceno rešljivosti za strategije prenosa (EBA/GL/2022/11; v
nadaljevanju: smernice).
(2) Smernice v skladu s členom 10(5) in členom 11(1)
Direktive 2014/59/EU Evropskega parlamenta in Sveta z dne 15. maja 2014 o
vzpostavitvi okvira za sanacijo ter reševanje kreditnih institucij in
investicijskih podjetij ter o spremembi Šeste direktive Sveta 82/891/EGS ter
direktiv 2001/24/ES, 2002/47/ES, 2004/25/ES, 2005/56/ES, 2007/36/ES,
2011/35/EU, 2012/30/EU in 2013/36/EU in uredb (EU) št. 1093/2010 ter (EU) št.
648/2012 Evropskega parlamenta in Sveta (UL L 173 z dne 12. junija 2014, str.
190), zadnjič spremenjena z Uredbo 2022/2036 Evropskega parlamenta in Sveta z
dne 19. oktobra 2022 o spremembi Uredbe (EU) št. 575/2013 in Direktive
2014/59/EU v zvezi z bonitetno obravnavo globalnih sistemsko pomembnih
institucij s strategijo reševanja z več vstopnimi točkami in metodami za
posredni vpis instrumentov, primernih za izpolnjevanje minimalne zahteve glede
kapitala in kvalificiranih obveznosti (UL L 275 z dne 25. oktobra 2022, str. 1)
(v nadaljevanju: Direktiva 2014/59/EU) določajo ukrepe, povezane z instrumentom
za reševanje, ki bi jih morali sprejeti institucije in organi za reševanje, da
bi izboljšali rešljivost institucij, skupin in skupin v postopku reševanja v
okviru ocene rešljivosti, ki jih v skladu s 15. in 16. členom Direktive
2014/59/EU, zlasti kadar so v strategiji reševanja predvidena orodja za prenos.
(3) Smernice so naslovljene na:
1.     
finančne institucije, kot so opredeljene v členu 4(1) Uredbe (EU) št.
1093/2010, za katere se izvede ocena rešljivosti v skladu s 15 in 16. členom
Direktive 2014/59/EU,
2.     
organe za reševanje, iz (v) točke drugega odstavka 4. člena Uredbe (EU)
št. 1093/2010, ki institucije iz 1. točke tega odstavka nadzirajo v smislu
drugega pododstavka petega odstavka 2. člena, Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) Banka Slovenije s tem sklepom določa uporabo smernic in
vseh njenih bodočih sprememb, če ne bo Banka Slovenije za posamezno spremembo
smernic odločila drugače, za:
1.     
banke in hranilnice, ki so v skladu z ZBan-3 pridobile dovoljenje za
opravljanje bančnih storitev v Republiki Sloveniji (v nadaljevanju: banke) ter
2.     
Banko Slovenije, kadar v skladu z ZRPPB-1 izvaja naloge in pristojnosti
organa za reševanje.
(2) Banke iz 1. točke prvega odstavka tega člena v celoti
upoštevajo določbe smernic v delu, v katerem so naslovljene na banke.
(3) Banka Slovenije bo pri opravljanju nalog in pristojnosti
organa za reševanje v skladu z ZRPPB-1 v celoti upoštevala določbe smernic v
delu, v katerem se nanašajo na izvajanje nalog in pooblastil organa za
reševanje.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. januarja 2024.
Ljubljana, dne 17. februarja
2023
Boštjan Vasle
predsednik
Sveta Banke Slovenije