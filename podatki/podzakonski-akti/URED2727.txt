1. člen
Za blago v okviru carinskih kvot, ki je
navedeno v prilogah 1, 2 in 3, ki so sestavni del te uredbe, se pri uvozu v
letu 2003 plačujeta carina in posebna uvozna dajatev po stopnjah oziroma v
višinah določenih v teh prilogah.
2. člen
Za namene te uredbe izraz ‘uvoz’ pomeni sprostitev
blaga v prosti promet, kakor tudi katerikoli drug carinski postopek, pri
katerem nastane carinski dolg.
3. člen
Količine blaga v okviru posamezne carinske
kvote iz priloge 1 k tej uredbi se razdelijo po metodi dražbe pravic do uvoza
blaga v okviru carinskih kvot, iz priloge 2 k tej uredbi po metodi prednostne
obravnave po vrstnem redu prispelih zahtevkov, iz priloge 3 k tej uredbi pa po
metodi komisijske razdelitve. Te metode so določene z Uredbo o načinu delitve
količin blaga v okviru carinskih kvot.
4. člen
Pri uvozu blaga po določbah te uredbe se v
enotno carinsko listino (ECL) v skladu s 126. členom Uredbe za izvajanje
carinskega zakona (Uradni list RS, št. 107/02) v polje 39 vpiše štirimestno
šifro “5002“.

Priloga
1: Carinske kvote za leto 2003
Priloga
2: Carinske kvote za leto 2003
Priloga
3: Carinske kvote za leto 2003

Uredba o določitvi carinskih kvot za leto 2003
po splošnem sporazumu o carinah in trgovini (GATT) (Uradni list RS, št. 113/02)
vsebuje naslednjo končno določbo:
»5. člen
Ta uredba začne veljati 1. januarja 2003.«.

Uredba o spremembi uredbe o določitvi
carinskih kvot za leto 2003 po splošnem sporazumu o carinah in trgovini (GATT)
(Uradni list RS, št. 45/03)
vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.