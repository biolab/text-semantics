1. člen
S tem pravilnikom se sprejme
gozdnogospodarski načrt gozdnogospodarske enote Draga (2011–2020), št. 06-15/11
z dne 2. 9. 2011, ki ga je za obdobje od 1. januarja 2011do
31. decembra 2020 izdelal Zavod za gozdove Slovenije, Območna enota Kočevje.
2. člen
Gozdnogospodarska enota Draga, ki meri
6.105,91 ha, se nahaja v Gozdnogospodarskem območju Kočevje, v občinah Kočevje,
Loško potok in Osilnica, oziroma v katastrskih občinah Gotenica, Draga, Trava
in Žurge.
3. člen
V gozdnogospodarski enoti Draga je s
1. januarjem 2011 ugotovljeno naslednje stanje gozdov:
a) 
lastništvo: 35,10% zasebnih gozdov v lasti
fizičnih ali pravnih oseb, 62,00% državnih gozdov in 2,90% gozdov lokalnih
skupnosti;
b) 
površina: 5.291,75 ha, od katere je 5.125,89 ha
večnamenskih gozdov, 57,07 ha gozdov s posebnim namenom, v katerih
gozdnogospodarski ukrepi niso dovoljeni, in 108,79 ha varovalnih gozdov;
c) 
lesna zaloga: 400,5 m3/ha, od tega
252,6 m3/ha iglavcev in 147,9 m3/ha listavcev;
d) 
tekoči letni prirastek: 8,83 m3/ha,
od tega 5,49 m3/ha iglavcev in 3,35 m3/ha listavcev.
4. člen
(1) V gozdnogospodarskem načrtu
gozdnogospodarske enote Draga (2011–2020) je na podlagi ugotovljenega stanja
gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Draga določeno, da so najbolj poudarjene funkcije gozdov, ki določajo način
gospodarjenja z gozdom:
-      
proizvodne funkcije na površini 4.177,7 ha,
-      
ekološke funkcije na površini 1.342,26 ha in
-      
socialne funkcije na površini 104,52 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Draga (2011–2020) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Draga za obdobje
od 1. januarja 2011 do 31. decembra 2020 določeni naslednji ukrepi:
-      
najvišji možni posek v višini 405.000 m3, od tega 260.000 m3
iglavcev in 145.000 m3 listavcev,
-      
gojitvena dela, potrebna za ohranitev in razvoj gozdov, na površini
386,51 ha,
-      
nega drogovnjaka na površini 98,77 ha,
-      
nega prebiralnega gozda na površini 99,40 ha,
-      
varstvena dela, potrebna za zaščito pred divjadjo, in sicer zaščita s
premazom na površini 1,60 ha ter zaščita z 5.350,00 m ograje,
-      
varstvena dela, potrebna za zaščito pred boleznimi in žuželkami, v
obsegu 250 delovnih dni,
-      
nega habitatov prosto živečih živali, in sicer vzdrževanje grmišč na
površini 0,50 ha, vzdrževanje travinj na površini 23,70 ha, vzdrževanje vodnih
površin v obsegu 97,25 delovnih dni, postavitev in vzdrževanje valilnic v
obsegu 8,10 delovnih dni ter osnovanje pasišč v obsegu 2,80 delovnih dni.
(2) V gozdnogospodarskem načrtu
gozdnogospodarske enote Draga (2011–2020) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Draga, v obdobju
od uveljavitve tega pravilnika do 31. decembra 2020, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Draga (2011–2020).
7. člen
Po en izvod gozdnogospodarskega načrta
gozdnogospodarske enote Draga (2011–2020) je na vpogled na sedežu Zavoda za
gozdove Slovenije, Območne enote Kočevje, Rožna ulica 39, Kočevje, na sedežu
Zavoda za gozdove Slovenije, Krajevne enote Draga, Draga 15, Draga in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Draga (2011–2020).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-491/2011
Ljubljana, dne 17. januarja 2012
EVA 2011-2311-0011
mag. Dejan Židan l.r.
Minister za kmetijstvo, gozdarstvo
in prehrano