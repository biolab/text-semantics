1. člen
S tem pravilnikom se določajo oblika, način in vsebina
podatkov, ki so potrebni za odmero davka, določanje davčne osnove in
uveljavljanje davčnih olajšav, ugodnosti po mednarodnih pogodbah ter
identifikacijo upravičenega imetnika nematerializiranih finančnih instrumentov,
ki prejme dohodek na podlagi teh finančnih instrumentov, ki jih mora
pooblaščeni tuji posrednik zagotavljati plačniku davka oziroma pooblaščencu.
2. člen
Pooblaščeni tuji posrednik iz 383.g člena Zakona o davčnem
postopku (Uradni list RS, št. 117/06, 24/08 - ZDDKIS, 125/08, 20/09 - ZDoh-2D,
110/09, (1/10 popr.) in 43/10; v nadaljnjem besedilu: ZDavP-2) mora plačniku
davka iz 58. člena ZDavP-2 ali pooblaščencu iz 383.f člena ZDavP-2 dostaviti
podatke iz 2. točke prvega odstavka 383.e člena ZDavP-2 v obliki in na način,
določen v Prilogi, ki je sestavni del tega pravilnika.
3. člen
(1) Pooblaščeni tuji posrednik dostavi podatke iz 1. člena
tega pravilnika plačniku davka iz 58. člena ZDavP-2 oziroma pooblaščencu iz
383.f člena ZDavP-2 do desetega dne v mesecu, ki sledi mesecu, v katerem je
dohodek izplačala oseba, ki jo tak dohodek bremeni. 
(2) Pooblaščeni tuji posrednik lahko dostavi podatke iz 1.
člena tega pravilnika plačniku davka iz 58. člena ZDavP-2 oziroma pooblaščencu
iz 383.f člena ZDavP-2 tudi po poteku roka iz prvega odstavka tega člena,
vendar najmanj štiri dni pred potekom roka za predložitev popravka davčnega
obračuna iz petega odstavka 383.e člena ZDavP-2.
4. člen
Ta pravilnik začne veljati naslednji dan po objavi v Uradnem
listu Republike Slovenije, uporablja pa se od 1. julija 2010.
Št. 007-335/2010/9
Ljubljana, dne 18. junija 2010
EVA 2010-1611-0104
dr. Franc Križanič l.r. 
Minister 
za finance

Priloga:
Navodila o obliki, načinu in vsebini podatkov, ki jih mora pooblaščeni tuji
posrednik zagotavljati plačniku davka oziroma pooblaščencu