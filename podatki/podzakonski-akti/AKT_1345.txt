1. člen
(vsebina splošnega akta)
Ta splošni akt v okviru izvajanja univerzalne storitve ureja
prenosno hitrost, primerno za širokopasovni dostop do interneta, ki končnim
uporabnikom omogoča družbeno in ekonomsko udeležbo v družbi in rok, v katerem
jo je treba doseči.
2. člen
(prenosna hitrost, primerna za širokopasovni dostop do
interneta)
Prenosna hitrost, primerna za širokopasovni dostop do
interneta je 10 Mbit/s k uporabniku, od uporabnika pa 1 Mbit/s. Kot prenosna
hitrost se šteje običajno razpoložljiva hitrost.
3. člen
(rok)
Prenosno hitrost iz prejšnjega člena mora izvajalec
univerzalne storitve doseči na dan uveljavitve tega splošnega akta.
PREHODNA IN KONČNA DOLOČBA
4. člen
(prenehanje uporabe)
Z dnem uveljavitve tega splošnega akta se preneha uporabljati
Splošni akt o prenosni hitrosti, primerni za funkcionalen dostop do interneta
(Uradni list RS, št. 27/18, 21/21 in 130/22 – ZEKom-2).
5. člen
(začetek veljavnosti)
Ta splošni akt začne veljati petnajsti dan po objavi v
Uradnem listu Republike Slovenije.
Št. 0073-52/2022/7
Ljubljana, dne 10. maja 2023
EVA 2023-3150-0024
Mag. Mark Pohar
v. d. direktorja