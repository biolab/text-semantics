1. člen
S tem aktom se določi povprečni mesečni
prispevek ter vrednosti ponderjev in mesečnih prispevkov po posameznih odjemnih
skupinah končnih odjemalcev.
2. člen
Povprečni mesečni prispevek za
zagotavljanje podpor proizvodnji električne energije v soproizvodnji z visokim
izkoristkom in iz obnovljivih virov energije znaša 1,22335 eura na kW
obračunske moči.
3. člen
Za posamezne
odjemne skupine končnih odjemalcev se določijo naslednji ponderji in mesečni
prispevki na kW obračunske moči:
4. člen
Mesečni prispevek iz 3. člena tega akta ne
vključuje davka na dodano vrednost.
5. člen
Z mesečnim prispevkom iz 3. člena tega
akta, ki ga plačujejo končni odjemalci na kW obračunske moči, se zagotavljajo
potrebna denarna sredstva za namene iz 64.n člena Energetskega zakona.
6. člen
Z dnem uveljavitve tega akta preneha
veljati Akt o določitvi prispevka za zagotavljanje podpor proizvodnji
električne energije v soproizvodnji z visokim izkoristkom in iz obnovljivih
virov energije (Uradni list RS, št. 42/11), uporablja pa se do začetka uporabe
tega akta.
7. člen
Ta akt začne veljati naslednji dan po
objavi v Uradnem listu Republike Slovenije, uporabljati pa se začne naslednji
mesec po objavi.
Št. 137-186/2012-10/232
Maribor, dne 14. decembra 2012
EVA 2012-2430-0227
Predsednik sveta 
Javne agencije Republike Slovenije
za energijo
dr. Evgen Dervarič l.r.
Vlada Republike Slovenije je dne 3. 1. 2013
s sklepom št. 36001-10/2012/4 dala soglasje k temu aktu.