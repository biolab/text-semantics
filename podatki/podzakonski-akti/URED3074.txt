1. člen
S to uredbo se določi ureditveno območje meddržavnega mejnega
prehoda Podgorje (v nadaljnjem besedilu: mejni prehod) na podlagi Elaborata za
ugotavljanje javne koristi za meddržavni mejni prehod Podgorje, ki ga je
izdelal Investbiro Koper, d.d., Koper, pod št. 0611–1, oktobra 2003, in je na
vpogled na Servisu skupnih služb Vlade Republike Slovenije, Gregorčičeva 27a,
1000 Ljubljana.
2. člen
Ureditveno območje mejnega prehoda obsega namestitev upravne
zgradbe (tipski montažni pritlični objekt) z nadstrešnico nad voziščem, gradnjo
parkirnih prostorov ter spremljajoče komunalne infrastrukture. Ureditveno
območje mejnega prehoda meri 780 m2 in obsega naslednja zemljišča parc. št.
1454/16, 2832, 1454/1, vse k.o. Podgorje. 
Ureditveno območje obsega tudi traso za izgradnjo
infrastrukturnih objektov in naprav, potrebnih za nemoteno delovanje mejnega
prehoda, to so električni kablovod in telefonski kabel. 
Oba kabla, električni nizkonapetostni kabel in
telekomunikacijski kabel, se položita v isti jarek. Trasa obeh energetskih
kablov je predvidena v dolžini približno 2400 m, za napajanje objekta z
električno energijo je potrebno zgraditi 20 kV daljnovod od vasi Podgorje do
mejnega prehoda Podgorje, transformatorsko postajo 10 (20)/0,4 kV ter
nizkonapetostni priključek od trafopostaje do objektov mejnega prehoda po
zemljišču parc. št. 2832 v k.o. Podgorje. 
Za možnost napajanja objekta s telefonom je potrebno zgraditi
telekomunikacijsko linijo v dolžini 2400 m, in sicer od objekta Podgorje 63
(parc. št. 2832 v k.o. Podgorje). 
Vodovodna napeljava mejnega prehoda se izvede z rezervoarjem
za vodo in greznico v območju iz prvega odstavka tega člena. 
Meja ureditvenega območja je prikazana v elaboratu iz 1.
člena te uredbe in je razvidna iz geodetske situacije v M 1:200, ki je sestavni
del te uredbe.
3. člen
Urbanistična podlaga za določitev ureditvenega območja mejnega
prehoda so odlok o družbenem planu Občine Sežana za obdobje 1986–1990 (Uradni
list SRS, št. 14/88), odlok o spremembah in dopolnitvah družbenega plana
(Uradne objave, št. 37/89 in 5/92), odlok o spremembah in dopolnitvah
prostorskih sestavin dolgoročnega in družbenega plana Mestne občine Koper
(Uradne objave, št. 16/99 in 33/01) in odlok o prostorskih ureditvenih pogojih
v Občini Sežana (Uradne objave, št. 28/91).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta policije in carine, v katerem se bo
opravljala policijska in carinska kontrola, 
-       
gradnjo nadstrešnice nad voziščem, 
-       
zunanjo ureditev, ki obsega objekt, nadstrešnico, ureditev parkirišča in
komunalno infrastrukturo z ureditvijo cestišča.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-26
Ljubljana, dne 30. oktobra 2003.
EVA 2003-1520-0016
Vlada Republike Slovenije
mag. Anton Rop l. r. 
Predsednik

Priloga:
Situacija M 1:200