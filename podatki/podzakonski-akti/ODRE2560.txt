1. Odločanje sodišč v nujnih zadevah
Zaradi nastanka izrednega dogodka, t.j. epidemije nalezljive
bolezni SARS-CoV-2 (COVID-19) – koronavirus, ki lahko v večjem obsegu ovira
nemoteno oziroma redno izvajanje sodne oblasti in zaradi preprečitve širjenja
virusne okužbe epidemije nalezljive bolezni SARS-CoV-2 (COVID-19) –
koronavirus, varovanja zdravja in življenja ljudi in zagotovitve delovanja
sodstva vsa sodišča od 31. 3. 2020 opravljajo naroke in odločajo samo v
nujnih zadevah, kot to določa 83. člen Zakona o sodiščih, od teh pa se kot
nujne ne štejejo:
1.     
v zadevah zavarovanja, dejanja, ki zahtevajo osebne stike izvršiteljev,
udeležencev in drugih oseb v teh postopkih in oprava teh dejanj ni nujna zaradi
odvrnitve nevarnosti za življenje in zdravje ljudi ali premoženja večje
vrednosti,
2.     
menični in čekovni protesti ter menične tožbe,
3.     
popis zapustnikovega premoženja,
4.     
zadeve prisilne poravnave in stečaja,
5.     
(črtana),
6.     
zadeve za odvzem premoženja nezakonitega izvora po Zakonu o odvzemu
premoženja nezakonitega izvora,
7.     
upravni spori po Zakonu o informacijskem pooblaščencu,
8.     
upravni spori po Zakonu o zdravstvenem varstvu in zdravstvenem
zavarovanju,
9.     
upravni spori po Zakonu o kmetijskih zemljiščih,
10.  
upravni spori po Zakonu o odnosih Republike Slovenije s Slovenci zunaj
njenih meja.
2. Naroki in seje
Vsi naroki, seje in zaslišanja v nujnih zadevah se, če so
izpolnjeni tehnični in prostorski pogoji, izvedejo prek videokonference.
Vsi razpisani naroki v zadevah, ki ne spadajo med nujne
zadeve, se prekličejo.
3. Dostop do sodišča
Razen v nujnih zadevah v času trajanja posebnih ukrepov
stranke, njihovi pooblaščenci in druge osebe:
1.     
ne smejo vstopati v sodne stavbe,
2.     
vloge vlagajo le po pošti ali preko portala eSodstvo v postopkih, kjer
je to omogočeno,
3.     
za komunikacijo s sodišči uporabljajo objavljene elektronske naslove in
telefonske številke v času uradnih ur.
V nujnih zadevah v času trajanja posebnih ukrepov se morajo
stranke, njihovi pooblaščenci in druge osebe, ki želijo podatke v zvezi s
postopkom, predhodno najaviti preko objavljenih elektronskih naslovov in
telefonskih številk v času uradnih ur.
Za vse primere, ki niso zajeti v primerih iz prvega in
drugega odstavka te točke, sodišča določijo eno vstopno točko v sodno stavbo,
na kateri se izvedejo vsi potrebni preventivni ukrepi za preprečitev virusne
okužbe.
4. Javnost glavne obravnave
Z namenom preprečitve širjenja virusne okužbe, varovanja
zdravja in življenja ljudi in zagotovitve delovanja sodišč ter zagotavljanja
izvajanja pravic in obveznosti lahko sodnik ali predsednik senata v nujnih
zadevah začasno izključi javnost celotne glavne obravnave ali njenega dela in
določi druge primerne varovalne ukrepe.

Odredba o posebnih ukrepih zaradi nastanka
pogojev iz prvega odstavka 83.a člena Zakona o sodiščih in razlogov iz
1. člena ZZUSUDJZ (Uradni list RS, št. 39/20) vsebuje naslednji končni določbi:
»5. Veljavnost odredbe in drugih ukrepov
Ta odredba in drugi ukrepi, določeni na podlagi Odredbe o
posebnih ukrepih zaradi nastanka pogojev iz prvega odstavka 83.a člena Zakona o
sodiščih z dne 13. 3. 2020 (Uradni list RS, št. 21/20), ki ne glede
na 6. točko te odredbe veljajo še naprej, veljajo do javno objavljenega
preklica predsednika Vrhovnega sodišča Republike Slovenije, ko prenehajo
razlogi zanje, vendar najdlje do 1. julija 2020.
6. Prenehanje veljavnosti prejšnje odredbe
Z dnem uveljavitve te odredbe preneha veljati Odredba o
posebnih ukrepih zaradi nastanka pogojev iz prvega odstavka 83.a člena Zakona o
sodiščih z dne 13. 3. 2020, objavljena v Uradnem listu RS, št. 21/20.«.

Odredba o spremembi Odredbe o posebnih ukrepih
zaradi nastanka pogojev iz prvega odstavka 83.a člena Zakona o sodiščih in
razlogov iz 1. člena ZZUSUDJZ (Uradni list RS, št. 47/20) vsebuje naslednjo končno določbo:
»Ta odredba začne veljati naslednji dan po objavi v Uradnem
listu Republike Slovenije.«.