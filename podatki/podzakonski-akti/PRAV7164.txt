1. člen
(1) Neposredni uporabniki proračuna Republike Slovenije (v
nadaljnjem besedilu: neposredni uporabniki) lahko v letu 2005 prevzemajo
obveznosti za investicijske odhodke, ki se plačujejo po posameznih situacijah,
in investicijske transfere, ki zapadejo v plačilo v breme proračuna Republike Slovenije
(v nadaljnjem besedilu: proračun) za leto 2005, do vključno ponedeljka, 31.
oktobra 2005.
(2) Vse ostale obveznosti se lahko prevzemajo do vključno
srede, 30. novembra 2005.
(3) Določba prvega in drugega odstavka tega člena ne velja za
prevzemanje obveznosti:
1.     
iz naslova zadolževanja države,
2.     
za stroške, povezane s službenimi potovanji,
3.     
za tekoče transfere v sklade socialnega zavarovanja,
4.     
za plačila iz 25. člena Zakona o izvrševanju proračuna Republike
Slovenije za leto 2004 in 2005 (Uradni list RS, št. 130/03, 61/05 in 90/05 – ZFO-B; v nadaljnjem besedilu: ZIPRS0405),
5.     
iz naslova namenskih sredstev po Zakonu o javnih financah (Uradni list
RS, št. 79/99, 124/00, 79/01, 30/02, 56/02 –
ZJU in 110/02 – ZDT-B) ter ZIPRS0405
ter za soudeležbo k donacijam,
6.     
ki jih v izjemnih primerih posebej odobri Ministrstvo za finance in pri
tem upošteva likvidnostni položaj proračuna Republike Slovenije.
2. člen
Neposredni uporabniki lahko do 31. decembra 2005 prevzemajo
obveznosti, ki bodo zapadle v plačilo v prihodnjih letih, skladno z 21. členom
ZIPRS0405.
3. člen
(1) V skladu s 115. in 116. členom Pravilnika o postopkih za
izvrševanje proračuna Republike Slovenije (Uradni list RS, št. 108/04; v
nadaljnjem besedilu: Pravilnik) so neposredni uporabniki dolžni potrditi
obrazec FEP v sistemu MFERAC in predložiti dokumentacijo svoji računovodski službi
najkasneje do:
-       
ponedeljka, 7. novembra 2005, do 17. ure za obveznosti iz prvega
odstavka 1. člena tega pravilnika,
-       
torka, 6. decembra 2005, do 17. ure za obveznosti iz drugega odstavka 1.
člena tega pravilnika.
(2) Kasneje evidentirane prevzete obveznosti se štejejo kot
obveznosti, prevzete v breme proračuna naslednjega leta.
(3) Neposredni uporabniki morajo posredovati dokumentacijo v
izplačilo v rokih, kot jih določa Pravilnik.
(4) Neposredni uporabniki morajo predložiti:
1.     
odredbe za plačilo – nakazilo
do vključno petka, 9. decembra 2005, najkasneje do 17. ure,
2.     
zahtevke za izplačilo do vključno ponedeljka, 12. decembra 2005,
najkasneje do 17. ure,
3.     
naloge za obračun drugih stroškov dela do vključno četrtka, 8. decembra
2005,
4.     
odredbe za plačilo – nakazilo
stroškov iz prejšnje točke pa najkasneje tri delovne dni pred rokom izplačila
iz proračuna.
(5) Ne glede na določbo prvega, drugega, tretjega in četrtega
odstavka tega člena morajo neposredni uporabniki o obveznostih iz tretjega
odstavka 1. člena tega pravilnika obvestiti ministrstvo, pristojno za finance,
dostaviti dokumentacijo ter predložiti odredbe za izplačilo naslednji dan po prevzemu
obveznosti, vendar najkasneje tri delovne dni pred rokom izplačila iz proračuna.
(6) Ne glede na določbo tretjega in četrtega odstavka tega člena
lahko odredbe za plačila transferov posameznikom in gospodinjstvom predloži
ministrstvo, pristojno za delo, družino in socialne zadeve do vključno petka,
16. Decembra 2005, vendar najkasneje tri delovne dni pred rokom izplačila iz
proračuna.
4. člen
(1) Neposredni uporabniki morajo predložiti odredbe za plačilo
– nakazilo v breme postavk namenskih
sredstev EU in postavk slovenske udeležbe, kot jih opredeljujeta 13. in 14. točka
2. člena ZIPRS0405, do vključno četrtka, 3. novembra 2005 za izplačila z rokom
plačila do najkasneje petka, 11. novembra 2005.
(2) Navedeni roki veljajo pod pogojem, da bo organ upravljanja
oziroma nacionalni organ pripravil in predložil zahtevek za povračilo plačilnemu
organu, v skladu z 38. Členom Uredbe o izvajanju postopkov pri porabi sredstev
strukturne politike v Republiki Sloveniji (Uradni list RS, št. 30/04 in 48/04),
najkasneje do 15. novembra 2005.
(3) V primeru, da neposredni uporabnik ne zagotovi črpanja
namenskih sredstev EU, bo ministrstvo, pristojno za finance, glede na možnosti
izvrševanja proračuna ob koncu leta, zadržalo izvrševanje proračuna na
postavkah integralnega proračuna neposrednega uporabnika v višini nečrpanih namenskih
sredstev EU.
5. člen
(1) Med prejemke proračuna leta 2005 se vključujejo vsi
prejemki, ki bodo vplačani na podračun proračuna do vključno 31. decembra 2005.
(2) Med izdatke proračuna se vključujejo vsi izdatki za
poravnavo obveznosti, nastalih v letu 2005, izplačani do vključno 31. decembra
2005.
(3) Obveznosti v breme proračuna leta 2005 se lahko plačujejo
še prvi delovni dan v januarju 2006. Ne glede na navedeno neposredni uporabniki
pri pripravi mesečnega finančnega načrta za december upoštevajo dejanski datum predvidenega
plačila.
6. člen
Neposredni uporabniki, ki so nadzorniki oziroma skrbniki javnofinančnih
prihodkov, morajo zagotoviti praznitev prehodnih računov proračuna na dan 30.
december 2005 na način, kot ga določi ministrstvo, pristojno za finance.
7. člen
Župan določi končni rok za prevzemanje obveznosti, ki
zapadejo v plačilo v breme občinskega proračuna za leto 2005, upoštevaje
veljavno proračunsko leto in predpisane plačilne roke.
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 4102-25/2005
Ljubljana, dne 25. oktobra 2005
EVA 2005-1611-0174
dr. Andrej Bajuk l.r.
Minister
za finance