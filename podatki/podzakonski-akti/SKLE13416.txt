I. SPLOŠNE DOLOČBE
1. člen
(vsebina sklepa)
Ta sklep določa:
1.     
podrobnejšo vsebino dokumentacije, iz katere izhaja, da upravljavec
alternativnih investicijskih skladov (v nadaljnjem besedilu: AIS), ki bo
upravljal specialni investicijski sklad (v nadaljnjem besedilu: SIS) izpolnjuje
pogoje, ki jih za upravljavca vrste SIS, za katerega se vodi postopek za
pridobitev statusa upravljavca SIS oziroma postopek za pridobitev dovoljenja za
opravljanje storitev upravljanja AIS (v nadaljevanju: postopek o izdaji
dovoljenja za upravljanje), zahteva Zakon o oblikah alternativnih
investicijskih skladov (Uradni list RS, št. 101/22; v nadaljnjem besedilu:
ZOAIS);
2.     
način predložitve dokumentacije iz tretjega odstavka 77. člena
ZOAIS.
2. člen
(pojmi)
(1) Za namene tega sklepa veljajo naslednje opredelitve
pojmov:
1.     
»SIS« pomeni investicijski sklad, kot ga opredeljuje 72. člen
ZOAIS;
2.     
»vrsta SIS« pomeni SIS, ki zasleduje eno izmed strategij iz 4. točke
72. člena ZOAIS v povezavi z drugim odstavkom 47. člena Zakona o
upravljavcih alternativnih investicijskih skladov (Uradni list RS,
št. 32/15, 77/18, 161/21 in 101/22 – ZOAIS; v nadaljnjem besedilu: ZUAIS);
3.     
»namenska družba za naložbo« pomeni družbo iz 86. člena ZOAIS;
4.     
»politika provizij in upravičenih stroškov« pomeni politiko, kot jo
opredeljuje dokument organa ESMA »Supervisory briefing on the supervision of
costs in UCITS and AIFs« št. ESMA34-39-1042 z dne 4. junija 2020;
5.     
»provizija za uspešnost« pomeni provizijo za uspešnost iz »Smernic o
provizijah za uspešnost pri upravljanju KNPVP in nekaterih vrst AIS«
št. ESMA34-39-992 z dne 5. novembra 2020.
II. DOKUMENTACIJA SIS IN UPRAVLJAVCA SIS
3. člen
(dokumentacija za priznanje statusa SIS z naložbeno
strategijo skladov zasebnega kapitala)
Zahtevi za priznanje statusa SIS z naložbeno strategijo
skladov zasebnega kapitala poleg dokumentacije iz 1. do 7. točke tretjega
odstavka 77. člena ZOAIS upravljavec AIS predloži tudi:
1.     
politiko uporabe finančnega vzvoda za SIS;
2.     
če bo SIS posloval preko namenskih družb za naložbo, pojasnilo
upravljavca AIS, kako bo upošteval morebitno povečano izpostavljenost namenske
družbe v izračunu izpostavljenosti SIS;
3.     
politiko provizij in upravičenih stroškov za SIS, če ta obstaja;
4.     
navedbo in oceno stroškov, ki jih nosi SIS, povezanih s posameznimi
naložbami v portfeljsko podjetje, vključno z načinom ureditve v primeru
soinvesticij, in ureditve glede morebitnih nagrad zaposlenim pri upravljavcu
AIS oziroma pooblaščencem upravljavca AIS iz sredstev portfeljskega podjetja
(npr. kot poslovodstvo portfeljske družbe, svetovalne pogodbe ipd.);
5.     
navedbo storitev, katerih opravljanje krije provizija za upravljanje SIS
in navedba morebitnih pogodb v zvezi z naložbenim svetovanjem, ter ureditve
povezane s stroški takih pogodb;
6.     
politike in postopke upravljanja tveganj za SIS in načrtovani profil
tveganosti SIS;
7.     
politike in postopke vrednotenja sredstev in obveznosti za SIS;
8.     
pravila v zvezi z računovodskimi postopki SIS namenjenih izračunu čiste
vrednosti sredstev SIS, ki naj vključujejo tudi postopke iz prvega odstavka
4. člena in prvega odstavka 5. člena Sklepa o vrednotenju sredstev
alternativnega sklada ter izračunu čiste vrednosti sredstev in vrednosti enote
alternativnega sklada (Uradni list RS, št. 67/23);
9.     
če bo SIS oblikovan kot odprt AIS politiko upravljanja likvidnosti za
SIS in simulacijo likvidnosti za prvih 5 let po ustanovitvi SIS;
10.  
utemeljitev usklajenosti likvidnostnega profila SIS, trajanja SIS in
politike odkupov enot SIS z naložbeno politiko SIS skladno z 2. členom
Sklepa o skladnosti likvidnostnega profila, naložbene politike, trajanja in
politike odkupov enot specialnega investicijskega sklada ter o ustrezni
razpršitvi naložb specialnega investicijskega sklada (Uradni list RS,
št. 133/22);
11.  
seznam kadrovskih virov pri upravljavcu AIS in izkazano zanje in
izkušnje ključnih zaposlenih pri upravljavcu AIS, relevantnih za področje
skladov zasebnega kapitala;
12.  
strategijo prenosa storitev za SIS in izkazano znanje in izkušnje
pooblaščencev na področju storitev in poslov, ki jih opravljajo za SIS;
13.  
politiko nagrajevanja povezano s SIS, ki zagotavlja, da nagrajevanje ne
spodbuja izpostavljanja tveganjem, ki niso skladna s stopnjo tveganosti SIS
oziroma ustanovnim aktom SIS in pojasnilo o vključitvi oziroma izključitvi
izkazanega upravičenja iz sistema prejemkov, kadar je to relevantno;
14.  
poslovnike organov SIS (npr. naložbeni odbor, posvetovalni odbor ipd.)
če ti obstajajo in pogoji za imenovanje članov takih organov.
4. člen
(dokumentacija za priznanje statusa SIS z naložbeno
strategijo nepremičninskih skladov)
Zahtevi za priznanje statusa SIS z naložbeno strategijo
nepremičninskih skladov poleg dokumentacije iz 1. do 7. točke tretjega
odstavka 77. člena ZOAIS upravljavec AIS predloži tudi:
1.     
politiko uporabe finančnega vzvoda za SIS;
2.     
če bo SIS posloval preko namenskih družb za naložbo, pojasnilo
upravljavca AIS, kako bo upošteval morebitno povečano izpostavljenost namenske
družbe v izračunu izpostavljenosti SIS;
3.     
politiko provizij in upravičenih stroškov za SIS, če ta obstaja;
4.     
navedbo in oceno stroškov, ki jih nosi SIS, povezanih s posameznimi
naložbami v nepremičnino, vključno z načinom ureditve v primeru soinvesticij,
in ureditve glede morebitnih nagrad zaposlenim pri upravljavcu AIS oziroma
pooblaščencem upravljavca AIS iz sredstev namenskih družb (npr. kot
poslovodstvo namenske družbe, svetovalne pogodbe ipd.);
5.     
navedbo storitev, katerih opravljanje krije provizija za upravljanje SIS
in navedba morebitnih pogodb v zvezi z naložbenim svetovanjem, ter ureditve
povezane s stroški takih pogodb;
6.     
politike in postopke upravljanja tveganj za SIS in načrtovani profil
tveganosti SIS;
7.     
politike in postopke vrednotenja sredstev in obveznosti za SIS;
8.     
pravila v zvezi z računovodskimi postopki SIS namenjenih izračunu čiste
vrednosti sredstev SIS, ki naj vključujejo tudi postopke iz prvega odstavka
4. člena in prvega odstavka 5. člena Sklepa o vrednotenju sredstev
alternativnega sklada ter izračunu čiste vrednosti sredstev in vrednosti enote
alternativnega sklada (Uradni list RS, št. 67/23);
9.     
če bo SIS oblikovan kot odprt AIS, politiko upravljanja likvidnosti za
SIS in simulacijo likvidnosti za prvih 5 let po ustanovitvi SIS, pri čemer
naslovi posebnosti naložbene strategije nepremičninskega sklada (npr. naložbe v
nepremičnine v gradnji);
10.  
utemeljitev usklajenosti likvidnostnega profila SIS, trajanja SIS in
politike odkupov enot SIS z naložbeno politiko SIS skladno z 2. členom
Sklepa o skladnosti likvidnostnega profila, naložbene politike, trajanja in
politike odkupov enot specialnega investicijskega sklada ter o ustrezni
razpršitvi naložb specialnega investicijskega sklada (Uradni list RS,
št. 133/22);
11.  
seznam kadrovskih virov pri upravljavcu AIS in izkazano zanje in
izkušnje ključnih zaposlenih pri upravljavcu AIS relevantnih za področje
nepremičninskih AIS;
12.  
strategijo prenosa storitev za SIS in izkazano znanje in izkušnje
pooblaščencev na področju storitev in poslov, ki jih opravljajo za SIS; v
primeru da je strategija SIS usmerjena v nepremičnine v gradnji, kratko
obrazložitev poslovnega načrta in navedba morebitnih sklenjenih pogodb oziroma
prejetih ponudb na področju izvajanja projektov;
13.  
glede na nameravano geografsko razpršitev naložb, pojasnilo glede
morebitnih pooblaščencev in/ali zunanjih izvajalcev, ki zagotavljajo pravno
podporo pri pridobitvah/odsvojitvah nepremičnin, kadar je to relevantno;
14.  
politiko nagrajevanja povezano s SIS, ki zagotavlja, da nagrajevanje ne
spodbuja izpostavljanja tveganjem, ki niso skladna s stopnjo tveganosti SIS
oziroma ustanovnim aktom SIS in pojasnilo o vključitvi oziroma izključitvi
izkazanega upravičenja, če je le-ta predviden, iz sistema prejemkov, kadar je
to relevantno;
15.  
poslovnike organov SIS (npr. naložbeni odbor, posvetovalni odbor ipd.)
če ti obstajajo in pogoji za imenovanje članov takih organov.
5. člen
(dokumentacija za priznanje statusa SIS z naložbeno
strategijo sklada skladov)
Zahtevi za priznanje statusa SIS z naložbeno strategijo
sklada skladov poleg dokumentacije iz 1. do 7. točke tretjega odstavka
77. člena ZOAIS upravljavec AIS predloži tudi:
1.     
politiko uporabe finančnega vzvoda za SIS;
2.     
politiko provizij in upravičenih stroškov za SIS, če ta obstaja;
3.     
navedbo in oceno stroškov, ki jih nosi SIS, povezanih s posameznimi
naložbami v ciljne investicijske sklade, vključno z navedbo najvišjih vstopnih
in izstopnih stroškov oziroma drugih transakcijskih stroškov povezanih z
naložbo v ciljne investicijske sklade, ki jih bo nosil SIS, in najvišjo provizijo
za upravljanje ciljnih investicijskih skladov;
4.     
navedbo storitev, katerih opravljanje krije provizija za upravljanje SIS
in navedba morebitnih pogodb v zvezi z naložbenim svetovanjem, ter ureditve
povezane s stroški takih pogodb;
5.     
če bo SIS izplačeval provizijo za uspešnost, in je oblikovan kot odprt
AIS, vložnik predloži dokument, v katerem opiše:
a.   
način izračuna provizije za uspešnost (metodo, model) glede na
strategijo AIS, ki jih namerava upravljati;
b.   
opis skladnosti med modelom izračuna provizije za uspešnost in
naložbenimi cilji, strategijo in politiko sklada glede na strategijo AIS, ki
jih namerava upravljati;
c.   
pogostost obračuna (ang. crystallisation) provizije za uspešnost;
d.   
posledice negativnega donosa;
e.   
povzetek nameravanih razkritij povezanih s provizijo za uspešnost;
6.     
politike in postopke upravljanja tveganj za SIS in profil tveganosti
SIS;
7.     
politike in postopke vrednotenja sredstev in obveznosti za SIS;
8.     
pravila v zvezi z računovodskimi postopki SIS namenjenih izračunu čiste
vrednosti sredstev SIS, ki naj vključujejo tudi postopke iz prvega odstavka
4. člena in prvega odstavka 5. člena Sklepa o vrednotenju sredstev
alternativnega sklada ter izračunu čiste vrednosti sredstev in vrednosti enote
alternativnega sklada (Uradni list RS, št. 67/23);
9.     
opis naložbene strategije ciljnih skladov in zahtevane razpršenosti
ciljnih skladov ter opis upravljanja nasprotij interesov med upravljavcem AIS
in vlagatelji v AIS, kadar ciljne sklade upravlja isti upravljavec AIS ali z
njim povezana oseba;
10.  
če bo SIS oblikovan kot odprt AIS, politiko upravljanja likvidnosti za
SIS in profil likvidnosti SIS, pri čemer upošteva naložbeno strategijo SIS in
politiko izstopov ciljnih investicijskih skladov;
11.  
utemeljitev usklajenosti likvidnostnega profila SIS, trajanja SIS in
politike odkupov enot SIS z naložbeno politiko SIS skladno z 2. členom
Sklepa o skladnosti likvidnostnega profila, naložbene politike, trajanja in
politike odkupov enot specialnega investicijskega sklada ter o ustrezni
razpršitvi naložb specialnega investicijskega sklada (Uradni list RS,
št. 133/22);
12.  
strategijo prenosa storitev za SIS in izkazano znanje in izkušnje
pooblaščencev na področju storitev in poslov, ki jih opravljajo za SIS;
13.  
politiko nagrajevanja povezano s SIS, ki zagotavlja, da nagrajevanje ne
spodbuja izpostavljanja tveganjem, ki niso skladna s stopnjo tveganosti SIS
oziroma ustanovnim aktom SIS;
14.  
poslovnike organov SIS (npr. naložbeni odbor, posvetovalni odbor ipd.)
če ti obstajajo in pogoji za imenovanje članov takih organov.
6. člen
(dokumentacija za priznanje statusa SIS z naložbeno
strategijo posojil)
Zahtevi za priznanje statusa SIS z naložbeno strategijo
posojil poleg dokumentacije iz 1. do 7. točke tretjega odstavka 77. člena
ZOAIS upravljavec AIS predloži tudi:
1.     
poslovnik kreditnega odbora, podatke o članih kreditnega odbora in
dokazila, ki izkazujejo njihovo znanje oziroma izkušnje; v kolikor kreditni
odbor še ni oblikovan merila za izbor članov kreditnega odbora;
2.     
postopke za odobritev, spreminjanje, obnavljanje in ponovno dajanje
posojil;
3.     
postopke ocene kreditnih tveganj SIS;
4.     
opis sistema za merjenje in spremljanje kreditnega tveganja SIS;
5.     
politike in postopke upravljanja tveganj za SIS in profil tveganosti
SIS;
6.     
politike in postopke upravljanja danih posojil in upravljanja
zavarovanj;
7.     
politiko uporabe finančnega vzvoda za SIS;
8.     
politiko provizij in upravičenih stroškov za SIS, če ta obstaja;
9.     
navedbo in oceno stroškov, ki jih nosi SIS, povezanih s posameznimi
naložbami v ciljne investicijske sklade, vključno z navedbo najvišjih vstopnih
in izstopnih stroških oziroma drugih transakcijskih stroškov povezanih z
naložbo v ciljne investicijske sklade, ki jih bo nosil SIS in najvišjo
provizijo za upravljanje ciljnih investicijskih skladov;
10.  
navedbo storitev, katerih opravljanje krije provizija za upravljanje SIS
in navedba morebitnih pogodb v zvezi z naložbenim svetovanjem, ter ureditve
povezane s stroški takih pogodb;
11.  
če bo SIS izplačeval provizijo za uspešnost, in je oblikovan kot odprt
AIS, vložnik predloži dokument, v katerem opiše:
a.     način
izračuna provizije za uspešnost (metodo, model) glede na strategijo AIS, ki jih
namerava upravljati;
b.     opis
skladnosti med modelom izračuna provizije za uspešnost in naložbenimi cilji,
strategijo in politiko sklada glede na strategijo AIS ki jih namerava
upravljati;
c.     pogostost obračuna
(ang. crystallisation) provizije za uspešnost;
d.     posledice
negativnega donosa;
e.     povzetek
nameravanih razkritij povezanih s provizijo za uspešnost;
12.  
politike in postopke vrednotenja sredstev in obveznosti za SIS, vključno
s politiko odbitkov pri vrednotenju;
13.  
pravila v zvezi z računovodskimi postopki SIS namenjenih izračunu čiste
vrednosti sredstev SIS, ki naj vključujejo tudi postopke iz prvega odstavka
4. člena in prvega odstavka 5. člena Sklepa o vrednotenju sredstev
alternativnega sklada ter izračunu čiste vrednosti sredstev in vrednosti enote
alternativnega sklada (Uradni list RS, št. 67/23);
14.  
če bo SIS oblikovan kot odprt AIS, politiko upravljanja likvidnosti za
SIS in profil likvidnosti SIS, pri čemer upošteva naložbeno strategijo SIS in
politiko izstopov ciljnih investicijskih skladov;
15.  
utemeljitev usklajenosti likvidnostnega profila SIS, trajanja SIS in
politike odkupov enot SIS z naložbeno politiko SIS skladno z 2. členom
Sklepa o skladnosti likvidnostnega profila, naložbene politike, trajanja in politike
odkupov enot specialnega investicijskega sklada ter o ustrezni razpršitvi
naložb specialnega investicijskega sklada (Uradni list RS, št. 133/22);
16.  
strategijo prenosa storitev za SIS in izkazano znanje in izkušnje
pooblaščencev na področju storitev in poslov, ki jih opravljajo za SIS;
17.  
politiko nagrajevanja povezano s SIS, ki zagotavlja, da nagrajevanje ne
spodbuja izpostavljanja tveganjem, ki niso skladna s stopnjo tveganosti SIS
oziroma ustanovnim aktom SIS;
18.  
poslovnike drugih organov SIS (npr. posvetovalni odbor ipd.) če ti
obstajajo in pogoji za imenovanje članov takih organov.
7. člen
(dokumentacija predložena v drugem postopku)
Če je upravljavec AIS posamično dokumentacijo, ki jo mora
predložiti na podlagi tega sklepa, že predložil v drugem postopku, ki ga je
vodila oziroma ga vodi Agencija, predloži izpolnjeno tabelo iz Priloge 1 v
kateri navede dokumente na katere se sklicuje.
8. člen
(druga dokumentacija)
Agencija lahko v postopku preverjanja ali upravljavec AIS
izpolnjuje pogoje, ki jih za upravljavca vrste SIS, za katerega se vodi
postopek o izdaji dovoljenja za upravljanje zahteva ZOAIS, zahteva tudi dodatne
podatke in dokumentacijo, ki jih potrebuje za oceno, ali ta izpolnjuje pogoje,
ki jih za upravljanje AIS določa ZUAIS, ZOAIS in predpisi, izdani na njuni
podlagi.
III. NAČIN PREDLOŽITVE DOKUMENTACIJE
9. člen
(način predložitve)
(1) Upravljavec AIS predloži dokumentacijo iz 3. do
6. člena tega sklepa v elektronski obliki in tako da je možno iskanje
ključnih besed znotraj datoteke.
(2) Upravljavec AIS Prilogo I predloži v elektronski
obliki, tako kot je objavljena na spletni strani Agencije.
IV. KONČNA DOLOČBA
10. člen
(uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije.
Št. 00701-8/2023-2
Ljubljana, dne 3. avgusta 2023
EVA 2023-1611-0077
Predsednica sveta
Agencije za trg vrednostnih papirjev
Anka Čadež

Priloga 1: Tabela