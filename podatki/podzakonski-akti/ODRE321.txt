1. člen
V šolskih letih 1998/99, 1999/2000, 2000/2001 in 2001/2002 se
uvede in spremlja izvajanje učnega načrta za pouk slovenščine v splošnih,
strokovnih in klasičnih gimnazijah, ki je bil sprejet na 14. seji Strokovnega
sveta Republike Slovenije za splošno izobraževanje, dne 26. marca 1998.
2. člen
Odgovorni nosilec je prof. dr. Matjaž Kmecl, Filozofska fakulteta,
Ljubljana.
Projektno skupino sestavljajo:
dr. Matjaž Kmecl, Filozofska fakulteta, Ljubljana;
dr. Boža Krakar Vogel, Filozofska fakulteta, Ljubljana;
dr. Marja Bešter, Filozofska fakulteta, Ljubljana;
dr. Martina Križaj Ortar, Filozofska fakulteta, Ljubljana;
dr. Marko Stabej, Filozofska fakulteta, Ljubljana;
dr. Miran Hladnik, Filozofska fakulteta, Ljubljana;
mag. Brane Slivar, ZRSŠ, Ljubljana;
Mojca Poznanovič, ZRSŠ, Ljubljana in
Milena Ivšek, ZRSŠ, Ljubljana.
3. člen
Izvajanje učnega načrta za pouk slovenščine se preverja s
poskusom na naslednjih gimnazijah:
-       
Gimnazija Jožeta Plečnika, Ljubljana;
-       
Šolski center Rudolf Maister, Kamnik, Gimnazija;
-       
Gimnazija Bežigrad, Ljubljana;
-       
Šolski center Celje, Splošna in strokovna gimnazija Lava;
-       
Gimnazija Koper;
-       
Gimnazija Kranj;
-       
Gimnazija Murska Sobota;
-       
Gimnazija Ledina, Ljubljana;
-       
Gimnazija Novo Mesto;
-       
Srednja šola za oblikovanje in fotografijo Ljubljana (umetniška
gimnazija);
-       
Prva gimnazija Maribor;
-       
Tehniški šolski center Nova Gorica (tehniška gimnazija) in
-       
Srednja ekonomska šola Maribor (ekonomska gimnazija);
-       
Gimnazija Ravne na Koroškem.
4. člen
Sredstva za uvajanje in spremljanje učnega načrta se zagotavljajo
v skladu z letnim načrtom, Zavoda Republike Slovenije za šolstvo in pogodbami
za zunanje sodelavce.
5. člen
Podatke, ki se lahko zbirajo med uvajanjem in spremljanjem učnega
načrta, in način njihovega zbiranja bo opredelila projektna skupina v
metodološkem načrtu.
Zbrani podatki bodo varovani v skladu z zakonom o varstvu
osebnih podatkov (Uradni list RS, št. 8/90, 38/90 - pop., 19/91).
6. člen
Dijaki imajo v primeru prekinitve poskusa pravico nadaljevati
izobraževanje na šoli, v katero so vpisani.
7. člen
Odgovorni nosilec uvajanja in spremljanja in Zavod Republike Slovenije
za šolstvo morata izdelati skupna poročila v naslednjih rokih:
1.     
Vmesna in končna poročila v mesecih februarju in juliju leta 1999, 2000,
2001 in 2002;
2.     
Poročilo o spremljavi predmaturitetnega preizkusa in mature v vzorčnih
oddelkih do novembra 2002.
8. člen
Projektna skupina mora pripraviti metodološki načrt, v katerem
določi metodologijo uvajanja in spremljanja učnega načrta.
Za neposredno uvajanje in spremljanje učnega načrta, v skladu
z metodološkim načrtom, so neposredno odgovorni Zavod Republike Slovenije za
šolstvo in šole, navedene v 3. členu te odredbe.

Odredba o uvajanju in spremljanju učnega
načrta za pouk slovenščine v splošnih in strokovnih gimnazijah (Uradni list RS,
št. 68/98)
vsebuje naslednjo končno določbo:
»9. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o dopolnitvi Odredbe o uvajanju in
spremljanju učnega načrta za pouk slovenščine v splošnih in strokovnih
gimnazijah (Uradni list RS, št. 72/98) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu RS.«.