Državni zbor Republike Slovenije obžaluje vojaški napad na Irak
brez podpore Varnostnega sveta Organizacije Združenih narodov. 
Državni zbor Republike Slovenije poziva Vlado Republike
Slovenije, da podpira in sproža pobude, ki bi reševanje iraške krize in njenih
posledic pripeljale nazaj v okrilje Organizacije Združenih narodov. 
Državni zbor Republike Slovenije podpira izjavo Evropskega
sveta o Iraku z dne 20. 3. 2003, še zlasti zavezo Evropske unije k aktivni
vključitvi v reševanje humanitarnega položaja v Iraku.
Št. 200-09/91-1/62
Ljubljana, dne 25. marca 2003.
Predsednik 
Državnega zbora 
Republike Slovenije 
Borut Pahor l. r.