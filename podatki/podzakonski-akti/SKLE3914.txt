1
Javno se razgrne osnutek gozdnogospodarskega načrta gozdnogospodarske
enote Pišece z obdobjem veljavnosti od 1. 1. 2002 do 31. 12. 2011, ki ga je
izdelal Zavod za gozdove Slovenije, Območna enota Brežice.
2
Gradivo iz prejšnje točke se javno razgrne za 14 dni v prostorih
Zavoda za gozdove Slovenije, Krajevne enote Brežice, Ulica bratov Milavcev 61,
Brežice. Javna razgrnitev se začne osmi dan po objavi tega sklepa v Uradnem
listu Republike Slovenije.
3
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Brežice.
4
V času javne razgrnitve bo na kraju javne razgrnitve organizirana
javna obravnava. Datum javne obravnave bo v istih prostorih objavljen naknadno.
5
Ta sklep se objavi v Uradnem listu Republike Slovenije.
Št. 322-01-08-2/01/2
Ljubljana, dne 2. junija 2003.
EVA 2003-2311-0173
Minister
za kmetijstvo, gozdarstvo in prehrano
mag. Franc But l. r.