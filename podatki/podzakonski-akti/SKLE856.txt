1.     
Tečaj domače valute do valut navedenih v tečajnici se na dan uveljavitve
zakona o denarni enoti Republike Slovenije (Uradni list RS, št. 17/91-I)
oblikuje na način določen s tečajno listo št. 1, ki je sestavni del tega
sklepa. Tečaji veljajo do 24. ure prvega dneva medbančnega sestanka. 
2.     
Tečaji valut, ki niso navedeni v tečajni listi št. 1 se preračunajo v
domačo valuto na podlagi njenega tečaja do ameriškega dolarja, upoštevajoč
kvartalni pregled dinarskih tečajev tujih valut, ki ne kotirajo na domačem in
tujih deviznih tržiščih, prejetih od NBJ po stanju 28. 6. 1991. 
Tečajna lista iz prvega odstavka te točke je sestavni del
tega sklepa. 
O tečajih iz prvega odstavka te točke Banka Slovenije obvesti
banke na dan uveljavitve zakona o denarni enoti Republike Slovenije (Uradni
list RS, št. 17/91-I), nadalje pa vsakokrat, ko se njihova vrednost v razmerju
do ameriškega dolarja spremeni za več kot 5%. 
3.     
V skladu s 16. členom zakona o deviznem poslovanju se tečaji iz prve
točke tega sklepa uporabljajo za obračunavanje carin in drugih davščin. 
4.     
Ta sklep začne veljati z dnem objave v Uradnem listu Republike
Slovenije.
Ljubljana, dne 5. oktobra
1991.
Svet Banke Slovenije
Predsednik 
dr. France Arhar l. r.

Priloga
1: Tečajna lista št 1. z dne 8. 10. 1991