1. člen
(vsebina)
Ta pravilnik predpisuje merila, ki se upoštevajo pri
določanju števila sodniških mest na posameznem sodišču.
2. člen
(merila)
Merila, ki se upoštevajo pri določitvi števila sodniških mest
so: 
-       
povprečni pretekli pripad zadev; 
-       
povprečni pričakovani pripad zadev; 
-       
povprečni čas reševanja zadev.
3. člen
(povprečni pretekli pripad zadev)
Za izračun povprečnega preteklega pripada zadev se upošteva
povprečno število zadev, ki predstavljajo letni pripad za posamezno vrsto
zadeve za posamezno sodišče v zadnjem letu.
4. člen
(povprečni pričakovani pripad zadev)
Pričakovani letni pripad zadev se ugotovi ob upoštevanju
povprečnega preteklega pripada zadev v zadnjih treh letih, pričakovanega
pripada v naslednjih treh letih z upoštevanjem načrtovanih sprememb zakonodaje
in drugih pomembnih okoliščin, ki bistveno vplivajo na obseg dela sodišča, ter
števila nerešenih zadev na posameznem sodišču.
5. člen
(povprečni čas reševanja zadev)
Povprečni čas reševanja zadev se ugotovi tako, da se na
podlagi uradnih statističnih podatkov na ravni države ugotovi število določene
vrste zadev, ki jih dejansko navzoči sodnik reši v obdobju enega leta.
6. člen
(število potrebnih sodniških mest)
Število potrebnih sodniških mest se ugotovi tako, da se
povprečni pričakovani pripad zadev deli s povprečnim časom reševanja zadev.
PREHODNE IN KONČNA DOLOČBA
7. člen
Z dnem, ko začne veljati ta pravilnik, preneha veljati
Pravilnik o merilih pri določanju števila sodniških mest (Uradni list RS, št.
101/06).
8. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-82/2010
Ljubljana, dne 25. maja 2010
EVA 2010-2011-0011
Aleš Zalar l.r. 
Minister za pravosodje