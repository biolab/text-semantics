1. člen
(vsebina)
Ta pravilnik določa največji dopustni
primanjkljaj pri skladiščenju ali prevozu trošarinskih izdelkov, ki so v režimu
odloga plačila trošarine (v nadaljnjem besedilu: primanjkljaj), način
ugotavljanja primanjkljaja, način uveljavljanja odpusta plačila trošarine ter
roke za predložitev zahtevka za odpust plačila trošarine.
2. člen
(pomen izrazov)
Izrazi, uporabljeni v tem pravilniku,
pomenijo:
1.     
»primanjkljaj« je izguba ali uničenje, ki nastane pri skladiščenju ali
prevozu zaradi kala, razsipa ali razlitja trošarinskih izdelkov ali zaradi
njihovih naravnih lastnosti (kemičnih, fizikalnih, bioloških),
2.     
»skladiščenje« je hramba trošarinskih izdelkov v prostorih ali
rezervoarjih za skladiščenje od trenutka končane proizvodnje ali iztovarjanja s
prevoznega sredstva do trenutka, ko se začne natovarjanje na prevozno sredstvo,
3.     
»prevozna sredstva« so vsa prevozna sredstva, ki se lahko uporabijo za
prevoz trošarinskih izdelkov po cestnem (avtocisterna), železniškem
(vagon, cisterna) in vodnem prometu (tanker, barža) ter cevovodi,
4.     
»prevoz« je premikanje trošarinskih izdelkov z ene lokacije na drugo s
prevoznimi sredstvi, kar vključuje manipulacije, kot so natovarjanje,
pretovarjanje, prečrpavanje, pretakanje in iztovarjanje,
5.     
»obračunska količina« je količina trošarinskih izdelkov, od katere se
obračuna največji dopustni primanjkljaj.
3. člen
(upravičenec)
Določbe tega pravilnika veljajo za imetnika
trošarinskega dovoljenja in oproščenega uporabnika (v nadaljnjem besedilu:
upravičenec).
4. člen
(odpust plačila trošarine)
(1) Plačilo trošarine se lahko odpusti
za primanjkljaj, za katerega upravičenec dokaže, da je neločljivo povezan s
skladiščenjem in prevozom trošarinskih izdelkov v režimu odloga plačila
trošarine, in sicer največ v višini primanjkljaja, izračunanega v skladu z 9.
členom tega pravilnika.
(2) Upravičenec lahko uveljavlja
pravico do odpusta plačila trošarine iz prejšnjega odstavka za:
-       
energente iz tretjega odstavka 54. člena Zakona o trošarinah (Uradni
list RS, št. 97/10 – uradno prečiščeno besedilo, 48/12 in 109/12; v nadaljnjem
besedilu: ZTro) in
-       
alkohol in alkoholne pijače iz 37. do 42. člena ZTro.
(3) Za trošarinske izdelke, ki so že
pakirani za prodajo na drobno, se plačilo trošarine iz naslova primanjkljaja ne
odpusti.
5. člen
(ugotavljanje primanjkljaja pri
skladiščenju)
(1) Za primanjkljaj pri skladiščenju
se šteje primanjkljaj, ki je neizogiben kljub skrbnemu, strokovnemu ter tehnično
pravilnemu postopku pri skladiščenju, in je nastal kot posledica:
-       
naravnih lastnosti trošarinskih izdelkov (izhlapevanje, krčenje, sušenje
ali usedanje), kar se kaže na teži ali obsegu izdelkov,
-       
značilnosti opreme, ki se uporablja pri skladiščenju, ali
-       
vpliva okolice.
(2) Pri presoji upravičenosti zahtevka
za odpust plačila trošarine zaradi primanjkljaja, ki je neločljivo povezan s
skladiščenjem, carinski organ upošteva zlasti vrsto in tehnične značilnosti
skladišča ali rezervoarja, trajanje skladiščenja, pogostost manipulacij s
trošarinskimi izdelki in letni čas.
(3) Upravičenec zaradi uveljavljanja
primanjkljaja iz prvega odstavka tega člena opravi popis zalog trošarinskih
izdelkov v skladišču (v nadaljnjem besedilu: popis zalog) enkrat na leto, in
sicer ob zaključku poslovnega leta. Namero za popis zalog najavi carinskemu
organu najpozneje tri delovne dni pred popisom, carinski organ pa lahko
sodeluje pri popisu zalog. Po opravljenem popisu zalog upravičenec sestavi
zapisnik.
(4) Ne glede na prejšnji odstavek se
popis zalog energentov opravi 30. septembra, razen če carinski organ
soglaša s popisovanjem zalog na drug datum. Pri popisovanju zalog energentov mora
biti obvezno navzoč carinski organ, ki zapisnik podpiše in s tem potrdi
ugotovljeno dejansko stanje zalog.
(5) V skladišču upravičenca se lahko
opravijo tudi izredni popisi zalog, in sicer na zahtevo carinskega organa ali
na pobudo upravičenca.
6. člen
(ugotavljanje primanjkljaja pri prevozu)
(1) Za primanjkljaj pri prevozu se
šteje primanjkljaj, ki je neizogiben kljub skrbnemu, strokovnemu ter tehnično
pravilnemu postopku prevoza, in je nastal kot posledica:
-       
naravnih lastnosti trošarinskih izdelkov (izhlapevanje, krčenje, sušenje
ali usedanje), ki se kažejo na teži ali obsegu izdelkov,
-       
značilnosti opreme, ki se uporablja pri prevozu, ali
-       
vpliva okolice.
(2) Pri presoji upravičenosti zahtevka
za odpust plačila trošarine zaradi primanjkljaja, ki je neločljivo povezan s prevozom,
carinski organ upošteva zlasti tehnične značilnosti prevoznega sredstva,
pogostost manipulacij s trošarinskimi izdelki med prevozom, letni čas ter
merilno negotovost instrumentov, ki jo za dani merilni instrument dopuščajo njegove
specifikacije oziroma predpisi s področja meroslovja. Upoštevajo se le
rezultati meritev, opravljenih pri natovarjanju in iztovarjanju z merilnimi
napravami v skladišču.
(3) Primanjkljaj pri prevozu se
ugotavlja za vsako pošiljko posebej.
7. člen
(izračunavanje primanjkljaja)
Primanjkljaj se izračunava:
-       
v tisti merski enoti, ki se sicer uporablja pri obračunu trošarine za
posamezen trošarinski izdelek,
-       
v odstotku od obračunske količine, največ po stopnji, določeni v 9.
členu tega pravilnika,
-       
ločeno za skladiščenje, prevoz po kopnem in prevoz po vodnih poteh ali
cevovodih.
8. člen
(meritve)
Meritve se opravljajo z merilnimi
napravami, ki imajo odobritev tipa ali so overjene pri ministrstvu, pristojnem
za meroslovje. Carinski organ lahko dovoli tudi uporabo meril, ki se v Republiki
Sloveniji zaradi tehničnih ali drugih ovir ne overjajo, vendar so na podlagi
izkustvenih faktorjev zanesljiva.
9. člen
(stopnje največjega dopustnega
primanjkljaja)
(1) Za primanjkljaj pri skladiščenju
so določene letne stopnje, za primanjkljaj pri prevozu pa je določena stopnja
primanjkljaja za posamezen prevoz.
(2) Stopnje
za izračunavanje primanjkljaja za alkohol in alkoholne pijače znašajo:


 

Alkohol in
  alkoholne pijače 
  (38. do 42. člen ZTro)

Skladiščenje (  %)

Prevoz 
  (  %)


1. 

pivo

0,5

0,5


2. 

mirno vino

0,5

0,5


3. 

peneče vino

0,5

0,5


4. 

druge fermentirane
  pijače

0,5

0,5


5. 

vmesne pijače

0,5

0,5


6. 

etilni alkohol

0,5

0,5


(3) Stopnje za izračunavanje
primanjkljaja za energente znašajo:


 

Energenti 
  (tretji odstavek 54. člena ZTro)

Skladiščenje 
  (  %)

Prevoz po kopnem 
  (  %)

Prevoz po vodnih
  poteh ali cevovodih 
  (  %)


1. 

motorni bencin

 

 

 


1.1

letalski bencin

0,4  %

0,4  %

0,3  %


1.2

osvinčeni bencin

0,4  %

0,4  %

0,3  %


1.3

neosvinčeni bencin
  (ron<98)

0,4  %

0,4  %

0,3 %


1.4

neosvinčeni bencin
  (ron>98)

0,4 %

0,4 %

0,3 %


2. 

plinsko olje

 

 

 


2.1

plinsko olje za pogon

0,4 %

0,4 %

0,4 %


2.2

plinsko olje za
  ogrevanje

0,4 %

0,4 %

0,4 %


3. 

utekočinjen naftni plin

 

 

 


3.1

za pogonski namen

0,35 %

1 %

0,45 %


3.2

za gorivo za ogrevanje

0,35 %

1 %

0,45 %


4. 

metan

 

 

 


4.1

za pogonski namen

1,5 %

1 %

0,8 %


4.2

za gorivo za ogrevanje

1,5 %

1 %

0,8 %


5. 

zemeljski plin

 

 

 


5.1

za pogonski namen

0,2 %

1 %

0,8 %


5.2

za gorivo za ogrevanje

0,2 %

1 %

0,8 %


6. 

kerozin

 

 

 


6.1

za pogonski namen

0,3 %

0,3 %

0,3 %


6.2

za gorivo za ogrevanje

0,3 %

0,3 %

0,3 %


7. 

kurilno olje 

0,3 %

0,5 %

0,3 %


9. 

trdo gorivo

1,5 %

0,5 %

1 %


10. 

biogorivo

0,3 %

0,3 %

0,5 %


10. člen
(način in roki za uveljavljanje odpusta
plačila trošarine za primanjkljaj pri skladiščenju)
Upravičenec uveljavlja odpust plačila
trošarine za primanjkljaj, ki je nastal pri skladiščenju, z zahtevkom, ki ga
vloži v 30 dneh po popisu zalog. K zahtevku za uveljavljanje odpusta plačila
trošarine mora predložiti zapisnik o popisu zalog.
11. člen
(način in roki za uveljavljanje odpusta
plačila trošarine za primanjkljaj pri prevozu)
Upravičenec uveljavlja odpust plačila
trošarine za primanjkljaj, nastal pri prevozu, z mesečnim zahtevkom, ki ga
vloži do 25. dne tekočega meseca za pretekli mesec.
12. člen
(način izračunavanja primanjkljaja)
(1) Obračunska količina, od katere se
izračuna primanjkljaj pri skladiščenju, se izračuna po naslednji enačbi:
O = A + B + C
pri čemer je:
-       
O: obračunska količina pri skladiščenju v enotah, ki se uporabljajo pri
obračunu trošarine posameznega trošarinskega izdelka (v nadaljnjem besedilu: v
enoti mere),
-       
A: dejanska začetna zaloga,
-       
B: prejem v obdobju,
-       
C: izdaja v obdobju.
(2) Letni primanjkljaj pri
skladiščenju se izračuna po naslednji enačbi:
P = O x (S/365) x D
pri čemer je:
-       
P: primanjkljaj pri skladiščenju v enoti mere,
-       
O: obračunska količina v enoti mere,
-       
S: letna stopnja primanjkljaja v odstotku,
-       
D: število dni v obdobju.
(3) Pri prevozu se za obračunsko
količino upošteva količina trošarinskih izdelkov, izmerjena pri natovarjanju na
prevozno sredstvo in ugotovljena z merilno napravo v skladišču. Količina
primanjkljaja za posamezno pošiljko je zmnožek obračunske količine za posamezno
pošiljko trošarinskih izdelkov in stopnje primanjkljaja za posamezno vrsto
trošarinskih izdelkov.
13. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-974/2012
Ljubljana, dne 9. maja 2013
EVA 2012-1611-0206
dr. Uroš Čufer l.r.
Minister
za finance