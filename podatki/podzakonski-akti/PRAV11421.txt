1. člen
(vsebina)
Ta pravilnik določa kriterije za izkazovanje pomembnejših
dosežkov delovanja društva, ki je podalo vlogo za podelitev statusa društva v
javnem interesu na področju vzgoje in izobraževanja, raziskovalne dejavnosti,
kulture in športa.
2. člen
(pomembnejši dosežki)
Za pomembnejši dosežek delovanja društva se šteje delovanje
društva, s katerim društvo dviguje splošno raven zadovoljevanja določenih
potreb v družbi, prispeva k razvoju področja, na katerem deluje, nadomešča ali
dopolnjuje delovanje potrebnih javnih institucij oziroma mreže nevladnih
organizacij.
3. člen
(društvo, ki deluje na področju vzgoje in izobraževanja)
Društvo izkaže pomembnejše dosežke svojega delovanja na
področju vzgoje in izobraževanja, opredeljene v prejšnjem členu, če izpolnjuje
vsaj tri od naslednjih kriterijev:
-       
v zadnjih dveh letih je prejelo priznanje, odlikovanje ali nagrado na
občinski, državni ali mednarodni ravni na področju vzgoje ali izobraževanja;
-       
vsako leto izvede najmanj 200 ur različnih oblik neformalne vzgoje in
izobraževanja, kot so npr. delavnice, tečaji, strokovna srečanja, seminarji;
-       
razvija ali izvaja programe in projekte, ki prispevajo k usposabljanju
otrok, učencev, dijakov, študentov in odraslih v izobraževanju, da bodo globlje
razumeli okoljske pojave in probleme, njihove vzroke in načine reševanja,
vključno s tveganji in konflikti, ki nastajajo ob izkoriščanju omejenih
naravnih virov;
-       
razvija ali izvaja programe in projekte, ki so namenjeni ranljivim
skupinam;
-       
prispeva k ohranjanju in razvoju identitete, kulture in jezika
slovenskega naroda, Slovenk in Slovencev zunaj Republike Slovenije, avtohtone
italijanske in madžarske narodne skupnosti ter romske skupnosti v Republiki
Sloveniji,
-       
v zadnjih dveh letih je izdalo strokovne oziroma poljudno znanstvene
revije, otroško oziroma mladinsko periodiko ali knjižne publikacije;
-       
v zadnjih dveh letih je bilo organizator, nosilec ali pooblaščeni izvajalec
vsaj dveh državnih ali vsaj enega mednarodnega ali olimpijskega srečanja
oziroma tekmovanja v znanju;
-       
vsako leto ima najmanj eno objavo v tiskanem, elektronskem in
avdiovizualnem mediju o programu, projektu ali drugi dejavnosti, ki jih je
izvedlo v javnem interesu na področju vzgoje in izobraževanja;
-       
vzpodbuja dejavnost pristojnih organov in organizacij za čim uspešnejše
reševanje vprašanj na področju vzgoje in izobraževanja,
-       
sodeluje pri oblikovanju državnih ukrepov ali ukrepov lokalne skupnosti
in predlaga sprejetje predpisov in ukrepov na področju vzgoje in izobraževanja,
-       
razvija in izvaja programe, projekte, ki prispevajo k razvoju kakovosti
poučevanja na visokošolski ravni,
-       
(so)organizira delavnice, posvete, konference, simpozije, posvetovanja,
seminarje, predavanja, poletne šole, tekmovanja in podobne aktivnosti,
namenjene izmenjavi in prenosu spoznanj s področja visokega šolstva v domačem
ali mednarodnem okolju,
-       
izvaja aktivnosti, pomembne za promocijo in podporo visokošolski
dejavnosti zaradi širjenja znanja o visokošolski didaktiki in kodeksu ter
nalogah visokošolskih učiteljev za kakovostni razvoj visokega šolstva,
-       
aktivno sodeluje z domačimi oziroma mednarodnimi strokovnimi
organizacijami, ki izvajajo aktivnosti na področju visokošolske dejavnosti,
-       
v zadnjih dveh letih je prejelo priznanje ali nagrado na lokalni,
državni oziroma mednarodni ravni s področja visokošolske dejavnosti,
-       
vzgaja, izobražuje ter usposablja na različnih področjih visokega
šolstva, razen na področju mejnih ved.
4. člen
(društvo, ki deluje na področju raziskovalne dejavnosti)
Društvo izkaže pomembnejše dosežke svojega delovanja na
področju raziskovalne dejavnosti, opredeljene v 2. členu tega pravilnika, če
izpolnjuje vsaj tri od naslednjih kriterijev:
-       
v zadnjih dveh letih je prejelo priznanje ali nagrado na lokalni,
državni oziroma mednarodni ravni s področja znanosti ali raziskovalne
dejavnosti;
-       
(so)organizira ali izvaja sestanke z namenom izmenjave in prenosa
znanstvenih ali strokovnih spoznanj v domačem ali mednarodnem prostoru
(konference, simpoziji, posvetovanja, seminarji, predavanja, poletne šole,
tekmovanja, okrogle mize in podobno);
-       
izvaja publicistično dejavnost: založništvo oziroma izdajanje znanstvenih,
strokovnih ali poljudnoznanstvenih publikacij (po tipologiji dokumentov/del za
vodenje bibliografij v sistemu COBISS);
-       
izvaja dejavnosti, pomembne za promocijo in podporo znanosti oziroma
raziskovalni dejavnosti z namenom spodbuditi širjenje znanja in zavedanja o
njunem pomenu v strokovni in splošni javnosti (razstave, predstavitve,
delavnice, spletne strani in podobno) ali
-       
aktivno sodeluje z domačimi oziroma mednarodnimi strokovnimi
organizacijami, ki izvajajo dejavnosti na področju znanosti in raziskovanja.
5. člen
(društvo, ki deluje na področju kulture)
(1) Društvo izkaže pomembnejše dosežke svojega delovanja
na področju kulture, opredeljene v 2. členu tega pravilnika, če izpolnjuje vsaj
tri od naslednjih kriterijev:
-       
v zadnjih dveh letih je prejelo priznanje ali nagrado na lokalni,
državni ali mednarodni ravni s področja kulturnih dejavnosti iz 4. člena Zakona
o uresničevanju javnega interesa za kulturo (Uradni list RS, št. 77/07 – uradno
prečiščeno besedilo, 56/08, 4/10 in 20/11; v nadaljnjem besedilu: ZUJIK),
-       
združuje najmanj tri poklice na posameznih področjih kulture,
-       
deluje kot osrednja stanovska organizacija na svojem področju
dejavnosti,
-       
je izvajalec večletnega javnega kulturnega programa ali kulturnega
projekta, (so)financiranega v skladu z določbami ZUJIK,
-       
na letni ravni (so)organizira najmanj dva dogodka izobraževanja, izpopolnjevanja
ali usposabljanja s področja kulturnih dejavnosti ali najmanj dva
kulturno-vzgojna dogodka (konference, simpozije, posvetovanja, seminarje,
predavanja, predstavitve, usposabljanja in podobne dejavnosti v domačem ali
mednarodnem okolju),
-       
razvija ali izvaja programe in projekte, ki prispevajo k razvoju
področja posamezne kulturne dejavnosti oziroma prispevajo k ohranjanju in
razvoju slovenskega jezika, književnosti, kulture in kulturne dediščine v
domačem in mednarodnem prostoru,
-       
razvija ali izvaja kulturne programe ali projekte, ki prispevajo k
ohranjanju in razvoju identitete slovenskega naroda, Slovenk in Slovencev zunaj
Republike Slovenije, avtohtone italijanske in madžarske narodne skupnosti ter
romske skupnost v Republiki Sloveniji,
-       
izvaja in razvija programe in projekte, pomembne za promocijo in podporo
kulture ali kulturne dejavnosti, z namenom spodbuditi širjenje znanja in
zavedanja o njenem pomenu v strokovni in splošni javnosti (razstave, neposredne
predstavitve dejavnosti društva, delavnice, spletne strani in podobno),
-       
v zadnjih dveh letih je bilo organizator ali soorganizator treh
kulturnih dogodkov (nastopov, prireditev, gostovanj, mednarodnih gostovanj), ki
prispevajo k dostopnosti kulturnih dobrin ali k dvigu splošne ravni zadovoljevanja
določenih kulturnih potreb v družbi),
-       
v zadnjih dveh letih je bilo izdajatelj strokovne publikacije o
predstavitvi dosežkov delovanja društev v domačem ali mednarodnem prostoru
(knjige, zborniki, revije in podobno) oziroma izdajatelj otroške ali mladinske
periodike s pretežno kulturno vsebino,
-       
sodeluje z domačimi oziroma mednarodnimi sorodnimi organizacijam ali s
Slovenci v zamejstvu ali po svetu, ki izvajajo dejavnosti na področju kulture,
-       
izvaja projekte, ki prispevajo k uveljavitvi slovenske kulture v
mednarodnem prostoru oziroma h kulturni izmenjavi ali medkulturnemu dialogu in
kulturni raznolikosti ali prispevajo h kulturni dejavnosti avtohtone
italijanske in madžarske narodne skupnosti ter romske skupnost in različnih
manjšinskih etničnih skupin v Republiki Sloveniji,
-       
izvaja kulturno dejavnost, ki pomeni prispevek k integraciji oziroma
vključevanju v skupnost, prispevek k socialni integraciji ranljivih skupin,
kamor sodi tudi kulturna dejavnost invalidov ali druge socialno izključene
populacije.
(2) Društvu, ki deluje kot osrednja stanovska
organizacija na svojem področju dejavnosti, se dodeli status delovanja v javnem
interesu brez ugotavljanja kriterijev iz prejšnjega odstavka.
(3) V dvomu ali društvo izkazuje pomembnejše dosežke na
področju kulture v skladu s prvim odstavkom tega člena, lahko minister,
pristojen za kulturo, pred podelitvijo oziroma odvzemom statusa, pridobi
predhodno mnenje komisije iz 20. člena ZUJIK oziroma Javnega sklada Republike
Slovenije za kulturne dejavnosti.
(4) Določbe tega pravilnika se uporabljajo tudi pri
podeljevanju statusa delovanja v javnem interesu na področju kulture drugim
pravnim osebam zasebnega prava iz 81. člena ZUJIK ter nevladnim organizacijam
iz 107. člena Zakona o varstvu kulturne dediščine (Uradni list RS, št. 16/08,
123/08, 8/11 in 30/11 – odl. US).
6. člen
(društvo, ki deluje na področju športa)
Društvo izkaže pomembnejše dosežke svojega delovanja na
področju športa, opredeljene v 2. členu tega pravilnika, če izpolnjuje vsaj tri
od naslednjih kriterijev:
-       
v zadnjih dveh letih je prejelo priznanje, odlikovanje ali nagrado na
lokalni, državni ali mednarodni ravni na področju športa;
-       
vsako leto izvede najmanj 80 urni program, na katerem koli področju
športa;
-       
razvija ali izvaja programe in projekte, ki prispevajo k športni
osveščenosti posameznikov;
-       
izvaja programe športa, ki so namenjeni ranljivim družbenim skupinam;
-       
omogoča pridobivanje dodatnih strokovnih znanj za posameznike, ki
opravljajo strokovno delo v športu;
-       
izvaja programe, ki dopolnjujejo institucionalne oblike športa;
-       
je član nacionalne panožne športne zveze ali druge športne zveze;
-       
deluje v javnem interesu tudi za nečlane društva in širšo javnost;
-       
v zadnjem letu je izdalo strokovno oziroma poljudno-znanstveno revijo
ali knjižno publikacijo oziroma je v zadnjem letu izdajalo strokovno oziroma
poljudno-znanstveno periodiko;
-       
v zadnjih dveh letih je bilo organizator, izvajalec ali udeleženec tekmovanja
v okviru uradnega tekmovalnega sistema nacionalne panožne športne zveze;
-       
vsako leto ima najmanj eno objavo v tiskanem, elektronskem ali
avdiovizualnem mediju o programu, projektu ali drugi dejavnosti, ki jih je
izvedlo v javnem interesu na področju športa ali
-       
vzpodbuja dejavnosti pristojnih organov in organizacij za čim uspešnejše
reševanje vprašanj na področju športa.
7. člen
(dokazila)
Društvo lahko izkaže kriterije iz 3., 4., 5. oziroma 6. člena
tega pravilnika s poročilom iz druge alineje drugega odstavka 32. člena Zakona
o društvih (Uradni list RS, št. 64/11 – uradno prečiščeno besedilo), z različnimi
dokazili, ki izkazujejo izpolnjevanje posameznega kriterija, ali z drugimi
listinami, s katerimi dokazuje rezultate svojega delovanja v javnem interesu (npr.
recenzije oziroma objave v strokovni literaturi, kopije pomembnejših odzivov
medijev glede delovanja društva v zadnjih dveh letih, nagrade, priznanja ali
priporočila).
PREHODNA IN KONČNA DOLOČBA
8. člen
(dokončanje postopkov)
Postopki podelitve statusa društva, ki deluje v javnem
interesu na področju vzgoje in izobraževanja, znanosti in raziskovalne dejavnosti,
kulture in športa, ki so bili uvedeni pred začetkom veljavnosti tega
pravilnika, se zaključijo v skladu s predpisi, ki so veljali do začetka
veljavnosti tega pravilnika.
9. člen
(začetek veljavnosti)
Ta pravilnik začne veljati naslednji dan po objavi v Uradnem listu
Republike Slovenije.
Št. 007-211/2012
Ljubljana, dne 18. decembra 2012
EVA 2012-3330-0097
dr. Žiga Turk l.r.
Minister
za izobraževanje, znanost, kulturo in šport