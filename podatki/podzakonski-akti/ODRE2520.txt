1. člen
S to odredbo se določi enotni načrt klasifikacijskih znakov
za upravne enote (v nadaljnjem besedilu: enotni načrt klasifikacijskih znakov).
2. člen
Enotni načrt klasifikacijskih znakov vsebuje navedbo
klasifikacijskih znakov, opis klasifikacijskih znakov in rok hrambe
dokumentarnega gradiva.
Klasifikacijski znaki, opis klasifikacijskih znakov in rok
hrambe dokumentarnega gradiva iz prejšnjega odstavka so določeni v Prilogi, ki
je sestavni del te odredbe.
3. člen
Ne glede na roke hrambe iz Priloge te odredbe, se
dokumentarno gradivo hrani najmanj dve leti, če gre za:
-       
dokumentarno gradivo v zadevah, v katerih se zahtevek zavrže, in v
katerih se postopek ustavi zaradi umika zahtevka,
-       
dokumentarno gradivo, ki je prejeto zaradi informiranja ali v vednost,
-       
dokumentarno gradivo, ki je podlaga za vpis dejstev v uradne evidence in
registre, in vloge za izdajo potrdil iz uradnih evidenc in registrov.
KONČNA DOLOČBA
4. člen
Ta odredba začne veljati 1. januarja 2020.
Št. 020-128/2019-22
Ljubljana, dne 20. novembra 2019
EVA 2019-3130-0039
Rudi Medved
minister 
za javno upravo

Priloga:
Seznam in opis klasifikacijskih znakov ter roki hrambe dokumentarnega gradiva
