1. člen
Ta pravilnik določa obliko in vsebino
diplom, ki jih izdaja Evropska pravna fakulteta v Novi Gorici in so javna
listina. Diplomo dobi študent/ka, ki opravi vse obveznosti po študijskem
programu za pridobitev javno veljavne izobrazbe.
2. člen
Evropska pravna fakulteta v Novi Gorici
izdaja naslednje vrste diplom o pridobljeni javno veljavni izobrazbi: diplomo o
pridobljeni visokošolski strokovni izobrazbi I. stopnje univerzitetni izobrazbi
I. stopnje, diplomo o magisteriju II. stopnje in diplomo o doktoratu III.
stopnje.
3. člen
Diploma se izdaja na posebnem, s slepim
tiskom zaščitenem papirju. Na papirju dimenzij 21 mm x 29,7 mm je v sredini
zgornjega dela natisnjen znak Evropske pravne fakultete v Novi Gorici v srebrni
barvi.
Diplome o pridobljeni visokošolski
strokovni izobrazbi I. stopnje, univerzitetni izobrazbi I. stopnje,
diplomo o magisteriju II. stopnje, diplomo o doktoratu III. stopnje, vsebujejo:
ime in priimek kandidata/ke, datum rojstva, kraj rojstva, datum diplomiranja,
ime študijskega programa, strokovni naslov, znanstveni naslov ki ga študent/ka
pridobi z zaključenim študijem, zaporedno številko diplome, datum in kraj izdaje,
pečat Evropske pravne fakultete v Novi Gorici ter podpis Dekana/Dekanice in
Predsednika/Predsednice Upravnega odbora.
4. člen
Sestavni del diplome je tudi »Priloga k
diplomi«, ki vsebuje vse zakonsko zahtevane informacije. Priloga vsebuje datum
izdaje, pečat Evropske pravne fakultete v Novi Gorici ter podpis
dekana/dekanice Evropske pravne fakultete v Novi Gorici. Vzorci diplom o
pridobljeni dodiplomski in podiplomski izobrazbi so objavljeni v prilogi tega
sklepa in so njegov sestavni del.
5. člen
Ta pravilnik
začne veljati na dan objave na uradni spletni strani Evropske pravne fakultete
in se nato objavi še v Uradnem listu Republike Slovenije.
Št. 7/14-D,R
Nova Gorica, dne 15. januarja 2014
mag. Olga Jambrek l.r.
Predsednica upravnega odbora
Evropske pravne fakultete v Novi
Gorici

Diploma za
dodiplomski študijski program diplomant/diplomantka prava in managementa
infrastrukture in nepremičnin (VS)
Diploma za
magistrski študijski program magister/magistrica prava in managementa
infrastrukture in nepremičnin
Diploma za
doktorski študijski program doktor/doktorica znanosti
Diploma za
dodiplomski študijski program diplomirani pravnik/diplomirana pravnica (UN)
Diploma za
magistrski študijski program magister/magistrica prava
Diploma za
doktorski študijski program doktor/doktorica znanosti