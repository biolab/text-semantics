1. člen
Pravilnik o vsebini in obliki diplom MLC Ljubljana (v
nadaljevanju Pravilnik) določa obliko in vsebino diplom, ki jih izdaja MLC
Ljubljana in so javna listina.
Diplomo dobi študent/ka, ki opravi vse obveznosti po študijskem
programu za pridobitev javno veljavne izobrazbe.
2. člen
MLC Ljubljana izdaja naslednje vrste diplom o pridobljeni
javno veljavni izobrazbi:
-       
diplomo o pridobljeni visokošolski izobrazbi I. stopnje,
-       
diplomo o magisteriju II. stopnje.
3. člen
Diploma se izda na posebnem papirju dimenzij 297 mm x 420 mm.
Na levi zgornji strani je odtisnjen barvni logotip MLC Ljubljana.
Na spodnji polovici leve strani diplomske listine so
navedeni: ime in priimek, datum in kraj rojstva diplomanta/ke, datum zagovora
ter zaključeni študijski program.
Na desni strani je v zgornjem delu navedena zaporedna
številka diplomske listine, kraj in država ter datum podelitve diplome. V
spodnji polovici je naveden strokovni naslov ter okrajšava. Na dnu strani je
ime in priimek ter lastnoročni podpis dekana/dekanje in odtisnjen pečat
fakultete.
Z izjemo strokovnega naziva diplomanta, so vsi ostali podatki
sive barve.
Obrazec diplome je v prilogi tega pravilnika.
4. člen
Vse diplome, ki jih izda fakulteta so javne listine in so
napisane v slovenskem jeziku.
Sestavni del diplome je »Priloga k diplomi«, katere vsebino določi
minister, pristojen za visoko šolstvo, in je pisana v slovenskem in angleškem
jeziku.

Priloga:
Diploma MLC
Priloga:
Diploma – Magisterij II. stopnje

Pravilnik o vsebini in obliki diplom MLC
Ljubljana (Uradni list RS, št. 23/17) vsebuje naslednjo končno določbo:
»5. člen
Ta pravilnik začne veljati naslednji dan po objavi v Uradnem listu
Republike Slovenije.«.

Dopolnitev Pravilnika o vsebini in obliki
diplom MLC Ljubljana (Uradni list RS, št. 37/19) vsebuje naslednjo končno določbo:
»5. člen
Dopolnitev pravilnika se objavi v Uradnem listu Republike
Slovenije in začne veljati na dan objave.«.