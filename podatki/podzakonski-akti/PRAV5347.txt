1. člen
S tem pravilnikom se sprejme gozdnogospodarski načrt
gozdnogospodarske enote Boč (2002–2011), št. 12-19/02 z dne 19. aprila 2001, ki
ga je izdelal Zavod za gozdove Slovenije, Območna enota Maribor.
2. člen
Gozdnogospodarska enota Boč, ki meri 4.161,69 ha, se nahaja v
Gozdnogospodarskem območju Maribor, v Občini Slovenska Bistrica, oziroma v
katastrskih občinah Dežno, Jelovec, Poljčane, Studenice, Hrastovec in Stari
grad.
3. člen
V gozdnogospodarski enoti Boč je z dnem 1. januarja 2002
ugotovljeno naslednje stanje gozdov:
A)    
površina: 2.736,40 ha, od katere je:
- 
1.101,51 ha večnamenskih gozdov, 1.614,41 ha gozdov s posebnim namenom,
v katerih so gozdnogospodarski ukrepi dovoljeni, in 20,48 ha gozdov s posebnim
namenom, v katerih gozdnogospodarski ukrepi niso dovoljeni;
- 
1.933,59 ha zasebnih gozdov v lasti fizičnih oseb, 21,41 ha zasebnih
gozdov v lasti pravnih oseb in 781,40 ha državnih gozdov;
B)    
lesna zaloga: 288,3 m³/ha, od tega 31,5 m³/ha iglavcev in 256,8 m³/ha
listavcev;
C)   
tekoči letni prirastek: 8,28 m³/ha, od tega 1,05 m³/ha iglavcev in 7,23
m³/ha listavcev.
4. člen
V gozdnogospodarskem načrtu gozdnogospodarske enote Boč
(2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Maribor (2001–2010), ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Boč,
določeno, da so najbolj poudarjene funkcije gozdov, ki določajo način gospodarjenja
z gozdom,
-       
proizvodne funkcije na površini 2.133,52 ha,
-       
ekološke funkcije na površini 249,85 ha in
-       
socialne funkcije na površini 64,02 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Boč (2002–2011) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Boč za obdobje od 1. januarja 2002 do 31.
decembra 2011 določeni naslednji ukrepi:
-       
najvišji možni posek v višini 123.817 m³, od tega 15.253 m³ iglavcev in
108.564 m³ listavcev,
-       
gojitvena dela, potrebna za ohranitev in razvoj gozdov, na površini
386,85 ha,
-       
nega mlajšega drogovnjaka na površini 82 ha,
-       
varstvena dela, in sicer zaščita pred divjadjo s 17.700 količki ali
tulci, zaščita pred boleznimi in žuželkami v obsegu 46 delovnih dni in zaščita
pred požari v obsegu 16 delovnih dni,
-       
nega habitatov prostoživečih živali z vzdrževanjem grmišč na površini
1,6 ha, vzdrževanjem travinj na površini 41,0 ha ter postavitvijo valilnic in
opravljanjem drugih podobnih del v obsegu 120 delovnih dni,
-       
gradnja gozdnih vlak v dolžini 5,85 km.
V gozdnogospodarskem načrtu gozdnogospodarske enote Boč
(2002–2011) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Boč v obdobju od uveljavitve tega
pravilnika do 31. decembra 2011 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Boč
(2002–2011).
7. člen
Po en izvod gozdnogospodarskega načrta gozdnogospodarske
enote Boč (2002–2011) je na vpogled na sedežu Zavoda za gozdove Slovenije,
Območne enote Maribor, Tyrševa 15, Maribor, na sedežu Zavoda za gozdove
Slovenije, Krajevne enote Slovenska Bistrica, Ulica Pohorskega bataljona 5,
Slovenska Bistrica, in na Ministrstvu za kmetijstvo, gozdarstvo in prehrano,
Dunajska 56-58, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Boč (2002–2011).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-5/01/7
Ljubljana, dne 30. oktobra 2003.
EVA 2002-2311-0181
Minister za kmetijstvo, gozdarstvo in prehrano
mag. Franc But l. r.
 