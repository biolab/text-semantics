1. člen
Zvrsti predmetov kulturne dediščine, katerih vračilo lahko Republika
Slovenija zahteva od držav članic Evropskih skupnosti, ki delujejo v okviru
Evropske unije, v skladu s 3. členom zakona o vračanju protipravno odstranjenih
predmetov kulturne dediščine (Uradni list RS, št. 126/03) so:
1.     
Arheološki predmeti, ki so starejši od 100 let in ki so del:
- 
izkopanin in najdb na kopnem ali pod vodo,
- 
arheoloških območij ali
- 
arheoloških zbirk.
2.     
Elementi, ki so sestavni del umetnostnih, zgodovinskih ali verskih
spomenikov, in ki so razstavljeni in ki so starejši od 100 let.
3.     
Slike izključno ročne izdelave, na kakršnem koli nosilcu in v kakršnem
koli materialu, ki ne sodijo v točko 4 ali 5 in ki so starejše od 50 leti ter
niso last njihovega ustvarjalca.
4.     
Akvareli, gvaši in pasteli izključno ročne izdelave v kakršnem koli
materialu, ki so starejši od 50 let in niso last njihovega ustvarjalca.
5.     
Mozaiki izključno ročne izdelave, ki ne sodijo v 1. in 2. točko in risbe
izključno ročne izdelave na kakršnem koli nosilcu in v kakršnem koli materialu,
ki so starejši od 50 let in niso last njihovega ustvarjalca.
6.     
Izvirna grafična dela, odtisi, sitotiski in litografije s ploščami in
izvirni plakati, ki so starejši od 50 let in niso last njihovega ustvarjalca.
7.     
Izvirne velike in male plastike ter kopije, izdelane po istem postopku
kot originali, ki so starejši od 50 let in niso last njihovega ustvarjalca ter
ne sodijo v 1. točko.
8.     
Fotografije, filmi in njihovi negativi, ki so starejši od 50 let in niso
last njihovega ustvarjalca.
9.     
Inkunabule in rokopisi, vključno z zemljevidi in partiturami, posamezno
ali v zbirkah, ki so starejši od 50 let in niso last njihovega ustvarjalca.
10.  
Knjige, starejše od 100 let, posamično ali v zbirkah.
11.  
Tiskani zemljevidi, starejši od 200 let.
12.  
Arhivi in deli arhivov katere koli vrste, kakršne koli vrste in na
kakršnem koli nosilcu, ki so starejši od 50 let.
13.  
Zbirke in primerki iz zooloških, botaničnih, mineraloških ali anatomskih
zbirk.
14.  
Zbirke zgodovinskega, paleontološkega, etnografskega ali numizmatičnega
pomena.
15.  
Prevozna sredstva, starejša od 75 let.
16.  
Kakršni koli drugi starinski predmeti, ki niso vsebovani v zvrsteh iz 1.
do 15. točke in ki so starejši od 50 let.
2. člen
Zbirateljski primerki iz 13. in 14. točke prejšnjega člena so
predmeti, ki imajo zahtevane lastnosti za vključitev v zbirko, ker:
-       
so sorazmerno redki,
-       
se navadno ne uporabljajo v skladu z njihovim prvotnim namenom,
-       
se z njimi posebej trguje zunaj običajnega trga za podobne predmete,
-       
imajo visoko vrednost.
3. člen
(1) V zvrsti predmetov iz 1.
člena sodijo le tisti predmeti kulturne dediščine, ki dosegajo oziroma
presegajo naslednje najmanjše denarne vrednosti:


Najmanjša vrednost predmeta (v tolarjih)

Zvrsti predmetov (po točkah iz 1. člena)


kakršna koli

iz 1., 2., 9., 12. točke


3,550.500 SIT

iz 5., 6., 8., 11. točke


7,101.000 SIT

iz 4. točke


11,835.000 SIT

iz 7., 10., 13., 14., 15., 16. točke


35,505.000 SIT

iz 3. točke


(2) Minimalne vrednosti iz prvega
odstavka se vsako drugo leto, začenši s 31. januarjem 2005, uskladijo s tečajem
tolarja glede na evro. Izhodišče za prvo uskladitev je protivrednost tolarskih
vrednosti iz prvega odstavka v evrih po tečaju Evropske centralne banke na dan
31. decembra 2003, ki znaša 236,70 tolarja za evro. Vsakokratna uskladitev temelji
na povprečni dnevni vrednosti tolarja, izraženi v evrih, v 24 mesecih, ki se
končajo na zadnji dan avgusta v letu uskladitve. Sklep o usklajenih vrednostih
sprejme minister, pristojen za kulturo. Sklep se objavi v Uradnem listu
Republike Slovenije in začne veljati 31. decembra tistega leta, v katerem je
bila uskladitev opravljena.
4. člen
Ta pravilnik začne veljati 1. maja 2004.
Št. 617-36/2004/3
Ljubljana, dne 19. marca 2004.
EVA 2004-3511-0004
Andreja Rihter l. r.
Ministrica
za kulturo
________________________
* Ta pravilnik vsebinsko povzema
Prilogo Direktive 93/73/7/EGS z dne 15. marca 1993 o vračanju predmetov
kulturne dediščine, ki so bili protipravno odstranjeni iz ozemlja države članice.