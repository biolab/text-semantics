1. člen
S tem pravilnikom se sprejme gozdnogospodarski načrt gozdnogospodarske
enote Ljubno (2007–2016), št. 10-03/07 z dne 12. 10. 2007, ki ga je za obdobje
od 1. januarja 2007 do 31. decembra 2016 izdelal Zavod za gozdove Slovenije, Območna
enota Nazarje.
2. člen
Gozdnogospodarska enota Ljubno, ki meri 7.430,00 ha, se
nahaja v Gozdnogospodarskem območju Nazarje, v občini Ljubno, oziroma v
katastrskih občinah Primož pri Ljubnem, Ter, Savina in Radmirje.
3. člen
V gozdnogospodarski enoti Ljubno je s 1. januarjem 2007 ugotovljeno
naslednje stanje gozdov:
A)    
lastništvo: 91,46% zasebnih gozdov v lasti fizičnih ali pravnih oseb in
8,54% državnih gozdov skupnosti;
B)    
površina: 5.792,49 ha, od katere je 5.106,52 ha večnamenskih gozdov,
495,43, ha gozdov s posebnim namenom, v katerih so gozdnogospodarski ukrepi
dovoljeni, in 190,54 ha varovalnih gozdov;
C)   
lesna zaloga: 356,80 m3/ha, od tega 291,20 m3/ha iglavcev
in 65,60 m3/ha listavcev;
D)   
tekoči letni prirastek: 9,51 m3/ha, od tega 7,50 m3/ha
iglavcev in 2,01 m3/ha listavcev.
4. člen
(1) V gozdnogospodarskem načrtu gozdnogospodarske enote
Ljubno (2007–2016) je ob upoštevanju usmeritev iz gozdnogospodarskega načrta
Gozdnogospodarskega območja Nazarje, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Ljubno določeno, da so najbolj poudarjene
funkcije gozdov, ki določajo način gospodarjenja z gozdom,
-       
proizvodne funkcije na površini 2.064,29 ha,
-       
ekološke funkcije na površini 1.976,77 ha ter
-       
socialne funkcije na površini 168,43 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Ljubno (2007–2016) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Ljubno za obdobje od 1. januarja 2007 do 31.
decembra 2016 določeni naslednji ukrepi:
-       
najvišji možni posek v višini 332.403 m3, od tega 284.882 m3
iglavcev in 47.521 m3 listavcev,
-       
gojitvena dela, potrebna za ohranitev in razvoj gozdov, na površini
385,95 ha,
-       
nega drogovnjaka na površini 207,17 ha,
-       
nega prebiralnega gozda na površini 0,50 ha,
-       
varstvena dela, potrebna za zaščito pred divjadjo, in sicer zaščita s
premazom na površini 47,66 ha, zaščita sadik gozdnega drevja s 2.150 tulci ter
zaščita z 500 m ograje,
-       
nega habitatov prosto živečih živali, in sicer vzdrževanje travinj na
površini 4,30 ha, vzdrževanje vodnih površin v obsegu 8 delovnih dni, sajenje
200 sadik plodonosnega drevja, postavitev in vzdrževanje valilnic v obsegu 5
delovnih dni, ohranjanje 7,5 ha biotopov, spravilo sena z odvozom na površini
20 ha, puščanje 100 m3 stoječe biomase ter osnovanje 1 ha pasišč.
(2) V gozdnogospodarskem načrtu gozdnogospodarske enote
Ljubno (2007–2016) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ljubno v obdobju od uveljavitve tega
pravilnika do 31. decembra 2016 se morajo upoštevati cilji, usmeritve in ukrepi,
določeni v gozdnogospodarskem načrtu gozdnogospodarske enote Ljubno (2007–2016).
7. člen
Po en izvod gozdnogospodarskega načrta gozdnogospodarske enote
Ljubno (2007–2016) je na vpogled na sedežu Zavoda za gozdove Slovenije, Območne
enote Nazarje, Savinjska cesta 4, Nazarje, na sedežu Zavoda za gozdove Slovenije,
Krajevne enote Ljubno, Cesta v Rastke 60, Ljubno ob Savinji, in na Ministrstvu
za kmetijstvo, gozdarstvo in prehrano, Dunajska 58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta gozdnogospodarske
enote Ljubno (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-10-5/2001/9
Ljubljana, dne 3. decembra 2007
EVA 2007-2311-0136
Iztok Jarc l.r.
Minister
za kmetijstvo, gozdarstvo in prehrano