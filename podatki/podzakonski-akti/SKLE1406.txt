1.     
Vrednostni boni, določeni z zakonom o uporabi denarne enote Republike
Slovenije (Uradni list RS, št. 17/91-I) in sklepom o izdaji, apoenih in glavnih
znamenjih vrednostnih bonov Republike Slovenije (Uradni list RS, št. 17/91-I)
se izročijo v obtok dne 8. oktobra 1991. 
2.     
Vrednostne bone izroča Banka Slovenije v obtok preko enot Službe
družbenega knjigovodstva v Republiki Sloveniji. 
3.     
Podrobnejša navodila o načinu in rokih zamenjave dinarskih bankovcev in
kovancev, ki so v obtoku, za vrednostne bone predpiše guverner Banke Slovenije.
4.     
Ta sklep začne veljati z dnem objave v Uradnem listu Republike
Slovenije.
Ljubljana, dne 5. oktobra
1991.
Predsednik 
Sveta Banke Slovenije 
Guverner 
dr. France Arhar l. r.