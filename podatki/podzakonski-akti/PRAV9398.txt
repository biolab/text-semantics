1. člen
S tem pravilnikom se sprejme gozdnogospodarski načrt gozdnogospodarske
enote Cerkno (2009–2018), št. 01‑07/09
z dne 20. 8. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Tolmin.
2. člen
Gozdnogospodarska enota Cerkno, ki meri 11.007,25 ha, se
nahaja v Gozdnogospodarskem območju Tomin, v občini Cerkno, oziroma v
katastrskih občinah Bukovo, Jesenica, Gorje, Labinje, Dolenji Novaki, Gorenji
Novaki, Planina, Cerkno, Zakriž, Orehek, Police, Reka ‑ Ravne in Otalež.
3. člen
V gozdnogospodarski enoti Cerkno je s 1. januarjem 2009 ugotovljeno
naslednje stanje gozdov:
A)    
lastništvo: 89,70% zasebnih gozdov v lasti fizičnih ali pravnih oseb,
4,40% državnih gozdov in 5,90% gozdov lokalnih skupnosti;
B)    
površina: 7.290,92 ha, od katere je 6.456,98 ha večnamenskih gozdov in
833,94 ha varovalnih gozdov;
C)   
lesna zaloga: 274,7 m3/ha, od tega 109,1 m3/ha
iglavcev in 165,6 m3/ha listavcev;
D)   
tekoči letni prirastek: 6,71 m3/ha, od tega 2,55 m3/ha
iglavcev in 4,16 m3/ha listavcev.
4. člen
(1) V gozdnogospodarskem načrtu gozdnogospodarske enote
Cerkno (2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Tolmin, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Cerkno določeno, da so najbolj poudarjene funkcije
gozdov, ki določajo način gospodarjenja z gozdom:
-       
proizvodne funkcije na površini 1.935,18 ha,
-       
ekološke funkcije na površini 1.439,45 ha ter
-       
socialne funkcije na površini 538,63 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Cerkno (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Cerkno za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 396.982 m3, od tega 162.798 m3
iglavcev in 234.184 m3 listavcev,
-       
gojitvena dela, potrebna za ohranitev in razvoj gozdov, na površini
838,37 ha,
-       
nega drogovnjaka na površini 825,62 ha,
-       
varstvena dela, potrebna za zaščito pred divjadjo, in sicer zaščita s
premazom na površini 86,52 ha,
-       
nega habitatov prosto živečih živali, in sicer vzdrževanje travinj na
površini 13,00 ha, vzdrževanje grmišč na površini 2,00 ha ter izločanje
ekocelic z debelim drevjem v obsegu 25,00 ha.
(2) V gozdnogospodarskem načrtu gozdnogospodarske enote
Cerkno (2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Cerkno, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Cerkno (2009–2018).
7. člen
Po en izvod gozdnogospodarskega načrta gozdnogospodarske enote
Cerkno (2009–2018) je na vpogled na sedežu Zavoda za gozdove Slovenije, Območne
enote Tolmin, Tumov drevored 17, Tolmin, na sedežu Zavoda za gozdove Slovenije,
Krajevne enote Cerkno, Pot na Zavrte 26, Cerkno in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Cerkno (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-01-19/2001/6
Ljubljana, dne 26. novembra 2009
EVA 2009-2311-0026
prof. dr. Milan Pogačnik l.r.
Minister
za kmetijstvo,
gozdarstvo in prehrano