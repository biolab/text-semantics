1. člen
Ta sklep določa odstotke vrednosti zdravstvenih storitev iz
2. do 6. točke prvega odstavka 23. člena Zakona o zdravstvenem varstvu in
zdravstvenem zavarovanju (Uradni list RS, št. 72/06 – uradno prečiščeno
besedilo, 114/06 – ZUTPG, 91/07, 76/08, 62/10 – ZUPJS, 87/11, 40/12 – ZUJF,
21/13 – ZUTD-A, 91/13, 99/13 – ZUPJS-C, 99/13 – ZSVarPre-C, 111/13 – ZMEPIZ-1,
95/14 – ZUJF-C, 47/15 – ZZSDT, 61/17 – ZUPŠ, 64/17 – ZZDej-K, 36/19, 189/20 –
ZFRO, 51/21, 159/21, 196/21 – ZDOsk, 15/22, 43/22, 100/22 – ZNUZSZS in 141/22 –
ZNUNBZ; v nadaljnjem besedilu: zakon), ki se zavarovanim osebam zagotavljajo iz
obveznega zdravstvenega zavarovanja.
2. člen
Zavarovanim osebam se iz obveznega zdravstvenega zavarovanja
zagotavljajo zdravstvene storitve iz 2. do 6. točke prvega odstavka 23. člena
zakona v naslednjih odstotkih vrednosti:
-       
zdravstvene storitve iz 2. točke v višini 90 % njihove vrednosti;
-       
zdravstvene storitve iz 3. točke v višini 80 % njihove vrednosti;
-       
zdravstvene storitve iz 4. točke v višini 70 % njihove vrednosti;
-       
zdravstvene storitve iz 5. točke v višini 10 % njihove vrednosti;
-       
zdravstvene storitve iz 6. točke v višini 10 % njihove vrednosti.
3. člen
Najzahtevnejše zdravstvene storitve iz prve in tretje alineje
2. točke prvega odstavka 23. člena zakona so določene v Seznamu najzahtevnejših
zdravstvenih storitev, ki je kot Priloga sestavni del tega sklepa.
KONČNI DOLOČBI
4. člen
Z dnem uveljavitve tega sklepa preneha veljati Sklep o
določitvi odstotkov vrednosti zdravstvenih storitev, ki se zagotavljajo v
obveznem zdravstvenem zavarovanju (Uradni list RS, št. 1/13).
5. člen
Ta sklep se objavi v Uradnem listu Republike Slovenije, ko da
nanj soglasje Vlada Republike Slovenije, veljati pa začne naslednji dan po
objavi v Uradnem listu Republike Slovenije.
Št. 0072-1/2023-DI/3
Ljubljana, dne 28. marca 2023
EVA 2023-2711-0028
Skupščina
Zavoda za zdravstveno
zavarovanje Slovenije
Drago Delalut
predsednik

Priloga:
Seznam najzahtevnejših zdravstvenih storitev