I. SPLOŠNE DOLOČBE
1. člen
Ta pravilnik določa vsebino postavk v obrazcih PEP-G-l/93,
PEP-G-2/93 in PEP-NEG/93, na katere se evidentira premoženje pravnih oseb s
sedežem v Republiki Sloveniji, ki ga imajo v drugih republikah nekdanje
Jugoslavije.
II. OBRAZEC PEP-G-1/93
2. člen
Obrazec PEP-G-1/93 se nanaša na poslovno premoženje, ki ga
imajo pravne osebe s sedežem v Republiki Sloveniji v poslovnih enotah v drugih
republikah nekdanje Jugoslavije. V poslovno premoženje šteje poslovno
premoženje, izkazano v poslovni aktivi in poslovno premoženje, izkazano v zunaj
poslovni aktivi. Obrazec izpolnijo pravne osebe za vsako poslovno enoto
posebej, v DEM.
1. Splošni podatki
3. člen
V obrazec PEP-G-1/93 vpišejo pravne osebe najprej SPLOŠNE PODATKE:
1.     
Splošni podatki o pravni osebi, ki ima poslovno enoto: 
- 
matična številka pravne osebe; 
- 
šifra dejavnosti pravne osebe; 
- 
ime pravne osebe; 
- 
sedež (kraj) pravne osebe. 
2.     
Splošni podatki o poslovni enoti: 
- 
ime poslovne enote; 
- 
sedež poslovne enote – pravne osebe vpišejo kraj in republiko nekdanje
Jugoslavije, v kateri je sedež poslovne enote; 
- 
podskupina dejavnosti poslovne enote, označena s 6-mestno šifro
dejavnosti po Uredbi o enotni klasifikaciji dejavnosti, v katero je poslovna
enota uvrščena; 
- 
številka žiro računa poslovne enote.
2. Podatki o vrednosti premoženja poslovne enote
4. člen
V obrazec PEP-G-1/93, v stolpce 4, 5, 6 in 7 vpišejo pravne
osebe knjigovodsko vrednost premoženja poslovne enote na dan 31. 12. 1990, 31.
12. 1991 in 31. 12. 1992 ter vse spremembe v vrednosti premoženja v letih 1991
in 1992.
5. člen
V stolpec 4 obrazca PEP-G-l/93 vpišejo pravne osebe seštevek
vrednosti stanj oziroma sprememb vseh materialnih naložb poslovne enote,
izkazanih v obrazcu Bilanca stanja pod oznakami AOP 004 DO 011 (seštevek
podatkov s skupin kontov 01 in 02 brez 026) in pod oznako AOP 069 (seštevek
podatkov skupin kontov 08).
6. člen
V stolpec 5 obrazca PEP-G-1/93 vpišejo pravne osebe seštevek
vrednosti stanj oziroma sprememb v zalogah izkazanih v obrazcu Bilanca stanja
pod oznakami AOP 025, 029, 030, 031 (seštevek podatkov s skupin kontov 31, 32,
35, 60, 63 in 66) in pod oznako AOP 069 -seštevek podatkov s skupin kontov 08,
ki se nanašajo na poslovno premoženje.
7. člen
V stolpec 6 obrazca PEP-G-1/93 vpišejo pravne osebe seštevek
vrednosti stanj oziroma sprememb v drugih oblikah premoženja (v terjatvah do
kupcev, terjatvah za nevnovčene čeke, terjatvah za nepoloženo gotovino iz
naslova iztržkov, v dolgoročnih in kratkoročnih finančnih naložbah itd.). Podatki
o drugih oblikah, premoženja so v obrazcu Bilanca stanja izkazani na skupinah
kontov 04, 10, 11, 12, 13, 14, 15, 16 in 08.
8. člen
Pod odtujitvami (zap. št. 5 in zap. št. 11) je razumeti vsako
protipravno zmanjšanje vrednosti premoženja posamezne poslovne enote v drugi
republiki nekdanje Jugoslavije (odvzem gradbenih objektov, opreme, zalog itd.).
9. člen
Med drugimi zmanjšanji (zap, št. 6 in zap. št. 12) je
upoštevati tudi amortizacijo in zmanjšanja kot posledico preoblikovanja
poslovnih enot v nove pravne osebe po predpisih republik nekdanje Jugoslavije.
10. člen
Poleg knjigovodske vrednosti je potrebno vpisati tudi tržno
vrednost na dan 31. 12. 1992 (zap. št. 14). Oceno tržne vrednosti poda pravna
oseba sama.
11. člen
V opombi navedejo pravne osebe ime, sedež in republiko nove
pravne osebe, če je do časa poročanja iz poslovne enote le-ta nastala. Vpisati
je tudi znesek in delež slovenske pravne osebe v novo oblikovani pravni osebi s
sedežem v drugi republiki nekdanje Jugoslavije, v%, to je ali je slovenska
pravna oseba 100% lastnik nove pravne osebe ali je njen delež manjši (kolikšen)
in morebitne druge pripombe v zvezi z lastništvom. V opombi navedejo pravne
osebe tudi obliko lastništva v novi pravni osebi ali gre za naložbe v obliki
vrednostnih papirjev ali za kredit, tuji pravni osebi itd. (skupina kontov 04).
III. OBRAZEC PEP-G-2/93
12. člen
Obrazec PEP-G-2/93 se nanaša na poslovno premoženje, ki ga
imajo pravne osebe s sedežem v Republiki Sloveniji v drugih republikah nekdanje
Jugoslavije in to zunaj poslovnih enot. V vsak posamezni obrazec vpišejo pravne
osebe podatke o celotnem poslovnem premoženju (zunaj poslovnih enot), ki ga
imajo v posamezni republiki. Pravne osebe vpišejo podatke v DEM.
1. Splošni podatki
13. člen
V obrazec PEP-G-2/93 vpišejo pravne osebe najprej SPLOŠNE
PODATKE: 
1.     
Splošni podatki o pravni osebi, ki ima poslovno premoženje zunaj
poslovne enote: 
- 
matična številka pravne osebe; 
- 
šifra dejavnosti pravne osebe; 
- 
ime pravne osebe; 
- 
sedež (kraj) pravne osebe; 
2.     
Republika, kjer ima pravna oseba poslovno premoženje.
2. Podatki o vrednosti poslovnega premoženja zunaj poslovnih
enot
14. člen
V obrazec PEP-G-2/93 v stolpec 4, 5 in 6 vpišejo pravne osebe
knjigovodsko vrednost
poslovnega premoženja zunaj poslovnih enot na dan 31. 12. 1990, 31. 12.
1991 in 31. 12. 1992 ter vse spremembe v vrednosti premoženja v letih 1991 in
1992.
15. člen
V stolpec 4 obrazca PEP-G-2/93 vpišejo pravne osebe seštevek
vrednosti stanj oziroma sprememb v vrednosti vseh materialnih naložb, danih v
najem pravnim osebam v drugih republikah (skupine kontov 01, 02 razen 026 in 08
iz obrazca Bilanca stanja).
16. člen
V stolpec 5 obrazca PEP-G-2/93 vpišejo pravne osebe seštevek
vrednosti stanj oziroma sprememb v drugih oblikah premoženja (v terjatvah do
kupcev, v dolgoročnih in kratkoročnih finančnih naložbah itd.). Podatki o
drugih oblikah premoženja so v obrazcu Bilanca stanja izkazani na skupinah
kontov 04, 10, 11, 12, 13, 14,15, 16 in 08.
17. člen
Poleg knjigovodske vrednosti vpišejo pravne osebe tudi tržno
vrednost na dan 31. 12. 1992 (zap. št. 8). Oceno tržne vrednosti poda pravna
oseba sama.
18. člen
Seštevek vrednosti poslovnega premoženja pravne osebe iz
obrazcev PEP-G-1/93 in PEP-G-2/93 pomeni celotno vrednost poslovnega premoženja
posamezne pravne osebe v drugih republikah nekdanje Jugoslavije (npr. seštevek
vrednosti iz AOP 013 obrazca PEP-G-1/93 in iz AOP 007 obrazca PEP-G-2/93 pomeni
knjigovodsko vrednost celotnega poslovnega premoženja pravne osebe na dan 31.
12. 1992 v drugih republikah nekdanje Jugoslavije.
IV. OBRAZEC PEP-NEG/93
19. člen
Obrazec PEP-NEG/93 se nanaša na zunajposlovno premoženje
(stanovanja in počitniške objekte), ki ga imajo pravne osebe s sedežem v
Republiki Sloveniji v drugih republikah nekdanje Jugoslavije. V vsak posamezni
obrazec vpišejo pravne osebe podatke o celotnem zunajposlovnem premoženju, ki
ga imajo v istem kraju iste republike. Pravne osebe vpišejo podatke v DEM.
1. Splošni podatki
20. člen
V obrazec PEP-NEG/93 je najprej treba vpisati SPLOŠNE
PODATKE: 
1.     
Splošni podatki o pravni osebi, ki ima stanovanja oziroma počitniške
objekte: 
- 
matična številka pravne osebe; 
- 
šifra dejavnosti pravne osebe; 
- 
ime pravne osebe; 
- 
sedež (kraj) pravne osebe. 
2.     
Splošni podatki o zunajposlovnem premoženju: 
- 
spisek objektov; 
- 
število zajetih objektov; 
- 
kraj in republika objekta.
2. Podatki o vrednosti stanovanj oziroma počitniških objektov
21. člen
V obrazec PEP-NEG/93 v stolpec 4 vpišejo pravne osebe
knjigovodsko vrednost zunajposlovnega premoženja na dan 31. 12. 1990, 31. 12.
1991 in 31. 12. 1992, izkazanega na skupinah kontov 06 in 07 ter vse spremembe
v vrednosti zunajposlovnega premoženja v letih 1991 in 1992.
22. člen
Pod odtujitvami (zap. št. 5 in zap. št. 12) je razumeti vsako
protipravno zmanjšanje vrednosti zunajposlovnega premoženja posamezne pravne
osebe v drugi republiki nekdanje Jugoslavije.
23. člen
Poleg knjigovodske vrednosti vpišejo pravne osebe tudi tržno
vrednost zunajposlovnega premoženja. Ocene tržne vrednosti podajo pravne osebe
same.
24. člen
Pri izpolnjevanju obrazcev PEP-G-1/93, PEP-G-2/93 in
PEP-NEG/93 morajo slovenske pravne osebe nameniti posebno pozornost celovitemu
zajemu podatkov o poslovnem in zunajposlovnem premoženju v drugih republikah
nekdanje Jugoslavije.
25. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 360-03/93-1/6-8
Ljubljana, dne 13. maja 1993.
Minister 
za ekonomske odnose in razvoj 
dr. Davorin Kračun l. r.