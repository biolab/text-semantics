1. člen
(vsebina pravilnika)
Ta pravilnik določa vsebino vloge in postopek za najavo strateške
dejavnosti.
2. člen
(opredelitev pojmov)
Izrazi, uporabljeni v tem pravilniku, imajo enak pomen kot
izrazi, uporabljeni v Zakonu o nadzoru strateškega blaga posebnega pomena za
varnost in zdravje (Uradni list RS, št. 29/06).
3. člen
(roki in postopek za najavo strateške dejavnosti)
Zavezanec, ki proizvaja, predeluje ali porablja strateške snovi
iz skupine 1, 2, 3, 4 ali 5 Uredbe o določitvi seznama strateškega blaga in
pripadajočih nadzornih režimih (Uradni list RS, št. 48/07; v nadaljnjem
besedilu: uredba) mora v najavi strateške dejavnosti pri pristojnem organu temu
v elektronski ali pisni obliki posredovati naslednje podatke:
1.     
podatki o zavezancu:
a)   
naslov pravne oziroma fizične osebe, ki namerava proizvajati, porabljati
ali predelovati strateško blago,
b)   
naslov in točno lokacijo objekta, kjer namerava zavezanec proizvajati,
porabljati ali predelovati strateško blago.
2.     
podatki o strateški dejavnosti:
a)   
opis strateške snovi: 
-     za
kemikalijo: ime snovi in CAS številko,
-     v primeru
pripravkov: trgovsko ime in vsebnost kemikalije s CAS številko, 
-     za
mikroorganizme in toksine: ime, 
-     skupino iz
uredbe (skupina 1, 2, 3, 4 ali 5),
b)   
količino strateške snovi, ki se namerava v prihodnjem koledarskem letu proizvajati,
porabljati ali predelovati,
c)   
opis nameravane strateške dejavnosti (proizvodnja, poraba oziroma
predelava),
d)   
drugi relevantni podatki.
4. člen
(prenehanje veljavnosti in uporabe)
Z dnem uveljavitve tega pravilnika preneha veljati in se uporabljati
Pravilnik o rokih, vsebini in načinu posredovanja podatkov (Uradni list RS, št.
76/00).
5. člen
(uveljavitev)
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-10/2008
Ljubljana, dne 15. marca 2009
EVA 2008-2711-0120
Borut Miklavčič l.r.
Minister
za zdravje