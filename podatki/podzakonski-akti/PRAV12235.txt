I. SPLOŠNI DOLOČBI
1. člen
(vsebina)
S tem pravilnikom se ureja razvrstitev kmetijskih
gospodarstev v območja z omejenimi možnostmi za kmetijsko dejavnost (v
nadaljnjem besedilu: OMD) ter način točkovanja kmetijskih gospodarstev, ki
imajo kmetijska zemljišča v OMD.
2. člen
(pomen izrazov)
Izrazi, uporabljeni v tem pravilniku, imajo enak pomen, kot
je določen v predpisu, ki ureja register kmetijskih gospodarstev (v nadaljnjem
besedilu: RKG), predpisu, ki ureja evidenco dejanske rabe kmetijskih in gozdnih
zemljišč (v nadaljnjem besedilu: evidenca dejanske rabe), in predpisih, ki
urejajo izvajanje ukrepov kmetijske politike.
II. RAZVRSTITEV KMG V OMD
3. člen
(razvrstitev KMG v OMD)
(1) Razvrstitev kmetijskih gospodarstev (v nadaljnjem
besedilu: KMG) v OMD se opravi na podlagi evidence OMD in podatka o največji
upravičeni površini GERK, ki so vpisani v RKG in imajo v skladu s predpisom, ki
ureja RKG, pripisano državo Republiko Slovenijo.
(2) KMG se razvrsti v OMD, če je v OMD najmanj
50 odstotkov največje upravičene površine GERK na KMG.
(3) KMG se razvrstijo v naslednja OMD:
1.     
gorsko območje (GO),
2.     
območje z drugimi naravnimi omejitvami (DO),
3.     
območje s posebnimi omejitvami (PO).
(4) KMG se razvrsti v območje iz prejšnjega odstavka, če
je v njem najmanj 50 odstotkov največje upravičene površine GERK na KMG, pri
čemer se najprej preveri, ali KMG sodi v gorsko območje, potem v območje z
drugimi naravnimi omejitvami in nazadnje v območje s posebnimi omejitvami.
(5) Ob vsaki spremembi GERK na KMG v RKG se ponovno opravi
razvrstitev KMG v OMD.
III. TOČKOVANJE KMG V OMD
4. člen
(točkovanje KMG)
Število točk za posamezen KMG v OMD se izračuna na hektar
kmetijskega zemljišča in zaokroži na celo število po pravilih matematičnega
zaokroževanja, pri čemer se točkuje GERK, ki izpolnjuje naslednje pogoje:
-       
GERK je ob izračunu pripisan KMG;
-       
velikost GERK je vsaj 100 m2;
-       
GERK ima pripisano državo Republiko Slovenijo;
-       
GERK ima pripisano vrsto dejanske rabe iz 6. člena tega pravilnika;
-       
vključena površina GERK v OMD je vsaj 100 m2.
5. člen
(podatki za izračun točk)
Za izračun točk za posamezen GERK se uporabi:
-       
podatke o usklajenih GERK iz RKG (GERK-PID, največja upravičena
površina, vrsta dejanske rabe, nagib, nadmorska višina);
-       
podatke talnega števila iz karte talnih števil;
-       
podatke za območja regionalno specifičnih omejitvenih dejavnikov (drugih
OMD in območij s posebnimi omejitvami) iz evidence OMD;
-       
podatke o pogostih poplavah kraških poplavnih oziroma ojezerjenih polj
iz opozorilne karte poplav, ki je objavljena na spletni strani Agencije
Republike Slovenije za okolje.
6. člen
(združevanje GERK v skupine rabe)
Za potrebe točkovanja po tem pravilniku se GERK glede na
vrsto dejanske rabe združujejo v naslednje skupine rabe:
1.     
travinje:
- 
1300 – trajni travnik,
- 
1320 – travinje z razpršenimi neupravičenimi značilnostmi,
- 
1222 – ekstenzivni sadovnjak;
2.     
njiva:
- 
1100 – njiva,
- 
1150 – njiva za rejo polžev,
- 
1160 – hmeljišče,
- 
1161 – hmeljišče v premeni,
- 
1170 – jagode na njivi,
- 
1180 – trajne rastline na njivskih površinah,
- 
1190 – rastlinjak,
- 
1192 – rastlinjak s sadnimi rastlinami,
- 
1131 – začasno travinje,
- 
1610 – kmetijsko zemljišče v pripravi;
3.     
sadovnjak:
- 
1221 – intenzivni sadovnjak,
- 
1230 – oljčnik;
4.     
vinograd:
- 
1211 – vinograd,
- 
1212 – matičnjak,
- 
1240 – ostali trajni nasadi.
7. člen
(skupna pravila točkovanja)
(1) Ne glede na peto alinejo 4. člena tega pravilnika se
najprej točkujejo vsi GERK v Republiki Sloveniji zunaj OMD po določbah 8. do
11. člena tega pravilnika.
(2) Za GERK v skupini rabe travinje zunaj OMD se
izračuna:
-       
povprečno število točk talnega števila,
-       
povprečno število točk nadmorske višine,
-       
povprečno število točk nagiba,
-       
povprečno število točk velikosti GERK.
(3) Za GERK v skupini rabe njiva zunaj OMD se izračuna:
-       
povprečno število točk talnega števila,
-       
povprečno število točk nadmorske višine,
-       
povprečno število točk nagiba,
-       
povprečno število točk velikosti GERK.
(4) Za GERK v skupini rabe sadovnjak in vinograd zunaj
OMD se izračuna povprečno število točk nagiba.
(5) Povprečne točke, izračunane na podlagi tega člena,
se upoštevajo ob prvem točkovanju KMG v OMD in se tekom leta ne spreminjajo.
Ponovno se izračunajo v primeru spremembe evidence OMD.
8. člen
(točkovanje skupine rabe travinje)
(1) Za skupino rabe travinje se določijo točke za vsak
posamezen GERK na osnovi podatkov iz preglednic1 do 13 iz priloge 1, ki je
sestavni del tega pravilnika, in sicer v naslednjih korakih:
1.     
točke talnega števila se odčitajo iz preglednice 1;
2.     
točke nadmorske višine se odčitajo iz preglednice 2;
3.     
točke nagiba se odčitajo iz preglednice 3;
4.     
točke velikosti GERK se odčitajo iz ustrezne preglednice 4, 5, 6 ali 7;
5.     
točke za vključenost v območja regionalno specifičnih omejitvenih
dejavnikov se odčitajo iz preglednice 8;
6.     
točke za korekcijo paše se odčitajo iz ustrezne preglednice 9, 10, 11,
12 ali 13 in pomnožijo s presežkom obračunane paše, izračunanim v skladu z
drugim odstavkom tega člena. Točke za korekcijo paše se ne dodelijo GERK, ki so
vpisani na kmetijskem gospodarstvu – planina in kmetijskem gospodarstvu –
skupni pašnik.
(2) Točke za korekcijo paše iz 6. točke prejšnjega
odstavka se dodelijo, če je presežek obračunane paše, upoštevajoč vse GERK v
skupini rabe travinje na KMG, večji od 0. Presežek obračunane paše se izračuna
po naslednji enačbi:
PDp = KDp – MDp,
pri čemer je:
-       
PDp: presežek obračunane paše;
-       
MDp: minimalni izhodiščni delež paše, ki znaša 40 odstotkov;
-       
KDp: povprečni delež obračunane paše na kmetiji.
(3) Povprečni delež obračunane paše na kmetiji iz
prejšnjega odstavka se izračuna po naslednji enačbi:
pri čemer je:
-       
Dp(g): obračunani delež paše pri posameznem GERK v skupini
rabe travinje glede na nagib, ki se odčita iz preglednice 14 iz priloge 1 tega
pravilnika;
-       
Tha(g): površina posameznega GERK v skupini rabe travinje.
(4) Točke, določene v 1. do 5. točki prvega odstavka
tega člena se zmanjšajo za število točk, ki jih povprečno dosežejo GERK, ki
niso vključeni v OMD, in so izračunane v skladu z drugim odstavkom prejšnjega
člena. Vrednost točk v primeru negativne razlike je 0.
(5) Vrednost točk za posamezen GERK v skupini rabe
travinje je seštevek vseh točk, izračunanih v skladu s prejšnjim odstavkom.
9. člen
(točkovanje skupine rabe njiva)
(1) Pred točkovanjem posameznega GERK v skupini rabe
njiva se izračuna skupna površina v skupini rabe njiva za posamezen KMG. Skupna
površina se deli s štiri in na ta način izračunana površina se uporabi pri
točkovanju velikosti GERK.
(2) Za skupino rabe njiva se določijo točke za vsak GERK
iz preglednice 1 do 8 iz priloge 2, ki je sestavni del tega pravilnika, v
naslednjih korakih:
1.     
točke talnega števila se odčitajo iz preglednice 1;
2.     
točke nadmorske višine se odčitajo iz preglednice 2;
3.     
točke nagiba se odčitajo iz preglednice 3;
4.     
točke velikosti GERK se, upoštevajoč določbo prejšnjega odstavka,
odčitajo iz ustrezne preglednice 4, 5, 6 ali 7;
5.     
točke za vključenost v območja regionalno specifičnih omejitvenih
dejavnikov se odčitajo iz preglednice 8.
(3) Točke, določene v 1. do 5. točki prejšnjega
odstavka, se zmanjšajo za število točk, ki jih povprečno dosežejo GERK, ki niso
vključeni v OMD, in so izračunane v skladu s tretjim odstavkom 7. člena tega
pravilnika. Vrednost točk v primeru negativne razlike je 0.
(4) Vrednost točk za posamezen GERK v skupini rabe njiva
je seštevek vseh točk, izračunanih v skladu s prejšnjim odstavkom.
10. člen
(točkovanje skupine rabe sadovnjak)
(1) Za skupino rabe sadovnjak se določijo točke za vsak
GERK iz preglednice 1 iz priloge 3, ki je sestavni del tega pravilnika.
(2) Točke, določene na način iz prejšnjega odstavka, se
zmanjšajo za točke, ki jih povprečno dosežejo GERK, ki niso vključeni v OMD, in
so izračunane v skladu s četrtim odstavkom 7. člena tega pravilnika. Vrednost
točk v primeru negativne razlike je 0.
(3) Vrednost točk za posamezen GERK v skupini rabe
sadovnjak je enaka izračunu točk v skladu s prejšnjim odstavkom.
11. člen
(točkovanje skupine rabe vinograd)
(1) Za skupino rabe vinograd se določijo točke za vsak
GERK iz preglednice 1 iz priloge 4, ki je sestavni del tega pravilnika.
(2) Točke, določene na način iz prejšnjega odstavka, se
zmanjšajo za točke, ki jih povprečno dosežejo GERK, ki niso vključeni v OMD, in
so izračunane v skladu s četrtim odstavkom 7. člena tega pravilnika. Vrednost
točk v primeru negativne razlike je 0.
(3) Vrednost točk za posamezen GERK v skupini rabe
vinograd je enaka izračunu točk v skladu s prejšnjim odstavkom.
12. člen
(število točk na KMG)
(1) Po izračunu točk na GERK se izračuna število točk na
KMG.
(2) Število točk na KMG se izračuna na osnovi
ponderiranega povprečja točk za vse GERK na KMG iz skupine rabe njiva,
travinje, sadovnjak in vinograd, in sicer po naslednji enačbi:
pri čemer je:
-       
TK: število točk/ha na KMG,
-       
TKn: povprečno število točk/ha na KMG za skupino rabe njiva,
-       
TKt: povprečno število točk/ha na KMG za skupino rabe travinje,
-       
TKs: povprečno število točk/ha na KMG za skupino rabe sadovnjak,
-       
TKv: povprečno število točk/ha na KMG za skupino rabe vinograd,
-       
Nha: skupna površina na KMG za skupino rabe njiva,
-       
Tha: skupna površina na KMG za skupino rabe travinje,
-       
Sha: skupna površina na KMG za skupino rabe sadovnjak,
-       
Vha: skupna površina na KMG za skupino rabe vinograd.
13. člen
(posodabljanje podatkov)
(1) Ob vsaki spremembi GERK na KMG se ponovno izračuna število
točk na GERK in število točk na KMG.
(2) Če se spremenijo podatki v evidencah, ki se
uporabljajo za izračun točk na KMG, ministrstvo enkrat letno do 1. marca
ponovno izračuna število točk na KMG.

Priloga
1: Točke težavnostnih razmer - travinje
Priloga
2: Točke težavnostnih razmer - njive
Priloga
3: Točke težavnostnih razmer - sadovnjak
Priloga
4: Točke težavnostnih razmer - vinograd

Pravilnik o razvrstitvi kmetijskih
gospodarstev v območja z omejenimi možnostmi za kmetijsko dejavnost (Uradni
list RS, št. 12/15) vsebuje naslednjo prehodno in
končni določbi:
»IV. PREHODNA IN KONČNI DOLOČBI
14. člen
(uporaba podatkov)
Do objave podatkov o pogostih poplavah kraških poplavnih oziroma
ojezerjenih polj iz opozorilne karte poplav iz četrte alineje prvega odstavka
5. člena tega pravilnika se uporabljajo podatki območja dosega desetletnih
poplav iz Integralne karte poplavne nevarnosti.
15. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
razvrstitvi kmetijskih gospodarstev v območja z omejenimi možnostmi za
kmetijsko dejavnost (Uradni list RS, št. 25/10 in 26/14 – ZKme-1B).
16. člen
(začetek veljavnosti)
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o dopolnitvah Pravilnika o
razvrstitvi kmetijskih gospodarstev v območja z omejenimi možnostmi za
kmetijsko dejavnost (Uradni list RS, št. 84/16) vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.