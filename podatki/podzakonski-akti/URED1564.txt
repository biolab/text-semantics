1. člen
(obračun)
V obdobju od 1. januarja 2001 do 31. marca 2001 se
proračunska sredstva namenijo za financiranje ukrepov kmetijske politike v letu
2000 za plačilo odobrenih zahtevkov za finančne intervencije, ki so bili
vloženi na podlagi uredbe o uvedbi finančnih intervencij za ohranjanje in
razvoj kmetijstva ter proizvodnje hrane za leto 2000 (Uradni list RS, št.
27/00, 31/00, 48/00, 54/00 – ZKme, 78/00, 88/00, 97/00 in 108/00) in niso bili
izplačani iz proračuna za leto 2000, razen za namen iz točke VII 18. člena
uredbe o uvedbi finančnih intervencij za ohranjanje in razvoj kmetijstva ter
proizvodnje hrane za leto 2000 “Izravnava stroškov pri pripravi blaga za
zunanji trg“.
2. člen
(vložitev zahtevkov)
Zahtevki za mesec december 2000, ki so v 17. členu uredbe o
uvedbi finančnih intervencij za ohranjanje in razvoj kmetijstva ter proizvodnje
hrane za leto 2000 opredeljeni pod nameni: v točki VI “Kompenzacijska plačila
za rejo živali, Premije za bike in vole“, v točki VII “Kompenzacijska plačila v
živinoreji – posebni programi – pitanje telet na višjo težo“ in v točki VIII
“Kompenzacijska plačila za vzrejo plemenskih živali“ in v 18. členu uredbe o
uvedbi finančnih intervencij za ohranjanje in razvoj kmetijstva ter proizvodnje
hrane za leto 2000 v točki II “Sofinanciranje zalog pšenice in rži letine 2000“
se vložijo, v skladu s pogoji iz uredbe o uvedbi finančnih intervencij za
ohranjanje in razvoj kmetijstva ter proizvodnje hrane za leto 2000, do 25.
februarja 2001 in se izplačajo v breme proračuna za leto 2001.
3. člen
(sofinanciranje zalog pšenice in rži letine 2000)
V skladu z uredbo o določitvi tržnega reda za žita letine
2000 (Uradni list RS, št. 94/99, 54/00 – Zkme in 72/00) se uvede ukrep
sofinanciranja zalog pšenice in rži letine 2000. 
Namen ukrepa iz prejšnjega odstavka je pokrivanje dela
stroškov skladiščenja pšenice oziroma rži, pridelane v Republiki Sloveniji v
letu 2000 v skladu s tržnim redom. 
Upravičenci do sredstev za ukrep iz prvega odstavka tega
člena so: 
-       
tržni odkupovalci, ki imajo odkupljene količine pšenice in rži delno ali
v celoti na zalogi v lastnih oziroma najetih skladiščih, 
-       
kmetijska gospodarstva, ki so pravne osebe in so v letu 2000 pridelala,
analizirala in skladiščila pšenico in rž. 
Sredstva za ukrep iz prvega odstavka tega člena lahko
upravičenci uveljavljajo mesečno, za obdobje skladiščenja od 1. januarja do 31.
marca 2001. Sredstva se obračunajo za povprečno zalogo pšenice oziroma rži v
tekočem mesecu. Zaloge, za katere se uveljavljajo sredstva za pokrivanje dela
stroškov skladiščenja, se morajo skladiščiti ločeno od ostalih žit. O stanju
zalog pšenice oziroma rži mora upravičenec voditi točne evidence in hraniti
originalne dokumente o nakupu in prodaji oziroma porabi pšenice oziroma rži.
Minimalna količina za katero je mogoče uveljavljati podporo, je 250.000 kg
pšenice in rži skupaj. Višina podpore znaša 0,30 SIT/kg mesečno. 
Upravičenci uveljavljajo sredstva iz prvega odstavka tega
člena na obrazcu iz Priloge 1, ki je sestavni del te uredbe in mu je potrebno
priložiti: 
-       
kopijo pogodbe o pridelavi in odkupu pšenice oziroma rži letine 2000, v
kateri mora biti določeno, da stroške odkupa nosi kupec; 
-       
kopije obračunov odkupa pšenice in rži, iz katerih morajo biti razvidni
podatki o prodajalcu oziroma pridelovalcu, datumu odkupa in neto odkupljeni
količini; 
-       
izjavo o lastništvu oziroma dokazilo o najemu skladiščnih kapacitet
(original); 
-       
poročilo o stanju zalog pšenice na zadnji dan v mesecu, na katerega se
nanaša zahtevek. 
Zahtevki se vložijo najkasneje do 15. v mesecu za pretekli
mesec.
4. člen
(spremljanje dozorevanja grozdja)
V zvezi z zakonom o vinu in drugih proizvodih iz grozdja in
vina (Uradni list RS, št. 70/97) se uvede ukrep plačila obveznega spremljanja
dozorevanja grozdja. 
Namen ukrepa je plačilo obveznega spremljanja dozorevanja
grozdja, izvedenega v letu 2000. 
Upravičenci do sredstev so pooblaščene organizacije za oceno
vina. 
Pogoji za pridobitev sredstev so izvedene predpisane analize
in ocene v skladu s pravilnikom o kontroli kakovosti grozdja v času trgatve
(Uradni list RS, št. 68/99 in 79/00). 
Upravičenci uveljavljajo sredstva na podlagi obrazca iz
Priloge 2, ki je sestavni del te uredbe. Zahtevku je potrebno priložiti
poročilo o opravljenem delu in izvedenih analizah in obračun stroškov. 
Zahtevki se vložijo do 25. februarja 2001.
5. člen
Ta uredba začne veljati naslednji dan po objavi v Uradnem
listu Republike Slovenije.
Št. 403-23/2001-1
Ljubljana, dne 7. februarja 2001.
Vlada Republike Slovenije
dr. Janez Drnovšek l. r. 
Predsednik

Priloga
1: Zahtevek za sofinanciranje zalog pšenice in rži
Priloga
2: Zahtevek za plačilo stroškov obveznega spremljanja dozorevanja grozdja v
letu 2000