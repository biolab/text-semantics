I. SPLOŠNE DOLOČBE
1. člen
Ta pravilnik določa ukrepe varstva pri delu pred nevarnostjo
električnega toka pri uporabi sredstev za delo. 
Ukrepi varstva pri delu pred nevarnostjo električnega toka se
uporabljajo pri delih na elektroenergetskih objektih in elektroenergetskih
postrojih, električnih napravah, električni opremi in električnih instalacijah
ter pri njihovi uporabi.
2. člen
Ukrepe varstva pri delu, predpisane s tem pravilnikom
uporabljajo organizacije in delodajalci vseh panog in dejavnosti, ki: 
-       
proizvajajo, prenašajo in razdeljujejo ter uporabljajo električno
energijo in 
-       
projektirajo, izdelujejo ter uporabljajo sredstva za delo, razen če ni
drugače določeno s posebnimi predpisi.
3. člen
Elektroenergetski objekti in elektroenergetski postroji,
električne naprave, električna oprema, elektroinstalacijski material ter
sredstva in oprema za osebno varstvo morajo ustrezati veljavnim tehničnim
normativom in standardom.
4. člen
Organizacija oziroma delodajalec s splošnim aktom določa
varstvene ukrepe pred nevarnostjo električnega toka, ki se nanašajo zlasti na: 
-       
uporabo sredstev in opreme za osebno varstvo, 
-       
usposabljanje delavcev za varno delo, 
-       
delo v posebnih delovnih razmerah, 
-       
preizkušanje orodij za delo s povečano nevarnostjo, 
-       
preiskovanje delovnega okolja, 
-       
evakuacijo in reševanje, 
-       
dajanje prve pomoči in medicinske pomoči, 
-       
prepoved kajenja, uživanja alkohola in drugih odvisnosti pri delu, 
-       
dolžnosti organizacij oziroma delodajalcev do nadzornih organov, 
-       
obveznosti in pooblastila delavcev, razporejenih na dela in naloge s
posebnimi pooblastili ter notranji nadzor.
II. TEMELJNI POJMI
5. člen
V smislu tega pravilnika imajo spodaj navedeni pojmi naslednji
pomen: 
1)    
Delovni prostori so prostori v gradbenih objektih, v katerih se
opravljajo proizvodni ali drugi delovni postopki oziroma v katerih se gibljejo
ali zadržujejo delavci pri delu pretežni del delovnega časa, kot tudi prostori
in površine za gibanje delavcev pri delu in pomožni prostori (sanitarni
prostori, jedilnice, prostori za kajenje in občasno ogrevanje delavcev itd.). 
2)    
Delovišča so delovni kraji v delovnih prostorih in izven njih, kjer se
opravlja delo začasnega značaja. Po končanju del se vsa sredstva za delo iz
delovišča odstranijo. 
3)    
Elektroenergetski objekt je gradbeno-elektrostrojno montažna celota, v
katerem se proizvaja, prenaša, pretvarja, razdeljuje in uporablja električna
energija. 
4)    
Elektroenergetski postroj je skupek električnih naprav in električne
opreme, ki so namenjene za proizvodnjo, prenos, pretvarjanje, razdelitev in
uporabo električne energije. 
5)    
Obratovanje elektroenergetskega postroja je stanje električnih naprav in
električne opreme pri proizvodnji, prenosu, razdelitvi in uporabi električne
energije. 
6)    
Dela na elektroenergetskih objektih, elektroenergetskih postrojih,
električnih napravah, električni opremi in električnih instalacijah obsegajo:
vzdrževanje, rekonstrukcijo, razširitev, preizkušanje in zagone. 
7)    
Električna naprava in električna oprema je sestav različnih delov, ki se
uporabljajo za proizvodnjo, pretvarjanje, prenos ali uporabo električne
energije, kot so električni stroji, transformatorji, aparati, merilni
instrumenti, zaščitne naprave, oprema za polaganje kablov in vodnikov ter
porabniki. 
8)    
Obratovališče je prostor v zgradbi ali na prostem, ki je določen za
namestitev in obratovanje elektroenergetskih in drugih postrojev, v katerega
imajo ob rednem obratovanju dostop tudi osebe, ki niso zaposlene pri
vzdrževanju postrojev ali pri njihovem posluževanju. 
9)    
Električna obratovališča so prostori v zgradbah ali na prostem, določeni
predvsem za namestitev in obratovanje elektroenergetskih postrojev, v katerih
se smejo zadrževati samo tisti, ki take postroje vzdržujejo ali z njimi
ravnajo. Drugim osebam je dovoljen dostop v take prostore le pod strokovnim
nadzorstvom. 
10)  
Zaprta električna obratovališča so prostori v zgradbah ali ograjeni
prostori na prostem, določeni izključno, za namestitev in obratovanje
električnih postrojev, ki so med njihovim obratovanjem zaklenjena in je vanje
dovoljen občasen dostop le za to pooblaščenim osebam. 
11)  
Mesto dela je prostor v objektu ali izven objekta, kjer delavec opravlja
dela oziroma naloge. 
12)  
Mesto izklopa je mesto, kjer se izklaplja določen del
elektroenergetskega postroja, električne naprave, električne opreme ter
električne inštalacije zaradi ločitve mesta dela od napetosti. 
13)  
Zavarovanje mesta dela pomeni izvedbo določenega postopka, uporabo
določenega sredstva in opreme za osebno varnost delavcev, zato da se prepreči
poškodba pri delu. 
14)  
Dela v breznapetostnem stanju so dela v prostoru ali na prostem, ki se
opravljajo na elektroenergetskem postroju, električni napravi, električni
opremi ter električni instalaciji, v katerih je iz vseh električno vodljivih
delov, tudi iz kabelskih in zračnih vodov, izklopljena napetost in če so pred
pričetkom dela izvedeni predpisani varstveni ukrepi. 
15)  
Dela v bližini napetosti so dela, ki se opravljajo na predpisani
varnostni razdalji od delov pod napetostjo, če iz določenih razlogov ni bilo
mogoče zagotoviti breznapetostnega stanja sosednjih delov. Ta dela so dela s
povečano nevarnostjo in je zaradi tega potrebno delavce posebej opozoriti na
dele, ki so ostali pod napetostjo in natančno določiti delokrog, območje
gibanja ter izvesti varstvene ukrepe. 
16). Dela pod napetostjo so dela, ko se
delov pod napetostjo dotikamo po predpisanem postopku. 
17)  
Posluževanje zajema upravljanje, manipulacijo in nadzorstvo nad
obratovanjem električnega postroja, električne naprave, električne opreme in
električne instalacije. 
18)  
Električna instalacija je celota medsebojno povezanih električnih naprav
in električne opreme v določenem prostoru ali na prostem in je predvidena za
določene namene. Imeti mora usklajene značilnosti in biti v skladu s tehničnimi
normativi in standardi. 
19)  
Začasne električne instalacije so vse tiste, ki so začasno postavljene
za osvetljevanje in obratovanje v času graditve objektov in izvajanju del na
deloviščih. 
20)  
Električni udar je patofiziološki učinek električnega toka, ki prehaja
skozi človeško telo. 
21)  
Varstvo pred električnim tokom obsega varstvene ukrepe, ki preprečujejo
nevarnosti zaradi električnega udara, električnega obloka, eksplozije, požara
in drugo. 
22)  
Varnostna razdalja je najmanjša dovoljena razdalja med deli pod
napetostjo in katerimkoli delom telesa delavca, oziroma neizoliranega orodja
ali opreme, ki jo uporablja delavec. 
23)  
Mala varnostna napetost je napetost, ki pri izmenični napetosti ni višja
od 50 V efektivne vrednosti in sicer med katerimkoli vodnikov in zemljo ali med
fazami, pri enosmerni napetosti pa ni višja od 120 V brez valovitosti, in sicer
med poli in zemljo ali med poli. 
24)  
Varnostni ločilni transformator je transformator, konstruiran za
napajanje tokokrogov z malo varnostno napetostjo. 
25)  
Ločilni transformator je transformator z električno ločenim primarnim in
sekundarnim navitjem, ki služi za zmanjšanje nevarnosti pred slučajnim
istočasnim dotikom ozemljenih delov in delov pod napetostjo ali kovinskih
delov, ki lahko pridejo pod napetost v primeru okvare izolacije. 
26)  
Prenosno električno orodje je električni stroj na motorni ali magnetni
pogon, ki je namenjen za opravljanje mehanskega dela in je tako konstruiran, da
sta motor in stroj celota, ki se lahko prenese na kraj delovanja, kjer se lahko
drži z roko ali odloži v trenutku delovanja. 
27)  
Galvansko ločeni enosmerni izvor je elektrokemični vir ali drugi
neodvisni vir, ki ni odvisen od višjenapetostnih tokokrogov. 
28)  
Orodje I. razreda je orodje, pri katerem varstvo pred električnim udarom
ni zasnovano samo. z osnovno izolacijo, marveč vključuje tudi dodatni varstveni
ukrep, po katerem so dostopni vodljivi deli povezani z zaščitnim vodnikom v
stalnem ožičenju instalacije tako, da dostopni prevodni deli ne bi postali
nevarni za dotik tudi v primeru odpovedi osnovne izolacije. 
29)  
Orodje II. razreda je orodje, pri katerem varstvo pred električnim
udarom ni zasnovano samo z osnovno izolacijo, marveč z dvojno ali ojačano
izolacijo, ki ne dopušča priključitve na zaščitni vodnik. Takšno orodje je
lahko izvedeno z izolirnim ali kovinskim ohišjem. 
30)  
Orodje III. razreda je orodje, pri katerem se varstvo pred električnim
udarom doseže z napajanjem z varnostno malo napetostjo, pri čemer se ne morejo
pojaviti napetosti, ki so višje od male napetosti. 
31)  
Varovalna sredstva in oprema so naprave, prenosne in prevozne, ki
služijo za varovanje delavcev pred udarom električnega toka, vplivom
električnega obloka, električnega polja, produkti gorenja in padcev z višine. 
32)  
Osnovna varovalna izolacijska sredstva so sredstva, katerih izolacija
trajno vzdrži napetost za katero so atestirana in se delavci z njimi dotikajo
električno vodljivih delov pod napetostjo. 
33)  
Dopolnilna varovalna sredstva so sredstva, ki sama po sebi ne
zagotavljajo zaščite pred udarom električnega toka, temveč dopolnjujejo osnovna
varovalna sredstva in se uporabljajo tudi za zaščito pred napetostjo dotika in
napetostjo koraka (zaščitne izolacijske rokavice, zaščitna izolacijska obutev,
zaščitna čelada). 
34.   Strokovna
oseba elektrotehniške stroke je oseba, ki na osnovi strokovne izobrazbe, znanja
in izkušenj poznavanja tehničnih predpisov in standardov s področja svojega
dela, kot tudi predpisov s področja varstva pri delu lahko predvidi nevarnosti
in tudi varstvene ukrepe, ki te nevarnosti omejijo in preprečijo. 
35.   Elektrotehniško
poučen delavec je delavec, ki ga oseba elektrotehniške stroke pouči o možnih
nevarnostih, do katerih lahko pride pri neustreznem ravnanju ob izvajanju
določenih nalog oziroma del. Prav tako mora biti poučen o uporabi sredstev in
opreme za osebno varstvo, kakor tudi o varstvenih ukrepih, ki te nevarnosti
omejijo ali preprečijo. 
36.   Sredstva
za delo so objekti, tehnološki procesi, delovne priprave in naprave, sredstva
in oprema za osebno varstvo pri delu, kakor tudi druga sredstva, stroji in
naprave ter snovi, ki se uporabljajo ali so kakorkoli povezane z delom. 
37.   Koordinator
del – odgovorni vodja vseh programskih del je pooblaščena oseba z najširšimi
pooblastili, ustrezno stopnjo elektrotehniške izobrazbe, ki koordinira in
nadzoruje pravilen potek del ter manipulacij na elektroenergetskih napravah,
kadar te potekajo istočasno na več deloviščih. 
38.   Vodja
del – vodja delovne skupine je pooblaščena oseba, ki ji je zaupano vodstvo del
na posameznem delovišču. Dolžan je skrbeti, da imajo delavci pri delu vse
potrebno orodje, da uporabljajo predpisana sredstva in opremo za osebno
varstvo, za varen potek dela in varen način dela ter za zavarovanje delovišča. 
39.   Pooblaščena
oseba je oseba, ki je pooblaščena za določeno samostojno delo in prevzame sama
odgovornost za svoje delo kakor za sebe. 
40.   Porabnik
je električna oprema ali električna naprava, ki je namenjena za pretvarjanje
električne energije v drugo obliko energije, npr. svetlobno, toplotno,
mehansko. 
41.   Varnostna
oddaljenost je najmanjša dopustna oddaljenost vodnika oziroma delov pod
napetostjo od zemlje ali objekta v katerikoli smeri pri temperaturi 313 K (+
40°C) in obtežitvi zaradi vetra od nič do polne vrednosti.
III. OPREDELITEV NEVARNOSTI ELEKTRIČNEGA TOKA PRI
PROJEKTIRANJU, REKONSTRUIRANJU, IZBIRI IN UPORABI SREDSTEV ZA DELO
6. člen
Pred pričetkom projektiranja novih in rekonstrukciji
obstoječih elektroenergetskih objektov, elektroenergetskih postrojev,
električnih naprav, električne opreme in električnih instalacij ter ostalih
sredstev za delo mora investitor opredeliti zunanje vplive, ki se v skladu s
tehničnimi predpisi in standardi upoštevajo pri projektiranju in graditvi ter
izdelavi. 
Opredelitev zunanjih vplivov iz prejšnjega odstavka mora biti
sestavni del projektne naloge za izdelavo tehnične dokumentacije določenega
elektroenergetskega objekta, elektroenergetskega postroja, električne naprave,
električne opreme in električne instalacije ter ostalih sredstev za delo.
7. člen
Električne naprave, električna oprema in električne
instalacije v projektnih in tehničnih dokumentacijah morajo biti izbrane in
izvedene v odvisnosti od zunanjih vplivov in v skladu s tehničnimi predpisi in
standardi.
8. člen
Izbira in postavitev električnih naprav in električne opreme
v delovnem prostoru in na delovišču se izvaja odvisno od značilnosti delovnega
okolja in od usposobljenosti delavcev, ki ta sredstva za delo uporabljajo. 
Izbrana sredstva za delo morajo biti v skladu s tehničnimi
predpisi in standardi ter postavljena in razvrščena po predpisih o izbiri in
razvrstitvi električnih naprav in električne opreme.
9. člen
Organizacije oziroma delodajalci morajo zagotoviti, da se
elektroenergetski objekti, elektroenergetski postroji, električne naprave,
električna oprema ter električne instalacije uporabljajo v skladu s tehničnimi
predpisi in standardi ter predpisi varstva pri delu tako, da se preprečijo
poškodbe pri delu.
IV. VARSTVENI UKREPI
10. člen
Tehnični varstveni ukrepi se uporabljajo za zavarovanje
delavcev pri delu ali izvajanju drugih opravil v zvezi z delom pred nevarnim
vplivom električnega toka. 
Tehnični varstveni ukrepi se zagotavljajo z izbiro ustreznih
naprav, opreme in materiala, ki se vgrajuje in s tistimi ukrepi, ki izhajajo iz
opredelitve zunanjih vplivov po 6. členu tega pravilnika.
11. člen
Pri gradnji in postavitvi elektroenergetskih objektov,
elektroenergetskih postrojev, električnih naprav, električne opreme in
električnih instalacij v obratovališčih vseh vrst, v delovnih prostorih in na
deloviščih, se izvajajo tehnični varstveni ukrepi, da se preprečijo vplivi, ki
jih lahko povzroči energija električnega polja, tok kratkega stika,
preobremenitev, izklopitev naprav, padec napetosti in podobno.
V. ELEKTROENERGETSKI OBJEKTI, ELEKTROENERGETSKI POSTROJI,
OBRATOVALIŠČA, ELEKTRIČNE NAPRAVE, ELEKTRIČNA OPREMA IN ELEKTRIČNE INSTALACIJE
12. člen
Delavcem, ki nimajo posebnih pooblastil, je vstop v
električna obratovališča in zaprta električna obratovališča prepovedan. 
Prepoved vstopa iz prejšnjega odstavka mora biti razvidna z
ustreznimi opozorili, pritrjenimi na vhodnih vratih električnih obratovališč in
zaprtih električnih obratovališč.
13. člen
Na elektroenergetskih objektih in elektroenergetskih
postrojih smejo samostojno delati ali voditi dela samo ustrezno usposobljeni in
posebej pooblaščeni delavci. 
Delavci iz prejšnjega odstavka morajo biti usposobljeni za
varno delo po določenih vrstah in obsegu nevarnosti električnega toka v skladu
s splošnim aktom o varstvu pri delu in zakonom o varstvu pri delu.
14. člen
Da se zagotovi varen dostop v električna obratovališča do
električnih postrojev napetosti nad 1 kV in na stebre ter v bližino električnih
naprav in opreme napajane z napetostjo nad 1 kV, se določijo glede na stopnjo
nevarnosti električnega toka tri nevarnostna območja in sicer: 
I.      
nevarnostno območje je območje prostega gibanja, v katerem niso potrebna
posebna opozorila delavcev in niso izvedeni posebni varstveni ukrepi; 
II.     
nevarnostno območje je območje posluževanja in kontrole; 
III.   
nevarnostno območje je območje okoli delov pod napetostjo na razdalji,
ki je manjša od varnostne razdalje.
15. člen
Organizacije oziroma delodajalci določijo v splošnem aktu
razdelitev na nevarna območja električna obratovališča oziroma stebre
daljnovodov napetosti nad 1 kV ter bližino električnih naprav in opreme,
napajane z napetostjo nad 1 kV v skladu z zahtevami iz 14. člena tega
pravilnika. Poleg tega v splošnem aktu določijo tudi pogoje vstopa v ta nevarna
območja in način gibanja v njih, pri čemer upoštevajo naslednje: 
a)    
da je v I. nevarnostnem območju dovoljeno gibanje vsem delavcem,
obiskovalcem pa s spremstvom odgovornega delavca, 
b)    
da je v II. nevarnostnem območju dovoljeno gibanje tistim delavcem, ki
opravljajo v njem dela oziroma naloge. Za ostale delavce je potrebno oceniti,
glede na stopnjo nevarnosti in njihovo usposobljenost iz varstva pri delu, v
katerem primeru je potrebno spremstvo, nadzor in uporaba ustreznih varstvenih
ukrepov, 
c)    
da je vstop v III. nevarnostno območje dovoljen samo v breznapetostnem
stanju, in to: 
- 
delavcem, ki opravljajo zavarovanje mest dela 
- 
delavcem, ki izvajajo dela po zavarovanju mest dela in 
- 
delavcem notranjega in zunanjega nadzorstva.
1. Ukrepi varstva pri delu pri posluževanju in delu na
elektroenergetskih objektih in postrojih napetosti nad 1 kV ter električnih
napravah in opremi napajani z napetostjo nad 1 kV
1.1. Posluževanje
16. člen
Posluževanje elektroenergetskih postrojev nad 1 kV ter
električnih naprav in opreme, napajane z napetostjo nad 1 kV, je dovoljeno samo
določenim in ustrezno usposobljenim strokovnim delavcem. 
Delavci iz prejšnjega odstavka morajo biti seznanjeni z
ukrepi varstva pri delu in tehničnimi normativi za svoje delo, z dajanjem prve
pomoči pri električnem udaru in z gašenjem v primeru požara.
17. člen
Med pregledom elektroenergetskega postroja ali električne
naprave in opreme je približevanje z deli telesa napravam za ograjo in vstop v
prostore razdelilnih postrojev za preprekami prepovedano. 
Pregled postroja ali električne naprave in opreme iz prvega
odstavka tega člena se izvaja s praga ali stoje pred preprekami. 
Pri opravljanju pregleda iz prvega odstavka tega člena je
izvajanje kakršnegakoli dela v III. nevarnostnem območju, razen tistih, za
katera je predpisan poseben postopek, prepovedano.
18. člen
Pri izklopu električnega toka je potrebno najprej prekiniti tokokrog
z ustreznim odklopnikom in šele nato še sme izvršiti odklopitev z ločilnikom.
Pri priklopu je treba ravnati po obratnem vrstnem redu.
19. člen
V času priklopa oziroma izklopa električnih naprav ne smejo
katerekoli druge osebe ovirati oziroma motiti delavcev, ki te manipulacije
opravljajo. 
V času manipulacij se v bližini ne smejo zadrževati osebe, ki
pri tem opravilu nimajo neposredne zveze.
20. člen
Pri priklapljanju oziroma izklapljanju stikala na ročni pogon
z rokami ali s pomočjo izolacijskih palic je obvezna uporaba zaščitne čelade in
izolacijskih rokavic.
21. člen
Prepovedana je zamenjava visokonapetostnih varovalk pod
napetostjo. Zamenjava varovalk se mora opravljati s pomočjo izolirnih klešč za
varovalke in ob uporabi osebnih varovalnih sredstev.
22. člen
Vrata zaprtih električnih obratovališč morajo biti stalno
zaklenjena. Vrata se morajo odpirati v smeri izhoda in morajo imeti
samozapirajoče ključavnice s kljuko, s katero se vrata brez ključa odpirajo z
notranje strani razdelilnega prostora. 
Vrata med deli istega razdelilnega postroja ali med
sosednjimi prostori dveh razdelilnih postrojev so lahko brez ključavnice,
vendar morajo imeti napravo, ki drži vrata v zaprtem položaju in omogoča
odpiranje vrat v obe smeri. 
Za vsak prostor elektroenergetskega postroja je potrebno
zagotoviti najmanj dva kompleta ključev, od katerih je eden rezervni. 
Ključi prostorov razdelilnih postrojev se morajo razlikovati
od ključev vrat na celicah.
23. člen
Organizacija oziroma delodajalec s posebnim navodilom določi
kdo hrani ključe prostorov elektroenergetskih postrojev, način njihovega
izdajanja in roke za njihovo vrnitev.
1.2. Delo
24. člen
Dela na elektroenergetskih objektih in elektroenergetskih
postrojih električnih napravah in opremi se delijo na tri kategorije: 
a)    
dela v breznapetostnem stanju, 
b)    
dela v bližini naprav, ki so pod napetostjo, 
c)    
dela pod napetostjo.
1.2.1. Varno delo v breznapetostnem stanju
25. člen
Dolge vodljive predmete je treba s posebno pazljivostjo
vnašati in z njimi ravnati v prostorih, kjer se nahajajo elektroenergetski
postroji ter električne naprave in oprema, zlasti, če niso vsi deli pod
napetostjo ustrezno zavarovani pred možnostjo prekoračitve varnostne razdalje
po 43. členu tega pravilnika. 
Za izvajanje takšnega dela je potrebno zagotoviti neprekinjen
nadzor.
26. člen
Delavec, ki vodi dela ali tisti, ki jih izvaja, pred uporabo
zaščitnih izolacijskih sredstev s pregledom ugotovi njihovo brezhibnost in
ustreznost.
27. člen
Na odprtem prostoru niso dovoljena dela, če obstajajo naslednje
razmere: 
1)    
ob nevihtah z razelektritvami, ki bi se lahko prenesle na mesta dela;
odločitev o prekinitvi dela daje vodja del, 
2)    
pri vetru s hitrostjo nad 16 metrov na sekundo oziroma 60 kilometrov na
uro (60 km/h) na višini nad 3 m, vendar, glede na pogoje na terenu, vodja del
odloča, če je delo mogoče, tudi pri manjši hitrosti vetra, 
3)    
pri temperaturah, nižjih od 255 K (- 18°C) ali višjih od 308 K (35°C) v
senci. 
O prekinitvah dela v razmerah, določenih v prejšnjem odstavku
odloča vodja del, pa tudi o prekinitvah v primerih močnega deževja, megle,
sneženja ali slabe vidljivosti.
28. člen
Pred začetkom dela v breznapetostnem stanju se mora
zavarovati mesto dela z uporabo 5 varstvenih pravil po naslednjem vrstnem redu:
1)    
izklopiti in vidno ločiti naprave pred napetostjo z vseh strani, 
2)    
preprečiti ponovno vklopitev, 
3)    
ugotoviti breznapetostno stanje, 
4)    
izvršiti ozemljitev in kratkostično povezavo naprav, 
5)    
ograditi mesto dela od delov, ki so pod napetostjo. 
Organizacija oziroma delodajalec s splošnimi akti uredijo
način izvajanja navedenih varstvenih pravil.
29. člen
Pri daljinsko vodenih električnih postrojih mora biti
zagotovljen zanesljiv prenos stanj vklopa in izklopa stikalnih aparatov in
ozemljitvenih nožev ter meritev na kraj vodenja.
30. člen
Na postrojih ali napravah oziroma opremi, pri katerih na
stikalnih napravah ni mogoče doseči vidne prekinitve, se potrditev prekinitve
lahko doseže s kakšno drugo zanesljivo metodo.
31. člen
Naprave za ozemljitev in kratkostično povezavo se postavljajo
v elektroenergetskih postrojih ter električnih napravah in opremi, kot sledi: 
-       
na mestu ločevanja od napetosti, 
-       
na mestu dela tako, da so zajeti vsi vodniki, 
-       
na vsakem galvansko ločenem odseku, ki lahko pride pod napetost ali se
lahko na njem inducira napetost.
32. člen
Zamenjava visokonapetostnih varovalk in pregled plinskega
releja (Bucholz) sta v breznapetostnem stanju dovoljena brez ozemljevanja in
kratkostične povezave, kot tudi brez ograjevanja delov pod napetostjo. Pri tem
je potrebno šteti, kot da so izklopljeni deli postroja pod napetostjo in je
obvezna uporaba sredstev in opreme za osebno varstvo delavcev.
33. člen
Na enosistemskih nadzemnih vodih se breznapetostno stanje
lahko ugotavlja tako, da se s pomočjo posebne puške, po posebnem postopku,
izstreli vodnik preko faznih vodnikov.
34. člen
Na nadzemnih vodih nad 1 kV se mora poleg ozemljitve in
kratkostične povezave na mestu dela izvesti še ozemljitev in kratkostična
povezava na vseh mestih ločevanja od delov, ki ostajajo pod napetostjo.
35. člen
Prenosne naprave za ozemljitev in kratkostično povezavo se
pri delih na nadzemnih vodih postavljajo: 
-       
na enem mestu čim bližje mestu dela, če se dela opravljajo samo na enem
stebru, 
-       
z vseh strani stebra, če se dela opravljajo na enem stebru, na katerem
se vodniki ločujejo v več galvansko ločenih odsekov, 
-       
z vseh strani odseka, na katerem se opravljajo dela, če se dela
opravljajo na več stebrih, vendar oddaljenost med napravami za ozemljevanje in
kratkostično povezavo ne sme presegati 2 km, 
-       
na prvih stebrih voda, na katerih se dela, glede na križanje z vodom pod
napetostjo. 
Prenosna naprava za ozemljitev in kratkostično povezavo se
sme vezati na konstrukcijo kovinskih stebrov.
36. člen
Kabelski vod nazivne napetosti nad 1 kV mora biti pred
pričetkom del razelektren, ozemljen in kratkostično povezan na vseh mestih
ločitve od napetosti, kot tudi na mestu dela. 
Ozemljitev in kratkostična povezava ni potrebna, če zaradi
tehnologije dela, npr. pri izdelavi kabelskega končnika ali spojke, tega ni
mogoče izvesti. 
Pri kabelskih vodih je obvezna ozemljitev in kratkostična
povezava na mestu prehoda kabla v nadzemni vod.
37. člen
Prenosne naprave za ozemljitev in kratkostično povezavo se
nameščajo tako, da se najprej z enim krakom s sponko spojijo na ozemljitev in
se nato s pomočjo izolirnih palic spojijo sponke drugih krakov ozemljitvenih
vrvi na vodnike, oziroma na elemente naprav, ki se ozemljijo oziroma
kratkostično povežejo. 
Vrstni red snemanja je obraten.
38. člen
Pred začetkom dela na že določenem kablu je treba mehanično prebiti
kabel z ustrezno napravo ali orodjem z izoliranim ročajem. 
Če postopek iz prvega odstavka tega člena zaradi tehnologije
dela ni izvedljiv, je treba uporabiti drugo, dovolj zanesljivo metodo, kot je
uporaba indikatorja s konico preko izolacije žil ipd. 
Če je kabel zanesljivo pravi, ni potreben postopek, določen v
prvem in drugem odstavku tega člena.
39. člen
Če so kabelski vodi z ozemljenim kovinskim plaščem položeni v
področju vpliva enosmerne ali izmenične mreže za vleko oziroma drugih
visokonapetostnih mrež, ali če se po kovinskem plašču kabla lahko prenese
potencial iz vira napajanja na mestu dela. se mora kovinski ovoj kabla pred
začetkom rezanja ovoja kabla premostiti na mestu dela z bakrenim vodnikom
prereza, ki ni manjši od 16 mm2.
40. člen
Pri delih na kabelskih vodih, preko katerih se lahko prenese
potencial iz vira napajanja na mesto dela, je potrebno z izračunom ali z
meritvami določiti mesta in način ozemljitve in kratkostične povezave. 
Če se z izračunom ali meritvami ne da dokazati, da so
preneseni potenciali manjši od predpisanih vrednosti dovoljenih napetosti
dotika izven postrojev visoke napetosti, je potrebno na mestu dela izvesti
zaščito pred previsoko napetostjo dotika, in sicer: 
-       
s popolnim izenačevanjem potencialov med stojiščem delavca, tujih
vodljivih delov, plašča kabla in vodnikov kabla, ali 
-       
s popolnim izoliranjem vodnikov kabla od telesa delavca z uporabo
zaščitnih izolacijskih sredstev, kot so izolacijske prevleke, izolacijske
rokavice ali orodje z izolacijskimi ročkami in podobno.
1.2.2. Varno delo v bližini delov pod napetostjo
41. člen
Pri delih, ki se izvajajo v bližini nezavarovanih delov pod
napetostjo, je treba postaviti zaščito pred slučajnim dotikom teh delov z
uporabo dovolj trdnih in zanesljivo postavljenih izolacijskih zaščitnih
pregrad, plošč, pokrival in podobno. 
Najmanjša varnostna razdalja med
deli pod napetostjo in izolacijsko zaščitno pregrado, glede na nazivno
napetost, ne sme biti manjša od naslednjih vrednosti:

 

 

do

1000 V

*

v prostoru in na
  prostem


nad

1

do

6 kV

90 mm

v prostoru


nad

6

do

10 kV

115 mm

v prostoru


nad

1

do

10 kV

150 mm

na prostem


nad

10

do

20 kV

215 mm

v prostoru in na
  prostem


nad

20

do

35 kV

325 mm

v prostoru in na
  prostem


nad

35

do

110 kV

1100 mm

v prostoru in na
  prostem


nad

110

do

220 kV

2200 mm

v prostoru in na
  prostem


nad

220

do

400 kV

2900 mm

v prostoru in na
  prostem

* površina dela, ki je pod
napetostjo 
Za notranje postroje nazivne napetosti do 35 kV so lahko
navedene razdalje tudi manjše, če se uporabi izolacijska zaščitna plošča iz
materiala, pri kateri električna trdnost in druge lastnosti ustrezajo
predpisanim zahtevam za določeno izolacijsko stopnjo po tehničnih normativih in
standardih.
42. člen
Izjemoma se dela v bližini napetosti lahko izvajajo brez
uporabe izolacijske zaščitne pregrade ali plošče, če ne obstaja možnost uporabe
izolacijske zaščitne pregrade ali plošče. 
Za izvajanje del po prejšnjem
odstavku, varnostne razdalje do delov pod napetostjo, glede na nazivno
napetost, ne smejo biti manjše od naslednjih vrednosti:

 

 

do

1000 V

400 mm

v prostoru in na
  prostem


nad

1

do

10 kV

400 mm

v prostoru


nad

1

do

10 kV

700 mm

na prostem


nad

10

do

35 kV

700 mm

v prostoru in na
  prostem


nad

35

do

110 kV

1150 mm

v prostoru in na
  prostem


nad

110

do

220 kV

2300 mm

v prostoru in na
  prostem


nad

220

do

400 kV

3300 mm

v prostoru in na
  prostem

43. člen
Pri uporabi lestev, večjih
predmetov in transportnih sredstev v zunanjih postrojih in pri delih na vodih,
je najmanjša varnostna razdalja približevanja k delom pod napetostjo, glede na
nazivno napetost, naslednja:

 

 

do

1000 V

800 mm


nad

1

do

10 kV

1200 mm


nad

10

do

35 kV

1500 mm


nad

35

do

110 kV

2000 mm


nad

110

do

220 kV

3000 mm


nad

220

do

400 kV

4000 mm

Za prehode transportnih sredstev v
zunanjih postrojih se varnostna razdalja določa po 42. členu tega pravilnika.
44. člen
Pri gradbenih in drugih
neelektrotehniških delih, ne glede na to, kje se izvajajo, kot npr.:
postavljanje opažev, pri delih z dvigali, z gradbenimi stroji in pri raznih
montažnih in transportnih delih, morajo biti upoštevane naslednje najmanjše
varnostne razdalje približevanja delom pod napetostjo, glede na nazivno
napetost:

 

 

do

1000 V

1000 mm


nad

1

do

110 kV

3000 mm


nad

110

do

220 kV

4000 mm


nad

220

do

400 kV

5000 mm

Pri zagotavljanju navedenih razdalj je treba upoštevati tudi
morebitno možnost nihanja, npr. bremen, konstrukcij, transportnih sredstev ali
drugega. 
Zložljive lestve, naprave za dviganje in drugo se smejo
prestavljati samo v položaju predvidenem za transport.
45. člen
Na večsistemskih daljnovodih nad 35 kV je dopustno delo na
sistemu, ki je odklopljen, medtem ko so ostali sistemi pod napetostjo. Pri tem
varnostna razdalja med delavcem oziroma orodjem in priborom, ki se uporablja
ter deli pod napetostjo, ne sme biti manjša od vrednosti iz 43. člena tega
pravilnika. 
Izpolnjeni morajo biti še naslednji pogoji: 
a)    
Delo na enem stebru oziroma na vodnikih v razpetini, ki meji na steber: 
- 
ozemljitev in kratkostična povezava se izvede po predhodno izvedenih
varstvenih ukrepih na obeh koncih odklopljenega daljnovoda, 
- 
kolikor se delo izvaja samo na enem stebru oziroma na oddaljenosti do 50
m od stebra, se ozemljitev in kratkostična povezava izvede le na tem stebru, 
- 
v primeru, da se dela na vodnikih izvajajo na večji oddaljenosti kot 50
m od stebra, se ozemljitev in kratkostična povezava izvede tudi na sosednem
stebru, ki meji na razpetino. 
b)    
Delo na odseku daljnovoda, kjer se mesto dela večkrat menja: 
- 
ozemljitev in kratkostična povezava se izvede po predhodno izvedenih
varstvenih ukrepih na obeh koncih odklopljenega daljnovoda, 
- 
ozemljitev in kratkostična povezava se izvede na mejnih stebrih odseka
daljnovoda, kjer se izvajajo dela, 
- 
znotraj odseka se izvede ozemljitev oziroma kratkostična povezava na
stebrih, kjer se izvajajo dela. 
Vodnikov ni dopustno prekinjati, ne da bi mesto prekinitve
predhodno galvansko premostili. Isto velja tudi za zaščitno vrv. 
Če se dela opravljajo samo na enem vodu in so ostali vodi
izklopljeni, se pri delih in zavarovanju uporabljajo določila 34. in 35. člena
tega pravilnika.
46. člen
Na večsistemskih daljnovodih do vključno 35 kV je dopustno
delo na sistemu, ki je odklopljen, medtem, ko so drugi sistemi pod napetostjo: 
-       
če se delo opravlja s prenosne platforme (košare), postavljene z zunanje
strani izklopljenega sistema, 
-       
če je zagotovljena med delavcem oziroma orodjem in priborom, ki ga uporablja
ter med deli pod napetostjo, minimalna varnostna razdalja po 43. členu
pravilnika. 
Za ozemljitev in kratkostično povezavo izklopljenega sistema
veljajo določbe 45. člena tega pravilnika.
47. člen
Pri delih na večsistemskih vodih, pri katerih ostajajo
nekateri deli pod napetostjo, je potrebno uporabiti posebne ukrepe za
preprečitev zamenjave sistema, ki je izklopljen s sistemom, ki je pod
napetostjo. Kolikor so stebri daljnovoda kovinski, je treba vodnike, ki se
razvlačijo, ozemljiti na te stebre.
48. člen
Pri delih na nadzemnem vodu, katerega trasa teče vzporedno z
drugim nadzemnim vodom, ki je pod napetostjo, kakor tudi pri delih pri vlečenju
vodnikov vzporedno z nadzemnimi vodi pod napetostjo, je potrebno upoštevati
zahteve, določene v 45. členu tega pravilnika.
49. člen
Če so vodniki voda, na katerem se opravljajo dela, vlečejo
ali napenjajo pod ali nad vodom, ki je pod napetostjo, je potrebno izvesti
ukrepe, s katerimi se prepreči, da bi bila medsebojna razdalja med vodniki
manjša od oddaljenosti, določene v 43. členu tega pravilnika.
50. člen
Če se na istih stebrih nahajajo nizkonapetostni in
visokonapetostni vodi. je dovoljeno delo na nizkonapetostnem vodu, medtem ko je
visokonapetostni vod pod napetostjo, če je med delavci in neizoliranim orodjem
ter priborom, ki ga delavci uporabljajo in deli pod napetostjo zagotovljena
minimalna razdalja po 43. členu tega pravilnika in če se nizkonapetostni vod
ozemlji in kratkostično poveže na mestu dela.
51. člen
Na vodih so dovoljena vsa dela v bližini delov pod
napetostjo, ki ne ogrožajo stabilnost stebra, pri katerih je preprečeno
približevanje vodnika na katerem se opravljajo dela, delom pod napetostjo na
oddaljenosti, ki ni manjša od varnostne razdalje iz 43. člena tega pravilnika
in če so med delom upoštevane predpisane varnostne razdalje. 
Dovoljene meje gibanja morajo biti označene na dobro viden
način.
52. člen
Pri sekanju vej in drevja v bližini voda. ki je pod
napetostjo, se morajo zagotavljati varnostne razdalje iz 44. člena tega
pravilnika. 
Veje in drevje se sekajo na način, ki je določen v pravilniku
o varstvu pri delu v gozdarstvu.
53. člen
Pri delih na prehodih preko drugih objektov (železnica,
ceste, telekomunikacijske zveze in drugo), je potrebno: 
-       
upoštevati načela o zagotavljanju varstva pri delu na skupnih
deloviščih, v skladu z zakonom o varstvu pri delu in drugimi predpisi, 
-       
zagotoviti, da oddaljenosti od delov pod napetostjo niso manjše od
varnostnih razdalj iz 43. člena tega pravilnika.
1.2.3. Varno delo pod napetostjo
54. člen
Delo pod napetostjo predstavlja v primeru, da niso izvedeni
posebni in ustrezni varstveni ukrepi, veliko nevarnost za delavce,
elektroenergetske postroje, električne naprave, električno opremo, električne
instalacije in okolico. 
Delo na delih elektroenergetskih objektov, elektroenergetskih
postrojev, električnih napravah oziroma opremi pod napetostjo so dovoljena v
izjemnih primerih, kar mora biti opredeljeno in utemeljeno ter podrobno
obdelano v internih predpisih. 
Poseben interni predpis mora obvezno vsebovati podrobna
določila za varno delo pod napetostjo, v katerem morajo biti, med drugim,
vključene tudi naslednje zahteve: 
-       
delavci, ki taka dela izvajajo, morajo biti strokovnjaki elektrotehniške
stroke in glede na vrsto del ter obseg nevarnosti še posebej usposobljeni, 
-       
delavci morajo biti zdravstveno pregledani in morajo biti zdravstveno
sposobni za takšna dela, 
-       
izbrani sistem dela pod napetostjo in delovni postopek mora biti vnaprej
določen in preverjen, 
-       
delavci morajo glede na izbran način dela pod napetostjo uporabljati
ustrezna izolirna orodja, sredstva in opremo za osebno varstvo ter druga
zaščitna sredstva in opremo, 
-       
izdelana morajo biti pisna navodila za vsako vrsto dela posebej, 
-       
na mestu dela mora biti zagotovljeno reševanje in prva pomoč v primeru
poškodbe delavca z električnim tokom, 
-       
določeni morajo biti dokumenti zavarno delo pod napetostjo, njihova
vsebina in oblika ter postopek izdajanja.
55. člen
Dela pod napetostjo so prepovedana: 
-       
če obstajajo nevarnosti za življenje ali zdravje delavcev zaradi tega,
ker se delovne operacije iz kakršnegakoli razloga ne morejo izvršiti na
predpisan način, 
-       
če obstaja na mestu dela nevarnost požara ali eksplozije, 
-       
če obstajajo razmere, navedene v 27. členu tega pravilnika.
1.2.4. Dokumenti za delo
56. člen
Dela na elektroenergetskih objektih in elektroenergetskih
postrojih nad 1 k V ter električnih napravah in opremi, napajani z napetostjo
nad 1 k V, se izvajajo samo na podlagi določenih dokumentov za delo in sicer:
delovnega programa, delovnega naloga, dovoljenja za delo, obvestila o
prenehanju dela in depeše.
57. člen
Delovni program se izdaja za vse vrste del, pri katerih
sodeluje več delovnih skupin. 
S programom se zavaruje delo skupin in določa koordinator del
– odgovorni vodja vseh programskih del. 
Delovni program mora vsebovati zlasti naslednje podatke: 
-       
naziv podjetja (enote) in datum izdaje delovnega programa, številko
delovnega programa, 
-       
predviden datum in čas trajanja del, 
-       
opis del na postrojih in mesta del, 
-       
potrebne manipulacije, 
-       
priimek in ime koordinatorja del – odgovornega vodje vseh programskih
del, 
-       
priimek in ime vodij del – vodij delovnih skupin ter navedba dela
postroja, na katerem bo določena skupina delala, 
-       
priimke in imena odgovornih oseb za izdajo delovnih nalogov, 
-       
koga je potrebno v zvezi z deli obvestiti, 
-       
komu se dostavijo delovni programi, 
-       
posebna določila, 
-       
podpise odgovornih oseb za sestavo in pregled ter odobritev programa. 
Delovni program ne predstavlja samostojnega dokumenta za
varno organizacijo dela zato mu morajo obvezno slediti delovni nalogi.
58. člen
Delovni nalog se izdaja za vse vrste del, ki jih izvaja ena
delovna skupina. 
Delovni nalog izda pooblaščeni vodja, vsebovati pa mora
zlasti naslednje podatke: 
-       
naziv podjetja (enote) in datum izdaje delovnega naloga, 
-       
številko delovnega naloga, predviden datum in čas pričetka ter zaključka
del, 
-       
opis del in navedba postroja, opreme oziroma naprave, 
-       
številko delovnega programa in drugih dokumentov v zvezi z delovno
nalogo, 
-       
priimek in ime koordinatorja del – odgovornega vodje vseh programskih
del (kolikor je' izdan delovni program), 
-       
priimek in ime vodje del – vodje delovne skupine, 
-       
za izvedbo del obvezne manipulacije in ukrepe za zavarovanje mesta dela,
-       
potrebne dodatne zavarovalne ukrepe na mestu dela, 
-       
odgovorna oseba za izdajo dovoljenja za delo, 
-       
odgovorna oseba za izdajo obvestila o prenehanju dela, 
-       
način obveščanja prizadetih, 
-       
komu se dostavi delovni nalog, 
-       
posebna določila, 
-       
podpis odgovorne osebe, ki je delovni nalog izdala in osebe, ki je
delovni nalog prejela. 
Delovni nalog se lahko izdaja: 
-       
pisno z določenim obrazcem ali s teleprinterjem oziroma telefaksom, 
-       
ustno, če obstaja možnost snemanja govora, 
-       
preko govornih telekomunikacijskih zvez z vpisovanjem in preverjanjem
teksta. 
Delovni nalog mora biti podan tako, da je izvajalcu naloge
razumljivo, kje in kaj mora opraviti in katera opravila vsebuje.
59. člen
Dovoljenje za delo se izda samo za dela v breznapetostnem
stanju v III. nevarnostnem območju in za delo v bližini napetosti, ko se
uporabljajo katerekoli od petih varnostnih pravil iz 28. člena tega pravilnika.
Dovoljenje za delo izda odgovorna oseba šele takrat, ko so
izvršene vse v delovnem nalogu predpisane manipulacije in ukrepi za zavarovanje
mesta dela. 
Dovoljenje za delo mora vsebovati, zlasti naslednje podatke: 
-       
naziv podjetja (enote) in datum ter čas izdaje dovoljenja za delo, 
-       
številko dovoljenja za delo, 
-       
navedba postroja, opreme ali naprave, na katero se nanašata delovni
nalog in to dovoljenje za delo, 
-       
številko delovnega naloga, 
-       
opravljanje manipulacije in ukrepe za zavarovanje mesta del, 
-       
posebna opozorila, 
-       
podpis odgovorne osebe, ki je dovoljenje za delo izdala in odgovorne
osebe, ki je dovoljenje za delo prevzela. 
Dovoljenje za delo se izdaja pred začetkom dela na dva načina
in sicer: 
-       
pisno, z določenim obrazcem ali teleprinterjem oziroma telefaksom (s
povratnim potrdilom prejema); 
-       
preko govornih telekomunikacijskih zvez ob vpisovanju podatkov v
določene obrazce in preverjanju teksta.
60. člen
Obvestilo o prenehanju dela je dokument, ki ga izda vodja del
– vodja delovne skupine po končanem delu ali prekinitvi dela potem, ko se je
prepričal, da so se vsi delavci odstranili iz nevarne bližine postroja, opreme
ali naprave in da je s teh sredstev odstranjen ves material, orodje, drugi predmeti,
prenosne naprave za ozemljitev in kratkostično povezavo ter ostala sredstva za
zavarovanje. 
Obvestilo o prenehanju del vsebuje med drugim: 
-       
naziv podjetja (enote), 
-       
številko obvestila o prenehanaju dela, 
-       
izjavo, da so dela na postroju, opremi oziroma napravi končana, da je s
teh sredstev odstranjen ves material, orodje in drugi predmeti ter da so se
delavci odstranili iz nevarnega območja in da so opozorjeni, da morajo ravnati
s postroji, kot da so pod napetostjo, 
-       
izjava, da so prenosne naprave za ozemlje vanje in kratkostično povezavo
in druga zavarovalna sredstva odstranjena z mesta del, 
-       
datum in čas predaje obvestila, 
-       
podpis odgovorne osebe, ki je obvestilo o prenehanju dela prevzela in
odgovorne osebe, ki ga je predala. 
Obvestilo o prenehanju dela se izdaja na enak način kot se
izdaja dovoljenje za delo.
61. člen
Z depešo se dajejo kratka in pomembna obvestila, zahtevki in
odobritve obratovalnega značaja. 
Depeše se obojestransko vpisujejo v knjigo depeš. Depeše se
prenašajo preko govornih telekomunikacijskih zvez ob preverjanju vpisanega
teksta. 
Depeša vsebuje zlasti: – številko pošiljatelja depeše, 
-       
datum in točen čas oddaje in prevzema depeše, 
-       
ime organizacije (organizacijske enote), ki oddaja in prevzema depešo, 
-       
kratko in jasno vsebino depeše, 
-       
priimek in ime osebe, ki je sestavila depešo, 
-       
priimek in ime osebe, ki je depešo oddala ter priimek in ime osebe, ki
je depešo sprejela.
62. člen
Organizacije oziroma delodajalci morajo z internimi predpisi
opredeliti vsebino dokumentov za delo in način njihove izdaje oziroma uporabe.
1.2.5. Organizacijski pogoji za varno delo delavca
63. člen
Delo mora biti organizirano tako, da se zagotovijo pogoji za
varno delo delavcev. 
Za elektroenergetske objekte, elektroenergetske postroje ter
električne naprave in opremo napajano z napetostjo nad 1 kV, morajo obstajati
podrobna navodila o manipulacijah in o varnem delu pri posluževanju ter
vzdrževanju.
64. člen
Samo delavci s posebnimi pooblastili in odgovornostmi za
izvajanje posameznih nalog lahko izdajajo delovni nalog, opravljajo nadzor,
določajo organizacijo dela in preverjajo izvajanje neposrednih tehničnih del
pri posluževanju in vzdrževanju elektroenergetskih objektov, elektroenergetskih
postrojev ali električnih naprav in opreme, od katerih je odvisna varnost
delavcev in tehničnih sredstev.
65. člen
V območju nevarnosti zaradi visoke napetosti nad 1 kV morata
dela opravljati najmanj dva ali več delavcev, od katerih eden vodi delo. 
Vizualni pregled objektov, postrojev, električnih naprav
oziroma opreme in upravljanje elektroenergetskih postrojev, električnih naprav
in opreme ter zavarovanje mesta dela lahko opravlja tudi en sam delavec. 
En delavec lahko izjemoma opravlja tudi druga enostavnejša
dela, če mu je izdan delovni nalog ali če je izvajanje dela na tak način
predvideno z internim navodilom organizacije.
66. člen
Pred začetkom izvajanja del mora vodja del – vodja delovne
skupine pridobiti od pooblaščene osebe dovoljenje za delo in ostale dokumente
za delo. 
Vodja del – vodja delovne skupine: 
-       
preveri izvedene ukrepe varstva pri delu, 
-       
ugotovi sosednje dele pod napetostjo in 
-       
izvede potrebne dodatne varstvene ukrepe. Izjemoma vodja del – vodja
delovne skupine dobi dovoljenje za delo tako, da mora sam izklopiti in
zavarovati mesto dela. 
Pred začetkom izvajanja del mora vodja del – vodja delovne
skupine seznaniti in opozoriti delavce na sosedne dele pod napetostjo in na
nevarnosti, ki se lahko med delom pojavijo. 
Samo vodja del – vodja delovne skupine je pristojen izdati
nalog za začetek dela. 
Prepovedano je pričeti z deli samo na osnovi predhodno
dogovorjenega časa izklopa in brez izvedbe varstvenih ukrepov.
67. člen
Izvršeni ukrepi za zavarovanje mesta dela se ne smejo
opustiti pred prenehanjem del. 
Če določen postopek zahteva, se meritve in preizkusi lahko
izjemoma opravljajo na delih, ki niso ozemljeni in kratkostično povezani,
vendar se meritvene zveze postavljajo in snemajo, ko sta izvedena ozemljitev in
kratkostična povezava.
68. člen
Po prenehanju del vodja del – vodja delovne skupine preverja
pravilnosti izvedenih del, daje nalog delovni skupini, da odstrani orodje,
pribor in zavarovanje ter da se oddalji od mesta dela. Vodja del – vodja
delovne skupine preda nato delavcu, pooblaščenemu za izdajanje dovoljenja za
delo, obvestilo o prenehanju del.
69. člen
Po prejetem obvestilu o prenehanju del. pooblaščeni delavec
za izdajanje dovoljenja za delo začne odstranjevati tiste ukrepe za zavarovanje
mesta dela, ki jih je izvedel ali so bili izvedeni po njegovem nalogu. 
Elektroenergetski objekt, elektroenergetski postroj,
električna naprava in opreme se lahko da v obratovanje, ko so izvedena opravila
iz prvega odstavka tega člena. 
Prepovedano je vklapljanje navedenih sredstev samo na podlagi
predhodno dogovorjenega časa in brez predpisanega obvestila o prenehanju del in
pripravljenosti elektroenergetskega objekta, elektroenergetskega postroja,
električne naprave in opreme za obratovanje.
2. Ukrepi varstva pri delu pri posluževanju in delu na
elektroenergetskih objektih in elektroenergetskih postrojili ter električnih
napravah, električni opremi in električnih instalacijah napetosti do 1000 V
2.1. Posluževanje
70. člen
S stikalnimi aparati na stikalnih blokih v elektroenergetskih
postrojih v notranjih industrijskih mrežah in električnih instalacijah, lahko
manipulira samo usposobljen in pooblaščen delavec, ki pozna elektroenergetske
postroje, električne naprave oziroma opremo in njihove električne sheme.
71. člen
Pregled elektroenergetskih postrojev in drugih sredstev za
delo do 1000 V lahko samostojno opravlja delavec, ki upravlja z določenim
električnim postrojem ali drugim sredstvom za delo.
72. člen
Vstopanje v prostore, v katerih se nahajajo elektroenergetski
postroji in pristop do teh prostorov, se uredi s posebnim internim predpisom.
Ti prostori morajo biti zaklenjeni, ključi pa varno spravljeni in dostopni samo
pooblaščenim osebam.
73. člen
Zamenjava talilnih vložkov varovalk se praviloma opravlja v
breznapetostnem stanju, lahko pa tudi pod napetostjo, vendar brez obremenitve. 
Zamenjavo talilnih vložkov
nizkonapetostnih uvojnih varovalk pod napetostjo in obremenitvijo, lahko
opravljajo usposobljene strokovne osebe elektrotehniške stroke oziroma
elektrotehniško poučeni delavci, če so izpolnjeni pogoji po dani razpredelnici
ter ob uporabi ustreznih zaščitnih sredstev.

 

 

Nazivna
napetost (V)

Tip
varovalk

Nazivni
tok (A)


 

 

do 380 izmenična

DO, D

do 63


 

 

nad 380 izmenična

D

do 16


 

 

do 24 enosmerna

DO, D

ni omejeno


od

24

do 60 enosmerna

DO

do 6


od

60

do 110 enosmerna

DO

do 2


od

24

do 60 enosmerna

D

do 16


od

60

do 110 enosmerna

D

do 5


od

110

do 750 enosmerna

D

do 1

Organizacije in delodajalci opredelijo program poučevanja za
elektrotehniško poučene delavce iz prejšnjega odstavka v splošnem aktu. 
Če usposobljene strokovne osebe elektrotehniške stroke
izvajajo zamenjavo talilnih vložkov NV varovalk izjemoma pod napetostjo oziroma
pod obremenitvijo, morajo to izvajati na varen način ter ob uporabi ustreznih
zaščitnih sredstev in opreme (zaščitna čelada, zaščitna očala ali zaščitni ščit
za obraz, usnjene rokavice, ročaj za zamenjavo NV varovalk oziroma varnostni
ročaj). 
Krpanje oziroma premoščanje varovalnih vložkov je
prepovedano.
74. člen
Poseganje v električne naprave ali električno opremo in
električne instalacije v eksplozijsko ogroženih prostorih, ki so pod
napetostjo, je prepovedano. 
Delo na teh napravah lahko izvajajo samo osebe, ki so za to
posebej strokovno usposobljene.
2.2. Delo
75. člen
Glede na varstvene ukrepe pred nevarnostjo električnega toka
se razvrstijo dela na elektroenergetskih objektih in elektroenergetskih
postrojih, električnih napravah, električni opremi in električnih instalacijah
napetosti do 1000 V v tri kategorije, v skladu s 24. členom tega pravilnika.
76. člen
Če obstajajo razmere, določene v 27. členu tega pravilnika,
dela na nadzemnih vodih in priključkih ter na stikalnih napravah, ki so
neposredno povezani z nadzemnimi vodi, niso dovoljena.
2.2.1. Varno delo v breznapetostnem stanju
77. člen
Za opravljanje del v breznapetostnem stanju se uporabljajo
varstveni ukrepi, določeni v 28. členu tega pravilnika. V primeru, da
varstvenih ukrepov, določenih v 28. členil ni mogoče povsem izvesti, se lahko
upoštevajo naslednja dopolnila: 
-       
namestitev tablice prepovedi vklopitve, 
-       
v konstrukcijah stikalnih aparatov, pri katerih ločitev ni vidna, se
lahko odstopa od pogoja vidljivosti, 
-       
če je tokokrog avtomatizirano upravljan, je ob zavarovanju mesta dela v
breznapetostnem stanju potrebno preprečiti delovanje avtomatike, 
-       
pri delih na stikalnih blokih se lahko ozemljitev in kratkostična
povezava opusti, če tehnologija dela tega ne dopušča in je zagotovljeno
breznapetostno stanje ter če ne obstaja nevarnost atmosferskih vplivov na mesto
dela in nevarnost večstranskega napajanja, 
-       
pomožne tokokroge je na mestu dela treba izklopiti, če ni onemogočen
neposreden dotik z neizoliranimi deli in če lahko preko njih pride do
nekontroliranega vklopa stikalnih naprav. 
Za ugotavljanje breznapetostnega stanja se lahko uporabljajo
samo ustrezni instrumenti in indikatorji. Uporaba raznih žarnic, preizkusnih
svetilk in podobno je prepovedana. 
Organizacije oziroma delodajalci morajo s pisnim navodilom
podrobneje urediti: izvajanje izklopov, nameščanje opozoril, ograje vanje mesta
dela, preizkus breznapetostnega stanja, ozemljevanja in kratkostične povezave.
78. člen
Pri nadzemnih vodih napetosti do 1000 V ozemljitev in
kratkostična povezava na mestih ločevanja od napetosti ni potrebna. 
Na vodih iz prvega odstavka tega člena se lahko v bližini
mesta dela vodniki, vključno nevtralni vodnik in vodnik javne razsvetljave, če
ne obstoji možnost ozemljevanja, samo kratkostično povežejo. Prenosne naprave
za ozemljitev in kratkostično povezavo se v tem primeru najprej vežejo z
nevtralnim vodnikom in nato s faznimi vodniki in vodnikom javne razsvetljave. 
Postopek pri odstranjevanju prenosne naprave za ozemljitev in
kratkostično povezavo se opravlja po obratnem vrstnem redu.
79. člen
Če je zagotovljeno breznapetostno stanje, se lahko na mestu
dela pri delih na kabelskih vodih napetosti do 1000 V opusti ozemljitev in
kratkostična povezava. 
Pri delih na kabelskem vodu, ki prehaja v nadzemnega, je
obvezna ozemljitev in kratkostična povezava.
80. člen
Pri delih na kabelskih vodih napetosti do 1000 V v
breznapetostnem stanju, se uporabljajo določbe 38., 39. in 40. člena tega
pravilnika.
2.2.2. Varno delo v bližini delov pod napetostjo
81. člen
Pri delih, ki se izvajajo v neposredni bližini delov pod
napetostjo in se ne morejo izklopiti, se mora preprečiti dotik s pomočjo dovolj
trdnih in varno postavljenih izolacijskih zaščitnih pregrad, plošč, prekrival
in drugo.
82. člen
Izjemoma se dela v bližini napetosti lahko izvajajo brez
uporabe izolacijske zaščitne pregrade ali plošče, če ne obstaja možnost uporabe
izolacijske zaščitne pregrade ali plošče. Varnostna razdalja do delov pod
napetostjo ne sme biti manjša od 400 mm.
83. člen
Pri uporabi lestev, večjih predmetov in transportnih sredstev
za delo na postrojih na prostem in pri delu na vodih, mora biti najmanjša
varnostna razdalja približevanja k delom pod napetostjo 800.mm.
84. člen
Pri gradbenih in drugih neelektrotehniških delih, ne glede na
to, kje se izvajajo, kot npr. postavljanje opažev, pri delih z dvigali, z
gradbenimi stroji in pri raznih montažnih in transportnih delih, mora biti
najmanjša varnostna razdalja do delov pod napetostjo 1000 mm. 
Pri zagotavljanju navedene razdalje se mora upoštevati tudi
morebitna možnost nihanja npr. bremen, konstrukcij, transportnih sredstev in
drugega. 
Zložljive lestve, naprave za dviganje in drugo se sme
prestavljati samo v položaju, predvidenem za transport.
2.2.3. Varno delo pod napetostjo
85. člen
Delo pod napetostjo predstavlja v primeru, da niso izvedeni
posebni in ustrezni varstveni ukrepi veliko nevarnost za delavce,
elektroenergetske postroje, električne naprave, električno opremo, električne
instalacije in okolico.
86. člen
Delo pod napetostjo je dovoljeno: 
1)    
Če tok kratkega stika na mestu dela ne presega 3 m A izmeničnega toka
(efektivna vrednost) oziroma 12 m A enosmernega toka, ali če energija ne
presega 350 m J. 
2)    
Če nazivna napetost ne presega 25 V izmenične oziroma 60 V enosmerne
napetosti brez valovitosti in če se električna oprema uporablja samo v
normalnih pogojih in kjer se ne pričakuje velika površina dotika s človeškim
telesom. Upoštevati je treba nevarnost zaradi električnega obloka. 
3)    
Kolikor se električna oprema uporablja v vlažnih oziroma mokrih
prostorih in kjer se pričakuje velika površina dotika s človeškim telesom se
mora v skladu s tehničnimi normativi in standardi upoštevati za nevarne nižje
vrednosti napetosti, kot je navedeno pod točko 2. tega člena oziroma je treba
izvesti ustrezne varstvene ukrepe. Upoštevati je treba nevarnost zaradi
električnega obloka. Delo lahko opravljajo samo ustrezno usposobljene osebe
elektrotehniške stroke. 
4)    
V območju izmenične napetosti 25 do 50 V in enosmerne napetosti 60 do
120 V brez valovitosti, je dovoljeno delo pod napetostjo ob uporabi izolirnega
orodja in osebnih varovalnih sredstev, upoštevaje nevarnost zaradi električnega
obloka in razmer na mestu dela. 
Delo lahko opravljajo samo ustrezno usposobljene osebe
elektrotehniške stroke. 
5)    
Če se z delom pod napetostjo lahko prepreči neposredna nevarnost za
življenje in varnost ljudi ter velika materialna škoda kot posledica eksplozije
oziroma požara, je treba pri delu upoštevati ustrezne varstvene ukrepe ter je
treba uporabljati ustrezna sredstva in opremo za osebno varnost ter drugo
opremo. Dela lahko opravljajo samo ustrezno usposobljene osebe elektrotehniške
stroke.
87. člen
Dela pod napetostjo nad 50 V izmenične napetosti in 120 V
enosmerne napetosti do 1000 V so dovoljena v izjemnih primerih in po enakih
kriterijih, kot je to navedeno v 54. členu tega pravilnika.
88. člen
Pod napetostjo je dovoljeno opravljati električne meritve in
preizkuse na električnih napravah, električni opremi in električnih
instalacijah z namenom, da se ugotovi stanje električne naprave, električne
opreme ali električne instalacije ter ugotovi mesto okvare. 
Če gre pri opravljanju električnih meritev ali preizkusov po
prvem odstavku tega člena za napetostne, tokovne ali energijske nivoje, ki
presegajo vrednosti po 1. in 2. točki 86. člena tega pravilnika je, treba
upoštevati varstvene ukrepe za takšne meritve in preizkuse. Obvezno se mora
uporabljati ustrezna sredstva in opremo za osebno varstvo. 
Varstveni ukrepi za opravljanje takšnih meritev in preizkusov
morajo biti opredeljeni v splošnem aktu organizacije oziroma delodajalca.
89. člen
Uporabljena sredstva za delo morajo ustrezati določilom
tehničnih predpisov in standardov.
90. člen
Dela pod napetostjo so prepovedana v primerih, ki so navedeni
v 55. členu tega pravilnika.
91. člen
Pri meritvah in preizkusih električnih naprav oziroma
električne opreme v preizkuševališčih (premičnih ali nepremičnih), je potrebno
izvesti naslednje varstvene ukrepe: 
1.     
preizkuševališča morajo imeti glavno stikalo z zaklepanjem v
izklopljenem položaju, s katerim je možno vidno ločiti dovod električne
energije; 
2.     
preizkuševališča morajo imeti svetlobno signalizacijo za ugotavljanje
prisotnosti napetosti v samem preizkuševališču; 
3.     
preizkuševališče mora imeti urejeno ograjo (zaslone) z opozorilnimi
napisi. Kovinski deli ograje morajo biti ozemljeni s fino. žično bakreno vrvjo
preseka vsaj 10 mm2: 
4.     
na mestih dela mora biti urejena možnost za izklop v sili; 
5.     
med preizkusi oziroma meritvami ne sme biti v območju ograje nihče,
razen merilcev; 
6.     
po končanih meritvah je treba izklopiti napetost in napajalni krog
kratkostično povezati.
92. člen
Pri pripravi meritev in sestavljanju merilnega vezja se
postopa na naslednji način: 
1.     
merilno vezje se sestavi na osnovi vnaprej izdelane vezalne sheme in to
v breznapetostnem stanju; 
2.     
merilno vezje se sestavlja od preizkušanca do vira energije; 
3.     
ob sestavljanju vezja so naprave izklopljene; 
4.     
za preizkus se vklopi napetost, ki ne sme biti višja od polovice končne
vrednosti in se nato dviga s primerno hitrostjo do končne vrednosti; 
5.     
po končanih meritvah se postopa v obratnem vrstnem redu.
2.2.4. Organizacijski ukrepi za varno delo
93. člen
Organizacije oziroma delodajalci s splošnim aktom določijo
ukrepe, ki zagotavljajo varno delo na elektroenergetskih postrojih, električnih
napravah, električni opremi in električnih instalacijah napetosti do 1000 V, za
postopanje pri pripravi dela, v zvezi z obliko, vsebino in izdajanjem
dokumentov za delo ter glede nadzora v času dela.
94. člen
Dela na elektroenergetskih postrojih, električnih napravah,
električni opremi in električnih instalacij napetosti do 1000 V se razen, ko
gre za delo pod napetostjo, opravljajo po ustnem ali pisnem delovnem nalogu
pooblaščene osebe. 
3. Preprečevanje poškodb z električnim tokom zaradi inducirane
napetosti
95. člen
Pri izvajanju del na elektroenergetskih vodih, ki potekajo v
bližini drugih vodov pod napetostjo, je potrebno izvesti naslednje varstvene
ukrepe: 
-       
pri nameščanju in snemanju naprav za ozemljitev in kratkostično povezavo
mora delavec uporabiti izolacijske palice, 
-       
vodniki, na katerih se dela, morajo biti ozemljeni, 
-       
posebno pozornost je potrebno posvetiti nevarnosti pred inducirano
napetostjo in preventivnim ukrepom preprečevanja poškodb zaradi udara
električnega toka inducirane napetosti, 
-       
pri podajanju orodja ali drugih priprav s tal, mora delavec, ki se
nahaja na višini ali na dvigalu, uporabljati izolacijsko vrv, 
-       
pri opravljanju popravil in regulacije na odvodnem ločilniku je potrebno
namestiti prenosno napravo za ozemljitev in kratkostično povezavo na vsaki
strani odvodnega ločilnika, ne glede na to, ali je ta opremljen z ozemljilnimi
noži ali ne, 
-       
pri delu na nadzemnih vodih z dvema ali več vodniki po fazi, kolikor so
ti medsebojno razdvojeni z distančniki, ki so opremljeni z izolacijskimi
vložki, se mora ozemljiti vsak vodnik, 
-       
pri vlečenju vodnikov v neposredni bližini vodnika visoke napetosti je
treba ozemljiti vodnike, ki se vlečejo.
4. Zaščitna sredstva za varstvo pred udarom električnega toka
96. člen
Sredstva in oprema za osebno varstvo delavcev pri delu pred
udarom električnega toka, pred delovanjem električnega obloka, pred produkti
gorenja in pred padci z višine so: 
1.     
Varstvena oprema: 
- 
izolacijske palice (manipulacijske, merilne, palice za ozemljevanje),
izolirne klešče (za varovalke in za električne meritve) in indikatorji
napetosti. 
- 
prenosne naprave za ozemljitev in kratkostično povezavo, 
- 
izolirne lestve, izolirne platforme, izolirne prevleke, izolirne
pregrade in okrovi, 
- 
izolirna sredstva za delo pod napetostjo in elektromontersko orodje z
izolacijskimi držali – ročkami, 
- 
sredstva za ograditev in izoliranje od delov pod napetostjo ter znaki za
opozorila in prepovedi, 
- 
izolirne preproge, izolirna pokrivala in izolirni podstavki. 
2.    Varstvena
sredstva: 
- 
izolirne rokavice, škornji, galoše, 
- 
zaščitna očala, usnjene rokavice, zaščitne maske, varnostni pas,
varovalne vrvi, zaščitna čelada.
97. člen
Delavci, ki uporabljajo varstvena sredstva morajo upoštevati
v zvezi z uporabo teh sredstev zlasti naslednje ukrepe: 
-       
izolirna varstvena sredstva se lahko uporabljajo samo namensko in za
napetosti, za katere so predvidena, 
-       
osnovna izolirna varstvena sredstva so predvidena za uporabo v zaprtih
električnih prostorih in na nadzemnih vodih samo v suhem vremenu. Na odprtih
prostorih v vlažnih razmerah se lahko uporablja po navodilu proizvajalca
izolirna sredstva posebne konstrukcije, ki so predvidena za delo v takih
razmerah, 
-       
pred vsako uporabo zaščitnega sredstva je obvezen pregled njegove
brezhibnosti, čistoče in ugotovitve roka uporabe teh sredstev. 
Uporaba varstvenih sredstev, ki so poškodovana ali jim je
potekel rok uporabe, je prepovedana.
5. Ozemljitev in kratkostična povezava
98. člen
Ozemljitev in kratkostična povezava se izvaja z ozemljilnim
stikalom ali z ustrezno prenosno napravo za ozemljitev in kratkostično
povezavo. 
Prerez vrvi prenosnih naprav za ozemljitev in kratkostično
povezavo mora biti izbran, glede na pričakovani kratkostični tok in čas
trajanja kratkostičnega toka, v skladu s tehničnimi normativi in standardi. 
Vrv mora biti izdelana iz tankih bakrenih žic in zaščitena
pred mehanskimi poškodbami. 
Sponke morajo biti dimenzionirane tako, da vzdržijo
pričakovane termične in dinamične obremenitve toka kratkega stika.
99. člen
Na vodih napetosti nad 1 kV je dovoljena uporaba prenosne
naprave za ozemljitev in kratkostično povezavo z bakreno vrvjo prereza 25 mm2,
če je vod določen in če je na vseh koncih voda, od koder bi lahko prišla
obratovalna napetost, izvedena ozemljitev in kratkostična povezava z napravami,
ki so dimenzionirana tako. da vzdržijo pričakovane toke kratkega stika v skladu
z 98. členom tega pravilnika.
100. člen
Ozemljene kovinske konstrukcije se lahko uporabljajo za
ozemljitev in kratkostično povezavo, če imajo ekvivalenten prerez v skladu z
določbo 98. člena tega pravilnika in če so spoji na konstrukciji dobro
prevodni.
101. člen
Prenosne naprave za ozemljitev in kratkostično povezavo, ki
so bile izpostavljene toku kratkega stika ali so poškodovane, se morajo
izločiti iz uporabe.
102. člen
V območjih visoke napetosti, v katerih obstaja možnost
induciranja napetosti zaradi elektrostatičnih in elektromagnetnih vplivov, je
treba kovinske odre, dvigala, transportna sredstva in ostale dolge vodljive
predmete začasno ozemljiti z bakrenim vodnikom preseka 16 mm2 zaradi
odvajanja induciranih napetosti.
VI. DELOVNI PROSTORI, MESTA DELA IN DELOVIŠČA
103. člen
V delovnih prostorih in na mestih dela se izvajajo stalne
električne instalacije, glede na klasifikacijo delovnega prostora oziroma
delovnega mesta in v skladu s tehničnimi normativi in standardi.
104. člen
V vseh delovnih prostorih in na mestih dela, ne glede na
njihovo klasifikacijo, se mora na vseh stalnih električnih instalacijah ter električnih
napravah in električni opremi izvajati varstvo pred električnim tokom, v skladu
s predpisi in standardi. 
V smislu zaščite pred eksplozijo je potrebno upoštevati
predpise in standarde protieksplozijske zaščite.
105. člen
Začasne električne instalacije na deloviščih se izvajajo na
način in po postopku, določenem v 6., 7., 8. in 9. členu tega pravilnika z
obvezno ureditvijo varstva pred električnim tokom, v skladu s tehničnimi
predpisi in standardi.
106. člen
Pristopni, neizolirani vodljivi deli elektroenergetskih
postrojev (vodi, zbiralnice, ločilke in varovalke, sponke električnih strojev
in aparatov ipd.) morajo biti z dostopnih strani zavarovani z okrovi ali
preprekami ali biti izven dosega rok. 
Konci vodnikov in kablov, ki niso v uporabi, lahko pa pridejo
pod napetost, se morajo kratkostično povezati in izolirati.
107. člen
Električni razdelilniki morajo biti projektirani in izdelani
ter nameščeni v skladu s tehničnimi predpisi in standardi. 
Električni razdelilniki morajo biti stalno dostopni in
ustrezno označeni.
108. člen
Ohišja in okrovi električno-prevodnih delov električnih
naprav ali električne opreme morajo biti tako izvedeni, da se snemanje ali
odstranjevanje oziroma odpiranje lahko izvede samo s pomočjo ključev ali
orodja.
109. člen
Pri napajanju porabnikov z električnim tokom iz agregata je
treba za zaščito pred nevarnostjo električnega toka upoštevati tehnične
predpise in standarde.
110. člen
Začasne električne vode na odprtem prostoru delovišča je
treba izvesti z izoliranimi vodniki na zanesljivo postavljenih drogovih, ki so
nameščeni tako, da se najnižja točka vodnika nahaja najmanj 2,5 m nad mestom
dela, 3,5 m nad prehodom za pešce in 6 m nad prehodom za vozila. 
Vodniki, ki so nameščeni na višinah manj kot 2,5 m od tal ali
podesta, morajo biti mehansko zaščiteni s cevmi ali na podoben način, če so
izpostavljeni nevarnosti mehanskih poškodb. 
Svetilke za splošno razsvetljavo napetosti 220 V morajo biti
nameščene najmanj 2,5 m od tal. Če so postavljene svetilke na manjši višini,
morajo biti te zaščitene tako, da je onemogočen dotik vodljivih delov ter
morajo biti opremljene z zaščitnim steklom in zaščitno mrežo. V primeru, da
niso zaščitene, se smejo priključiti na napetost do 24 V. Po možnosti se
uporabijo svetilke II. razreda. 
Vtiči in natiči na zvijavih vodnikih morajo imeti mehansko
odporno izolacijsko ohišje.
111. člen
Ob prekinitvi ali pri ponovnem dovodu električne energije
mora biti s tehničnimi in varstvenimi ukrepi zagotovljeno, da ni nevarnosti za
delavce, naprave in opremo ter delovno okolje.
112. člen
Vsa montažna in remontna dela na električnem omrežju ali
elektroenergetskih postrojih ali v njihovi bližini, kot tudi dela na
priklapljanju ali odklapljanju vodnikov, se mora izvajati v breznapetostnem
stanju ter ob uporabi ukrepov iz 28. in 65. člena tega pravilnika, razen v
primerih, ko so izpolnjeni pogoji iz 54., 86., 87. in 88. člena tega
pravilnika.
113. člen
Zamenjava žarnic se opravlja v breznapetostnem stanju.
Izjemoma je dovoljena zamenjava žarnic do 1000 W in napetosti do 250 V proti
zemlji pod napetostjo, če se vrši po določenem postopku in uporabi ustreznih
zaščitnih sredstev.
114. člen
Svetilke in električno orodje izmenične napetosti do 50 V se
morajo napajati iz varnostnega ločilnega transformatorja ali drugega izvora, ki
nudi enako stopnjo varnosti, v primeru uporabe orodij visoke frekvence pa iz
frekvenčnega pretvornika.
115. člen
Priključevanje elektromotorjev, električnega orodja, naprav
za električno osvetlitev in drugih električnih porabnikov na električno omrežje,
se mora izvajati s pomočjo priprav in naprav, predvidenih za ta namen. 
Improvizirano priključevanje električnih porabnikov na
električno omrežje z ovijanjem koncev vodnika ipd., je prepovedano.
116. člen
Delavci, ki poslužujejo in vzdržujejo elektroenergetske
postroje, električne naprave ali električno opremo in električne instalacije
morajo uporabljati ustrezna zaščitna sredstva in orodja z izoliranimi držali. 
Izolirna zaščitna sredstva in orodja morajo imeti trajno
označene napetosti, pri katerih je dovoljena njihova uporaba.
117. člen
Gumijasta zaščitna sredstva se morajo hraniti v suhem
prostoru, ločeno od orodij in se morajo varovati pred vplivom olja, bencina in
drugih snovi, ki škodujejo gumi. 
Gumijasta zaščitna sredstva se morajo pred uporabo pregledati
in očistiti umazanije ter v primeru, če so površine vlažne, obrisati in
osušiti. 
Uporaba zaščitnih sredstev, ki so poškodovana, je
prepovedana.
VII. PRENOSNO ORODJE, PRENOSNE ELEKTRIČNE SVETILKE IN LOČILNI
TRANSFORMATORJI
118. člen
Uporaba prenosnih orodij je odvisna od delovnega okolja, v
katerem se uporablja in od pogojev, določenih v 8. in 9. členu tega pravilnika.
119. člen
Na prostem se lahko pri delu uporabljajo samo prenosna orodja
II. ali III. razreda.
120. člen
Na mestih dela s posebno neugodnimi razmerami, kot v mokrem
okolju, vročem okolju, utesnjenem prevodnem okolju ipd., se morajo uporabljati
prenosna orodja III. razreda ali orodja napajanja iz ločilnega transformatorja
ali drugega vira napajanja, ki zagotavlja enako stopnjo varnosti.
121. člen
Za priključevanje prenosnega orodja in električnih svetilk se
uporabljajo z gumo izolirani vodniki vrste GG/J, kot premični vodniki pa se
uporabljajo gumijasti vodniki vrste GN oziroma GG/T. 
Za zaščito uvodnih vodnikov pred prevelikim zvijanjem in
poškodbami morajo biti na orodju nameščene uvodnice iz izolacijskega materiala.
Podaljševnaje delavniškega kabla je dovoljeno samo s pomočjo
brezhibnih podaljševalnih garnitur. Krpanje kablov je prepovedano.
122. člen
Zaščita pred napetostjo dotika prenosnega orodja I. razreda
se mora izvajati s pomočjo posebnega zaščitnega vodnika, ki se nahaja v
večžilnem priključnem kablu.
123. člen
Med uporabo prenosnega orodja ni dovoljeno natezanje in
zvijanje priključnega kabla, kot tudi ne križanje tega kabla z jeklenimi vrvmi,
kabli za varjenje in cevmi za plinsko varjenje in rezanje.
124. člen
Če v času dela s prenosnim orodjem zmanjka napetosti ali pri
daljši prekinitvi delovne operacije ter pri oddaljitvi z mesta dela, še mora
orodje v izklopljenem položaju ločiti od električne instalacije.
125. člen
Prenosna orodja se smejo priključevati in izključevati iz
vtičnice ter regulirati samo po predhodnem izklopu in zaustavitvi. Izjema so
tiste regulacije, za katere je -v naprej predvideno, da se izvajajo med delovanjem.
126. člen
Pri delu s prenosnim orodjem je prepovedano: 
-       
dajati v uporabo električno orodje delavcem, ki niso usposobljeni za
varno delo s takim orodjem, 
-       
vnašati v notranjost kotlov, kovinskih rezervoarjev, cistern ipd.,
prenosne ločilne in varnostne ločilne transformatorje ter druge vire napajanja,
ki zagotavljajo enako stopnjo varnosti kot ločilni transformatorji
(motorgeneratorje in frekvenčne pretvornike), 
-       
podajati orodje v vključenem (delovnem) stanju.
127. člen
Brezhibnost prenosnega, orodja, prenosnih svetilk, kabelskih
podaljškov, varnostnih ločilnih transformatorjev in ločilnih transformatorjev
se mora periodično ugotavljati in preizkušati v skladu s predpisi.
128. člen
Pri izdajanju prenosnih električnih orodij, prenosnih
električnih svetilk, kabelskih podaljškov, varnostnih ločilnih in ločilnih
transformatorjev ter drugih virov napajanja mora tako delavec, ki jih izdaja,
kot delavec, ki jih prevzema, preveriti, če na njih ni vidnih mehanskih
poškodb.
129. člen
Ročne električne svetilke morajo ustrezati pogojem iz
standardov. Na prostorih z zunanjimi vplivi in za delo v kotlih in podobnih
objektih, morajo biti zaščitene z zaščitnim steklom in z zaščitno mrežo. Za
delo v tesnih vodljivih prostorih' se morajo uporabljati samo ročne svetilke za
varnostno malo napetost do 24 V pri izmenični napetosti in do 60 V enosmerne
napetosti, brez valovitosti. Izmenični izvor je lahko varnostni ločilni
transformator ali drug enakovredni izvor v skladu s tehničnimi normativi
oziroma standardi. Napajanje z enosmerno napetostjo mora biti izvedeno iz
galvansko ločenega enosmernega izvora.
130. člen
Ločilni transformatorji, varnostni ločilni transformatorji in
drugi enakovredni izvori v skladu s tehničnimi normativi za napajanje ročnih
električnih svetilk in prenosnega električnega orodja, se morajo nahajati izven
nevarnega prostora, v katerem se opravljajo dela (kotli, kabelski jaški ipd.).
131. člen
Prepovedano je napajanje ročnih električnih svetilk in
prenosnega električnega orodja z znižano napetostjo preko avtotransformatorjev,
delilnikov napetosti in drugih podobnih naprav.
132. člen
Prenosni varnostni ločilni transformator in ločilni
transformator mora biti v izvedbi II. razreda.
133. člen
Priključki varnostnega ločilnega transformatorja in ločilnega
transformatorja morajo ustrezati zahtevam iz tehničnih normativov in
standardov.
134. člen
Prepovedana je zamenjava pregorelih žarnic na prenosnih
električnih svetilkah v tesno vodljivih prostorih, kot npr. v jašku, rovu,
kurišču kotla, v kovinskih rezervoarjih in podobno, če predhodno svetilka ni
izključena iz vtičnice.
VIII. NOTRANJI NADZOR
135. člen
Organizacije oziroma delodajalci morajo poskrbeti, da se
izvaja notranji nadzor, vzdrževanje, pregledi in preizkušanje
elektroenergetskih postrojev, električnih naprav, električne opreme in
električnih instalacij ter zaščitnih sredstev v skladu s tehničnimi normativi,
standardi, predpisi varstva pri delu, navodili proizvajalca in v rokih,
določenih v predpisanih listinah. 
Organizacije oziroma delodajalci so dolžni o rezultatih
pregledov, preizkusov in meritev voditi evidenco.
136. člen
Pregledi in preizkusi elektroenergetskih postrojev,
električnih naprav, električne opreme in električnih instalacij ter porabnikov
se izvajajo: 
1.    pred zagonom, po
spremembi, vzdrževanju oziroma premestitvi na drugo mesto in 
2.    periodično. 
Kolikor roki periodičnih pregledov niso določeni, jih mora
organizacija oziroma delodajalec določiti v splošnem aktu tako, da se
pravočasno odkrijejo pomanjkljivosti in nepravilnosti.
137. člen
Vsak delavec mora takoj prijaviti neposrednemu vodji oziroma
pristojni službi v organizaciji oziroma delodajalcu kakršnokoli okvaro in
pomanjkljivost, ki jo je opazil na električnih postrojih, električnih napravah,
električni opremi ter električnih instalacijah.
138. člen
Pregled in preizkušanje stanja izvedenih varovanj pred
statično elektriko se opravlja po pravilniku o tehničnih predpisih za varstvo
pred statično elektriko.
139. člen
Pregled in preizkušanje strelovodnih instalacij se opravlja
po pravilniku o tehničnih predpisih za strelovode.
IX. PREHODNE IN KONČNE DOLOČBE
140. člen
Organizacije oziroma delodajalci, ki imajo elektroenergetske
postroje oziroma pri svojem delu uporabljajo električne naprave, električno
opremo ter električne instalacije, morajo uskladiti svoje interne akte o
varstvu pri delu z določbami tega pravilnika v roku 6 mesecev od dneva pričetka
veljave tega pravilnika.
141. člen
Z uveljavitvijo tega pravilnika še preneha uporabljati
pravilnik o varstvenih ukrepih zoper nevarnost električnega toka v delovnih
prostorih in na delovnih krajih (Uradni list FLRJ, št. 107/47).
142. člen
Ta pravilnik začne veljati petnajsti dan po objavi v Uradnem
listu.
Št. 185-01/92
Ljubljana, dne 1. junija 1992.
Ministrica
za delo
Jožica Puhar l. r.