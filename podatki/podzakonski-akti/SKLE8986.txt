1. člen
Banka Slovenije bo 22. avgusta 2011 dala v prodajo in obtok
zbirateljske kovance, ki jih bo izdala Republika Slovenija ob Svetovnem
prvenstvu v veslanju na Bledu. Izdani bodo zlatniki z nominalno vrednostjo 100
eurov in srebrniki z nominalno vrednostjo 30 eurov. Znamenja zbirateljskih
kovancev so določena z Uredbo o obsegu izdaje, sestavinah, apoenih in glavnih
znamenjih zbirateljskih kovancev ob Svetovnem prvenstvu v veslanju na Bledu
(Uradni list RS, št. 62/10).
2. člen
Prodajna cena zlatnikov in srebrnikov bo višja od njihove
nominalne vrednosti in jo bo Banka Slovenije objavila na svoji spletni strani
najkasneje na dan dajanja zbirateljskih kovancev v prodajo in obtok.
3. člen
Ta sklep začne veljati naslednji dan po objavi v Uradnem
listu Republike Slovenije.
Št. GP-199/11
Ljubljana, dne 20. junija 2011
Predsednik
Sveta Banke Slovenije
Marko Kranjec l.r.