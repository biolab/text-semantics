1. člen
(1) Ta uredba določa mehanizem oblikovanja cen določenih
naftnih derivatov, sestavine, ki jih morajo upoštevati podjetja, ki se
ukvarjajo z dejavnostjo prodaje teh naftnih derivatov (v nadaljnjem besedilu:
distributerji), in merila, po katerih se morajo oblikovati cene ali njihove
sestavine.
(2) Mehanizem oblikovanja cen naftnih derivatov,
sestavine, ki jih morajo upoštevati distributerji, in merila, po katerih se
morajo oblikovati cene ali njihove sestavine, navedene v tej uredbi, se ne
uporabljajo za oblikovanje cen naftnih derivatov, ki se prodajajo na bencinskih
servisih na servisnih prometnih površinah avtocest in hitrih cest. Za avtoceste
in hitre ceste se štejejo ceste, kot jih določa Uredba o kategorizaciji
državnih cest (Uradni list RS, št. 102/12, 35/15, 38/15, 78/15, 21/16,
52/16, 64/16, 41/17, 63/17, 78/19, 89/20, 163/21 in 20/22).
2. člen
(1) Za naftne derivate iz prejšnjega člena se štejejo 95-oktanski
neosvinčeni motorni bencin (v nadaljnjem besedilu: NMB-95), dizelsko gorivo (v
nadaljnjem besedilu: dizel) in ekstra lahko kurilno olje (v nadaljnjem
besedilu: KOEL).
(2) Cena iz prejšnjega člena se oblikuje na enoto
proizvoda, ki znaša en liter, in sicer kot povprečna 14-dnevna cena tekočega
obdobja.
3. člen
Povprečna 14-dnevna prodajna cena tekočega obdobja brez
dajatev (v nadaljnjem besedilu: modelska cena naftnega derivata) za NMB 95 in
dizel se določi z izračunom po naslednji formuli:
pri čemer je: 

Pt:

modelska cena naftnega derivata, v
  eurih/liter;


Pt (Min):

modelska cena mineralnega naftnega
  derivata, v eurih/liter;


Δt (Bio):

dodatek za biokomponento, ki se primešava
  mineralnim gorivom, v eurih/liter;


M:

marža distributerjev v eurih/liter,
  navedena v 9. členu te uredbe;


r:

članarina Zavodu Republike Slovenije za
  blagovne rezerve v eurih/liter, ki jo na podlagi 21.b člena Zakona o
  blagovnih rezervah (Uradni list RS, 
  št. 96/09 – uradno prečiščeno besedilo in 83/12) z uredbo določi Vlada
  Republike Slovenije.

3.a člen
Modelska cena mineralnega naftnega derivata v eurih/liter iz
izračuna v prejšnjem členu se določi z naslednjo formulo:
pri čemer je:

Pt (Min):

modelska cena mineralnega naftnega derivata,
  v eurih/liter;


r:  

gostota naftnega derivata (za motorne
  bencine znaša 0,755 kg/l, za dizel 0,845 kg/l);


i:             

dnevni podatek; i = 1, 2, 3 … n;


t:

14-dnevni interval tekočega obdobja;


n:

n = 14-dnevno povprečje oziroma n = 10
  podatkov, ker za soboto in nedeljo ni objave borznih kotacij;


e:               

1 USD = x EUR (objavljeni dnevni tečaj
  Banke Slovenije);


CIF Med H: 

Platts kotacija derivata (najvišja dnevna
  vrednost v USD/tono po viru: Platts European Marketscan v rubriki »Mediterranean
  Cargoes CIF Med High (Genova/Lavera)«), pri čemer je:
-       
  Prem Unl 10 ppm = NMB-95,
-       
  ULSD 10 ppm = dizel.

3.b člen
Dodatek za biokomponento v eurih/liter iz izračuna v 3. členu
te uredbe se izračuna, kot sledi:
a)    
za NMB-95 po naslednji formuli:
pri čemer je:

Δt (Bio-bencin):

dodatek za biokomponento v mineralnem
  bencinu NMB-95, v eurih/liter;


i:

dnevni podatek; i = 1, 2, 3 … n;


t:

14-dnevni interval tekočega obdobja;


n:

n = 14-dnevno povprečje oziroma n = 10
  podatkov, ker za soboto in nedeljo ni objave borznih kotacij;


FOBRottT2EthH:

Platts kotacija bioetanola (najvišja dnevna
  vrednost, v eurih/m3, po viru: Platts Bio-fuelscan v
  rubriki »Northwest Europe Ethanol Price Assesments« pod vrstico »Ethanol FOB
  T2 Rotterdam H«;


Pt (Min.bencin):

modelska cena mineralnega naftnega derivata
  NMB-95, v eurih/liter, izračunana po formuli za mineralne naftne derivate iz prejšnjega
  člena;


TQ (Bio-b):

priznani strošek transporta z železniško
  cisterno za bioetanol prostornine 60 m3 na relaciji Ljubljana–Rotterdam–Ljubljana
  v eurih/liter po tarifniku Slovenskih železnic, ki znaša 0,056 eura/liter;


D Bio-b:

delež vsebnosti bioetanola v mineralnem
  bencinu NMB-95, izražen v volumskem odstotku, ki znaša 5 %;

b)     za dizel
po naslednji formuli:
pri čemer je:

Δt (Bio-dizel) :

dodatek za biodizel v mineralnem dizlu v
  eurih/liter;


i:

dnevni podatek; i = 1, 2, 3 … n;


t:

14-dnevni interval tekočega obdobja;


n:

n = 14-dnevno povprečje oziroma n = 10, ker
  za soboto in nedeljo ni objave borznih kotacij;


RME FOB ARA H:

Platts kotacija biodizla (najvišja dnevna
  vrednost, v USD/mt, po viru: Platts-Biofuelscan v rubriki »Biodiesel Price
  Assesments–Northwest Europe (USD/mt)« pod vrstico »RME (RED) FOB ARA High«;


ρ:

gostota za biodizel, ki znaša 0,883
  kg/liter;


Pt (Min.dizel):

modelska cena mineralnega dizla, v eurih/liter,
  izračunana po formuli za mineralne naftne derivate iz 3.a člena te uredbe;


TQ (Bio-d):

priznani strošek transporta z železniško
  cisterno za biodizel prostornine 60 m3 na relaciji Ljubljana–Rotterdam–Ljubljana
  v eurih/liter po tarifniku Slovenskih železnic, ki znaša 
  0,063 eura/liter;


D Bio-d:

delež vsebnosti biodizla v mineralnem dizlu,
  izražen v volumskem odstotku, ki znaša 7 %.

3.c člen
Povprečna 14-dnevna prodajna cena tekočega obdobja brez
dajatev (v nadaljnjem 
besedilu: modelska cena) za KOEL se določi z naslednjim izračunom:
pri čemer je:

Pt:

modelska cena naftnega derivata v
  eurih/liter;


r:

gostota naftnega derivata (za KOEL 0,845
  kg/l);


r:

članarina Zavodu Republike Slovenije za
  blagovne rezerve v eurih/l, ki ga na podlagi 21.b člena Zakona o blagovnih rezervah
  (Uradni list RS, št. 96/09 – uradno prečiščeno besedilo in 83/12) z uredbo
  določi Vlada Republike Slovenije;


M:

marža distributerjev, določena v skladu z
  9. členom te uredbe;


i:

dnevni podatek; i = 1, 2, 3, …, n;


t:

14-dnevni interval tekočega obdobja;


n:

n = 14; spremljamo 14-dnevno povprečje
  (dejansko je n = 10, ker za soboto in nedeljo ni objave borznih kotacij);


e:               

1 USD = x EUR (objavljeni dnevni tečaj
  Banke Slovenije);


CIFMedH:  

PLATTS kotacija derivata (najvišja dnevna
  vrednost v USD/tono po viru: Platt's European Marketscan pod rubriko
  »Mediteranean Cargoes CIF Med (Genova/Lavera), pri čemer se za KOEL uporabijo
  kotacije 10 ppm ULSD.

4. člen
P* je najvišja prodajna cena brez dajatev v eurih/liter,
korigirana po postopku zaokroževanja drobnoprodajne cene.
5. člen
(1) Drobnoprodajna cena se določi tako, da se modelski
ceni Pt v skladu z veljavnimi predpisi dodajo vse davčne
obremenitve. Drobnoprodajna cena se v skladu z matematičnimi pravili zaokroži
na tri decimalna mesta. S ponovnim preračunom dobimo po odbitku vseh davčnih
obremenitev najvišjo popravljeno prodajno ceno brez dajatev P*t, ki
se lahko uveljavi na trgu v obdobju t + 1.
(2) Po postopku zaokroževanja drobnoprodajne cene,
kakršnega predvideva prejšnji odstavek, se popravljena prodajna cena tekočega
14-dnevnega obdobja P*t določi kot najvišja prodajna cena brez
dajatev Pt, ki velja v obdobju t + 1 (P*t = Pt).
6. člen
Postopek delovanja mehanizma iz 3.a člena te uredbe je
naslednji:
a)    
osnova za izračun najvišje prodajne cene brez dajatev (v eurih/liter),
ki se lahko uveljavi na trgu, so borzne kotacije CIF MedH (CIF Mediteran –
High), izražene v ameriških dolarjih/tono;
b)    
modelska cena v eurih/tono se izračuna tako, da se vsakodnevna borzna
cena pomnoži s tečajem ameriškega dolarja za isti dan, skupna vsota pa se deli
s številom dni, za katere so na razpolago podatki;
c)    
če za določen dan ni podatka o deviznem tečaju, se kot relevanten
podatek vzame zadnji razpoložljivi devizni tečaj;
č)    dejansko se modelska cena
izračuna na podlagi podatkov za deset dni (v soboto in nedeljo ni podatkov o
borznem trgovanju), in sicer od ponedeljka v tednu x do petka v tednu x + 1. Če
je zaradi državnih praznikov ali dela prostih dni ali zaradi drugega vzroka na
razpolago manj kakor deset podatkov, se 14-dnevno povprečje izračuna na podlagi
razpoložljivih podatkov. Za razpoložljive podatke se štejejo podatki o borznih
kotacijah CIF MedH in podatki o deviznem tečaju, ki so objavljeni najpozneje do
ponedeljka v tednu x + 2. Navedeni podatki se za izračun modelske cene štejejo
kot dokončni podatki;
d)    
izračunana modelska cena, izražena v eurih/tono, se prek gostote (ρ)
derivata in faktorja 1/1000 preračuna v eure/liter ter se ji prištejeta v
eurih/liter izražena članarina Zavodu za blagovne rezerve in v eurih/liter
izražena bruto marža.
6.a člen
(1) Postopek delovanja mehanizma za izračun dodatka
biokomponente v mineralnem bencinu NMB-95 je naslednji:
a)    
osnova za izračun modelske cene bioetanola so dnevne kotacije
bioetanola, objavljene v Platts Bio-fuelscan v rubriki »Northwest Europe
Ethanol Price Assesments« in za »Ethanol T2 FOB Rotterdam High«, izražene v
eurih/m3;
b)    
modelska cena za bioetanol se izračuna tako, da se dnevni podatek za
bioetanol deli s 1000, skupna vsota dnevnih podatkov pa se deli s številom dni,
za katere so podatki na voljo;
c)    
od tako dobljene modelske cene za bioetanol v eurih/liter se odšteje po
formuli iz 3.a člena te uredbe izračunana modelska cena za mineralni bencin
NMB-95 v eurih/liter in prišteje strošek transporta TQ (Bio-b) v
eurih/liter za železniški transport bioetanola;
d)    
seštevek iz prejšnje točke se pomnoži s 5 %, s čimer se dobi
dodatek za biokomponento za mineralni bencin NMB-95 v eurih/liter;
e)    
dejansko se dodatek za biokomponento za mineralni bencin NMB-95 izračuna
na podlagi podatkov za deset dni, in sicer od ponedeljka v tednu x do petka v
tednu x + 1. Če je zaradi državnih praznikov ali dela prostih dni ali zaradi
drugega vzroka na voljo manj kakor deset podatkov, se 14-dnevno povprečje
izračuna na podlagi razpoložljivih podatkov. Za razpoložljive podatke se
štejejo podatki o Platts Bio-fuelscan kotacijah za »Ethanol T2 FOB Rotterdam
High«, ki so objavljeni najpozneje do ponedeljka v tednu x + 2, in sicer do 8.
ure. Navedeni podatki se za izračun dodatka za biokomponento za mineralni
bencin NMB-95 štejejo kot dokončni podatki.
(2) Postopek delovanja mehanizma za izračun dodatka biodizla
v mineralnem dizlu je naslednji:
a)    
osnova za izračun modelske cene biodizla so dnevne kotacije biodizla,
objavljene v Platts Bio-fuelscan v rubriki »Northwest Europe Bio-diesel Price
Assesments« in za »RME (RED) FOB ARA High«, izražene v ameriških dolarjih/tono;
b)    
modelska cena za biodizel v eurih/tono se izračuna tako, da se
vsakodnevna Platts Bio- fuelscan kotacija pomnoži s tečajem ameriškega dolarja
za isti dan, skupna vsota pa se deli s številom dni, za katere so podatki na
voljo;
c)    
če za neki dan ni podatka o deviznem tečaju, se kot relevanten podatek upošteva
zadnji razpoložljivi devizni tečaj;
d)    
izračunana modelska cena za biodizel, izražena v eurih/tono, se prek
gostote ()
biodizla in faktorja 1/1000 preračuna v eure/liter;
e)    
tako izračunani modelski ceni za biodizel v eurih/liter se odšteje po
formuli iz 3.a člena te uredbe izračunana modelska cena za mineralni dizel v
eurih/liter in se prišteje strošek transporta TQ(Bio-b) v
eurih/liter za železniški transport biodizla;
f)     
seštevek iz prejšnje točke se pomnoži s 7 %, s čimer se dobi
dodatek za biokomponento za dizel v eurih/liter;
g)    
dejansko se dodatek za biokomponento za dizel izračuna na podlagi
podatkov za deset dni, in sicer od ponedeljka v tednu x do petka v tednu x + 1.
Če je zaradi državnih praznikov ali dela prostih dni ali zaradi drugega vzroka
na voljo manj kakor deset podatkov, se 14-dnevno povprečje izračuna na podlagi
razpoložljivih podatkov. Za razpoložljive podatke se štejejo podatki o Platts
Bio-fuelscan kotacijah za »RME (RED) FOB ARA High« in podatki o deviznem
tečaju, ki so objavljeni najpozneje do ponedeljka v tednu x + 2, in sicer do 8.
ure. Navedeni podatki se za izračun dodatka za biokomponento za mineralni dizel
štejejo kot dokončni podatki.
6.b člen
Postopek delovanja mehanizma iz 3.c člena te uredbe je
naslednji:
a)    
osnova za izračun najvišje prodajne cene brez dajatev (v eurih/liter),
ki se lahko uveljavi na trgu, so borzne kotacije CIF MedH (CIF Mediteran –
High), izražene v ameriških dolarjih/tono;
b)    
modelska cena v eurih/tono se izračuna tako, da se vsakodnevna borzna
cena pomnoži s tečajem ameriškega dolarja za isti dan, skupna vsota pa se deli
s številom dni, za katere so na razpolago podatki;
c)    
če za določen dan ni podatka o deviznem tečaju, se kot relevanten
podatek vzame zadnji razpoložljivi devizni tečaj;
č)    dejansko se modelska cena
izračuna na podlagi podatkov za deset dni (v soboto in nedeljo ni podatkov o
borznem trgovanju), in sicer od ponedeljka v tednu x do petka v tednu x + 1. Če
je zaradi državnih praznikov ali dela prostih dni ali zaradi drugega vzroka na
razpolago manj kakor deset podatkov, se 14-dnevno povprečje izračuna na podlagi
razpoložljivih podatkov. Za razpoložljive podatke se štejejo podatki o borznih
kotacijah CIF MedH in podatki o deviznem tečaju, ki so objavljeni najpozneje do
ponedeljka v tednu x + 2. Navedeni podatki se za izračun modelske cene štejejo
kot dokončni podatki;
d)    
izračunana modelska cena, izražena v eurih/tono, se prek gostote () derivata in
faktorja 1/1000 preračuna v eure/liter ter se ji prištejeta v eurih/liter
izražena članarina Zavodu za blagovne rezerve in v eurih/liter izražena bruto
marža.
7. člen
(1) Nova najvišja cena se uveljavi v torek v tednu x + 2
in velja do ponedeljka v tednu x + 4, distributerji pa morajo že v ponedeljek v
tednu x + 2 o višini oblikovane cene obvestiti ministrstvo, pristojno za
gospodarski razvoj.
(2) Če je v ponedeljek v tednu x + 2 v Republiki
Sloveniji državni praznik ali dela prost dan, morajo distributerji prvi
naslednji delovni dan o višini oblikovanih cen obvestiti ministrstvo, pristojno
za gospodarski razvoj, cena pa se na trgu v tem primeru lahko uveljavi drugi
naslednji delovni dan.
8. člen
Pri izračunu cen se uporablja naslednje število decimalnih
mest in zaokroževanje:

-       
  borzna cena v ameriških dolarjih/tono: 

dve decimalni mesti (vhodni
  podatek);


-       
  tečaj Banke Slovenije: 

štiri decimalna mesta (vhodni
  podatek);


-       
  borzna cena derivata v eurih/liter:

zaokrožitev na pet decimalnih
  mest;


-       
  modelska cena:

zaokrožitev na pet decimalnih
  mest;


-       
  prodajna cena brez dajatev:

zaokrožitev na pet decimalnih
  mest;


-       
  drobnoprodajna cena:

zaokrožitev na tri decimalna
  mesta.

9. člen
Najvišja dovoljena višina marže znaša za dizel 0,0983
eura/liter, za NMB-95 0,0994 eura/liter in za KOEL 0,08 eura/liter.

Uredba o oblikovanju cen določenih naftnih
derivatov (Uradni list RS, št. 84/22) vsebuje naslednji prehodni in
končni določbi:
»PREHODNI IN KONČNI DOLOČBI
10. člen
Ne glede na določbo 9 člena te uredbe najvišja dovoljena
marža do vključno 16. avgusta 2022 znaša za dizel 0,0591 eura/liter in za
NMB 95 0,0607 eura/liter.
11. člen
Za prvi izračun povprečne 14-dnevne prodajne cene tekočega
obdobja brez dajatev se upošteva obračunsko obdobje od 6. junija 2022 do
17. junija 2022.
12. člen
Z dnem uveljavitve te uredbe preneha veljati Uredba o
določitvi cen določenih naftnih derivatov (Uradni list RS, št. 64/22).
13. člen
Ta uredba začne veljati 21. junija 2022 in velja eno
leto.«.

Uredba o spremembah Uredbe o oblikovanju cen
določenih naftnih derivatov (Uradni list RS, št. 118/22) vsebuje naslednjo končno določbo:
»KONČNA DOLOČBA
4. člen
Ta uredba začne veljati 13. septembra 2022.«.

Uredba o spremembah in dopolnitvah Uredbe o
oblikovanju cen določenih naftnih derivatov (Uradni list RS, št. 151/22) vsebuje naslednjo prehodno in
končno določbo:
»PREHODNA IN KONČNA DOLOČBA
5. člen
Za prvi izračun povprečne 14-dnevne prodajne cene tekočega
obdobja brez dajatev se upošteva obračunsko obdobje od 21. novembra 2022 do 2.
decembra 2022.
6. člen
Ta uredba začne veljati naslednji dan po objavi v Uradnem
listu Republike Slovenije.«.