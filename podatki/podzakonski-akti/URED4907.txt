I. SPLOŠNE DOLOČBE
1. člen
(vsebina)
(1) Ta uredba določa predmet rudarske
pravice in pogoje za podelitev rudarske pravice za raziskovanje ali gospodarsko
izkoriščanje mineralnih surovin v raziskovalnih oziroma pridobivalnih
prostorih, kot je določeno v 8., 9., 10., 11., 12. in 13. členu te uredbe.
(2) Rudarsko pravico pridobi pravna ali
fizična oseba (v nadaljnjem besedilu: nosilec rudarske pravice) s koncesijo.
2. člen
(pogoji, ki jih mora izpolnjevati nosilec
rudarske pravice)
Nosilec rudarske pravice mora izpolnjevati
naslednje pogoje:
-       
da je pravna ali fizična oseba, ki opravlja pridobitno dejavnost s
sedežem na območju Evropske unije (v nadaljnjem besedilu: EU), ali državljan
države članice EU;
-       
da proti njemu ni uveden postopek zaradi insolventnosti;
-       
da ni bil pravnomočno obsojen za kazniva dejanja in ni bil kaznovan za
prekrške v zvezi z raziskovanjem in izkoriščanjem mineralnih surovin;
-       
da je lastnik zemljišča, ki je s koncesijskim aktom zajeto v
raziskovalni oziroma pridobivalni prostor, oziroma pristopnega zemljišča iz 29.
točke 2. člena Zakona o rudarstvu (Uradni list RS, št. 98/04 – uradno
prečiščeno besedilo; v nadaljnjem besedilu: Zakon o rudarstvu) oziroma si je to
zemljišče za celotni čas trajanja rudarske pravice pridobil s pravnim poslom,
sklenjenim z lastnikom zemljišča, ki dopušča tako uporabo zemljišča;
-       
da ponudi mineralno surovino, ki jo pridobi in je ne porabi za lastne
potrebe, na trgu vsem zainteresiranim pod enakimi pogoji;
-       
da predloži zahtevano bančno garancijo ob morebitni izbiri plačevanja
sanacije po predpisu, ki ureja plačila za sanacijo posledic rudarskih del.
3. člen
(okoljevarstveni pogoji)
Nosilec rudarske pravice mora med
pripravljalnimi deli ter izvajanjem raziskovanja oziroma med izvajanjem in
opustitvijo gospodarskega izkoriščanja mineralnih surovin poleg izpolnjevanja pogojev
po predpisih, ki urejajo varstvo okolja, zagotoviti še:
-       
ukrepe, da se predvideni poseg v okolje izvede tako, da se čim bolj
zmanjša poraba prostora in energije;
-       
ukrepe, s katerimi se dosegajo največje mogoče stopnje varstva okolja
pred izpustom plinastih, tekočih ali trdnih snovi v zrak, tla, površinske vode
ali podtalnico;
-       
ukrepe za preprečevanje čezmernega onesnaževanja okolja z emisijami
hrupa;
-       
smotrno izkoriščanje mineralne surovine z izbiro ustrezne sodobne
tehnologije;
-       
upoštevanje pravil ravnanja, varstvenih režimov, izhodišč in
naravovarstvenih pogojev za varstvo naravnih vrednot in ohranjanje biotske
raznovrstnosti;
-       
ukrepe pri tveganju in nevarnosti za okolje ob morebitni ekološki
nesreči kot posledici posega;
-       
ukrepe za zavarovanje vodnih virov, če koncesionar pride do nahajališča
vode;
-       
dovozne poti do kraja izvajanja posega in njihovo primerno ureditev;
-       
ukrepe za preprečitev razlitja mineralnega ali sintetičnega olja in
naftnih derivatov;
-       
ukrepe v zvezi s sanacijo in rekultivacijo med izvajanjem in po
prenehanju dejavnosti, in sicer tako, da se kar najbolj vzpostavi novo ali
nadomesti prejšnje okoljsko stanje.
4. člen
(obveznosti nosilca rudarske pravice)
(1) Če nosilec rudarske pravice pri
izvajanju rudarskih del naleti na podzemne vode, mora o tem takoj, najpozneje
pa v treh dneh od odkritja, obvestiti ministrstvo, pristojno za vode, in
dopustiti izvedbo analiz za ugotovitev položaja, količine in kakovosti vode ter
zagotoviti vse potrebne ukrepe za zavarovanje odkritih vodnih virov.
(2) Če nosilec rudarske pravice pri
izvajanju rudarskih del naleti na fosile, minerale ali odkrije podzemno jamo,
mora o tem obvestiti ministrstvo, pristojno za okolje, in pristojne območne
enote Zavoda Republike Slovenije za varstvo narave, da dajo usmeritve za nadaljnje
ukrepanje v zvezi z najdbami.
(3) Obveznosti nosilca rudarske pravice se
natančneje uredijo s koncesijsko pogodbo.
5. člen
(stroški nosilca rudarske pravice)
Nosilec rudarske pravice krije vse stroške
v zvezi z rudarsko pravico, ki bo podeljena na podlagi te uredbe.
6. člen
(roki)
(1) Rudarska pravica začne teči z dnem
sklenitve koncesijske pogodbe.
(2) Rudarska pravica se lahko podaljša na
način in pod pogoji, pod kakršnimi je bila podeljena.
7. člen
(omejitev)
Nosilec rudarske pravice ima pravico izključno
le do raziskovanja oziroma gospodarskega izkoriščanja mineralne surovine, ki je
predmet rudarske pravice.
II. MINERALNE SUROVINE, RAZISKOVALNI OZIROMA PRIDOBIVALNI
PROSTORI IN POGOJI, POD KATERIMI SE PODELJUJE RUDARSKA PRAVICA
8. člen
(prenehal veljati)
9. člen
(prenehal veljati)
10. člen
(prenehal veljati)
11. člen
(gospodarsko izkoriščanje proda in peska v
pridobivalnem prostoru Pleterje P1 v Občini Kidričevo, k. o. Pleterje)
(1) Predmet rudarske pravice je gospodarsko
izkoriščanje proda in peska v skupni količini sedemdeset tisoč (70.000)
kubičnih metrov v raščenem stanju letno.
(2) Pridobivalni prostor Pleterje P1
sestavljajo zemljišča s parcelnimi številkami 399/65, 399/52, 399/36, 399/50,
399/61, 399/37, 399/62, 399/38, 399/51, 399/39 in 399/40, vse k. o. Pleterje.
(3) Koncesija za izkoriščanje se podeli za
dvajset (20) let od dneva podpisa koncesijske pogodbe.
(4) V zvezi z mineralnima surovinama iz
prvega odstavka tega člena se lahko opravlja dejavnost pridobivanja mineralnih
surovin in njihova predelava za nadaljnjo uporabo.
(5) Plačilo za rudarsko pravico za
proizvedeno enoto in pridobivalni prostor znaša:
-       
za prod 20% povprečne cene oziroma 36 točk na kubični meter mineralne
surovine v raščenem stanju;
-       
za pesek 20% povprečne cene oziroma 42 točk na kubični meter mineralne
surovine v raščenem stanju;
-       
za pridobivalni prostor dvajset tisoč (20.000) točk na hektar na
območju, na katerem se opravljajo rudarska dela, in tisoč (1.000) točk na
hektar na območju, na katerem se rudarska dela še ne opravljajo. 
Plačilo za rudarsko pravico se usklajuje s
predpisom, ki ureja način določanja tega plačila.
(6) Plačilo za sanacijo zemljišča se uredi
s koncesijsko pogodbo.
(7) Dolžnosti nosilca rudarske pravice
glede pridobivanja mineralne surovine, sanacije, rekultivacije, vzpostavitve
novega oziroma nadomestitve prejšnjega stanja okolja sta:
-       
upoštevanje naravovarstvenih smernic št. 4-II-185/3-O-05/AG z dne 7.
marca 2005 Zavoda Republike Slovenije za varstvo narave, in sicer v delu, ki se
nanaša na pridobivalni prostor iz drugega odstavka tega člena;
-       
upoštevanje pogojev iz prostorskih aktov, ki veljajo na območju
pridobivalnega prostora iz drugega odstavka tega člena.
12. člen
(prenehal veljati)
13. člen
(gospodarsko izkoriščanje proda, peska in
mivke v pridobivalnem prostoru Pleterje P3 v Občini Kidričevo, k. o. Pleterje)
(1) Predmet rudarske pravice je gospodarsko
izkoriščanje proda, peska in mivke v skupni količini sto dvajset tisoč
(120.000) kubičnih metrov v raščenem stanju letno.
(2) Pridobivalni prostor Pleterje P3
sestavljajo severni deli zemljišč s parcelnimi številkami 399/17, 399/58,
399/18, 399/49 in 399/19, vse k. o. Pleterje, ki so v veljavnih prostorskih
aktih Občine Kidričevo po podrobnejši namenski rabi opredeljeni kot »območje
mineralnih surovin – gramoznice (širitev območja za izkoriščanje)«, torej deli
teh parcel, ki so severno od meje, določene s točkama T 9 in T 41 s
koordinatama:
YT9 = 559 092,90, xT9
= 142 480,70,
YT41 = 558 865,756, xT41
= 142 521,012.
(3) Koncesija za izkoriščanje se podeli za
dvajset (20) let od dneva podpisa koncesijske pogodbe.
(4) Mineralne surovine iz prvega odstavka
tega člena se lahko pridobivajo in predelujejo za nadaljnjo uporabo.
(5) Plačilo za rudarsko pravico za
proizvedeno enoto in pridobivalni prostor znaša:
-       
za prod 20% povprečne cene oziroma 36 točk na kubični meter mineralne
surovine v raščenem stanju,
-       
za pesek 20% povprečne cene oziroma 42 točk na kubični meter mineralne
surovine v raščenem stanju,
-       
za mivko 20% povprečne cene oziroma 216 točk na kubični meter mineralne
surovine v raščenem stanju,
-       
za pridobivalni prostor dvajset tisoč (20.000) točk na hektar na
območju, na katerem se izvajajo rudarska dela, in tisoč (1.000) točk na hektar
na območju, na katerem se rudarska dela še ne izvajajo.
Plačilo za rudarsko pravico se usklajuje s
predpisom, ki ureja način določanja tega plačila.
(6) Plačilo za sanacijo zemljišča se uredi
s koncesijsko pogodbo.
(7) Dolžnosti nosilca rudarske pravice
glede pridobivanja mineralne surovine, sanacije, rekultivacije, vzpostavitve
novega oziroma nadomestitve prejšnjega stanja okolja sta:
-       
upoštevanje naravovarstvenih smernic št. 4-II-184/3-O-05/AG z dne 7.
marca 2005 Zavoda Republike Slovenije za varstvo narave, in sicer v delu, ki se
nanaša na pridobivalni prostor iz drugega odstavka tega člena;
-       
upoštevanje pogojev iz prostorskih aktov, ki veljajo na območju
pridobivalnega prostora iz drugega odstavka tega člena.
III. PODELITEV RUDARSKE PRAVICE
14. člen
(način podelitve rudarske pravice)
(1) Rudarska pravica na pridobivalnih
prostorih iz 8., 9., 10., 11., 12. in 13. člena te uredbe se podeli na podlagi
javnega razpisa.
(2) Javni razpis se lahko izvede za
posamezne ali vse pridobivalne prostore hkrati.
(3) Javni razpis izvede ministrstvo,
pristojno za rudarstvo.
15. člen
(javni razpis)
Javni razpis vsebuje navedbe o:
-       
predmetu rudarske pravice,
-       
obdobju, za katero se podeljuje rudarska pravica,
-       
pogojih za pridobitev rudarske pravice,
-       
obveznih sestavinah prijave na javni razpis,
-       
dokumentaciji, ki jo mora priložiti prijavitelj,
-       
roku za predložitev prijav,
-       
podrobnejših merilih za izbor nosilca rudarske pravice,
-       
prednostnih merilih, ki bodo vplivala na izbor,
-       
roku za izbor nosilca rudarske pravice,
-       
roku, v katerem bodo prijavitelji obveščeni o izboru,
-       
odgovorni osebi za pošiljanje informacij med javnim razpisom.
16. člen
(trajanje in veljavnost javnega razpisa)
(1) Javni razpis se objavi v Uradnem listu
Republike Slovenije in traja praviloma najmanj 30 dni od dneva objave.
(2) Javni razpis je uspešen, če se nanj
prijavi vsaj en prijavitelj.
(3) Javni razpis je neuspešen, če do poteka
razpisnega roka ni predložena nobena veljavna prijava. Prijava na javni razpis
je veljavna, če je pravočasna in v celoti izpolnjuje vse zahteve javnega
razpisa. Poznejše dopolnjevanje prijav na javni razpis ni dopustno.
(4) Veljavnost javnega razpisa se ugotavlja
za vsak pridobivalni prostor posebej.
(5) Če javni razpis ne uspe, se lahko
ponovi.
IV. RUDARSKA PRAVICA
17. člen
(izbira koncesionarja)
(1) O izbiri koncesionarja odloči
ministrstvo, pristojno za rudarstvo, z upravno odločbo, zoper katero je
dopustna pritožba, o kateri odloči Vlada Republike Slovenije.
(2) Imetnik odločbe o izbiri koncesionarja
je na podlagi te odločbe upravičen začeti vse upravne postopke, povezane s
posegi v prostor, in opravljati druge investitorske posle po 48. členu Zakona o
rudarstvu (pridobivanje dovoljenj).
18. člen
(koncesijska pogodba)
(1) Medsebojna razmerja med državo kot
koncedentom in nosilcem rudarske pravice kot koncesionarjem se podrobneje
uredijo s koncesijsko pogodbo. Za državo sklene koncesijsko pogodbo Vlada
Republike Slovenije.
(2) Imetnik odločbe o izbiri koncesionarja
mora skleniti koncesijsko pogodbo pred začetkom izvajanja del. Pobuda za
sklenitev koncesijske pogodbe se pošlje ministrstvu, pristojnemu za rudarstvo,
v 15 dneh od pridobitve dovoljenja za izvajanje del pri raziskovanju oziroma izkoriščanju
ali enotnega dovoljenja za raziskovanje in izvajanje del pri raziskovanju
oziroma enotnega dovoljenja za izkoriščanje in izvajanje del pri izkoriščanju.
Če se začne izvajanje del brez sklenjene koncesijske pogodbe, se uporabljajo
določbe Zakona o rudarstvu, ki določajo ukrepanje ob morebitnem izvajanju del
brez podeljene rudarske pravice.
(3) Nosilec rudarske pravice postane
zavezanec za plačilo za rudarsko pravico z dnem sklenitve koncesijske pogodbe.
(4) Ob neskladju določb te uredbe in določb
koncesijske pogodbe veljajo določbe te uredbe.
19. člen
(prenehanje rudarske pravice)
Rudarska pravica preneha:
-       
s prenehanjem koncesijske pogodbe,
-       
z odvzemom rudarske pravice,
-       
z ugasnitvijo rudarske pravice.
20. člen
(nadzor)
Inšpekcijsko nadzorstvo nad izvajanjem
določil te uredbe opravlja inšpektorat, pristojen za rudarstvo.

Uredba o rudarskih pravicah za raziskovanje
mineralnih surovin v raziskovalnih prostorih Pleterje R2-a, Pleterje R2-b in
Pleterje R3 ter gospodarsko izkoriščanje mineralnih surovin v pridobivalnih
prostorih Pleterje P1, Pleterje P2 in Pleterje P3 v Občini Kidričevo (Uradni
list RS, št. 73/08) vsebuje naslednjo končno določbo:
»V. KONČNA DOLOČBA
21. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o rudarskih pravicah za izkoriščanje
mineralnih surovin v pridobivalnih prostorih Vrčice 2 v občini Semič, Renče 2 v
občini Renče - Vogrsko, Pleterje P2b v občini Kidričevo in Paka pri Velenju 2 v
mestni občini Velenje (Uradni list RS, št. 30/12) v zvezi s prenehanjem veljavnosti
12. člena uredbe določa:
»15. člen
(prenehanje veljavnosti)
Z dnem uveljavitve te uredbe prenehajo
veljati: 
-       
12. člen Uredbe o rudarskih pravicah za raziskovanje mineralnih surovin
v raziskovalnih prostorih Pleterje R2-a, Pleterje R2-b in Pleterje R3 ter
gospodarsko izkoriščanje mineralnih surovin v pridobivalnih prostorih Pleterje
P1, Pleterje P2 in Pleterje P3 v Občini Kidričevo (Uradni list RS, št. 73/08),
ki se uporablja do izdaje odločbe o izbiri koncesionarja za pridobivalni
prostor iz 11. člena te uredbe,«;
ter vsebuje naslednjo končno določbo:
»16. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o rudarskih pravicah za izkoriščanje
mineralnih surovin v pridobivalnih prostorih Bizeljsko 3 v občini Brežice,
Brezovica K2 v občini Semič, Pleterje II – širitev 1b v občini Kidričevo,
Pleterje P2b – širitev v občini Kidričevo, Pleterje P2e v občini Kidričevo,
Pleterje P3 – širitev v občini Kidričevo in Ter 3 v občini Ljubno ob Savinji
(Uradni list RS, št. 5/15) vsebuje naslednjo končno določbo:
»18. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.