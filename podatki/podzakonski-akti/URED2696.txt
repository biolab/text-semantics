1. člen
S to uredbo se določi ureditveno območje
mejnega prehoda za obmejni promet Žuniči (v nadaljnjem besedilu: mejni prehod).
Mejni prehod je lociran pred mostom čez reko Kolpo, na desni strani regionalne
ceste R3-660, na odseku 1342 Adlešiči – Žuniči.
2. člen
Ureditveno območje obsega zemljišče,
potrebno za gradnjo mejnega prehoda, in sicer parc. št. 502/2, v skupni izmeri
1136 m2, in parc. št. 322/4, v izmeri 145 m2, vse v k.o.
Žuniči. 
Meja ureditvenega območja je razvidna iz
ureditvene situacije v M 1: 500, ki je sestavni del te uredbe.
3. člen
Urbanistična podlaga za določitev
ureditvenega območja mejnega prehoda je prostorski izvedbeni akt lokalne
skupnosti.
Ureditveno območje mejnega prehoda ureja
odlok o prostorskih ureditvenih pogojih za območji krajevnih skupnosti Adlešiči
in Griblje (Uradni list RS, št. 66/95 in 36/02).
4. člen
Območje mejnega prehoda obsega zemljišče,
namenjeno za gradnjo naslednjih objektov in izvedbo naslednjih ureditev:
-      
gradnjo montažnega objekta, v katerem se bo opravljala policijska in
carinska kontrola,
-      
gradnjo nadstrešnice nad voziščem,
-      
ureditev vozišča na območju mejnega prehoda,
-      
ureditev parkirišč in druge infrastrukture in
-      
zunanjo ureditev.

Priloga:
Mejni prehod za obmejni promet Žuniči – ureditvena situacija M 1:500

Uredba o določitvi ureditvenega območja
mejnega prehoda za obmejni promet Žuniči (Uradni list RS, št. 103/02)
vsebuje naslednji končni določbi:
»5. člen
Z dnem veljavnosti te uredbe lahko
pooblaščeni investitor začne s pripravljalnimi deli na območju mejnega prehoda.
6. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi uredbe o določitvi
ureditvenega območja mejnega prehoda za obmejni promet Žuniči (Uradni list RS,
št. 16/04) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.