I
Vlada Republike Slovenije odreja javno razgrnitev osnutka
lokacijskega načrta za smer avtoceste Maribor–slovensko madžarska meja na
odseku avtoceste Vučja vas–Beltinci (v nadaljevanju: osnutek lokacijskega
načrta), ki ga je izdelal LUZ d.d., pod št. projekta 4612, v aprilu 1998 in
predloga sprememb in dopolnitev prostorskih sestavin v naslovu navedenih
planskih aktov Občine Ljutomer, Občine Murska Sobota in Občine Beltinci, ki jih
je izdelal LUZ d.d. v aprilu 1998.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91 in 72/95),
in s prostorskimi sestavinami družbenega plana SR Slovenije za obdobje od leta
1986 do leta 1990 (Uradni list SRS, št. 2/86, 41/87, 23/89 in Uradni list RS,
št. 72/95), v delu, ki ga opredeljuje osnutek lokacijskega načrta (v
nadaljevanju: republiški prostorski planski akti) ter predstavlja spremembo in
dopolnitev prostorskih sestavin dolgoročnega plana Občine Ljutomer za obdobje
1986–2000 in srednjeročnega družbenega plana Občine Ljutomer za obdobje
1986–1990 v delu, ki ga opredeljuje osnutek lokacijskega načrta; spremembo in
dopolnitev prostorskih sestavin dolgoročnega plana Občine Murska Sobota za
obdobje 1986–2000 in srednjeročnega družbenega plana Občine Murska Sobota za
obdobje 1986–1990 v delu, ki ga opredeljuje osnutek lokacijskega načrta ter
spremembo in dopolnitev prostorskih sestavin dolgoročnega plana Občine Murska
Sobota za obdobje 1986–2000 in srednjeročnega družbenega plana Občine Murska
Sobota za obdobje 1986–1990 za območje Občine Beltinci v delu, ki ga
opredeljuje osnutek lokacijskega načrta (v nadaljevanju: spremembe in
dopolnitve planskih aktov občin).
III
Vlada Republike Slovenije predlaga Občini Ljutomer, Mestni
občini Murska Sobota in Občini Beltinci v obravnavo in sprejem spremembe in
dopolnitve planskih aktov občin.
IV
Občina Ljutomer, Mestna občina Murska Sobota in Občina
Beltinci morajo poskrbeti za izvedbo javne razgrnitve in organizacijo javnih
obravnav osnutka lokacijskega načrta in predloga sprememb in dopolnitev
planskih aktov občine. Javna razgrnitev traja en mesec in se prične dan po
objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Občina Ljutomer, Mestna občina Murska Sobota in Občina
Beltinci morajo v roku 30 dni po preteku javne razgrnitve poslati ministru za
okolje in prostor vse zbrane pripombe in predloge. Če v tem roku minister ne
prejme pripomb in predlogov z javne razgrnitve, se šteje, da na osnutek
lokacijskega načrta ni pripomb oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-08/98-1
Ljubljana, dne 28. maja 1998.
Vlada Republike Slovenije
dr. Janez Drnovšek l. r. 
Predsednik
 