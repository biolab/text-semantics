I
Ta sklep določa način oblikovanja cene in najvišjo ceno
storitev javne službe ravnanja z živalskimi stranskimi proizvodi kategorije 1
in 2 (v nadaljnjem besedilu: javna služba) glede:
-       
prevzemanja, zbiranja, razvrščanja in predelave prevzetih živalskih
stranskih proizvodov kategorije 1 in 2 ter oddaje v odstranjevanje predelanih
živalskih stranskih proizvodov kategorije 1 in 2 iz prevzemnih mest in
zbiralnic;
-       
zbiranja in predelave prevzetih živalskih stranskih proizvodov
kategorije 1 in 2 iz vmesnih obratov za živalske stranske proizvode kategorije
1 in 2 Nacionalnega veterinarskega inštituta, Veterinarsko-higienske službe ter
njihove oddaje v odstranjevanje.
Ta sklep določa tudi način oblikovanja cene in ceno prevzema
živalskih stranskih proizvodov kategorije 1 in 2, ki nastanejo zaradi
proizvodnje živil za lastno uporabo.
II
Uporabniku storitev javne službe iz prvega odstavka prejšnje
točke koncesionar opravljene storitve obračuna glede na maso prevzetih,
predelanih in odstranjenih živalskih stranskih proizvodov kategorije 1 in 2.
Cena storitev opravljanja javne službe se določi kot vsota
stroškov:
-       
javne službe prevzemanja, zbiranja in prevoza živalskih stranskih
proizvodov kategorije 1 in 2;
-       
javne službe predelave živalskih stranskih proizvodov kategorije 1 in 2
v predelovalnem obratu;
-       
javne službe odstranjevanja predelanih živalskih stranskih proizvodov
kategorije 1 in 2 v skladu z 12. členom Uredbe (ES) št. 1069/2009 Evropskega
parlamenta in Sveta z dne 21. oktobra 2009 o določitvi zdravstvenih pravil
za živalske stranske proizvode in pridobljene proizvode, ki niso namenjeni
prehrani ljudi, ter razveljavitvi Uredbe (ES) št. 1774/2002 (Uredba o
živalskih stranskih proizvodih) (UL L št. 300 z dne 14. 11. 2009,
str. 1), zadnjič spremenjene z Uredbo (EU) 2019/1009 Evropskega parlamenta in
Sveta z dne 5. junija 2019 o določitvi pravil o omogočanju dostopnosti
sredstev za gnojenje EU na trgu, spremembi uredb (ES) št. 1069/2009 in (ES) št.
1107/2009 ter razveljavitvi Uredbe (ES) št. 2003/2003 (UL L št. 170 z dne
25. 6. 2019, str. 1), (v nadaljnjem besedilu: Uredba
1069/2009/ES).
Pri prevzemu živalskih stranskih proizvodov kategorije 1 in 2
v masi do 250 kg se cena storitev opravljanja javne službe določi kot fiksni
strošek prevzema.
Cena storitev opravljanja javne službe prevzema, zbiranja in
prevoza živalskih stranskih proizvodov kategorije 1 in 2, ki nastanejo zaradi
proizvodnje živil za lastno uporabo, se določi kot vsota stroškov iz drugega
odstavka te točke in stroška prevzema živalskih stranskih proizvodov kategorije
1 in 2 na mestu nastanka. Če koncesionar prevzame živalske stranske proizvode
kategorije 1 in 2, ki nastanejo zaradi proizvodnje živil za lastno uporabo na
prevzemnih mestih, ki jih vzpostavijo lokalne skupnosti, zaračuna ceno v skladu
s prvim do tretjim odstavkom te točke.
III
Cena opravljanja storitve javne službe za 1 kg živalskih
stranskih proizvodov kategorije 1 in 2 iz prejšnje točke je:
CENA = tarifa A + tarifa B = 0,2440 eura/kg prevzetih
živalskih stranskih proizvodov kategorije 1 in 2,
pri čemer je:
-       
tarifa A: strošek koncesionarja za opravljanje javne službe ravnanja z
živalskimi stranskimi proizvodi kategorije 1 in 2, ki je 0,0540 eura/kg za
storitve prevzemanja, zbiranja in prevoza živalskih stranskih proizvodov
kategorije 1 in 2;
-       
tarifa B: strošek opravljanja gospodarske javne službe toplotne obdelave
in odstranjevanja živalskih stranskih proizvodov kategorije 1 in 2, ki je skupaj
0,1900 eura/kg, od tega storitve predelave v predelovalnem obratu 0,1750
eura/kg in oddaja predelanih proizvodov v odstranjevanje (sežig, sosežig)
0,0150 eura/kg prevzetih živalskih stranskih proizvodov kategorije 1 in 2.
Če je količina prevzetih živalskih stranskih proizvodov
kategorije 1 in 2 ob enem prevzemu manjša od 250 kg, se zaračuna prevzem 250 kg
v znesku 61,00 eura.
Tarifa za ceno storitev javne službe, opravljenih ob sobotah,
je 0,2733 eura/kg prevzetih živalskih stranskih proizvodov. Tarifa ob nedeljah
in dela prostih dnevih med državnimi prazniki je 0,2930 eura/kg prevzetih
živalskih stranskih proizvodov.
Koncesionar lahko zaračuna dodatne stroške za prevzem,
predelavo in odstranitev neustrezno pripravljenih živalskih stranskih
proizvodov. Če neustrezno pripravljeni živalski stranski proizvodi za prevzem
zahtevajo dodatno pripravo ali obdelavo in pri predelavi povzročijo dodatne
stroške, lahko koncesionar uporabniku storitev javne službe zaračuna dodatne
stroške za ta prevzem. Obračun opravi na podlagi dejanskih stroškov, ki ne
smejo presegati 100% cene za prevzem, predelavo in neškodljivo odstranjevanje
teh živalskih stranskih proizvodov, določene v prvem, drugem in tretjem
odstavku te točke.
IV
Za živalske stranske proizvode kategorije 1 in 2, ki
nastanejo zaradi proizvodnje živil za lastno uporabo, je cena storitev javne
službe:
CENA = (tarifa A + tarifa B) + tarifa C = 0,2440
eura/kg prevzetih živalskih stranskih proizvodov kategorije 1 in 2 + prevzem
12,16 eura,
pri čemer je:
-       
tarifa A: strošek koncesionarja za opravljanje gospodarske javne službe
ravnanja z živalskimi stranskimi proizvodi kategorije 1 in 2, ki je 0,0540
eura/kg za storitve prevzemanja, zbiranja in prevoza živalskih stranskih proizvodov;
-       
tarifa B: strošek za opravljanje gospodarske javne službe toplotne
obdelave in odstranjevanja živalskih stranskih proizvodov kategorije 1 in 2, ki
je skupaj 0,1900 eura/kg, od tega za storitev predelave v predelovalnem obratu
0,1750 eura/kg in za oddajo predelanih proizvodov v odstranjevanje (sežig,
sosežig) 0,0150 eura/kg prevzetih živalskih stranskih proizvodov kategorije 1
in 2;
-       
tarifa C: strošek koncesionarja za opravljanje gospodarske javne službe
za posamezni prevzem živalskih stranskih proizvodov kategorije 1 in 2 zaradi
proizvodnje živil za lastno uporabo, ki je 12,16 eura za prevzem pri posameznem
povzročitelju živalskih stranskih proizvodov kategorije 1 in 2, ki nastanejo
zaradi proizvodnje živil za lastno uporabo.
Ceno storitve javne službe za živalske stranske proizvode
kategorije 1 in 2, ki nastanejo zaradi proizvodnje živil za lastno uporabo pri
prevzemu na mestu nastanka, plača uporabnik storitve, razen dela stroškov
prevzema, zajetega v tarifi C, ki se pri prevzemu na kmetijah s KMG-MID
(enolična številka kmetijskega gospodarstva), sofinancira iz proračuna
Republike Slovenije v znesku 3,50 eura za prevzem.
Tarifa za ceno storitev javne službe, opravljenih ob sobotah,
je 0,2733 eura/kg prevzetih živalskih stranskih proizvodov. Tarifa ob nedeljah
in dela prostih dnevih med državnimi prazniki je 0,2930 eura/kg prevzetih
živalskih stranskih proizvodov.
Ne glede na prvi in drugi odstavek te točke se zaračuna od
ponedeljka do petka cena 0,2440 eura/kg, ob sobotah 0,2733 eura/kg ter ob
nedeljah, prostih dnevih in državnih praznikih 0,2930 eura/kg, če uporabnik
storitve javne službe dostavi živalske stranske proizvode kategorije 1 in 2 na
zbirno mesto, ki je v predelovalnem obratu koncesionarja ali vmesnem obratu za
živalske stranske proizvode kategorije 1.
Kadar koncesionar prevzame živalske stranske proizvode
kategorije 1 in 2, ki nastanejo zaradi proizvodnje živil za lastno uporabo na
posebnem prevzemnem mestu, ki ga vzpostavijo izvajalci občinske komunalne
službe ali lokalna skupnost, zaračuna ceno za prevzem, predelavo in neškodljivo
odstranjevanje teh živalskih stranskih proizvodov, določeno v prvem, drugem in
tretjem odstavku prejšnje točke.
Koncesionar lahko zaračuna dodatne stroške za prevzem,
predelavo in odstranitev neustrezno pripravljenih živalskih stranskih
proizvodov, ki nastanejo zaradi proizvodnje živil za lastno uporabo. Če
neustrezno pripravljeni živalski stranski proizvodi za prevzem zahtevajo
dodatno pripravo ali obdelavo in pri predelavi povzročijo dodatne stroške,
lahko koncesionar uporabniku storitev javne službe zaračuna dodatne stroške za
ta prevzem. Obračun opravi na podlagi dejanskih stroškov, ki ne smejo presegati
100% cene za prevzem, predelavo in neškodljivo odstranjevanje teh živalskih
stranskih proizvodov, določene v prvem in tretjem odstavku te točke.
V
Obračun storitev javne službe iz točke III tega sklepa velja
tudi za prevzem, predelavo in odstranitev živalskih stranskih proizvodov
kategorije 1 in 2 v primeru:
1.     
živalskih trupel poginulih živali, ki se zberejo v skladu s predpisom,
ki ureja zbiranje, prevoz, skladiščenje, ravnanje, uporabo in odstranjevanje
živalskih trupel kot vrste živalskih stranskih proizvodov, ki niso namenjeni
prehrani ljudi;
2.     
množičnega pojava nalezljive živalske bolezni ali ob naravnih in drugih
nesrečah, zaradi katerih uradni veterinar odredi prevzem in predelavo živalskih
stranskih proizvodov kategorije 1 in 2;
3.     
prevzema nezakonito odloženih živalskih stranskih proizvodov kategorije
1 in 2 v okolju, zbranih po odločbi uradnega veterinarja;
4.     
kadar uradni veterinar odredi prevzem in predelavo živalskih stranskih
proizvodov kategorije 1 in 2.
VI
Davek na dodano vrednost ni vštet v ceno storitve javne
službe.
VII
Z dnem uveljavitve tega sklepa preneha veljati Sklep o
določitvi cene storitve javne službe ravnanja z živalskimi stranskimi proizvodi
kategorije 1 in 2 ter cene storitev javne službe prevzema živalskih stranskih
proizvodov kategorije 1 in 2, ki nastanejo zaradi proizvodnje živil za
lastno uporabo (Uradni list RS, št. 15/17).
VIII
Ta sklep začne veljati naslednji dan po objavi v Uradnem
listu Republike Slovenije.
Št. 00704-240/2022
Ljubljana, dne 30. junija 2022
EVA 2022-2550-0061
Vlada Republike Slovenije
dr. Robert Golob
predsednik