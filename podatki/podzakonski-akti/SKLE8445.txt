ki se glasi:
»Razširjena komisija,
ob upoštevanju Mednarodne konvencije
Eurocontrol o sodelovanju za varnost zračne plovbe, spremenjene
12. februarja 1981 v Bruslju, zlasti točke (I) prvega odstavka 2. člena;
ob upoštevanju Večstranskega sporazuma o
pristojbinah na zračnih poteh z 12. februarja 1981, zlasti točke (a)
drugega odstavka 3. člena, tretjega odstavka 3. člena in točke (a) prve­ga
odstavka 6. člena;
ob upoštevanju Protokola za uskladitev
Mednarodne konvencije Eurocontrol o sodelovanju za varnost zračne plovbe, ki je
bil na voljo za podpis 27. junija 1997, in predvsem priložene­ga
prečiščenega besedila konvencije (v nadaljnjem besedilu: revidirana
konvencija);
ob upoštevanju sklepov Razširjene komisije
Eurocontrol št. 71 in št. 72 o zgodnjem izvajanju določenih določb revidirane
konvencije, še posebej ustanovitve Začasnega sveta;
na predlog Razširjenega odbora in
Začasnega sveta;
sprejme naslednji sklep:
1. člen
Člen 1.10 Načel za ugotavljanje stroškovne baze pristojbin na
zračnih poteh in izračun cene za enoto storitve bo spremenjen z dodatkom
naslednjega odstavka 1.10.4:
»1.10.4. Določbe v odstavku 1.10.1 in 1.10.2 se uporabljajo v
vsaki spremembi v skladu z tretjim pododstavkom 1.4 odstavka cen za enoto
storitve med letom.
Kolikor je izvedljivo, bodo države pogodbenice priskrbele, da
bodo predstavniki uporabnikov zračnega prometa v Razširjenem odboru za
pristojbine na zračnih poteh obveščeni o spre­menjenih predvidenih stroških in
cenah za enoto storitve.«
2. člen
Člen 4 Poslovnika Razširjene komisije bo dopolnjen z
naslednjim pod-poglavjem:
»2. Nobena odločitev v zvezi z revizijo cene za enoto
storitev ne bo predložena v odobritev z dopisnim postopkom, razen če bodo
zadovoljena merila opisana v tretjem pododstavku 1.4 odstavka Načel za
ugotavljanje stroškovne baze pristojbin na zračnih poteh in izračun cene za
enoto storitve. V takem primeru bo država pogodbenica dopolnila svoj predlog s
poročilom v tabeli, ki je določeno v Prilogi II, in s pisnim potrdilom, da so
bile izpolnjene vse obveznosti v zvezi s posvetovanjem s predstavniki
uporabnikov zračnega prometa, kot je določeno v odstavku 1.10 Načel za
ugotavljanje stroškovne baze pristojbin na zračnih poteh in izračun cene za
enoto storitve. Če do datuma določenega za odgovor, dve ali več držav
pogodbenic menijo, da zadeve ni mogoče odobriti preko korespondence, bo zadeva
dana na dnevni red naslednje seje Razširjenega odbora ali pa izredne seje.«
3. člen
Ta sklep začne veljati
1. marca 2010.
V Bruslju, dne 2. 3. 2010
G. TONELLI
Predsednik Komisije«
Št. 007-102/2011/12-0041087
Ljubljana, dne 25. maja 2011
EVA 2010-2411-0046
dr. Patrick Vlačič l.r.
Minister 
za promet