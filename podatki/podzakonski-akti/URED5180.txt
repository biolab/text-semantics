I. SPLOŠNI DOLOČBI
1. člen
(podlaga državnega prostorskega načrta)
(1) S to uredbo se v skladu z Odlokom o strategiji
prostorskega razvoja Slovenije (Uradni list RS, št. 76/04 in 33/07 – ZPNačrt)
in Uredbo o prostorskem redu Slovenije (Uradni list RS, št. 122/04 in 33/07 –
ZPNačrt) sprejme državni prostorski načrt za regionalno cesto III. reda
R3-647/1368 Mlačevo–Rašica mimo naselja Ponikve (v nadaljnjem besedilu: državni
prostorski načrt). 
(2) Državni prostorski načrt je izdelalo podjetje Acer Novo mesto
d. o. o. pod številko J-01/08.
2. člen
(vsebina uredbe)
(1) Ta uredba določa: prostorske ureditve, ki se načrtujejo z
državnim prostorskim načrtom, območje državnega prostorskega načrta, pogoje
glede namembnosti posegov v prostor, njihove lege, velikosti in oblikovanja,
pogoje glede priključevanja objektov na gospodarsko javno infrastrukturo in
grajeno javno dobro, merila in pogoje za parcelacijo, pogoje celostnega
ohranjanja kulturne dediščine, ohranjanja narave, varstva okolja in naravnih
dobrin ter pogoje varovanja zdravja ljudi, etapnost izvedbe prostorske
ureditve, obveznosti investitorja in izvajalcev, dopustna odstopanja in nadzor
nad izvajanjem te uredbe. 
(2) Sestavine iz prejšnjega odstavka so obrazložene in
grafično prikazane v državnem prostorskem načrtu, ki je skupaj z obveznimi
prilogami na vpogled na Ministrstvu za okolje in prostor Republike Slovenije,
Direktoratu za prostor, in pri službah, pristojnih za urejanje prostora v
občinah Dobrepolje in Velike Lašče.
II. NAČRTOVANE PROSTORSKE UREDITVE
3. člen
(predmet državnega prostorskega načrta)
S tem državnim prostorskim načrtom se načrtujejo ureditve, ki
so povezane z novogradnjo regionalne ceste III. reda R3-647/1368 Mlačev–Rašica
mimo naselja Ponikve (v nadaljnjem besedilu: nova regionalna cesta) in
prestavitvijo oziroma zaščito elektroenergetskih in telekomunikacijskih vodov.
III. OBMOČJE DRŽAVNEGA PROSTORSKEGA NAČRTA
4. člen
(območje državnega prostorskega načrta)
(1) Območje državnega prostorskega načrta je v občinah
Dobrepolje in Velike Lašče. V območje so zajete vse površine, na katerih je
predvidena umestitev in ureditev nove regionalne ceste. 
(2) Območje državnega prostorskega načrta je določeno s
tehničnimi elementi, ki omogočajo prenos novih mej parcel v naravo, ki so
priložene prikazu območja državnega prostorskega načrta z načrtom parcel. 
(3) Na območju državnega prostorskega načrta iz prejšnjega
odstavka tega člena so skladno z geodetskim načrtom parcele oziroma deli parcel
v teh katastrskih občinah: 
-       
k.o. Turjak: 
2321, 2336, 2337, 2338, 2339/1, 2339/2,
2344/1, 2344/2, 2346, 2351, 2352, 2353/1, 2353/2, 2356, 2361, 2469, 2526, 2527,
2536, 2546/2, 2546/12, 2546/40, 2546/41, 2546/42, 2546/67, 2546/68, 2546/69,
2546/70, 2546/71, 2546/72, 2546/73, 2546/74, 2546/75, 2546/77, 2546/78, 2546/79,
2546/80, 2546/81, 2546/82, 2546/83, 2546/84, 2546/85, 2546/86, 2546/87,
2546/89, 2546/90, 2546/91, 2546/92, 2546/93, 2546/99, 2546/100, 2546/101, 3529,
3538, 3539/1, 3541/1, 3543, 4002/9, 4002/20, 4011/4, 4011/10, 4011/11, 4011/13,
4011/19, 4012/1, 4012/3, 4013/1, 4013/2, 4068/1; 
-       
k.o. Cesta: 
44/1, 47/3, 47/4, 49, 53/1, 53/2, 57, 58,
59, 60, 63, 68, 86/1, 89, 90, 96, 108/1, 108/2, 114, 119/1, 119/12, 119/13,
119/14, 119/15, 119/16, 119/17, 119/19, 119/37, 119/51, 119/52, 119/57, 119/58,
131/1, 131/2, 131/3, 131/4, 131/12, 131/17, 131/18, 131/19, 131/20, 131/27,
131/28, 131/29, 161/42, 241, 247, 248, 250, 252, 253, 255, 259, 260, 262, 263,
267, 268, 270, 288, 291/2, 291/3, 291/10, 291/11, 293, 294/2, 294/1, 295, 301,
334, 336, 342, 344, 346, 451, 452, 453, 455, 456, 465, 466, 467, 468, 469,
472/1, 2372, 2373, 2333/1, 2353/1, 2353/8, 2369/2, 2369/6.
IV. POGOJI GLEDE NAMEMBNOSTI POSEGOV V PROSTOR, NJIHOVE LEGE,
VELIKOSTI IN OBLIKOVANJA
5. člen
(namembnost območja)
(1) Na območju državnega prostorskega načrta se zgradi nova
regionalna cesta s cestnimi objekti in spremljajočimi ureditvami: deviacije
kategoriziranih in nekategoriziranih cest, prepusti za dvoživke in naprave za
odvodnjavanje ter križišča in izvedba območij za nakladanje lesa. 
(2) Na območju državnega prostorskega načrta se izvedejo tudi
ureditve obcestnega prostora, vključno z rekultivacijo zemljišč ter prestavitve
in zaščite energetskih in telekomunikacijskih infrastrukturnih vodov.
6. člen
(tehnični elementi ceste)
(1) Nova regionalna cesta je načrtovana kot dvopasovnica z
nivojskimi križišči. Dolžina obravnavanega odseka je 3,549 km. 
(2) Trasa nove regionalne ceste se odcepi od obstoječe ceste
R3-647/1368 Mlačevo–Rašica v km 15,000 po stacionaži baze cestnih podatkov. Od
odcepa najprej poteka trasa preko vrtačastega terena delno po terenu, delno v
vkopih in na nasipih, ter se priključi na obstoječo glavno cesto G2-106/0261
Škofljica–Rašica v km 18,606. 
(3) Vertikalni in horizontalni tehnični elementi upoštevajo
projektno hitrost 70 km/h. Najmanjši polmer horizontalnih krivin je 300 m,
največji podolžni nagib je 6,00%. Minimalna dolžina prehodnice je 69 m.
Najmanjši polmer konveksnih vertikalnih krivin je 20.000 m in najmanjši polmer
konkavnih vertikalnih krivin 4.000 m. Največji prečni nagib je 3,85% in
najmanjši prečni nagib 2,5%. 
(4) Projektirani normalni prečni profil je 11,50 m, in sicer
dva vozna pasova širine 3,00 m, pas za leve zavijalce širine 3,00 m, dva robna
pasova širine 0,25 m in dve bankini ali širine 1,00 m. 
(5) V vkopnih brežinah, višjih od 3,00 m, so namesto bankin
ob vozišču predvidene berme v širini 2,50 m, v preostalih vkopnih brežinah pa
berme širine 1,25 m. Vzdolž berm se uredijo koritnice širine 0,75 m.
7. člen
(priključki in križišča)
(1) Na trasi nove regionalne ceste se izvedejo nivojska
križišča kategoriziranih in nekategoriziranih cest ali priključevanja poljskih
in gozdnih poti, in sicer: 
-       
v km 15,140 priključevanje obstoječe regionalne ceste R3-647/1368
Mlačev–Rašica na traso nove regionalne ceste (križišče); 
-       
v km 15,275 priključevanje poljske oziroma gozdne poti; 
-       
v km 15,685 priključevanje poljske oziroma gozdne poti; 
-       
v km 15,825 priključevanje poljske oziroma gozdne poti; 
-       
v km 15,925 priključevanje poljske oziroma gozdne poti; 
-       
v km 16,000 priključevanje poljske oziroma gozdne poti; 
-       
v km 16,010 križišče z javno potjo; 
-       
v km 16,40 priključevanje poljske oziroma gozdne poti; 
-       
v km 16,445 priključevanje poljske oziroma gozdne poti; 
-       
v km 16,520 priključevanje poljske oziroma gozdne poti; 
-       
v km 16,620 priključevanje lokalne ceste Ponikve–Škocjan (križišče)
(111160); 
-       
v km 16,930 priključevanje poljske oziroma gozdne poti; 
-       
v km 17,510 priključevanje poljske oziroma gozdne poti; 
-       
v km 17,645 priključevanje poljske oziroma gozdne poti; 
-       
v km 17,830 priključevanje poljske oziroma gozdne poti; 
-       
v km 17,960 priključevanje poljske oziroma gozdne poti; 
-       
v km 18,070 priključevanje poljske oziroma gozdne poti; 
-       
v km 18,125 priključevanje poljske oziroma gozdne poti; 
-       
v km 18,220 priključevanje poljske oziroma gozdne poti; 
-       
v km 18,470 priključevanje poljske oziroma gozdne poti; 
-       
v km 18,610 rekonstrukcija obstoječe glavne ceste G2-106/0261
Škofljica–Rašica na mestu priključevanja z novo regionalno cesto. 
(2) Razširitve cestišča za ureditev območij za nakladanje
lesa se v velikosti 25 m×8 m in makadamski izvedbi uredijo v km 16,910, km
17,630, km 18,110 in km 18,455. 
(3) Priključki poljskih in gozdnih poti ter gozdnih cest na
cesto se asfaltirajo do konca zavijalnih radijev. 
(4) Vsa križanja iz prvega odstavka tega člena so razvidna iz
grafičnega dela državnega prostorskega načrta (lista št. 3.1 in 3.2 Ureditvena
situacija).
8. člen
(odvodnjavanje)
(1) Odvodnjavanje ceste se uredi s prestrezanjem padavinskih
voda na nižje ležečem voziščnem robu v koritnici širine 0,75 m. Na delih
odseka, kjer trasa poteka po nižjih nasipih, kjer je spodnji ustroj pod nivojem
terena, so predvideni jarki. 
(2) Zbrana voda v koritnicah in odvodnih jarkih se preko
meteorne kanalizacije odvaja prek lovilcev olj na obstoječi teren ali v obstoječe
vrtače, kjer ponikne. Ostalo odvodnjavanje je predvideno z jarki ob cestišču. 
(3) Na območjih vkopov se uredi sistem odvodnjavanja tako, da
se prepreči morebitno zadrževanje meteorne vode na tleh, odprtih z odkopom. 
(4) Med gradnjo se zagotovi ureditev površinskega odtoka s
stabilizacijo brežin vkopov in nasipov ter drugih novo oblikovanih in
poškodovanih površin, zato se intenzivno zatravijo. 
(5) V začetnem obdobju, preden bo dosežena ustrezna
stabilizacija, se zagotovi stalno opazovanje in redno vzdrževanje vseh koritnic
in odvodnih jarkov. 
(6) Zagotovi se redno vzdrževanje in čiščenje koritnic in
odvodnih jarkov.
9. člen
(promet med gradnjo)
Promet med gradnjo nove regionalne ceste poteka po obstoječi
regionalni cesti skozi naselje Ponikve.
10. člen
(deviacije kategoriziranih in nekategoriziranih cest)
(1) Zaradi gradnje nove regionalne ceste se izvedejo
deviacije kategoriziranih cest ter javnih, poljskih in gozdnih poti. 
(2) Deviacije kategoriziranih cest se izvedejo v asfaltu.
Prečni profil lokalne ceste Ponikve–Škocjan je 8 m, pri čemer je širina vozišča
2 × 2,75 m, širina robnih pasov 2 × 0,25 m in širina bankin 2 × 1,00 m. 
(3) Deviacije javnih, poljskih in gozdnih poti se izvedejo v
makadamu s širino 3 m. 
(4) Normalni prečni profil posamezne deviacije, dolžina in
lokacija so razvidni iz grafičnega dela državnega prostorskega načrta (lista
št. 3.1 in 3.2 Ureditvena situacija).
11. člen
(cestni objekti)
Na območju nasipov se izvedejo naslednji objekti za
prehajanje dvoživk: 
-       
v km 16,760 cevni prepust za dvoživke (1) Ø 250, v dolžini 43 m, 
-       
v km 16,850 cevni prepust za dvoživke (2) Ø 200, v dolžini 34 m, 
-       
v km 17,595 cevni prepust za dvoživke (3) Ø 150, v dolžini 23 m, 
-       
v km 17,690 cevni prepust za dvoživke (4) Ø 120, v dolžini 19 m in 
-       
v km 17,780 cevni prepust za dvoživke (5) Ø 120, v dolžini 19 m.
12. člen
(vkopi in nasipi)
(1) Vkopi se izvedejo z razširitvijo spodnje berme do 2,50 m.
Brežine vkopov med km 16,920 in km 17,450 se na spodnjem delu izvedejo v
naklonu 3:2 do višine 5 m, kjer se izvede vmesna berma širine 1,5 m, nato pa
preidejo v naklon 2:3. Vse druge brežine se izvedejo v naklonu 2:3, da se
omogočita humusiranje in zatravitev. Vkopne brežine se na zgornjem delu
izvedejo z zaokrožitvijo in speljavo v raščeni teren. 
(2) Brežine nasipov se izvedejo v naklonu 2:3, z
zaokrožitvijo nožice in speljavo v raščeni teren. 
(3) Horizontalni in vertikalni potek berme se na zgornjih
delih brežine prilagodita poteku zgornjega roba vkopa in se ne izvedeta
geometrijsko pravilno ali vzporedno z novo regionalno cesto, kar se podrobneje
opredeli v projektu za pridobitev gradbenega dovoljenja in na podlagi
ugotovitev projektantskega nadzora pri izvajanju zemeljskih del.
13. člen
(oblikovanje prometnih površin in obcestnega prostora)
(1) Projekt za pridobitev gradbenega dovoljenja za ureditve,
načrtovane s to uredbo, mora vsebovati načrt krajinske arhitekture. Načrt mora
vsebovati predvsem oblikovalske rešitve v zvezi s preoblikovanjem reliefa,
rešitve v zvezi z urejanjem in ozelenjevanjem brežin vkopov in nasipov ter
preostalih prostih površin v obcestnem prostoru. Pri izdelavi projekta za
pridobitev gradbenega dovoljenja za ureditve, načrtovane to uredbo, se
upoštevajo naslednji pogoji za krajinsko oblikovanje: 
-       
odbojne ograje na cesti se predvidijo v kovinski izvedbi v skladu s
slovenskimi standardi SIST EN 1317-1 in SIST EN 1317-2; 
-       
priključki, križišča in cestna oprema se krajinsko oblikujejo v skladu s
sodobnimi načeli oblikovanja ter v skladu z urbano in krajinsko podobo
prostora. 
(2) Relief se oblikuje v skladu z naravnimi reliefnimi
oblikami, z doslednim vertikalnim zaokroževanjem konkavne in konveksne krivine
brežin ter ustreznim oblikovanjem prehodov brežin nasipov in vkopov v obstoječi
relief. 
(3) Na poteku skozi gozdno območje se vegetacija odstrani
samo tam, kjer je to nujno. Z zasaditvami se utrjujejo tla in zagotavlja
vpetost ureditve v prostor ter oblikuje za voznika prijeten in pregleden
obcestni prostor. Z zasaditvami ni dovoljeno oblikovati sestojev, ki bi
privabljali zadrževanje divjadi v bližini ceste. Zasaditve morajo temeljiti na
obstoječem krajinskem vzorcu, vrstni sestavi in v prostoru značilnih oblikah
vegetacije (gozdni sestoji in gozdni robovi, travinje). Brežine vkopov in
nasipov se čim bolj zatravijo in se na območju, kjer trasa poteka prek gozdnih
površin, mestoma ob novem gozdnem robu zasadijo z manjšimi skupinami grmovnic
kot inicialna zarast. Na brežinah z naklonom, večjim od 2:3, se za zatravitev
zagotovijo inženirsko biološki ukrepi oziroma vegetacijsko utrjevanje talk, kakor
je setev travne mešanice z uporabo rastne pulpe, na spodnji bermi pa se
predvidi tudi zasaditev avtohtonih vzpenjalk. 
(4) Vsi odseki obstoječih cest in poti ali drugih rab, ki po
izvedbi ureditev, načrtovanih s to uredbo, ostanejo brez funkcije, se rekultivirajo
v skladu z rabo sosednjih zemljišč (kmetijska zemljišča, vegetacijski sestoji).
V. POGOJI GLEDE PRIKLJUČEVANJA OBJEKTOV NA GOSPODARSKO JAVNO
INFRASTRUKTURO IN GRAJENO JAVNO DOBRO
14. člen
(skupne določbe glede gospodarske javne infrastrukture)
(1) Pred predvideno gradnjo se zakoličijo obstoječi
energetski in telekomunikacijski vodi, naprave in objekti na kraju samem. 
(2) Zagotovi se usklajeni potek gradnje ceste in prestavitve
droga daljnovoda ali zaščite telekomunikacijskega voda. 
(3) Vsi vodi gospodarske javne infrastrukture so prikazani v
grafičnem delu državnega prostorskega načrta (list št. 4: Zbirna situacija
komunalnih vodov in naprav).
15. člen
(elektroenergetsko omrežje)
(1) Zaradi gradnje nove regionalne ceste se prestavi drog
daljnovoda 20 kV v km 18,463 tako, da oddaljenost katerega koli dela stebra od
zunanjega roba ceste ni manjša od 10 m. 
(2) Pri daljnovodih 110 kV Grosuplje–Ribnica se v km 18,440
južna stebra dvigneta na takšno višino, da bo vključno s povesom višina zračnih
vodov nad novo regionalno cesto večja od 7 m.
16. člen
(komunikacijsko omrežje)
(1) Na območju križišča z obstoječo regionalno cesto
R3-647/1368 Mlačevo–Rašica se zagotovita prestavitev in zaščita obstoječega
telekomunikacijskega voda. 
(2) Ob vzhodni strani glavne ceste G2-106/0261
Škofljica–Rašica se izvede zaščita obstoječega telekomunikacijskega voda.
VI. MERILA IN POGOJI ZA PARCELACIJO
17. člen
(parcelacija)
(1) Parcelacija se izvede skladno s prikazom v grafičnem delu
državnega prostorskega načrta (Območje državnega prostorskega načrta z načrtom
parcel in s tehničnimi elementi za prenos mej parcel v naravo, lista št. 7.1 in
7.2), na katerem so s tehničnimi elementi, ki omogočajo prenos novih mej parcel
v naravo, določene tudi lomne točke meje območja državnega prostorskega načrta.
(2) Parcele, določene s tem državnim prostorskim načrtom, se
po izvedenih posegih lahko delijo skladno z izvedenim stanjem na podlagi
lastništva oziroma upravljanja ter se po namembnosti sosednjih območij
pripojijo k sosednjim parcelam.
VII. POGOJI CELOSTNEGA OHRANJANJA KULTURNE DEDIŠČINE,
OHRANJANJA NARAVE, VARSTVA OKOLJA IN NARAVNIH DOBRIN TER VARSTVA PRED NARAVNIMI
IN DRUGIMI NESREČAMI
18. člen
(varstvo kulturne dediščine)
(1) Znotraj območja državnega prostorskega načrta je vplivno
območje kulturne dediščine Ponikve pri Dobrepolju – Domačija Gačnik (EŠD 559),
ovrednotene za kulturni spomenik, ter dve enoti kulturne dediščine: Rašica pri
Velikih Laščah – Vas (EŠD 614) in Knej – kulturna krajina Rašice in Mišje
doline (EŠD 18465). Zagotovi se varstvo prostorskih kakovosti tega območja,
zato je tu prepovedano odlaganje materiala, promet ter posek ali poškodbe
gozdne vegetacije zunaj ožjega območja vkopov in nasipov. 
(2) Zagotovi se: 
-       
izvedba predhodnih arheoloških raziskav (ekstenzivni, intenzivni
površinski in podpovršinski pregled, geofizikalne meritve in analize
aeroposnetkov) na celotni trasi na območju državnega prostorskega načrta, na
podlagi katerih bodo naknadno določeni in posredovani natančnejši pogoji
varstva; 
-       
izvedba zaščitnih izkopavanj potencialno odkritih najdišč, vključno z
vsemi poizkopavalnimi postopki; glede na rezultate arheoloških raziskav se
lahko zahtevajo tudi posebne tehnične rešitve ali po potrebi tudi večje
spremembe prostorskih aktov; 
-       
stalni arheološki nadzor nad vsemi zemeljskimi deli v sklopu izvedbe
državnega prostorskega načrta cestnega odseka. 
(3) Vsaj deset dni pred začetkom gradbenih del se o tem
obvesti pristojna območna enota Zavoda za varstvo kulturne dediščine Slovenije.
(4) Predhodne arheološke raziskave (pregledi in izkopavanja)
je treba izvesti pred začetkom gradnje.
19. člen
(ohranjanje narave)
(1) Predvidena prostorska ureditev posega na območje
pričakovanih naravnih vrednot: območje karbonatnih kamnin in ekološko pomembno
območje: osrednje območje življenjskega prostora velikih zveri (koda: 80000). 
(2) Po končani gradnji se vse prizadete površine
renaturirajo. Drevesna in grmovna vegetacija morata ustrezati lokalnim gozdnim
združbam. 
(3) Prepreči se zaraščanje z alohtonimi vrstami, npr. Robinia
pseudoacacia ter Reynoutria japonica. 
(4) Na odsekih od km 15,000 do km 16,560; od km 16,560 do km
16,900; od km 17,500 do km 17,900; od km 18,280 do km 18,540 in od km 18,540 do
konca trase, kjer je trasa predvidena v višini terena ali nad nivojem terena,
se za zagotovitev odvračanja živali od približevanja k vozišču izvedejo
klasični svetlobni odsevniki in svetlobni odsevniki v kombinaciji z dodanimi
zvočnimi odvračali, ki se prek posebnih senzorjev aktivirajo le ob nevarnosti
(namestitev v obcestne stebričke). Svetlobni odsevniki se namestijo na vsak
smernik, zvočna odvračala pa na vsak drugi smernik, tako da je na eni strani
cestišča vedno odsevnik z dodanimi zvočnimi odvračali, na drugi strani pa
klasični svetlobni odsevnik. Na odsekih od km 17,900 do km 18,280 in od km
18,460 do km 18,540 s potekom trase v vkopih in na nasipih se izvede namestitev
ultrazvočnih odvračal s senzorji. Na odseku od km 16,900 do km 17,500, kjer je
predviden vkop do globine 18 m, se izvede namestitev ultrazvočnih ali drugih
trajno delujočih odvračal. Natančne mikrolokacije svetlobnih odsevnikov,
ultrazvočnih ali drugih trajno delujočih odvračal je treba določiti naknadno,
ko bo cesta v končni fazi izgradnje. Za vsak količek z napravo se lokacija
določi na terenu ob upoštevanju konfiguracije površja in fizikalnih lastnosti
širjenja zvoka. 
(5) Brežine nasipov in vkopov se zatravijo in redno kosijo.
Na brežinah se grmovna ali drevesna vegetacija ne zasadi vse do razdalje 4.00 m
od roba vozišča, zunaj te črte pa je dopustna le zasaditev s posameznimi
grmovnicami. 
(6) Na celotni trasi se namesti prometna signalizacija, ki
udeležence v prometu opozarja na nevarnost naleta divjadi. 
(7) Če bi na posameznih odsekih regionalne ceste R3-647/1368
Mlačevo–Rašica prihajalo do več kakor treh povozov živali letno, se predvidijo
dodatni zaščitni ukrepi, ki se določijo na podlagi ugotovitev okoljskega
monitoringa. 
(8) Za prehajanje dvoživk, na odsekih med km 16,680 in km
16,900 in med km 17,560 in km 17,940, se izvedejo prepusti za dvoživke s
premerom med 1,20 m in 2,50 m v kombinaciji z usmerjevalnimi ograjami, ki se
izvedejo v obliki podpornega zidu višine 80 cm. Spodnji rob nasipa se oblikuje
kot gladek navpični oporni zid višine najmanj 80 cm. Površine pred vhodi v
prepuste in vzdolž spodnjega roba opornega zidu se redno kosijo. 
(9) Ob nepredvidenem odprtju jame se obvesti območna enota
Zavoda Republike Slovenije za varstvo narave, ki jamo pregleda in da navodila
za ustrezno zavarovanje oziroma sanacijo podzemnega habitata. 
(10) Za zagotavljanje varstva narave se smiselno uporabljajo
tudi določbe 21., 24. in 26. člena te uredbe, ki urejajo varovanje gozdnih
zemljišč, varstvo tal in varstvo voda. 
(11) Pri načrtovanju posegov v prostor se upoštevajo
usmeritve, izhodišča in pogoji za varstvo naravnih vrednot in ohranjanje
biotske raznovrstnosti, ki so navedeni v strokovnem gradivu »Naravovarstvene
smernice za pripravo državnega lokacijskega načrta za regionalno cesto III.
reda R3-647/1368 Mlačevo–Rašica mimo naselja Ponikve« (ZRSVN, OE Ljubljana,
februar 2006).
20. člen
(varovanje kmetijskih zemljišč)
(1) Zagotovi se najmanjša mogoča mera poseganja na kmetijske
površine. 
(2) Ves čas gradnje in po njej se zagotovi neoviran dostop do
sosednjih kmetijskih zemljišč. Če cestni odsek ovira ali preseka dostope preko
obstoječih poljskih poti, se omogoči prehod kmetijske mehanizacije s poti na
cesto, ki bo omogočala dostop do kmetijskih površin na drugi strani. Preprečijo
se nekontrolirani prevozi po kmetijskih zemljiščih. 
(3) Gradbena dela se izvajajo v času, ko so škode na
pridelkih lahko najmanjše, to je pred setvijo in po spravilu. 
(4) Ravnanje z rodovitno zemljo se izvaja skladno z določbami
24. člena te uredbe, ki ureja varstvo tal.
21. člen
(varovanje gozdnih zemljišč)
(1) Zagotovi se najmanjše mogoče poseganje v gozdne površine.
(2) Odvečni odkopni material, nastal pri gradnji, in odpadki
se ne odlagajo v gozd, ampak le na urejene deponije odpadnega gradbenega
materiala ali se vkopljejo v zasip. Gradbeni materiali ali odpadki se ne
odlagajo na območje naravne vrednote Veliki log pri Rašici. Pred posekom brežine
se skupaj z zavodom, krajevno pristojnim za gozdove, določi površina za posek
in evidentira lesna masa. Po končani gradnji se sanirajo morebitne poškodbe
gozdnega drevja in gozdnih poti ter začasnih gradbenih površin, iz gozda pa
odstrani ves neporabljen material. 
(3) Pri poseku in spravilu lesa se upoštevajo predpisi in
navodila, ki urejajo področje sečnje, ravnanja s sečnimi ostanki, spravila in
zlaganja gozdnih lesnih sortimentov ter varstva pred požari v naravnem okolju. 
(4) Presekane gozdne komunikacije se primerno povežejo, tako
da se povrne dostopnost gozdov, kakršna je bila zagotovljena pred posegom. Po
izvedbi posega se omogoči gospodarjenje z gozdom in dostop do gozdnih zemljišč
pod enakimi pogoji kakor pred posegom, zato se dostopi do gozda po gozdnih
vlakah, poteh in stezah ne smejo zapirati. 
(5) Za potrebe nakladanja lesa se zagotovijo štiri območja za
nakladanje lesa z okvirno površino po 200 m2. 
(6) Poseg v gozd se izvede tako, da bo povzročena le
minimalna škoda na gozdnem rastju in na tleh. Po končani gradnji se sanirajo
morebitne poškodbe, nastale zaradi gradnje na gozdni cesti, okoliškem gozdnem
drevju in na gozdnih poteh (vlakah) ter začasnih gradbenih površinah.
22. člen
(varstvo pred požarom)
Požarna varnost obstoječih objektov se zaradi izvedbe
državnega prostorskega načrta ne sme poslabšati. Pri izvedbi križanj
elektroenergetskih vodov se upoštevajo zadostne višine vodnikov od načrtovane
ceste med gradnjo in v času obratovanja.
23. člen
(viški in odvzemi materiala)
(1) Viški izkopanega materiala se uporabijo za gradnjo ceste
in za rekultivacije. 
(2) Med gradnjo in po njej se ne smejo odlagati nikakršne
vrste materiala v gozdove, vrtače, strugo potoka Rašica in njegov obvodni
prostor, pa tudi ne na druge površine, ki niso vnaprej določene v projektu za
pridobitev gradbenega dovoljenja ali usklajene na podlagi nadzora ob izvajanju.
VIII. POGOJI VAROVANJA ZDRAVJA LJUDI
24. člen
(varstvo tal)
(1) Na območju posega se zagotovi gospodarno ravnanje s
tlemi, tako da bo obseg uničenja in poškodb tal čim manjši, da se preprečijo
onesnaženja z gorivi, motornimi olji in drugimi škodljivimi snovmi in da se
zagotovita ločeno odstranjevanje in odlaganje rodovitnih in nerodovitnih slojev
tal ter uporaba rodovitnih tal za rekultivacije. 
(2) Posegi v tla se izvajajo tako, da so prizadete čim manjše
površine. V času gradnje se razgaljene površine ponovno zatravijo in
protierozijsko zaščitijo. Pri izvajanju del se upoštevajo ustrezni zaščitni
ukrepi za preprečevanje poškodovanja sosednjih zemljišč. 
(3) Zgornje plasti tal se namenijo za rekultivacije in
izboljšavo manj kakovostnih kmetijskih zemljišč v okolici načrtovanih ureditev,
ob predhodni uskladitvi z občinama Dobrepolje in Velike Lašče. Živica se
odstrani in deponira tako, da se ohranita njena plodnost in količina. 
(4) Za zagotavljanje varstva tal se smiselno uporabljajo tudi
določbe 26. člena te uredbe, ki ureja varstvo voda.
25. člen
(varstvo zraka)
(1) Med gradnjo je treba preprečiti prašenje z odkritih delov
trase in gradbišč in zagotoviti redno vlaženje odkritih delov cestišča ob suhem
in vetrovnem vremenu. Preprečujeta se nekontroliran raznos materialov z
gradbišča ter prašenje z odkritih delov trase, prometnih in delovnih površin,
deponij materiala in gradbišč. Pri vožnji po javnih prometnih površinah se
sipki tovori prekrivajo in zagotovi se čiščenje vozil pri vožnji z območja
gradnje na javne prometne površine. 
(2) Uporabljajo se tehnično brezhibna gradbena mehanizacija,
delovne naprave in transportna sredstva, ki se redno vzdržujejo. Ob ustavljanju
vozil, transportnih sredstev in delovnih naprav za daljši čas je treba motor
izključiti.
26. člen
(varstvo voda)
(1) Pri posegih v tla se zagotovi, da se le-ti izvajajo na
območjih, opredeljenih pred začetkom del, in da so prizadete čim manjše
površine tal. 
(2) Pri gradnji se lahko uporabljajo le gradbeni in drugi
materiali, ki ne vsebujejo nevarnih spojin, in materiali z dokazili o njihovi
neškodljivosti za okolje. Zagotovi se ustrezno odlaganje gradbenih odpadkov in
odvečnega materiala. 
(3) Če oskrba transportnih vozil in drugih naprav poteka na
območju gradbišča, transportnih in drugih delovnih površin, se te površine
uredijo tako, da ni mogoče odtekanje nevarnih snovi, odpadnih ali izcednih vod
v tla. Ploščad za pretakanje goriva in za pranje vozil ali mehanizacije mora
biti izvedena kot neprepustna skleda, ki zadrži celotno morebiti izlito
količino goriva ali vode za pranje. 
(4) Odvodnjavanje cestnih površin mora biti urejeno tako, da
tudi v času največjih padavin ali ob nesreči z izlivom ni mogoča neposredno
infiltracija vode ali nevarnih snovi v tla. Zagotoviti je treba čiščenje in
vzdrževanje koritnic in odvodnih jarkov. 
(5) V primeru razlitja nevarnih snovi se zagotovi takojšnje
ukrepanje za to usposobljenih delavcev, kraj razlitja pa se takoj sanira.
Onesnaženi material mora preiskati pooblaščena institucija, tako da se lahko
določi ustrezen način deponiranja. 
(6) Pri izvedbi vkopov se ob miniranju zagotovi uporaba
okoljsko sprejemljivih razstreliv ali se razstreljuje z manjšimi detonacijskimi
učinki. Pri razstreljevanju se izvaja polnitev v dodaten plastični ovoj. 
(7) Za zagotavljanje varstva voda se smiselno uporabljajo
tudi določbe 24. člena te uredbe, ki ureja varstvo tal.
27. člen
(varstvo pred hrupom)
(1) V času gradnje ne smejo biti presežene zakonsko določene
ravni hrupa. Za varovanje pred hrupom se uporabljajo delovne naprave in
gradbeni stroji, ki so izdelani v skladu z emisijskimi normami za hrup
gradbenih strojev, ki se uporabljajo na prostem. Hrupna dela se lahko izvajajo
le med 7. in 19. uro. 
(2) Zagotovi se ustrezna organizacija gradbišča (omejitev
zvočnih signalov, motorjev, strojev, ki naj ne obratujejo brez potrebe v
prostem teku; transportne poti na gradbišče morajo v največji mogoči meri
potekati zunaj stanovanjskih območij). Zagotovita se izvedba monitoringa hrupa
med gradnjo in ukrepanje ob ugotovljenih prekoračitvah vrednosti, določenih za
čas gradnje. 
(3) Prve meritve hrupa se izvedejo skladno s predpisi, ki
urejajo prve meritve in obratovalni monitoring hrupa za vire hrupa in pogoje za
njegovo izvajanje.
28. člen
(varstvo pred tresljaji)
Med gradnjo mora izvajalec spremljati stanje objektov in vse
ugotovljene nove poškodbe odpraviti ali prilagoditi tehnologijo gradnje ob
resnejših poškodbah zaradi tresljajev. Za gradnjo se uporabljajo stroji,
izdelani skladno z emisijskimi normami za tresljaje, ki jih povzročajo gradbeni
stroji. Če med gradnjo pride do poškodbe objektov, mora izvajalec gradbenih del
sanirati nastalo škodo.
IX. ETAPNOST IZVEDBE PROSTORSKE UREDITVE
29. člen
(etapnost izvedbe)
Ureditve, ki jih določa državni prostorski načrt, se izvajajo
fazno ob upoštevanju natančno določenega zaporedja: 
-       
deviacija lokalne ceste Ponikve–Škocjan s križiščem ter izkopi in nasipi
med km 16,500 do km 17,100; 
-       
trasa in deviacije med km 15,000 in 16,650, preostala dela na območju
križišča v km 16,623, vključno s celotno lokalno cesto ter izkopi in nasipi po
trasi od tega križišča v smeri proti križišču z glavno cesto do km 17,160; 
-       
izkopi in nasipi do križišča z glavno cesto v km 18,560; 
-       
od km 16,650 do km 18,792 (konec trase) se izvede zgornji ustroj po
celotni trasi in deviacijah ter druga dela, vključno z izvedbo križišča z
glavno cesto in izvedbo kraka proti Rašici.
X. DRUGI POGOJI IN ZAHTEVE ZA IZVAJANJE DRŽAVNEGA PROSTORSKEGA
NAČRTA
30. člen
(monitoring)
(1) Investitor in izvajalec zagotovita program monitoringa
kot načrt za spremljanje in nadzor v vseh fazah med gradnjo in obratovanjem
ceste in tudi v času dolgoročnega nadzora, v obsegu in na način, ki sta
določena s to uredbo in v strokovnih podlagah, ki se izdelajo v času izdelave
projektne dokumentacije za pridobitev gradbenega dovoljenja. 
(2) Dodatni ustrezni zaščitni ukrepi, ki jih mora investitor
izvesti na podlagi rezultatov monitoringa, so: 
-       
dodatne tehnične in prostorske rešitve; 
-       
dodatne zasaditve in vegetacijske zgostitve; 
-       
sanacije poškodovanih območij, naprav ali drugih prostorskih sestavin; 
-       
drugi ustrezni ukrepi (omilitveni ukrepi). 
(3) Med gradnjo se izvaja nadzor nad izvajanjem celotne
gradnje ceste v skladu z določbami projekta za pridobitev gradbenega
dovoljenja, še posebej nadzor nad oblikovanjem vkopnih in nasipnih brežin v
skladu z načrtom krajinske arhitekture. 
(4) V času gradnje je izvajalec del odgovoren za izvajanje
programa spremljanja stanja okolja. 
(5) V času obratovanja ceste je upravljavec odgovoren za
izvajanje programa spremljanja stanja okolja. 
(6) Podrobnejše določbe za spremljanje stanja okolja se
opredelijo v programu monitoringa v sklopu izdelave projekta za pridobitev
gradbenega dovoljenja, na podlagi strokovnih podlag, ki so bile izdelane v času
izdelave državnega prostorskega načrta ali projektne dokumentacije.
31. člen
(organizacija gradbišča)
(1) Gradbišče se uredi na območju državnega prostorskega
načrta. 
(2) V fazi izdelave projektne dokumentacije za pridobitev
gradbenega dovoljenja se določijo morebitne lokacije začasnih deponij in
morebitne trase transportnih poti zunaj območja obstoječe ceste v območju DPN. 
(3) S fazno gradnjo se zagotovi čim večja izravnava zemeljskega
oziroma gradbenega materiala znotraj območja državnega prostorskega načrta.
Vgradni izkopani material se uporabi za gradnjo nasipov in za druge ureditve na
območju državnega prostorskega načrta. 
(4) Sečnja drevja se opravi izven vegetacijske sezone. Ostala
hrupnejša dela se ne izvajajo v času gnezdenja ptic, to je od začetka aprila do
konca junija. 
(5) Obseg površin, na katerih se izvede golosek, se zmanjša,
kolikor je mogoče, površine za potrebe gradbišča, ki ne vključujejo trase
ceste, pa se uredijo zunaj gozda. 
(6) Štori in odvečni odkopni material, nastal pri gradnji, se
ne odlagajo v gozd, ampak le na urejene deponije odpadnega gradbenega materiala
ali se vkopljejo v zasip. Gradbeni materiali ali odpadki se ne odlagajo na
območje naravne vrednote Veliki log pri Rašici. 
(7) Prevoz gradbene mehanizacije in dovoz gradbenega
materiala, kolikor je mogoče, potekata po obstoječi infrastrukturi. Dodatne
dovozne ceste do gradbišča, deponije gradbenega materiala, parkirišča in
obračališča za tovorna vozila se predvidijo zunaj območij naravovarstveno
pomembnejših habitatnih tipov. 
(8) Poleg vseh obveznosti, navedenih v prejšnjih členih te
uredbe, investitor in izvajalci v času gradnje in po izgradnji zagotovijo tudi
upoštevanje naslednjih pogojev: 
-       
ceste in poti za morebitne obvoze ali transporte med gradnjo se pred
začetkom del ustrezno uredijo, po izgradnji ceste pa sanirajo morebitne
poškodbe; 
-       
objekti in infrastrukturni vodi se obnovijo ali sanirajo, če se med
gradnjo poškodujejo zaradi izvajanja del; 
-       
med gradnjo se zagotovita komunalna in energetska oskrba objektov prek
obstoječih ali začasnih infrastrukturnih objektov in naprav; 
-       
v času gradnje se zagotovijo vsi potrebni varnostni ukrepi in
organizacija na gradbišču, tako da se prepreči onesnaženje okolja in voda
zaradi transporta, skladiščenja in uporabe tekočih goriv in drugih škodljivih
snovi; 
-       
ob nezgodi se zagotovi takojšnje ukrepanje za to usposobljenih delavcev.
32. člen
(dodatne obveznosti)
Poleg vseh obveznosti, navedenih v prejšnjih členih, morajo
investitor in izvajalci tudi: 
-       
nadomestiti izpad dohodka od kmetijskih površin, ki se začasno izvzamejo
iz kmetijske rabe; 
-       
pred začetkom gradnje evidentirati stanje obstoječe infrastrukture
skupaj z upravljavci; 
-       
med gradnjo zagotoviti nemoteno komunalno in energetsko oskrbo objektov
preko obstoječih infrastrukturnih objektov in naprav; 
-       
kriti stroške zaščite, prestavitev, nadzora, zakoličbe tras, spremembe
dokumentacije obstoječe infrastrukture, ki ni v varovalnem pasu obstoječe
državne ceste, in morebitnih poškodb, nastalih zaradi izvedbe državnega
prostorskega načrta; 
-       
v času gradnje sproti obveščati prizadeto prebivalstvo na območju, kjer
poteka gradnja ceste, o vseh dejavnostih glede ureditve med gradnjo.
33. člen
(nadzor)
Nadzor nad izvajanjem te uredbe opravlja Ministrstvo za
okolje in prostor Republike Slovenije, Inšpektorat Republike Slovenije za
okolje in prostor.
XI. DOPUSTNA ODSTOPANJA
34. člen
(dopustna odstopanja)
(1) Pri realizaciji državnega prostorskega načrta so dopustna
odstopanja od tehničnih rešitev, določenih s to uredbo, če se pri nadaljnjem
podrobnejšem proučevanju prometnih, geoloških, geomehanskih, hidroloških in
drugih razmer pridobijo tehnične rešitve, ki so primernejše s
prometnotehničnega ali okoljevarstvenega vidika. 
(2) Odstopanja od funkcionalnih in tehničnih rešitev iz
prejšnjega odstavka ne smejo spreminjati načrtovanega videza območja, ne smejo
poslabšati bivalnih in delovnih razmer na območju državnega prostorskega načrta
oziroma na sosednjih območjih in ne smejo biti v nasprotju z javnimi koristmi.
Z odstopanji morajo soglašati organi in organizacije, v delovno področje
katerih spadajo ta odstopanja. 
(3) Za dopustna odstopanja po tej uredbi se lahko štejejo
tudi druga križanja objektov gospodarske javne infrastrukture na območju
državnega prostorskega načrta, ki niso določena s to uredbo in če niso v
nasprotju s to uredbo. K vsaki drugačni rešitvi križanja novih objektov
gospodarske javne infrastrukture na območju državnega prostorskega načrta mora
investitor takega objekta gospodarske javne infrastrukture predhodno pridobiti
soglasje investitorja ureditev, načrtovanih s tem državnim prostorskim načrtom,
če le-te še niso izvedene, ali upravljavca ureditev, načrtovanih s tem državnim
prostorskim načrtom, če se le-te že uporabljajo.
XII. PREHODNA IN KONČNA DOLOČBA
35. člen
(občinski prostorski akti)
Z dnem uveljavitve te uredbe se za območje tega državnega
prostorskega načrta šteje, da so spremenjeni in dopolnjeni: 
-       
Dolgoročni plan občine in mesta Ljubljane za obdobje 1986–2000 za
območje občine Velike Lašče (Uradni list SRS, št 11/86 in Uradni list RS, št.
23/91, 71/93, 62/94 in 70/98, Uradno glasilo Občine Velike Lašče, št. 4/04); 
-       
Odlok o prostorskih ureditvenih pogojih za območje občine Velike Lašče
(Uradni list SRS, št. 6/86, RS, št. 40/92, 5/93 in 70/98, Uradno glasilo Občine
Velike Lašče, št. 2/05); 
-       
Odlok o spremembah in dopolnitvah prostorskih sestavin dolgoročnega in
srednjeročnega plana Občine Dobrepolje za obdobje 1986–2000, dopolnjen 2001
(Uradni list RS, št. 79/04); 
-       
Prostorsko ureditveni pogoji za občino Dobrepolje za planske celote I.,
II., III., IV. in V. Kartografski del. Občina Dobrepolje, januar 1998 (Uradni
list RS, št. 39/98, 79/99, 51/02 in 103/05 – popr.).
36. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-17/2009/5
Ljubljana, dne 14. maja 2009
EVA 2009-2511-0073
Vlada Republike Slovenije
Borut Pahor l.r. 
Predsednik