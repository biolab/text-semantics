I
1.     
Zaradi preprečitve vnosa kokošje kuge v Republiko Slovenijo se iz
Republike Tajske, kjer je prišlo do izbruha kokošje kuge, prepoveduje uvoz
pošiljk:
- 
svežega mesa perutnine, ratitov, gojene in divje pernate divjadi (v
nadaljnjem besedilu: perutnina in ptice);
- 
mesnih pripravkov in mesnih izdelkov, ki sestojijo iz ali vsebujejo meso
perutnine ali ptic;
- 
surove pasje oziroma mačje hrane in neobdelane krme, ki vsebuje dele
perutnine ali ptic;
- 
konzumnih jajc in neobdelanih trofej katerihkoli divjih ptic.
2.     
Prepoved uvoza iz prejšnje točke ne velja za izdelke iz prejšnje točke,
ki so bili proizvedeni iz živali, zaklanih pred 1. januarjem 2004.
3.     
Prepoved uvoza iz druge alinee prve točke tega dela ne velja za:
a)   
hermetično zaprte konzerve, če je bila pri obdelavi dosežena vrednost F3
ali več (sterilne konzerve);
b)   
termično obdelanih izdelkov, če je bila pri obdelavi v sredini izdelka
dosežena temperatura najmanj 80 °C;
c)   
termično obdelanih izdelkov, če je bila pri obdelavi v sredini izdelka
dosežena temperatura najmanj 70 °C ali
d)   
trajne fermentirane izdelke, če so izpolnjeni naslednji pogoji:
- 
aktivnost vode 0,93 ali manj;
- 
pH manj kot 6,0;
- 
zorenje vsaj 9 mesecev.
II
1.     
Zaradi preprečitve vnosa kokošje kuge v Republiko Slovenijo se iz
Ljudske Republike Kitajske, kjer je prišlo do izbruha kokošje kuge, prepoveduje
uvoz pošiljk:
- 
svežega mesa perutnine;
- 
mesnih pripravkov in mesnih izdelkov, ki sestojijo iz ali vsebujejo
perutninsko meso;
- 
izdelkov iz mesa perutnine in ptic;
- 
surove pasje oziroma mačje hrane in neobdelane krme, ki vsebuje dele
perutnine in ptic;
- 
konzumnih jajc in neobdelanih trofej katerih koli divjih ptic.
III
Zaradi preprečitve vnosa kokošje kuge v Republiko Slovenijo se
iz Južne Koreje, kjer je prišlo do izbruha kokošje kuge, prepoveduje uvoz
pošiljk:
-       
surove pasje oziroma mačje hrane in neobdelane krme, ki vsebuje dele
perutnine ali ptic;
-       
konzumnih jajc in neobdelanih trofej katerih koli divjih ptic.
IV
1.     
Zaradi preprečitve vnosa kokošje kuge v Republiko Slovenijo se iz
Kambodže, Indonezije, Japonske, Laosa, Pakistana, Ljudske Republike Kitajske
vključno z teritorijem Hong Kong, Južne Koreje, Tajske in Vietnama, kjer je
prišlo do izbruha kokošje kuge, prepoveduje uvoz pošiljk:
- 
neobdelanega perja oziroma delov perja;
- 
žive perutnine ter vseh vrst živih ptic, vključno z ljubiteljskimi vrstami.
2.     
Uvoz pošiljk obdelanega perja (razen obdelanega okrasnega perja,
obdelanega perja, ki ga potniki nosijo za svojo osebno rabo, ali pošiljk
obdelanega perja, namenjenega posameznikom za neindustrijske namene) mora
spremljati komercialni dokument, v katerem je zagotovljeno, da so bili perje
oziroma deli perja obdelani na način, ki zagotovo uniči povzročitelja bolezni.
V
Ta sklep začne veljati naslednji dan po objavi v Uradnem listu
Republike Slovenije.
Št. 323-01-15/2004
Ljubljana, dne 17. februarja 2004.
EVA 2004-2311-0137
mag. Simona Salamon, dr. vet. med l. r.
v.d. generalne direktorice VURS