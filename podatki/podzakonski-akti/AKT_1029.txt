I. SPLOŠNE DOLOČBE
1. člen
(vsebina in namen)
(1) Ta akt določa metodologijo za določanje cen posameznih sistemskih
storitev, ki jih sistemski operater potrebuje za zagotavljanje zanesljive
oskrbe z električno energijo in ki jih lahko zagotavljajo proizvajalci ali
odjemalci znotraj regulacijskega območja prenosnega sistema Republike
Slovenije.
(2) Z metodologijo iz prejšnjega odstavka se določajo
elementi za določitev cene izvajanja sekundarne regulacije, terciarne regulacije,
zagona agregata brez omrežnega napajanja ter regulacije napetosti, kadar
sistemskemu operaterju na trgu ne uspe zagotoviti zadostnih sistemskih storitev
ali če jih ne uspe nabaviti pod konkurenčnimi pogoji. V tem primeru Agencija za
energijo (v nadaljnjem besedilu: agencija) na zahtevo sistemskega operaterja
brez poseganja v sklenjene pogodbe o dobavi z odločbo naloži enemu ali več
proizvajalcem ali odjemalcem elektrike, ki lahko glede na tehnična in ekonomska
merila pod najugodnejšimi pogoji ponudijo ustrezne količine sistemskih
storitev, naj nemudoma sklenejo pogodbo za zagotavljanje sistemskih storitev s
sistemskim operaterjem.
(3) Določitev cen posameznih sistemskih storitev temelji za vsako
tehnologijo ločeno na mejnih stroških primerljivega proizvajalca ali odjemalca,
ki na najbolj učinkovit način izvaja določene sistemske storitve. V mejne
stroške so vključeni stroški na področju letnih stalnih stroškov, ki so
posledica investicijskih stroškov, delov stroškov obratovanja in vzdrževanja.
Metodologija izhaja iz stroškov zagotavljanja sistemskih storitev za posamezne
vrste proizvodnih enot, primerno stopnjo donosnosti naložbe glede na vložena
sredstva ter s tem povezana tveganja. Parametri za določitev cen posameznih
sistemskih storitev so določeni v Prilogi 1, ki je sestavni del tega akta.
(4) Akt določa tudi način določanja cen sistemskih storitev z
upoštevanjem cen primerljivih sistemskih storitev, ki so na voljo pri
sistemskih operaterjih v regiji.
(5) Cena sistemske storitve se določi za posamezno
tehnologijo glede na njeno zmožnost nastopanja na trgu sistemskih storitev in
njeno skupno razpoložljivost.
(6) V metodologiji so obravnavane vse tehnologije, ki lahko
zagotavljajo trajno, zanesljivo in kakovostno izvajanje storitev v obdobju, za
katero sistemski operater zagotavlja sistemske storitve po tem aktu.
2. člen
(postopek za določitev cen sistemskih storitev)
(1) Agencija na podlagi zahteve sistemskega operaterja z
odločbo iz drugega odstavka prejšnjega člena določi vrsto, ceno in količino
sistemskih storitev, čas trajanja pogodbe ter rok za sklenitev pogodbe.
(2) V zahtevi mora sistemski operater:
-       
navesti okoliščine, iz katerih izhaja, da mu na trgu ni uspelo
zagotoviti zadostnih sistemskih storitev ali da mu jih ni uspelo nabaviti pod
konkurenčnimi pogoji glede na kriterije iz drugega odstavka 74. člena
EZ-1;
-       
navesti podatke o proizvajalcih ali odjemalcih in njihovih proizvodnih
enotah, ki lahko zagotovijo sistemsko storitev;
-       
opredeliti za vsako proizvodno enoto posebej vrsto, količino in potrebno
trajanje posamezne sistemske storitve, ki je predmet zahtevka, in
-       
navesti okoliščine, iz katerih izhaja, da so v zahtevku navedeni
proizvajalci ali odjemalci najbolj primerni za zagotavljanje sistemskih
storitev glede na merila iz tega akta.
(3) Proizvajalci ali odjemalci so agenciji na njeno zahtevo
dolžni posredovati podatke in listine, ki so potrebne za ugotovitev v zahtevi
sistemskega operaterja zatrjevanih dejstev.
II. DOLOČITEV LETNE CENE ZA KRITJE STROŠKOV ZAGOTAVLJANJA
SEKUNDARNE REGULACIJE
1. Splošne določbe
3. člen
(opredelitev stroškov in cene za zagotavljanje sekundarne
regulacije)
(1) Sekundarna regulacija se
zagotavlja s prilagajanjem odjema in prilagajanjem proizvodnje, pri čemer se za
prilagajanje proizvodnje uporabljajo:
-       
parne elektrarne na premog (PE);
-       
plinsko-parne elektrarne na zemeljski plin (PPE);
-       
srednjetlačne hidroelektrarne (HEs);
-       
nizkotlačne hidroelektrarne (HEn) in
-       
črpalne elektrarne (ČE).
(2) Za posamezno proizvodno tehnologijo iz prejšnjega
odstavka se stroški določajo glede na:
-       
letne stalne stroške, ki so posledica investicijskih stroškov;
-       
delež stroškov obratovanja in
-       
delež stroškov vzdrževanja.
(3) Priznani deleži posameznih stroškov iz drugega odstavka tega
člena veljajo ne glede na specifične parametre posameznega tehnološko
razvrščenega proizvajalca ali odjemalca glede na referenčno določene parametre,
kot jih določajo Tabela 1, Tabela 2, Tabela 3 in Tabela 4 v Prilogi 1, ki je
kot priloga se stavni del tega akta.
(4) Urna specifična cena za izvajanje sekundarne regulacije (UcSRO)
se določi kot zbir posameznih stroškov za posamezno proizvodno tehnologijo, ki
se določi za zagotavljanje sekundarne regulacije in velja za obseg (v MW)
storitve, ki jo določa naslednja enačba:
kjer oznake pomenijo:
LSinv_SRO
    letni stalni strošek tehnologije, ki zagotavlja sekundarno
regulacijo (EUR);
LSobr_SRO
    delež stroška obratovanja proizvodne tehnologije za zagotavljanje
sekundarne regulacije, normiran na obdobje enega leta (EUR);
LSvzd_SRO
   delež stroška vzdrževanja proizvodne tehnologije za zagotavljanje
sekundarne regulacije (EUR);
PSRO_T
       pozitivni del moči sekundarnega regulacijskega obsega posamezne
proizvodne tehnologije T (MW).
2. Stalni strošek parnih elektrarn na premog,
plinsko-parnih elektrarn, hidroelektrarn in črpalnih elektrarn
4. člen
(letni stalni strošek za kritje investicijskih stroškov
posamezne proizvodne tehnologije)
(1) Letni stalni strošek za izvajanje sekundarne regulacije
posamezne proizvodne enote nastane kot posledica zakupa moči ter predstavlja
pokritje dela celotnih investicijskih stroškov posamezne proizvodne enote, tj.
parne elektrarne na premog, plinsko-parne elektrarne, hidroelektrarne ali
črpalne elektrarne. Celotni stroški so letno razmejeni, upoštevan je donos na
sredstva ter upošteva se delež, ki ga obsega sekundarna regulacijska rezerva
glede na celotno električno moč proizvodne enote.
(2) Skupni investicijski stroški posamezne proizvodne
tehnologije (Sinv_T) zajemajo vse stroške, ki se nanašajo na izvedbo
posameznega projekta in so za posamezno tehnologijo določeni v Tabeli 1 Priloge
1. Strošek proizvodne tehnologije (HEn, HEs, PE, PPE, ČE) obsega
predvidoma vse komponente (TPC – angl. Total Plant Cost oz. Overnight
Investment Cost, ki predstavlja stroške investicije v določenem časovnem
trenutku, pri čemer je predpostavljena takojšnja izvedba investicije), ki poleg
cene proizvodne tehnologije na trgu in lokalno pogojenih specifičnih stroškov
zajema tudi inženiring in nepredvidene stroške, a brez stroškov financiranja in
DDV.
(3) Letni investicijski strošek (LSinv)
proizvodne tehnologije se izračuna na naslednji način:
kjer oznake pomenijo:
Sinv_T
       investicijski strošek posamezne proizvodne tehnologije T, s katero
se zagotavlja sekundarna regulacija (EUR);
DS           diskontna
stopnja;
LT
            ekonomska življenjska doba posamezne proizvodne tehnologije T
(leta).
(4) Pri ugotavljanju celotnega letnega stroška investicije za
namene zagotavljanja sekundarne regulacije se upošteva le del, ki je v
neposredni povezavi z zagotavljanjem moči sekundarne regulacije posamezne
proizvodne tehnologije. Letni strošek za zagotavljanje moči za sekundarno
regulacijo (LSinv_SRO) iz katere koli proizvodne tehnologije
(PE, PPE, HEs, HEn, ČE) se izračuna na naslednji način:
kjer oznake pomenijo:
PSRO_T    pozitivni del moči
regulacijskega obsega posamezne proizvodne tehnologije T (MW);
Pinst_T     inštalirana električna moč proizvodne
enote (MW);
LSinv       letni investicijski strošek proizvodne
tehnologije (EUR).
3. Stroški obratovanja in vzdrževanja
5. člen
(stroški obratovanja parne elektrarne na premog)
(1) Variabilni stroški parne elektrarne na premog so zaradi
sodelovanja v sekundarni regulaciji višji, kot če bi obratovala pri konstantni
obremenitvi. Sodelovanje pri sekundarni regulaciji povzroča višjo porabo
primarnega vira in posledično višje emisije CO2.
(2) Za izračun stroška za izvajanje sekundarne regulacije
parne elektrarne na premog se upoštevajo izračuni za oba ločena primera, s
sekundarno regulacijo in brez nje. Končni izračun stroška obratovanja se izvede
na različne letne porabe goriva ob enaki količini proizvedene električne
energije.
(3) Zaradi delovanja elektrarne v sekundarni regulaciji se
upošteva spremenjena vhodna toplotna moč v turbino (VTMtur_i) za
enako električno moč na pragu objekta (Pe_i) v vsaki točki
obremenitve (i) elektrarne. Izračuna se s pomočjo spremenjene neto
specifične porabe toplote brez kotla (qsp_i), ki je
določena v Tabeli 3 Priloge 1, na naslednji način:
in
ter ob upoštevanju:
kjer oznake pomenijo:
VTMtur_SRO_i  vhodna toplotna moč v parno turbino ob
delovanju v sekundarni regulaciji pri obremenitvi i (MJ/s);
VTMtur_i         vhodna toplotna moč v parno turbino
brez delovanja v sekundarni regulaciji pri obremenitvi i (MJ/s);
qsp_SRO_i        neto specifična poraba toplote brez
kotla ob delovanju v sekundarni regulaciji pri obremenitvi i (kJ/kWh),
določena v Tabeli 3 Priloge 1;
qsp_i               neto specifična poraba toplote
brez kotla, ko ne deluje sekundarna regulacija, pri obremenitvi i
(kJ/kWh), določena v Tabeli 3 Priloge 1;
Pe_i               električna moč na pragu pri
obremenitvi i (MW), določena v Tabeli 3 Priloge 1.
(4) Proizvedena električna energija We_i (GWh)
v času obremenitve ti se izračuna na naslednji način:
oziroma na letnem nivoju:
kjer oznake pomenijo:
WL       letna količina proizvedene električne
energije v obdobju izvajanja sekundarne regulacije (GWh);
Pe_i      električna moč na pragu pri obremenitvi i
(MW) v Tabeli 2 Priloge 1;
n          število obremenitvenih stopnic od i=1 do n,
določeno v Tabeli 2 Priloge 1;
ti          čas trajanja obremenitve (h) v Tabeli 2
Priloge 1.
(5) Delovanje elektrarne v sekundarni regulaciji vpliva tudi
na izkoristek kotla. Odvisnost izkoristka kotla od izvajanja regulacije je
določena v tabeli 3 iz Priloge 1. Potrebna vhodna toplotna moč goriva se določi
glede na to, ali elektrarna deluje v sekundarni regulaciji ali ne. Tako se pri
obremenitvi i, v primeru izvajanja sekundarne regulacije vhodna toplotna
moč goriva izračuna na naslednji način:
kjer oznake pomenijo:
VTM gor_SRO_i  vhodna toplotna moč goriva ob
delovanju v sekundarni regulaciji in ob obremenitvi i (MJ/s);
VTMtur_SRO_i    vhodna toplotna moč v turbino ob
delovanju v sekundarni regulaciji ob obremenitvi i (MJ/s);
ɳk_SRO_i            izkoristek obratovanja kotla 
                        ob delovanju v sekundarni regulaciji ( %) v
Tabeli 3 Priloge 1.
(6) Vhodno toplotno moč goriva v primeru brez delovanja v
sekundarni regulaciji določa naslednja enačba:
kjer oznake pomenijo:
VTMgor_i
     vhodna toplotna moč goriva v primeru brez sekundarne regulacije in
ob obremenitvi i (MJ/s);
VTMtur_i
      vhodna toplotna moč v turbino brez sekundarne regulacije (brez SRO)
ob obremenitvi i (MJ/s);
ɳk_i
             izkoristek obratovanja kotla ( %) v Tabeli 3 Priloge 1.
(7) Izračuni stroška za izvajanje sekundarne regulacije na
premogovnem bloku se izvedejo za oba ločena primera, s sekundarno regulacijo in
brez nje, in ob upoštevanju različne letne porabe goriva ob enaki količini
proizvedene električne energije. Potrebno vhodno toplotno energijo iz goriva v
času ti določa naslednja enačba:
kjer oznake pomenijo:
VTEgor_i
   vhodna toplotna energija goriva ob obremenitvi i (GJ);
VTMgor_i
  vhodna toplotna moč goriva v primeru brez sekundarne regulacije in ob
obremenitvi i (MJ/s);
ti
              čas obremenitve i (h) v Tabeli 2 Priloge 1.
(8) Potrebno količino goriva pri obremenitvi i (Kgor_i)
ob upoštevanju spodnje kurilne vrednosti goriva (Hi_gor)
določa naslednja enačba:
kjer oznake pomenijo:
Kgor_i         količina porabljenega goriva ob
obremenitvi i (t);
VTEgor_i
   vhodna toplotna energija ob obremenitvi i (GJ);
Hi_gor
       spodnja kurilna vrednost goriva – premoga (MJ/kg), določena z
oznako Hi_premog v Tabeli 8 Priloge 1.
(9) Porabljeno gorivo za letno delovanje elektrarne skupaj
znaša:
kjer oznaki pomenita:
Kgor        letna količina porabljenega goriva (t);
Kgor_i        količina porabljenega goriva ob
obremenitvi i (t).
(10) Potrebna vhodna toplotna energija za letno delovanje
elektrarne skupaj znaša:
kjer oznaki pomenita:
VTEgor
     letna vhodna toplotna energija porabljenega goriva (GJ);
VTEgor_i
   vhodna toplotna energija porabljenega goriva ob obremenitvi i
(GJ).
(11) Letni strošek za gorivo se izračuna na naslednji način:
kjer oznake pomenijo:
Sgor
         letni strošek goriva (EUR);
VTEgor
     letna vhodna toplotna energija (GJ);
Cgor             cena
goriva na vneseni GJ energije za parno elektrarno na premog (EUR/GJ), določena z
oznako cpremog v Tabeli 8 Priloge 1.
(12) Zaradi različnih količin goriva so različne tudi letne
emisije odpadnih plinov. Količina emitiranega CO2 se izračuna na
naslednji način:
kjer oznake pomenijo:
KCO2       letna količina emitiranega CO2
(t);
Kgor        letna količina goriva – premoga (t);
EFgor      emisijski faktor goriva za parno
elektrarno na premog (t CO2/t), določen z oznako EFpremog
v Tabeli 8 Priloge 1.
(13) Strošek emisijskih kuponov za CO2 določa
naslednja enačba:
kjer oznake pomenijo:
SCO2
      strošek emisijskih kuponov (EUR);
KCO2
      emisije CO2 (t);
cCO2
      cena emisijskih kuponov (EUR/t CO2), določena v Tabeli 8
Priloge 1.
(14) Izračuni iz dvanajstega in trinajstega odstavka tega
člena se izvedejo za primera, ko objekt deluje v sekundarni regulaciji in ko ne
deluje. Dobljeni rezultat podaja:
-       
povečan obseg porabe goriva v analizirani periodi oziroma kot povečanje
stroška zanj in
-       
povečan obseg emisij CO2 ter stroške zanj.
(15) Strošek za izvajanje sekundarne regulacije (Sobr_SRO)
je sestavljen iz naslednjih razlik komponent stroškov za gorivo in stroškov za
emisijske kupone:
kjer oznake pomenijo:
Sobr_SRO
     strošek obratovanja zaradi delovanja v sekundarni regulaciji (EUR);
Sgor
            strošek goriva (EUR);
Sgor_SRO
     strošek goriva ob delovanju v sekundarni regulaciji (EUR);
SCO2
           strošek emisijskih kuponov (EUR/t CO2);
SCO2_SRO
    strošek emisijskih kuponov ob delovanju v sekundarni regulaciji
(EUR/t CO2).
(16) Izračuni variabilnega dela stroškov za izvajanje
sekundarne regulacije veljajo za elektrarno v obratovanju, za obdobje, ki je
krajše od enega leta zaradi načrtovane, nenačrtovane ali tržne
nerazpoložljivosti. Izračuni variabilnega dela stroškov iz prejšnjega odstavka
se urno povprečijo in preračunajo na letni nivo:
kjer oznake pomenijo:
LSobr_SRO
    letni strošek obratovanja ob izvajanju sekundarne regulacije,
normiran na obdobje celega leta (EUR);
Sobr_SRO
     strošek obratovanja ob izvajanju sekundarne regulacije za čas tSRO
(EUR);
tSRO
            letno število obratovalnih ur elektrarne, ko elektrarna sodeluje v
sekundarni regulaciji (h).
6. člen
(stroški obratovanja plinsko-parne termoelektrarne na
zemeljski plin)
(1) Zaradi delovanja elektrarne v sekundarni regulaciji se
upošteva spremenjena vhodna toplotna moč goriva (VTMgor_i) za
enako električno moč na pragu objekta Pe_i – v vsaki točki
obremenitve (i) elektrarne. Izračuna se s pomočjo povečane neto
specifične porabe toplote (qsp_i), na naslednji način:
in
ob upoštevanju:
kjer oznake pomenijo:
VTMgor_SRO_i        vhodna toplotna moč
goriva ob delovanju v sekundarni regulaciji pri obremenitvi i (MJ/s);
VTMgor_i           vhodna toplotna moč
goriva brez delovanja v sekundarni regulaciji   pri obremenitvi i
(MJ/s);
qsp_SRO_i                    neto specifična poraba
toplote ob delovanju v sekundarni regulaciji pri obremenitvi i (kJ/kWh),
določena v Tabeli 4 Priloge 1;
qsp_i                 neto specifična
poraba toplote brez delovanja v sekundarni regulaciji pri obremenitvi i
(kJ/kWh) v Tabeli 4 Priloge 1;
Pe_i                  električna moč na pragu pri
obremenitvi i (MW).
(2) Proizvedena električna energija (GWh) se v času
obremenitve ti izračuna na naslednji način:
oziroma na letnem nivoju:
kjer oznake pomenijo:
WL
           letna količina proizvedene električne energije v obdobju
izvajanja sekundarne regulacije (GWh);
Pe_i
          električna moč na pragu pri obremenitvi i (MW);
n               število
obremenitvenih stopnic od i=1 do n, določeno v Tabeli 2 Priloge 1;
ti
              čas obremenitve (h), določen v Tabeli 2 Priloge 1.
(3) Izračuni stroška za izvajanje sekundarne regulacije na
plinsko-parnem bloku se izvedejo za oba ločena primera, s sekundarno regulacijo
in brez nje, in ob upoštevanju različne letne porabe goriva ob enaki količini
proizvedene električne energije.
(4) Potrebno vhodno toplotno energijo iz goriva v času ti
določa naslednja enačba:
kjer oznake pomenijo:
VTEgor_i
     vhodna toplotna energija goriva ob obremenitvi i (GJ);
VTMgor_i
      vhodna toplotna moč goriva v primeru brez delovanja v sekundarni
regulaciji in ob obremenitvi i (MJ/s);
ti
                čas obremenitve (h), določen v Tabeli 2 Priloge 1;
pri čemer potrebno količino premoga pri
obremenitvi i ob upoštevanju spodnje kurilne vrednosti Hi_gor
goriva določa naslednja enačba:
kjer oznake pomenijo:
Kgoriva_i
       količina goriva ob obremenitvi i (Sm3);
VTEgoriva_i
  vhodna toplotna energija ob obremenitvi i (GJ);
Hi_gor
             kurilna vrednost goriva – zemeljski plin (MJ/Sm3),
določena z oznako Hi_ZP
                   v
Tabeli 8 Priloge 1.
(5) Porabljeno gorivo za letno delovanje elektrarne skupaj
znaša:
kjer oznaki pomenita:
Kgor
          letna količina goriva (Sm3);
Kgor_i
        količina goriva ob obremenitvi i (Sm3).
(6) Letni strošek za gorivo iz četrtega odstavka tega člena
se izračuna na naslednji način:
kjer oznake pomenijo:
Sgor        letni strošek goriva (EUR);
VTEgor   letna vhodna toplotna energija goriva
(GJ);
cgor         cena zemeljskega plina (EUR/GJ),
določena z oznako cZP v Tabeli 8 Priloge 1.
(7) Zaradi različnih količin goriva so različne tudi letne
emisije odpadnih plinov. Količina emitiranega CO2 se izračuna na
naslednji način:
kjer oznaki pomenita:
Kgor        letna količina goriva (Sm3);
EFgor      emisijski faktor goriva za plinsko-parno
elektrarno na zemeljski plin (t CO2/Sm3), določen z
oznako EFZP v Tabeli 8 Priloge 1.
(8) Strošek za CO2 določa naslednja enačba:
kjer oznake pomenijo:
SCO2
      strošek emisijskih kuponov (EUR);
KCO2         emisije
CO2 (t);
cCO2         cena
emisijskih kuponov (EUR/t CO2), določena v Tabeli 8 Priloge 1.
(9) Izračun se izvede za primera, ko objekt deluje v
sekundarni regulaciji in ko ne deluje, in sicer po enačbah iz sedmega in osmega
odstavka 6. člena tega akta.
Dobljeni rezultat podaja:
-       
povečan obseg porabe goriva v analizirani periodi oziroma kot povečanje
stroška zanj in
-       
povečan obseg emisij CO2 ter stroške zanj.
7. člen
(stroški obratovanja srednjetlačne hidroelektrarne in
črpalne elektrarne)
(1) Zaradi sodelovanja pri sekundarni regulaciji, kjer
izhodna moč variira, se pri srednjetlačni hidroelektrarni (HB ≥ 25 m)
in črpalni elektrarni priznajo izgube, ki so posledica dodatne izgube padca in
s tem zmanjšanja moči na pragu elektrarne ter nižje letne proizvodnje.
(2) Letni nivo dodatnih linijskih izgub (Wizg_lin_SRO)
se zaradi sodelovanja v sekundarni regulaciji izračuna na naslednji način:
kjer oznake pomenijo:
WL
           pri HEs se upošteva letna proizvodnja električne energije, če
elektrarna ne deluje v sekundarni regulaciji; pri ČE se upoštevata proizvedena
električna energija in porabljena energija za črpalni režim, če elektrarna ne
deluje v sekundarni regulaciji (GWh);
WL_SRO
    pri HEs se upošteva letna proizvodnja električne energije, če
elektrarna deluje v sekundarni regulaciji; pri ČE se upoštevata proizvedena
električna energija in porabljena energija za črpalni režim, če elektrarna
deluje v sekundarni regulaciji (GWh);
fizg_lin_SRO
 faktor linijskih izgub zaradi sodelovanja HEs in ČE v sekundarni
regulaciji, določen v Tabeli 1 Priloge 1;
HB
           bruto padec (m), določen v Tabeli 1 Priloge 1;
Hizg
          izgube padca (m), določen v Tabeli 1 Priloge 1.
(3) Sodelovanje srednjetlačne hidroelektrarne in črpalne
elektrarne v sekundarni regulaciji znižuje turbinski izkoristek za faktor fizg_tur_SRO,
kar vpliva na nižjo letno proizvodnjo Wizg_tur_SRO zaradi delovanja
v regulaciji, kot določa naslednja enačba:
kjer oznaki pomenita:
WL
           pri HEs se upošteva letna proizvodnja električne energije, če
elektrarna ne deluje v sekundarni regulaciji; pri ČE se upoštevata proizvedena
električna energija in porabljena energija za črpalni režim, če elektrarna ne
deluje v sekundarni regulaciji (GWh);
fizg_tur_SRO
   faktor izgub na turbini zaradi sodelovanja HEs in ČE v sekundarni
regulaciji.
(4) Letni strošek zaradi dodatnih izgub srednjetlačne
hidroelektrarne in črpalne elektrarne pri delovanju v sekundarni regulaciji (LSobr_SRO)
se vrednoti v cenovnem režimu, ki ga izvaja elektrarna, kot določa naslednja
enačba:
kjer oznake pomenijo:
Wizg_lin_SRO
 letne dodatne linijske izgube, ki nastanejo pri delovanju v sekundarni
regulaciji (GWh);
Wizg_tur_SRO
  letne dodatne izgube na turbini, ki nastanejo pri delovanju v sekundarni
regulaciji (GWh);
cEE_SRO_T
   priznana cena za dodatne izgube, ki nastanejo pri delovanju v
sekundarni regulaciji (EUR/MWh), določena v Tabeli 1 Priloge 1.
8. člen
(stroški vzdrževanja)
Pri vseh tipih elektrarn je postopek določitve stroškov
vzdrževanja opreme zaradi sodelovanja v sekundarni regulaciji opredeljen kot
del letnih stroškov vzdrževanja ter deleža sekundarne regulacije v skupni
inštalirani moči elektrarne. Letni stroški vzdrževanja elektrarne so odvisni od
deleža (dvzd) investicijskih stroškov elektrarne. Za vse tipe
elektrarn je določeno, da je delež letnih stroškov vzdrževanja opredeljen kot
1,5-odstotni delež skupnih investicijskih stroškov posamezne elektrarne (Sinv_T).
V letnem strošku vzdrževanja za sekundarno regulacijo (LSvzd_SRO)
se upošteva tudi razmerje med pozitivnim delom moči sekundarnega regulacijskega
obsega in inštalirano močjo, kot določa naslednja enačba:
kjer oznake pomenijo:
LSvzd_SRO
    letni stroški vzdrževanja opreme zaradi sodelovanja v sekundarni
regulaciji (EUR na leto);
Sinv_T
          investicijski strošek posamezne proizvodne tehnologije, s
katero se zagotavlja sekundarna regulacija (EUR);
dvzd
            delež letnih stroškov vzdrževanja ( %), določen v Tabeli 1 Priloge
1;
PSRO_T
       samo pozitivni del moči regulacijskega obsega – moč za sekundarno
regulacijsko rezervo, ki jo zagotavlja proizvodna tehnologija T (MW);
Pinst_T
         inštalirana električna moč proizvodne tehnologije T (MW).
9. člen
(opredelitev utežnih faktorjev za določitev deleža posamezne
proizvodne tehnologije)
(1) Za določitev delitvenega ključa stroškov zagotavljanja
sekundarne regulacije posamezne proizvodne tehnologije v skupnem naboru
storitev pri enem ponudniku se upoštevajo utežni faktorji posameznih
proizvodnih tehnologij, ki temeljijo na skupni letni proizvodnji električne
energije.
(2) Urna specifična cena za izvajanje sekundarne regulacije za
primer uporabe več tehnologij (UcSRO_MIX) se izračuna na
naslednji način:
kjer oznake pomenijo:
WT
           letna proizvodnja električne energije iz tehnologije T (GWh);
UcSRO_T
   urna specifična cena za izvajanje sekundarne regulacije s posamezno
tehnologijo T (EUR/MW/h);
T              proizvodna
tehnologija T (PE, PPE, HEs, HEn, ČE).
10. člen
(obračun električne energije za sekundarno regulacijo)
V obdobju izvajanja storitve se pri obračunu električne energije
za sekundarno regulacijo priznajo ločeni stroški električne energije v
pozitivni in negativni smeri (SEE_SRO+ in SEE_SRO-), kot
določata naslednji enačbi:
kjer oznake pomenijo:
WEE_SRO+_i     električna energija za pozitivno sekundarno regulacijo (MWh), ki ima
pozitivno vrednost ali je enaka 0;
WEE_SRO-_i      električna energija za negativno sekundarno regulacijo (MWh), ki ima
negativno vrednost ali je enaka 0;
cEE_i                  cena električne energije
(EUR/MWh), določena v Tabeli 1 Priloge 1;
m                  število ur izvajanja sekundarne regulacije v
obdobju zakupa.
III. DOLOČITEV LETNE CENE ZA KRITJE STROŠKOV ZAGOTAVLJANJA
TERCIARNE REGULACIJE
1. Splošne določbe
11. člen
(opredelitev stroškov in cene za zagotavljanje terciarne
regulacije)
(1) Za zagotavljanje terciarne regulacije se zaradi trajnosti
in kakovosti storitve dolgoročne tehnološke ustreznosti prilaganja proizvodnje
uporabljajo:
-       
plinska turbina v odprtem ciklu (PT);
-       
črpalna elektrarna (ČE);
-       
prilagajanje odjema in proizvodnje razpršenih virov (DR) in
-       
rotirajoče rezerve iz obratujočih elektrarn (ROT).
(2) Za posamezno proizvodno tehnologijo iz prejšnjega
odstavka, razen za prilagajanje odjema in proizvodnje razpršenih virov ter
uporabo rotirajočih rezerv iz obratujočih elektrarn, se stroški določajo glede:
-       
na letne stalne stroške, ki so posledica investicijskih stroškov;
-       
na dele stroškov obratovanja in vzdrževanja in
-       
na stroške električne energije črpalne elektrarne.
(3) Cena za izvajanje terciarne regulacije se določi kot zbir
posameznih stroškov za posamezno tehnologijo: plinske turbine (UcTRR_PT)
in črpalne elektrarne (UcTRR_ČE), kot določata naslednji
enačbi:
kjer oznake pomenijo:
LSinv_TRR_PT       letni investicijski strošek za
plinsko turbino (EUR);
LSinv_TRR_ČE       letni investicijski strošek za
črpalno elektrarno (EUR);
LSvzd_PT                 letni stroški vzdrževanja
plinske turbine za zagotavljanje terciarne regulacije (EUR);
LSvzd_ČE                 letni stroški vzdrževanja
črpalne elektrarne za zagotavljanje terciarne regulacije (EUR);
Pinst_PT               inštalirana moč plinske
turbine (MW);
PTRR_ČE              delovna moč za terciarno
regulacijo (MW);
Sobr_sta_TRR_PT    stalni letni strošek obratovanja
plinske turbine (EUR).
2. Stalni strošek za plinsko turbino v odprtem ciklu in
črpalno elektrarno
12. člen
(letni stalni strošek za kritje investicijskih stroškov
posamezne proizvodne tehnologije)
(1) Letni stalni strošek za izvajanje terciarne regulacije
posamezne proizvodne enote nastane kot posledica zakupa moči ter predstavlja
pokritje celote ali dela celotnih investicijskih stroškov posameznega objekta
plinske turbine ali črpalne elektrarne. Celotni stroški so letno razmejeni,
upoštevan je donos na sredstva za celotni objekt plinske turbine in donos na
sredstva črpalne elektrarne v obsegu nudenja terciarne regulacijske rezerve
glede na celotno električno moč proizvodne enote.
(2) Skupni investicijski stroški posamezne proizvodne
tehnologije (Sinv_T) zajemajo vse stroške, ki se nanašajo na izvedbo
posameznega projekta. Strošek proizvodne tehnologije (PT, ČE) obsega predvidoma
vse komponente (TPC – angl. Total Plant Cost oz. Overnight Investment Cost, ki
predstavlja stroške investicije v določenem časovnem trenutku, pri čemer je
predpostavljena takojšnja izvedba investicije), ki poleg cene proizvodne
tehnologije na trgu in lokalno pogojenih specifičnih stroškov (gradbena dela,
strojna in elektro oprema ter delo) zajema tudi inženiring in nepredvidene
stroške, a brez stroškov financiranja in DDV.
(3) Letni investicijski strošek (LSinv_TRR_PT)
plinske turbine se določi po naslednji enačbi:
kjer oznake pomenijo:
Sinv_PT     skupni investicijski strošek plinske
turbine, s katero se zagotavlja terciarna regulacija (EUR);
DS         diskontna stopnja;
LPT         ekonomska življenjska doba plinske
turbine (leta).
(4) Za črpalno elektrarno (ČE) se upošteva, da ta poleg
nudenja terciarne rezerve komercialno obratuje tudi na trgu z električno
energijo in je moč, ki jo nameni za terciarne rezerve, manjša od nazivne
inštalirane moči. Pri letnem investicijskem strošku (LSinv_TRR_ČE)
je zajet delež celotnega stroška, ki je sorazmeren moči za nudenje terciarne
rezerve.
(5) Investicijski strošek črpalne elektrarne (Sinv_ČE)
obsega vse komponente (TPC – angl. Total Plant Cost oz. Overnight Investment
Cost, ki predstavlja stroške investicije v določenem časovnem trenutku, pri
čemer je predpostavljena takojšnja izvedba investicije), ki poleg cene
tehnologije na trgu in lokalno pogojenih specifičnih stroškov (gradbena dela,
strojna in elektro oprema ter delo) zajemajo stroške inženiringa in druge
stroške, a brez stroškov financiranja in DDV, kot določa naslednja enačba:
kjer oznake pomenijo:
Sinv_ČE
        investicijski strošek črpalne elektrarne (EUR);
DS
             diskontna stopnja;
LČE
             ekonomska življenjska doba črpalne elektrarne (leta);
PTRR_ČE
      delovna moč za terciarno regulacijo (MW);
Pinst_ČE
         inštalirana moč črpalne elektrarne (ČE) v turbinskem
obratovalnem režimu (MW).
3. Stroški obratovanja
13. člen
(stroški obratovanja plinske turbine)
Delovanje plinske turbine v terciarni regulaciji povzroča elektrarni
stalne stroške zaradi angažiranja obratovalnega osebja. Stroški obratovanja (LSobr_sta_TRR_PT)
se določijo glede na delež letnih investicijskih stroškov za plinsko turbino in
se določijo z naslednjo enačbo:
kjer oznaki pomenita:
LSobr_sta_TRR_PT
    stalni letni strošek obratovanja plinske turbine (EUR);
LSinv_TRR_PT
           letni investicijski strošek plinske turbine, s katero se
zagotavlja terciarna regulacija (EUR);
4. Stroški vzdrževanja
14. člen
(stroški vzdrževanja pri plinski turbini)
(1) Stroški vzdrževanja so vezani na število obratovalnih ur,
ki jih plinske turbine opravijo letno, in vrednosti investicije Sinv_PT.
Letni stroški vzdrževanja se izračunajo za naslednje razpone obratovalnih ur na
naslednje načine:
-       
vzdrževalni stroški pri manj ali enako kot 100 obratovalnih ur letno (LSvzd_PT_t≤100):
-       
vzdrževalni stroški pri več kot 100 in manj ali enako kot 500
obratovalnih ur letno (LSvzd_PT_100<t≤500):
-       
in vzdrževalni stroški pri več kot 500 obratovalnih ur letno (LSvzd_PT_t>500):
kjer oznaka pomeni:
Sinv_PT
     skupni investicijski strošek plinske turbine (EUR).
(2) Število obratovalnih ur se za posamezno plinsko turbino določi
na podlagi preteklih podatkov, če je le-ta že obratovala. V primeru nove
plinske turbine se pri določitvi letnega stroška vzdrževanja upošteva najmanjše
število obratovalnih ur (100).
15. člen
(stroški vzdrževanja pri črpalni elektrarni)
Stroški vzdrževanja pri črpalni elektrarni (LSvzd_ČE)
so odvisni od vrednosti investicije ter razmerja zagotovljenega obsega terciarne
regulacijske rezerve in inštalirane moči elektrarne. Letni stroški vzdrževanja
so določeni z naslednjo enačbo:
kjer oznake pomenijo:
Sinv_ČE
        skupni investicijski strošek črpalne elektrarne (EUR);
PTRR_ČE
        obseg moči črpalne elektrarne za terciarno regulacijo (MW);
Pinst_ČE
       inštalirana moč črpalne elektrarne (ČE) v turbinskem obratovalnem
režimu (MW).
16. člen
(zagotavljanje terciarne regulacije s prilagajanjem odjema
in proizvodnje razpršenih virov ter zagotavljanje terciarne regulacije iz
rotirajočih rezerv obratujočih elektrarn)
Za zagotavljanje terciarne regulacije s prilagajanjem odjema in
proizvodnje razpršenih virov (DR) ter z rotirajočimi rezervami iz obratujočih
elektrarn (ROT) se priznata ceni (LcTRR_ROT) in (LcTRR_DR),
ki sta določeni v Tabeli 5 Priloge 1.
17. člen
(določitev cene terciarne regulacije pri proizvodnih enotah
inštaliranih moči, ki niso definirane v aktu)
Proizvodnim enotam, katerih inštalirane moči niso določene v
tabelah Priloge 1, se investicijski strošek določi s pomočjo linearne
interpolacije, pri čemer se v izračunu upoštevajo podane investicijske
vrednosti za dano tehnologijo, določene v Tabeli 5 Priloge 1.
5. Stroški obratovanja – cena proizvedene električne
energije iz terciarne regulacije 
18. člen
(stroški obratovanja plinske turbine za proizvodnjo električne
energije)
Delovanje plinske turbine v terciarni regulaciji povzroča
elektrarni dodatne obratovalne stroške, povezane s stroški goriva, okoljskih
dajatev, stroški demineralizirane vode in drugih stroškov, odvisnih od
obratovanja, ki so potrebni za proizvodnjo električne energije v obdobju zagotavljanja
terciarne regulacije. Variabilni stroški obratovanja (Sobr_var_TRR_PT)
se določijo kot faktor na ceno primarnega vira, kot določa naslednja enačba:
kjer oznaki pomenita:
Sobr_var_TRR_PT    variabilni strošek obratovanja
plinske turbine (EUR/MWh);
fstr_obr_PT             faktor, ki določa stroške
obratovanja plinske turbine glede na ceno goriva (l/MWh), določen v Tabeli 8
Priloge 1;
Cgor                    cena goriva – KOEL (EUR/l),
določena z oznako cKOEL v Tabeli 8 Priloge 1.
19. člen
(strošek proizvodnje električne energije pri obratovanju
črpalne elektrarne, prilagajanju odjema in proizvodnje iz razpršenih virov ter
zagotavljanju terciarne regulacije iz rotirajočih rezerv obratujočih elektrarn)
Za obdobje izvajanja terciarne regulacije se črpalni
elektrarni oziroma subjektu, ki zagotavlja prilagajanje odjema, proizvodnjo iz
razpršenih virov ali obratujoči elektrarni, ki zagotavlja terciarno regulacijo
s svojo rotirajočo rezervo, prizna strošek za proizvodnjo električne energije v
obeh režimih obratovanja. Strošek proizvedene električne energije (SEE_TRR)
se obračuna, kot določa naslednja enačba:
kjer oznake pomenijo:
WEE_TRR_i      proizvedena električna energija v
obdobju izvajanja potrebnega obsega terciarne regulacije (MWh);
cEE_i              cena električne energije
(EUR/MWh), določena v Tabeli 5 Priloge 1;
m                  število ur izvajanja terciarne regulacije v
obdobju zakupa.
IV. DOLOČITEV LETNE CENE ZA KRITJE STROŠKOV ZAGONA AGREGATA
BREZ ZUNANJEGA NAPAJANJA
1. Splošne določbe
20. člen
(opredelitev stroškov in cene za zagon agregata brez zunanjega
napajanja)
(1) Za zagotavljanje zagona agregata brez zunanjega napajanja
(v nadaljnjem besedilu: temni zagon oziroma TZ) se zaradi tehnološke
ustreznosti uporabljajo:
-       
plinske turbine v odprtem ciklu (PT) in
-       
hidroelektrarne (HE).
(2) Za posamezno proizvodno tehnologijo iz prejšnjega
odstavka se stroški določajo glede na:
-       
letne stalne stroške, ki so posledica investicijskih stroškov;
-       
stroške obratovanja in vzdrževanja;
-       
stroške nakupa in hranjenja goriva in
-       
stroške periodičnih preizkusov.
(3) Letna cena izvajanja zagona agregata brez zunanjega
napajanja (LcTZ) se določi kot zbir posameznih stroškov za
posamezno proizvodno tehnologijo, opredeljeno za zagon agregata brez zunanjega
napajanja, kot določa naslednja enačba:
kjer oznake pomenijo:
LSinv_TZ         letni investicijski strošek
proizvodne tehnologije (EUR);
LSO&V_TZ         letni stroški obratovanja in
vzdrževanja proizvodne tehnologije (EUR);
LSgor_TZ         letni stroški nakupa in hranjenja
goriva (EUR);
LSPP_TZ_T      letni stroški periodičnih preizkusov za
potrebe zagona iz teme za tehnologijo T (EUR).
(4) Cena zagona agregata brez zunanjega napajanja je enaka
priznanim stroškom na letni ravni in je izražena v EUR/agregat. V primeru
obdobja obveznega izvajanja, ki je drugačno od leta, se določi sorazmerno.
2. Stalni strošek plinske turbine in dodatne opreme v
hidroelektrarni
21. člen
(letni stalni strošek za kritje investicijskih stroškov
posamezne proizvodne tehnologije)
(1) Letni stalni strošek za izvajanje zagona agregata brez
zunanjega napajanja posamezne proizvodne enote nastane kot posledica zakupa
celotne moči pri plinski turbini, ki je primarno namenjena temnemu zagonu, za
pokritje celotnih investicijskih stroškov plinske turbine. Pri hidroelektrarni
se upoštevajo le investicijski stroški za dodatno opremo, ki je poleg ostalega
namenjena tudi izvajanju storitev zagona agregata brez zunanjega napajanja.
(2) Skupni investicijski stroški posamezne proizvodne
tehnologije (Sinv_T) zajemajo vse stroške, ki se nanašajo na
izvedbo posameznega projekta. Investicijski strošek proizvodne tehnologije
(HE-TZ, PT-TZ) je opredeljen na enak način kot pri obravnavi ostalih storitev.
(3) Letni investicijski strošek (LSinv_TZ)
posamezne proizvodne tehnologije določa naslednja enačba:
kjer oznake pomenijo:
Sinv_T
       investicijski strošek objekta (PT-TZ) oziroma dodatne tehnološke
opreme (HE-TZ), potrebne za temni zagon (EUR);
DS           diskontna
stopnja;
LT-TZ
         ekonomska življenjska doba objekta oziroma tehnološke opreme,
potrebne za temni zagon (leta).
3. Stroški obratovanja in vzdrževanja
22. člen
(stroški obratovanja in vzdrževanja plinskih turbin in
dodatne opreme v hidroelektrarni)
(1) Zagotavljanje stanja pripravljenosti proizvodne
naprave za namene zagona agregata brez zunanjega napajanja povzroča elektrarni
s plinsko turbino obratovalne stroške, povezane s stroški osebja, stroški
vzdrževanja in drugimi stroški, odvisnimi od obratovanja agregata. Stroški
obratovanja in vzdrževanja (LSO&V_PT-TZ) se določijo kot
določen delež od investicijske vrednosti (Sinv_PT-TZ) in se
izračunajo na naslednji način:
kjer oznaka pomeni:
Sinv_PT-TZ
  investicijski strošek objekta oziroma opreme, s katero se zagotavlja
temni zagon (EUR).
(2) Za zagotavljanje stanja pripravljenosti dodatne opreme v
hidroelektrarni, ki je poleg ostalega namenjena tudi zagonu agregata brez
zunanjega napajanja, so priznani stroški, povezani s stroški osebja, stroški
vzdrževanja in drugimi stroški, odvisnimi od obratovanja agregata. Stroški
obratovanja in vzdrževanja (LSO&V_HE-TZ) se določijo kot določen
delež investicijske vrednosti (Sinv_HE-TZ) in se izračunajo
na naslednji način:
kjer oznaka pomeni:
Sinv_HE-TZ
  letni investicijski strošek (EUR), določen v Tabeli 6 Priloge 1.
23. člen
(stroški nakupa in hranjenja goriva pri proizvodni enoti s
plinsko turbino in pri dizel agregatih v hidroelektrarni)
(1) Strošek nabave in hranjenja goriva se določi na način, da
se zadosti zahtevani zmožnosti otočnega obratovanja med 16 in 40 urami, ki jo
podrobno določi sistemski operater.
(2) Strošek nakupa zaloge goriva (LSgor_nak_TZ)
za potrebe zagona agregata brez zunanjega napajanja je razmejen na daljše
obdobje (OR) in se izračuna na naslednji način:
kjer oznake pomenijo:
Kgor_TZ_T
     količina goriva, ki ga mora imeti proizvodna enota posamezne
tehnologije T na zalogi za potrebe zagona agregata brez zunanjega napajanja
(l), določena v Tabeli 6 Priloge 1;
cgor_nak
       cena nakupa goriva (EUR/l), določena v Tabeli 8 Priloge 1;
OR
            obdobje razmejitve stroška (leta).
(3) Potrebna količina goriva (Kgor_TZ) je
določena na podlagi tehničnih karakteristik posamezne tehnologije in ocene
potrebnega časa obratovanja do ponovne vzpostavitve sistema.
(4) Strošek hranjenja goriva (LSgor_hra_TZ)
je enakovreden stroškom hranjenja goriva v večjih rezervoarjih in se izračuna,
kot določa naslednja enačba:
kjer oznaki pomenita:
Kgor_TZ_T
  količina goriva, ki ga mora imeti proizvodna enota posamezne
tehnologije T na zalogi za potrebe zagona agregata brez zunanjega napajanja
(l), določena v Tabeli 6 Priloge 1;
ckap_TZ
       letna cena kapacitet za hranjenje tekočega goriva (EUR/l).
(5) Cena kapacitet za hranjenje tekočega goriva (ckap_TZ)
je določena na podlagi uredbe, ki ureja določitev in način obračunavanja
posebnega nadomestila za izvrševanje gospodarske javne službe oblikovanja
obveznih rezerv nafte in njenih derivatov (članarina za KOEL).
(6) Celotni letni strošek nabave in hranjenja zalog goriva (LSgor_TZ)
za potrebe zagotavljanja zagona agregata brez zunanjega napajanja se izračuna
na naslednji način:
kjer oznaki pomenita:
LSgor_nak_TZ      letni strošek nakupa goriva za
potrebe temnega zagona (EUR);
LSgor_hra_TZ      letni strošek hranjenja goriva za
potrebe temnega zagona (EUR).
24. člen
(stroški periodičnih preizkusov pri plinski turbini)
(1) Strošek periodičnih preizkusov zajema stroške
porabljenega goriva in stroške emisijskih kuponov. Letna količina porabljenega
goriva (Kgor_PP_PT) se za plinsko turbino določi z naslednjo
enačbo:
kjer oznake pomenijo:
tobr_PP_PT
    letni čas obratovanja plinske turbine do sinhronizacije z omrežjem
med periodičnimi preizkusi (h);
Pinst_PT
       inštalirana moč plinske turbine (MW), določena v Tabeli 6 Priloge
1;
qsp_pov
        povprečna specifična poraba toplote med angažiranjem zagona
agregata (kJ/kWh);
Hi_gor
          spodnja kurilna vrednost goriva za plinsko turbino z zagonom na
KOEL (MJ/l), določena z oznako Hi_KOEL v Tabeli 8 Priloge 1;
fdeg_PT
           degradacijski faktor plinske turbine, določen v Tabeli 6
Priloge 1.
(2) Strošek goriva za periodične preizkuse (LSgor_PP_PT)
se izračuna na naslednji način:
kjer oznaki pomenita:
Kgor_PP_PT
  letna količina porabljenega goriva za periodične preizkuse (l);
cgor
            nabavna cena goriva (EUR/l), določena z oznako cKOEL
v Tabeli 8 Priloge 1.
(3) Količina emisij CO2 (KCO2_PP_PT)
se za plinsko turbino izračuna z enačbo:
kjer oznaki pomenita:
Kgor_PP_PT
   količina porabljenega goriva za periodične preizkuse (l);
EFgor
          emisijski faktor goriva za plinsko turbino (t CO2/l),
določen z oznako EFKOEL v Tabeli 8 Priloge 1.
(4) Z upoštevanjem cene emisijskih kuponov za CO2
se letni strošek med periodičnimi preizkusi (LSCO2_PP_PT)
izračuna na naslednji način:
kjer oznaki pomenita:
KCO2_PP_PT    količina emisij CO2 med
periodičnimi preizkusi (t);
cCO2                   cena emisijskih kuponov
(EUR/t), določena v Tabeli 8 Priloge 1.
(5) Skupni letni strošek goriva in emisijskih kuponov za periodične
preizkuse pri plinskih turbinah se izračuna na naslednji način:
kjer oznaki pomenita:
LSCO2_PP_PT  strošek emisijskih kuponov za CO2
med periodičnimi preizkusi (EUR);
LSgor_PP_PT    strošek goriva za periodične
preizkuse (EUR).
25. člen
(stroški periodičnih preizkusov v hidroelektrarni)
(1) V strošek periodičnih preizkusov v hidroelektrarni se
prizna le strošek porabljenega goriva dizel agregata (DEA), ki je potreben za
periodične preizkuse. Količina porabljenega goriva določa naslednja enačba:
kjer oznaki pomenita:
tobr_PP_DEA      povprečno letno trajanje
periodičnih preizkusov temnega zagona pri dizel agregatu (h);
kgor_DEA         urna poraba goriva DEA (l/h).
(2) Letni strošek periodičnih preizkusov je:
kjer oznaki pomenita:
cgor                nabavna cena goriva (EUR/l),
določena z oznako cKOEL v Tabeli 8 Priloge 1;
Kgor_PP_DEA    letna količina porabljenega goriva za
periodične preizkuse (l), določena v Tabeli 8 Priloge 1.
V. DOLOČITEV LETNE CENE ZA KRITJE STROŠKOV REGULACIJE
NAPETOSTI
26. člen
(opredelitev stroškov in cene pri regulaciji napetosti)
(1) Za zagotavljanje regulacije napetosti v
elektroenergetskem omrežju, ki je potrebna zaradi sprememb porabe in proizvodnje
električne energije, se zaradi tehnološke ustreznosti uporablja električni
sklop generatorja in transformatorja, ki prilagaja proizvodnjo jalove moči v:
-       
termoelektrarnah (vključuje tudi jedrsko elektrarno) in
-       
hidroelektrarnah.
(2) Pri posamezni proizvodni tehnologiji se priznajo
naslednji stroški:
-       
strošek investicije zmogljivosti za regulacijo napetosti;
-       
strošek dodatnih izgub pri regulaciji napetosti in
-       
strošek vzdrževanja zaradi regulacije napetosti.
(3) Specifična letna cena regulacije napetosti za posamezno tehnologijo
(LcRN) je določena kot vsota priznanih stroškov, normirana na
zmogljivost referenčnega agregata za posamezno tehnologijo, in velja za obseg
nazivne jalove moči generatorja (v Mvar), ki zagotavlja regulacijo napetosti
ter se izračuna na naslednji način:
kjer oznake pomenijo:
LcRN
           specifična letna cena proizvodnje jalove moči za posamezno
tehnologijo (EUR/Mvar);
LSinv_RN
       letni investicijski strošek zmogljivosti za regulacijo napetosti
(EUR);
LSizg_RN
       letni strošek dodatnih izgub zaradi regulacije napetosti (EUR);
LSvzd_RN
      letni strošek vzdrževanja zaradi regulacije napetosti (EUR);
Qn_ref_T
        nazivna jalova moč referenčnega generatorja za tehnologijo T
(Mvar).
(4) Strošek deleža investicije zmogljivosti za regulacijo
napetosti se izračuna, kot določata naslednji enačbi:
kjer oznake pomenijo:
Sinv_RN
        delež investicijskega stroška, ki se nanaša na zmogljivost
regulacije napetosti (EUR);
Sinv_cel_RN_T
      celotni investicijski strošek referenčnega električnega sklopa
generatorja in transformatorja (EUR);
finv_RN_T
        faktor za določanje deleža investicijskega stroška, ki se nanaša
na zmogljivost regulacije napetosti, določen v Tabeli 7 Priloge 1;
kjer oznake pomenijo:
LSinv_RN
    letni investicijski strošek zmogljivosti za regulacijo napetosti
(EUR);
Sinv_RN
     delež investicijskega stroška zmogljivosti za regulacijo napetosti
referenčnega električnega sklopa generatorja in transformatorja (EUR);
DS           diskontna
stopnja;
LT
            ekonomska življenjska doba posamezne proizvodne tehnologije T
(leta).
(5) Strošek dodatnih izgub pri regulaciji napetosti se
izračuna, kot določa naslednja enačba:
kjer oznake pomenijo:
LSizg_RN
   letni strošek dodatnih izgub zaradi regulacije napetosti (EUR);
qizg_RN_T
   specifične izgube pri nazivni jalovi moči (kW/Mvar);
tRN_T
           povprečne letne obratovalne ure referenčne elektrarne (h);
cEE_RN
     priznana cena izgub električne energije pri regulaciji napetosti
(EUR/MWh);
Qn_ref_T
    nazivna jalova moč referenčnega generatorja za tehnologijo T (Mvar).
(6) Strošek vzdrževanja zaradi regulacije napetosti se
izračuna, kot določa naslednja enačba:
kjer oznake pomenijo:
LSvzd_RN
  letni strošek vzdrževanja zaradi regulacije napetosti (EUR);
Sinv_RN
     delež investicijskega stroška zmogljivosti za regulacijo napetosti
referenčnega agregata (EUR);
fvzd_RN
      faktor, ki določa delež stroškov vzdrževanja zaradi regulacije
napetosti glede na strošek investicije.
(7) Cena izvajanja regulacije napetosti je enaka priznanim
stroškom na letni ravni in je izražena v EUR/Mvar. V primeru obdobja obveznega
izvajanja, ki je drugačno od leta, se določi sorazmerno.
VI. PRIMERJALNA UPORABA CEN SISTEMSKIH STORITEV IZ REGIJE
27. člen
(upoštevanje cen sistemskih storitev v regiji)
(1) Primerjalna uporaba cen sistemskih storitev v regiji se
ugotavlja na območju držav, ki mejijo na Slovenijo.
(2) Cene za primerljive sistemske storitve, ki so na voljo
pri sistemskih operaterjih v regiji, se upoštevajo le iz javno dostopnih virov
(na primer spletne strani sistemskih operaterjev, če le-ti zagotavljajo vpogled
v letno evidenco doseženih tržnih cen posameznih sistemskih storitev).
(3) Za zagotavljanje primerljivosti med določenimi cenami iz
3., 11., 20. ali 26. člena tega akta in cenami posameznih sistemskih
storitev v regiji se cene posameznih sistemskih storitev v regiji uravnajo na
enako časovno enoto tako, da se upošteva povprečje doseženih cen v preteklem
četrtletju leta na najmanj dveh sosednjih trgovalnih območjih, ki mejita na
trgovalno območje Slovenije. Če se posamezna sistemska storitev na ravni več
sistemskih operaterjev ne more primerjati, se lahko upoštevajo tržne cene, ki
so bile dosežene pri enem od sistemskih operaterjev, katerega regulacijsko
območje meji na regulacijsko območje Slovenije.
(4) Agencija lahko cene za posamezno sistemsko storitev
določi tudi tako, da upošteva primerljive cene sistemskih storitev v regiji, če
so le-te nižje za več kot 10 % od cen, določenih na podlagi 3., 11., 20. ali
26. člena tega akta.

Priloga
1: Vhodni podatki

Akt o določitvi metodologije za določanje cen
sistemskih storitev (Uradni list RS, št. 15/18)
vsebuje naslednjo končno določbo:
»VII. KONČNA DOLOČBA
28. člen
(uveljavitev akta)
Ta akt začne veljati osmi dan po objavi v Uradnem listu
Republike Slovenije.«.

Akt o spremembah Akta o določitvi metodologije
za določanje cen sistemskih storite (Uradni list RS, št. 20/19)
vsebuje naslednjo končno določbo:
»KONČNA DOLOČBA
3. člen
Ta akt začne veljati naslednji dan po objavi v Uradnem listu
Republike Slovenije.«.