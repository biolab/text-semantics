1. člen
Ta pravilnik določa vsebino kompleta za
prvo pomoč, ki spada v obvezno opremo motornih vozil, ter način njenega
shranjevanja.
2. člen
Vrsti kompletov za prvo pomoč sta:
-      
komplet za prvo pomoč za motoriste in
-      
komplet za prvo pomoč za avtomobiliste.
3. člen
Komplet za
prvo pomoč za motoriste mora vsebovati najmanj:


Zap. 
  št.

Predmet

Število kosov


1

Prvi povoj, tip 3 (12 cm x 5 m), sterilen  

1


2

Kompresa 5 x 5 cm, sterilna

10


3

Kompresa 10 x 10 cm, sterilna

2


4

Aluplast za opekline
  5 x 9 cm, sterilen

1


5

Aluplast za opekline
  50 x 60 cm, sterilen

1


6

Povoj iz raztegljive
  tkanine 8 cm x 4 m

1


7

Trikotna ruta 100 x
  100 x 140 cm

1


8

Rokavica (SIST EN
  455-1 in 2:2000)

2


9

Zaščitna folija za
  umetno dihanje

1


10

Dvostransko
  metalizirana folija 210 x 160 cm, debelina najmanj 
  12 μm 

1


11

Škarje (z zaobljeno
  konico)

1


12

Obliž z blazinico 10
  x 8 cm

2


13

Obliž 1 cm x 1 m

1


14

Navodila za nudenje
  prve pomoči

1


15

Seznam vsebine

1


4. člen
Komplet za
prvo pomoč za avtomobiliste mora vsebovati najmanj:


Zap. 
  št.

Predmet

Število kosov


1

Prvi povoj, tip 2 (10 cm x 4 m), sterilen  

3


2

Prvi povoj, tip 3 (12 cm x 5 m), sterilen  

1


3

Aluplast za opekline
  9 x 15 cm, sterilen

1


4

Aluplast za opekline
  50 x 80 cm, sterilen

1


5

Kompresa 5 x 5 cm, sterilna

10


6

Kompresa 10 x 10 cm, sterilna

6


7

Povoj iz raztegljive
  tkanine 8 cm x 4 m

2


8

Povoj iz raztegljive
  tkanine 10 cm x 4 m

1


9

Trikotna ruta 100 x
  100 x 140 cm

3


10

Rokavica (SIST EN
  455-1 in 2:2000)

4


11

Zaščitna folija za
  umetno dihanje

1


12

Dvostransko
  metalizirana folija 210 x 160 cm, debelina najmanj 
  12 μm

1


13

Škarje (z zaobljeno
  konico)

1


14

Obliž z blazinico 10
  x 8 cm

5


15

Obliž 2 cm x 5 m

1


16

Navodila za nudenje
  prve pomoči

1


17

Seznam vsebine

1


5. člen
Komplet za prvo pomoč mora biti shranjen v
embalaži, ki ščiti vsebino pred poškodovanjem, nečistočo in vodo. Material, iz
katerega je embalaža izdelana, ne sme vplivati na kakovost vsebine, ki je
shranjena v njej, biti mora odporen proti vplivom goriv, ki se uporabljajo v
motornih vozilih, proti temperaturnim spremembam in proti vlagi. Če je embalaža
izdelana iz materiala, ki lahko korodira, mora biti zaščitena proti koroziji.
Embalaža mora imeti zadostno trdnost, njeni
robovi in ogli ne smejo biti ostri, ampak zaobljeni. Pokrov mora biti mogoče
zapreti in zavarovati proti nehotenemu odpiranju (lahko tudi s plombiranjem),
pri odpiranju pa ga mora biti mogoče preklopiti do podlage, na kateri embalaža
stoji.
Na pokrovu (zgornjem delu) embalaže mora
biti oznaka proizvajalca in napis »Komplet za prvo pomoč – za motoriste«
oziroma »Komplet za prvo pomoč – za avtomobiliste«.
V skladu s četrtim poglavjem Zakona o
Rdečem križu Slovenije (Uradni list RS, št. 7/93) je na embalaži kompletov za
prvo pomoč prepovedana uporaba znaka Rdečega križa.
6. člen
Oblika embalaže kompleta za prvo pomoč za
motoriste ni predpisana, ustrezati pa mora obsegu vsebine iz 3. člena tega
pravilnika. Lahko je izdelana iz impregniranega oziroma plastificiranega
platna.
Embalaža kompleta za prvo pomoč za
avtomobiliste mora biti izdelana iz trdnejšega materiala. Imeti mora obliko
škatle z zunanjimi merami tlorisa 255 mm ± 2 mm x 166 mm ± 2 mm, njena višina v zaprtem stanju pa mora biti 80 mm ± 2 mm. Pokrov lahko prekriva stranske stene (15 mm ± 1 mm) in ima lahko največje mere 264 mm ± 3 mm x 175 mm ± 3 mm. Debelina stene ne sme presegati 3 mm.
7. člen
Odpornost embalaže proti gorivu se
ugotavlja tako, da se na površino embalaže (ali vzorca materiala) nanese ločeno
10 ml neosvinčenega bencina in dizelskega goriva. Po šestih urah se vizualno
preveri stanje. Na površini ne sme biti opaznih nobenih sprememb.
Odpornost proti temperaturnim spremembam se
ugotavlja tako, da se embalažo trikrat zaporedoma drži po 2 uri na temperaturi
–25 °C ± 2 °C in nato na temperaturi 80 °C ± 2 °C. Po ohladitvi na 20 °C ± 2 °C se vizualno preveri stanje. Na embalaži ne sme biti opaznih nobenih
sprememb.
Odpornost embalaže kompleta za prvo pomoč
za avtomobiliste je treba preskusiti še glede trdnosti in tesnosti.
Odpornost proti padcem se ugotavlja tako,
da se tri kose embalaže pri sobni temperaturi (20 °C ± 2 °C) napolni z 1.5 kg polietilenskega granulata in zapre. Nato se vsak tak kos spusti z
višine 80 cm na podlago tako, da pade nanjo z vso svojo spodnjo površino. Nato
se tri druge kose embalaže pripravi na enak način in ohladi na temperaturo –25
°C ± 2 °C ter pusti na tej temperaturi 24 ur, nakar se po segretju na sobno
temperaturo (20 °C ± 2 °C) opravi enak preskus s prostim padom. Po teh preskušanjih
na embalaži ne sme biti poškodb.
Tesnost zaprte embalaže se preskuša po
standardu SIST EN 60529:1997. Pri tem preskusu se vsebina ne sme zmočiti.
Vzorec embalaže mora biti preskušen v
preskusnem laboratoriju, akreditiranem za tovrstna preskušanja.
8. člen
Vsebina mora biti v embalaži zložena tako,
da se pri odprtem pokrovu in nagibu embalaže do 30°, ne raztrese iz embalaže.
9. člen
Seznam vsebine in navodilo za nudenje prve
pomoči morata biti v slovenskem jeziku.
V seznamu vsebine mora biti na prvem mestu
napisan napotek, da je treba vsak porabljen ali manjkajoči del takoj
nadomestiti.
Kot navodilo za nudenje prve pomoči se
uporabi zloženka »Najnujnejši ukrepi prve pomoči, navodila za laike«, ki jo
izdaja Rdeči križ Slovenije, oziroma drugo strokovno verificirano navodilo.
10. člen
Komplet za prvo pomoč mora biti higiensko
vzdrževan, zahtevani sterilni materiali pa v nepoškodovani zaprti embalaži in z
veljavnim rokom uporabe ter nazivom in ostalimi podatki v slovenskem jeziku.
10.a člen
S kompleti za prvo pomoč, ki ustrezajo
zahtevam tega pravilnika, morajo biti opremljena vozila, prvič registrirana v
Republiki Sloveniji po 1. januarju 2005.
V vozilih, prvič registriranih v Republiki
Sloveniji pred 1. januarjem 2005, mora biti vsebina obstoječih kompletov za
prvo pomoč higiensko vzdrževana, nepoškodovana in z veljavnim rokom uporabe.

Pravilnik o kompletu za prvo pomoč, ki spada v
obvezno opremo motornih vozil (Uradni list RS, št. 106/04) vsebuje naslednjo končno določbo:
»11. člen
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1. januarja
2005.«.

Pravilnik o dopolnitvi Pravilnika o kompletu
za prvo pomoč, ki spada v obvezno opremo motornih vozil (Uradni list RS, št. 134/04) vsebuje naslednjo končno določbo:
»11. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o kompletu za
prvo pomoč, ki spada v obvezno opremo motornih vozil (Uradni list RS, št. 115/07) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.