1. člen
S tem pravilnikom se določata oblika in
vsebina obrazca zapisnika prvega pravnega nasveta (v nadaljnjem besedilu:
zapisnik). Obrazec zapisnika brezplačne pravne pomoči, BPP št. 3, je kot
priloga sestavni del tega pravilnika.
2. člen
Zapisnik se sestavi v treh izvodih, ki jih
mora podpisati upravičenec do brezplačne pravne pomoči. En izvod zapisnika se
izroči upravičencu do brezplačne pravne pomoči, drugega obdrži izvajalec,
tretjega pa kot prilogo napotnici vrne strokovni službi za brezplačno pravno
pomoč.
3. člen
Zapisnik mora vsebovati podatke o izvajalcu
in upravičencu, natančen opis opravljene storitve, čas, ki je bil porabljen
zanjo, in stroške, ki iz nje izhajajo.
4. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1.
septembra 2008.
Št. 007-215/2008-05
Ljubljana, dne 17. julija 2008
EVA 2008-2011-0018
prof. dr. Lovro Šturm l.r. 
Minister za pravosodje

Obrazec BPP št. 3:
Zapisnik o prvem pravnem nasvetu