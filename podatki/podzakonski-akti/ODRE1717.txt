1. člen
Sprejme se splošni del gozdnogospodarskega načrta
gozdnogospodarske enote Velenje, št. 10-13/98 z dne 13. 7. 2000, ki ga je
izdelal Zavod za gozdove Slovenije, Območna enota Nazarje, za obdobje od 1. 1.
1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Velenje na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Velenje je izdelan v treh izvodih za 5083,93 hektarjev gozdov, ki ležijo
v gozdnogospodarskem območju Nazarje, v občinah Velenje, Šoštanj in Šmartno ob
Paki , oziroma v katastrskih občinah Rečica ob Paki, Šmartno ob Paki, Paška
vas, Veliki vrh, Gorenje, Lokovica, Šoštanj, Gaberke, Podkraj, Kavče, Ložnica,
Laze, Bevče, Velenje, Škale, Plešivec, Hrastovec, Cirkovce, Paka in Paški
Kozjak.
3. člen
Po en izvod splošnega dela gozdnogospodarskega načrta
gozdnogospodarske enote Velenje je na vpogled na sedežu Zavoda za gozdove
Slovenije, Območne enote Nazarje, Savinjska 4, Nazarje, na sedežu Zavoda za
gozdove Slovenije, Krajevne enote Šoštanj, Trg svobode 17, Šoštanj, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Velenje.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-10-1/00
Ljubljana, dne 24. avgusta 2001.
Minister 
za kmetijstvo, 
gozdarstvo in prehrano 
mag. Franc But l. r.