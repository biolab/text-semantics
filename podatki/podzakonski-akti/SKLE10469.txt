1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES dne 22. novembra 2010 objavil Smernice o ocenjevanju primernosti
članov organov vodenja ali nadzora in nosilcev ključnih funkcij (v
nadaljevanju: smernice), ki so objavljene na njegovi spletni strani.
(2) Smernice iz prvega odstavka tega člena urejajo
merila in postopke za ocenjevanje primernosti predlaganih in imenovanih članov
organov vodenja ali nadzora in nosilcev ključnih funkcij, ter ukrepe, ki jih
uporabi banka, kadar glede na njeno oceno član organa vodenja ali nadzora
oziroma nosilec ključne funkcije ali kandidat za navedene funkcije ni primeren.
(3) Smernice se uporabljajo za:
1.     
institucije, kot so opredeljene v 3. točki prvega odstavka 4. člena
Uredbe (EU) št. 575/2013 Evropskega parlamenta in Sveta z dne 26. junija
2013 o bonitetnih zahtevah za kreditne institucije in investicijska podjetja
ter o spremembi Uredbe (EU) št. 648/2012 (UL L št. 176 z dne 27. junija
2013, str. 1; v nadaljevanju Uredba (EU) št. 575/2013) in
2.     
pristojne organe, kot so opredeljeni v 40. točki prvega odstavka 4.
člena Uredbe (EU) št. 575/2013, kadar izvajajo pristojnosti in naloge nadzora
nad bankami v zvezi z izpolnjevanjem zahtev glede ocenjevanja primernosti
predlaganih in imenovanih članov organov vodenja ali nadzora in nosilcev
ključnih funkcij v bankah.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji (v nadaljevanju banke) in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka v
zvezi z izpolnjevanjem zahtev za banke glede ocenjevanja primernosti
predlaganih in imenovanih članov organov vodenja ali nadzora in nosilcev
ključnih funkcij v bankah.
(2) Banke pri ocenjevanju primernosti članov
upravljalnega organa v celoti upoštevajo določbe smernic v delu, v katerem so
naslovljene na banke.
(3) Banka Slovenije pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v celoti upošteva
določbe smernic v delu, v katerem se nanašajo na izvajanje nalog in pooblastil
pristojnega organa v zvezi z izpolnjevanjem zahtev za banke glede ocenjevanja
primernosti predlaganih in imenovanih članov organov vodenja ali nadzora in
nosilcev ključnih funkcij v bankah.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne
23. junija 2015
Boštjan Jazbec l.r.
Predsednik
Sveta Banke Slovenije