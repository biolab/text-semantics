1. člen
S to uredbo se za izvajanje četrte alineje 10. člena Uredbe (EU)
št. 525/2013 Evropskega parlamenta in Sveta z dne 21. maja 2013 o
mehanizmu za spremljanje emisij toplogrednih plinov in poročanje o njih ter za
sporočanje drugih informacij v zvezi s podnebnimi spremembami na nacionalni
ravni in ravni Unije ter o razveljavitvi Sklepa št. 280/2004/ES (UL L št. 165 z
dne 18. 6. 2013, str. 13), zadnjič spremenjene z Uredbo (EU) št.
662/2014 Evropskega parlamenta in Sveta z dne 15. maja 2014 o spremembi
Uredbe (EU) št. 525/2013 v zvezi s tehničnim izvajanjem Kjotskega protokola k
Okvirni konvenciji Združenih narodov o spremembi podnebja (UL L št. 189 z dne
27. 6. 2014, str. 155), določa prenos presežka dodeljenih količin, ki
jih je Republika Slovenija pridobila kot pogodbenica Kjotskega protokola za
prvo obdobje Kjotskega protokola.
2. člen
Presežek v višini 1.248.230 enot dodeljenih količin se
prenese iz prvega v drugo obdobje Kjotskega protokola.
3. člen
Prenos presežka dodeljenih količin iz prejšnjega člena izvede
nacionalni administrator registra Unije, to je Agencija Republike Slovenije za
okolje.
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 00719-60/2015
Ljubljana, dne 18. novembra 2015
EVA 2015-2550-0175
Vlada Republike Slovenije
Boris Koprivnikar l.r.
Podpredsednik