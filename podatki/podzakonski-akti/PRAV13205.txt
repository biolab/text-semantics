1. člen
(vsebina)
S tem pravilnikom se določa natančnejša vsebina potrdila o
overitvi, ki ga izda okrožno sodišče, ministrstvo za pravosodje ali ministrstvo
za zunanje zadeve.
2. člen
(overitev pri okrožnem sodišču)
(1) Ko okrožno sodišče opravlja potrditev
verodostojnosti podpisa osebe, ki je listino podpisala, in verodostojnosti
odtisa pečata ali žiga na listini, se potrdilo o overitvi glasi:
"Potrjuje se, da je to listino lastnoročno podpisal:
/ da je podpis na tej listini: (naziv in oznaka listine) priznal za svojega:
(ime in priimek podpisnika).
Istovetnost navedenega je bila ugotovljena na podlagi
osebnega poznanja / na podlagi (vrsta in številka osebnega dokumenta ter organ,
ki ga je izdal) / s pričami: (ime in priimek prič ter vrste in številke
njihovih osebnih dokumentov ter organ, ki jih je izdal).
Listino je podpisniku prebrala uradna oseba tega sodišča:
(ime in priimek uradne osebe) / Listino je podpisniku prebral sodni tolmač:
(ime in priimek ter naslov tolmača) / Listino je podpisniku prevedla uradna
oseba tega sodišča: (ime in priimek uradne osebe) / Listino je podpisniku
prevedel sodni tolmač: (ime in priimek ter naslov tolmača).
Potrjuje se, da je na tej listini pečat oziroma žig
njenega izdajatelja: (naziv izdajatelja javne listine).
Taksa za overitev po tari. št. (tarifna številka) v znesku
(znesek) EUR je plačana. / Na podlagi (navedba pravne podlage) se za overitev
te listine ne plača sodna taksa. / Predlagatelj je oproščen plačila sodne
takse.".
(2) Potrdilo o overitvi se lahko izda v papirni obliki z
izpisom iz informacijskega sistema ali v elektronski obliki.
3. člen
(overitev pri ministrstvu za pravosodje)
(1) Ko ministrstvo za pravosodje opravlja potrditev
verodostojnosti podpisa sodnika, ki je listino podpisal, in verodostojnosti odtisa
pečata okrožnega sodišča na listini, se potrdilo o overitvi glasi:
"Ministrstvo za pravosodje Republike Slovenije
potrjuje verodostojnost podpisa (ime in priimek podpisnika) in uradnega pečata
Okrožnega sodišča v (kraj sodišča).
Taksa za overitev po tari. št. (tarifna številka) v znesku
(znesek) EUR je plačana.".
(2) Ko ministrstvo za pravosodje opravlja potrditev
verodostojnosti podpisa sodnega tolmača, ki je listino podpisal, in
verodostojnosti odtisa pečata sodnega tolmača na listini, se potrdilo o
overitvi glasi:
"Ministrstvo za pravosodje Republike Slovenije
potrjuje verodostojnost podpisa (ime in priimek podpisnika), (stalnega) sodnega
tolmača za (navedba jezika) jezik, in njegovega pečata.
Taksa za overitev po tari. št. (tarifna številka) v znesku
(znesek) EUR je plačana.".
(3) Ko ministrstvo za pravosodje opravlja potrditev
verodostojnosti podpisa notarja ali notarskega pomočnika, ki je listino
podpisal, in verodostojnosti odtisa pečata oziroma žiga notarja na listini, se
potrdilo o overitvi glasi:
"Ministrstvo za pravosodje Republike Slovenije
potrjuje verodostojnost podpisa (ime in priimek podpisnika) in uradnega pečata
oziroma žiga notarja (navedba notarja).
Taksa za overitev po tari. št. (tarifna številka) v znesku
(znesek) EUR je plačana.".
(4) Potrdilo o overitvi se lahko napiše na izvirno
listino ali na poseben list v obliki overitvenega žiga.
4. člen
(overitev pri ministrstvu za zunanje zadeve)
(1) Ko ministrstvo za zunanje zadeve ali diplomatsko
predstavništvo ali konzulat Republike Slovenije v tujini opravlja potrditev
verodostojnosti podpisa osebe, ki je listino podpisala, in verodostojnosti
odtisa pečata ali žiga na listini, se potrdilo o overitvi na listini, namenjeni
za uporabo v Republiki Sloveniji, glasi:
"Potrjuje se, da je (ime in priimek podpisnika)
lastnoročno podpisal to listino.
Istovetnost podpisnika je ugotovljena na podlagi
deponiranega podpisa / osebnega dokumenta / drugo št. (številka verbalne note /
osebnega dokumenta / drugega dokumenta) z dne (datum verbalne note / izdaje
osebnega dokumenta / drugega dokumenta) v (kraj izdaje verbalne note / osebnega
dokumenta / drugega dokumenta).
Številka (zaporedna številka overitve):
Kraj in datum (kraj in datum overitve):".
(2) Ko ministrstvo za zunanje zadeve opravlja potrditev
verodostojnosti podpisa osebe, ki je listino podpisala, in verodostojnosti odtisa
pečata ali žiga na listini, se potrdilo o overitvi na listini, namenjeni za
uporabo v tujini, glasi:
"Videno in potrjeno na Ministrstvu za zunanje zadeve
Republike Slovenije
Št. (številka overitve)
Datum (datum overitve)".
(3) Potrdilo o overitvi se lahko izda v obliki
overitvenega žiga.
Končna določba
5. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-278/2017
Ljubljana, dne 24. aprila 2018
EVA 2017-2030-0034
mag. Goran Klemenčič l.r.
Minister
za pravosodje
Soglašam!
Karl Erjavec l.r.
Minister
za zunanje zadeve