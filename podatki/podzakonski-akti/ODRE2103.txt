1. člen
S to odredbo se določajo število in sedeži
izvršiteljev na območju Republike Slovenije.
2. člen
V Republiki Sloveniji je skupno 47
izvršiteljev.
3. člen
Izvršitelji imajo sedeže razporejene tako,
da se za območje vsakega okrožnega sodišča po Zakonu o sodiščih (Uradni list
RS, št. 94/07 – uradno prečiščeno besedilo, 45/08, 96/09, 86/10 – ZJNepS in
33/11) imenuje vsaj en izvršitelj s sedežem na območju tega okrožnega sodišča,
in sicer: 
1.    
za območje Okrožnega sodišča v Ljubljani se
imenuje 13 izvršiteljev s sedežem v tem okrožju; 
2.    
za območje Okrožnega sodišča v Celju se imenuje
6 izvršiteljev s sedežem v tem okrožju; 
3.    
za območje Okrožnega sodišča v Kopru se imenuje
4 izvršitelje s sedežem v tem okrožju; 
4.    
za območje Okrožnega sodišča v Novi Gorici se
imenuje 2 izvršitelja s sedežem v tem okrožju; 
5.    
za območje Okrožnega sodišča v Kranju se
imenuje 5 izvršiteljev s sedežem v tem okrožju; 
6.    
za območje Okrožnega sodišča v Krškem se
imenuje 2 izvršitelja s sedežem v tem okrožju; 
7.    
za območje Okrožnega sodišča v Novem mestu se
imenuje 1 izvršitelj s sedežem v tem okrožju; 
8.    
za območje Okrožnega sodišča v Mariboru se
imenuje 8 izvršiteljev s sedežem v tem okrožju; 
9.    
za območje Okrožnega sodišča v Murski Soboti se
imenuje 2 izvršitelja s sedežem v tem okrožju; 
10. 
za območje Okrožnega sodišča na Ptuju se
imenuje 2 izvršitelja s sedežem v tem okrožju; 
11. 
za območje Okrožnega sodišča v Slovenj Gradcu
se imenuje 2 izvršitelja s sedežem v tem okrožju.

Odredba o številu in sedežih izvršiteljev (Uradni
list RS, št. 46/11) vsebuje naslednjo končno določbo:
»4. člen
Ta odredba začne veljati naslednji dan po
objavi v Uradnem listu Republike Slovenije.«.

Odredba o spremembi Odredbe o številu in
sedežih izvršiteljev (Uradni list RS, št. 101/11) vsebuje naslednjo končno določbo:
»2. člen
Ta odredba začne veljati naslednji dan po
objavi v Uradnem listu Republike Slovenije.«.