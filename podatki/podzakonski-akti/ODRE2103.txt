1. člen
S to odredbo se določajo število in sedeži izvršiteljev na
območju Republike Slovenije.
2. člen
V Republiki Sloveniji je skupno 36 izvršiteljev.
3. člen
Izvršitelji imajo sedeže razporejene tako, da se za območje
vsakega okrožnega sodišča po Zakonu o sodiščih (Uradni list RS, št. 94/07 –
uradno prečiščeno besedilo, 45/08, 96/09, 86/10 – ZJNepS, 33/11, 75/12 –
ZSPDSLS-A, 63/13, 17/15, 23/17 – ZSSve, 22/18 – ZSICT, 16/19 – ZNP-1, 104/20 in
203/20 – ZIUPOPDVE) imenuje vsaj en izvršitelj s sedežem na območju tega
okrožnega sodišča, in sicer:
1.    
za območje Okrožnega sodišča v Ljubljani se imenuje 8 izvršiteljev s
sedežem v tem okrožju;
2.    
za območje Okrožnega sodišča v Celju se imenuje 6 izvršiteljev s sedežem
v tem okrožju;
3.    
za območje Okrožnega sodišča v Kopru se imenujejo 4 izvršitelji s
sedežem v tem okrožju;
4.    
za območje Okrožnega sodišča v Novi Gorici se imenujeta 2 izvršitelja s
sedežem v tem okrožju;
5.    
za območje Okrožnega sodišča v Kranju se imenujejo 3 izvršitelji s
sedežem v tem okrožju;
6.    
za območje Okrožnega sodišča v Krškem se imenujeta 2 izvršitelja s
sedežem v tem okrožju;
7.    
za območje Okrožnega sodišča v Novem mestu se imenuje 1 izvršitelj s
sedežem v tem okrožju;
8.    
za območje Okrožnega sodišča v Mariboru se imenujejo 4 izvršitelji s
sedežem v tem okrožju;
9.    
za območje Okrožnega sodišča v Murski Soboti se imenujeta 2 izvršitelja
s sedežem v tem okrožju;
10.  za
območje Okrožnega sodišča na Ptuju se imenujeta 2 izvršitelja s sedežem v tem
okrožju;
11.  za
območje Okrožnega sodišča v Slovenj Gradcu se imenujeta 2 izvršitelja s sedežem
v tem okrožju.

Odredba o številu in sedežih izvršiteljev
(Uradni list RS, št. 46/11) vsebuje naslednjo končno določbo:
»4. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o spremembi Odredbe o številu in
sedežih izvršiteljev (Uradni list RS, št. 101/11) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredbo o spremembah Odredbe o številu in
sedežih izvršiteljev (Uradni list RS, št. 20/23)
vsebuje naslednjo končno določbo:
»3. člen
Ta odredba začne veljati naslednji dan po
objavi v Uradnem listu Republike Slovenije.«.