1. člen
S tem odlokom se določi operativni program varstva okolja s
področja ravnanja z embalažo in odpadno embalažo (v nadaljnjem besedilu:
operativni program).
2. člen
Operativni program vsebuje: 
-       
zakonska in programska izhodišča za pripravo operativnega programa, 
-       
analizo obstoječega stanja in ugotovitev ključnih problemov, 
-       
opredelitev ciljev z okvirno dinamiko njihovega doseganja do konca leta
2007 in 
-       
program ukrepov z določitvijo nosilcev, časovnim načrtom izvedbe in
oceno stroškov.
3. člen
Program ukrepov iz prejšnjega člena vsebuje naslednje
vsebinske sklope: 
-       
zmanjševanje količin embalaže in preprečevanje nastajanja odpadne
embalaže, 
-       
vzpostavitev in delovanje sistema ravnanja z odpadno embalažo, 
-       
doseganje deležev recikliranja in predelave odpadne embalaže po
posameznih vrstah materialov, 
-       
vzpostavitev in delovanje sistema vračljive embalaže, 
-       
preprečevanje zapostavljanja uvoženih izdelkov in oviranja trgovanja ali
povzročanja motenj konkurenčnosti, 
-       
upoštevanje standardov, izdanih v podporo izvajanju zahtev na področju
ravnanja z embalažo in odpadno embalažo, 
-       
vzpostavljanje ekonomskih instrumentov za doseganje ciljev, 
-       
vključevanje ciljnih javnosti, 
-       
vzpostavitev in delovanje informacijskega sistema in sistema poročanja
in 
-       
spremljanje in nadzor nad izvajanjem operativnega programa.
4. člen
Za izvajanje operativnega programa so na osnovi naraščajočih
količin odpadne embalaže do konca leta 2007 in stroškov vzpostavitve in
delovanja sistema ravnanja z odpadno embalažo ocenjeni stroški v višini okrog
55 milijard SIT. 
Iz državnega proračuna se do konca leta 2007 nameni
predvidoma skupaj 220 milijonov SIT, in sicer zlasti na področju oblikovanja
politike, dodatne institucionalne organiziranosti, spremljanja in nadzora
izvajanja programa ter vključevanja ciljnih javnosti.
5. člen
Operativni program je kot priloga sestavni del tega odloka. 
Tabelarni prikaz programa ukrepov je kot priloga sestavni del
operativnega programa.
6. člen
Ta odlok začne veljati petnajsti dan po objavi v Uradnem
listu Republike Slovenije.
Št. 354-18/2002-1
Ljubljana, dne 22. marca 2002.
Vlada Republike Slovenije
dr. Janez Drnovšek l. r.
Predsednik

Priloga:
Operativni program ravnanja z embalažo in odpadno embalažo za obdobje od 2002
do konca 2007