1. člen
(vsebina)
(1) Ta pravilnik: 
-       
v skladu z Uredbo Sveta (EGS) št. 3922/91 z dne 16. decembra 1991 o
uskladitvi tehničnih predpisov in upravnih postopkov na področju civilnega
letalstva (UL L št. 373 z dne 31. 12. 1991, str. 4), kakor je bila nazadnje
spremenjena z Uredbo Komisije (ES) št. 8/2008 z dne 11. decembra 2007 o
spremembi Uredbe Sveta (EGS) št. 3922/91 glede skupnih tehničnih predpisov in
upravnih postopkov, ki se uporabljajo za komercialni letalski promet (UL L št.
10 z dne 12. 1. 2008, str. 1) (v nadaljnjem besedilu: Uredba 3922/91/EGS), v
zvezi z omejitvami letalskega delovnega časa in delovnega časa ter zahtevanim
počitkom članov posadk civilnih letal, ki se uporabljajo za komercialni zračni
prevoz, vsebuje določbe, ki jih Republika Slovenija sprejme in namerava
ohraniti v zvezi z določbami poddela Q Priloge III Uredbe 3922/91/EGS ter
določa začetek uporabe omejitev iz prej navedene priloge, in 
-       
delno prenaša v slovenski pravni red določbe Direktive Sveta 2000/79/ES
z dne 27. novembra 2000 o Evropskem sporazumu o razporejanju delovnega časa
mobilnih delavcev v civilnem letalstvu, ki so ga sklenili AEA (Združenje
evropskih letalskih prevoznikov), ETF (Evropska federacija delavcev v prometu),
ECA (Evropsko združenje pilotov), ERA (Evropsko združenje regionalnih letalskih
prevoznikov) in IACA (Mednarodno združenje letalskih prevoznikov) (UL L št. 302
z dne 1. 12. 2000, str. 57). 
(2) Ta pravilnik se ne uporablja za: 
-       
letala, ki se uporabljajo v vojaške, carinske in policijske namene, 
-       
za lete za spuščanje padal ali gašenje požara in s tem povezane dostavne
in povratne lete, na katerih se prevažajo osebe, ki se ponavadi prevažajo pri
spuščanju padal ali gašenju požara in 
-       
za lete, ki se izvajajo tik pred, med ali takoj po izvajanju del v
zraku, če so ti leti povezani s temi deli v zraku in če se na njih prevaža,
brez upoštevanja članov posadke, največ šest oseb, nujno potrebnih za izvajanje
del v zraku.
2. člen
(pomen izraza »organ«)
V skladu z določbami 5. in 166. člena Zakona o letalstvu
(Uradni list RS, št. 113/06 – uradno prečiščeno besedilo) izraz »organ« v
poddelu Q Priloge III Uredbe 3922/91/EGS pomeni ministrstvo, pristojno za
promet.
3. člen
(podaljšani letalski delovni čas posadke)
Operator mora v zvezi s podaljšanim letalskim delovnim časom
posadke, določenim v 6. točki OPS 1.1105 poddela Q Priloge III Uredbe
3922/91/EGS, zagotoviti: 
a)    
da letalski delovni čas posadke (FDP) pred odmorom in po njem ne presega
deset ur, ter da seštevek letalskih delovnih časov, ki je podaljšan v skladu s
tabelo v nadaljevanju, ne presega dvajset ur ob upoštevanju vseh obveznih
počitkov; 
b)    
da se določbe o podaljšanem letalskem delovnem času posadke (FDP) ne
uporabljajo v primeru razširjene posadke; 
c)    
ustrezne zmogljivosti, ki so na voljo članu posadke za počitek, in druge
ustrezne dejavnike, če traja odmor šest ur ali več, v času med 22:00 in 5:59
uro po krajevnem času; 
d)    
da je v sklopu enega letalskega delovnega časa mogoč samo en odmor; 
e)    
da se v primeru, ko potovanje od službenega kraja do ustreznega kraja
počitka ali do ustreznih zmogljivosti za počitek (in nazaj) traja več kot eno
uro, čas potovanja, ki presega eno uro, odšteje od odmora in upošteva pri
izračunu podaljšanega letalskega delovnega časa; 
f)     
da časovna razlika med krajem, kjer se delovna obveznost začne, in
krajem odmora ne presega dveh ur. 
Tabela – Podaljšani
FDP (Deljeni delovni čas, ki vključuje odmor)


Trajanje odmora
(a)

Podaljšanje
  letalskega delovnega časa (FDP)
(b) 


0-2 uri 59 min.

- 


3-6 ur 59 min.

½ trajanja odmora 


7-10 ur 59 min.

2/3 trajanja odmora ali 1 ½ trajanja odmora, če od tega
  vsaj 7 ur odmora poteka med 20:00 in 8:00 uro po krajevnem času v kraju
  odmora. 


4. člen
(pripravljenost)
(1) Kar zadeva druge oblike pripravljenosti člana posadke (2.
točka OPS 1.1125 poddela Q Priloge III Uredbe 3922/91/EGS), se glede določitve
obsega stanja pripravljenosti, ki se šteje za dolžnost, upošteva ustrezne
zmogljivosti, ki so na voljo članu posadke za počitek v času pripravljenosti, oddaljenost
mesta pripravljenosti od letališča in podobno. 
(2) Čas pripravljenosti iz prejšnjega odstavka se praviloma
upošteva pri izračunu skupnega števila delovnih ur na naslednji način: 
-       
čas pripravljenosti do 6 ur – se ne upošteva, 
-       
čas pripravljenosti 6 ur ali več – se upošteva v obsegu 50 odstotkov,
pri čemer čas pripravljenosti ne sme presegati 12 ur. 
(3) Operator lahko glede na ustrezne zmogljivosti, ki so na
voljo za počitek in druge ustrezne dejavnike, upošteva čas pripravljenosti tudi
v večjem obsegu, kot je določen v prejšnjem odstavku. 
(4) Pripravljenosti iz prvega odstavka tega člena oziroma
pripravljenosti iz 1. točke OPS 1.1125, ki ji ne sledi delo med letom, mora
slediti počitek vsaj 12 ur pred naslednjo dolžnostjo.
5. člen
(omejitev letalskega delovnega časa v zvezi z
usposabljanjem)
(1) V zvezi z izvajanjem letenja za potrebe letalskih šol
(FTO – Flight Training Organisations in TRTO – Type Rating Training
Organisations) sme letalski delovni čas posadke (FDP) trajati največ 12 ur.
Čas letenja ne sme presegati omejitev iz Priloge III k Uredbi 3922/91/EGS. 
(2) Dnevni počitek instruktorjev letenja mora trajati najmanj
12 ur. 
(3) Instruktor letenja sme v okviru letalskega delovnega časa
(FDP) pri usposabljanju opraviti največ 60 vzletov.
6. člen
(uporaba omejitev)
Omejitve letalskega delovnega časa in delovnega časa ter
zahteve glede počitka članov posadk civilnih letal, kot so določene v poddelu Q
Priloge III Uredbe 3922/91/EGS, se začnejo uporabljati 1. junija 2008.
7. člen
(prenehanje uporabe)
(1) Z dnem začetka uporabe tega pravilnika se za omejitve
letalskega delovnega časa in delovnega časa ter zahtevani počitek članov posadk
civilnih letal, ki se uporabljajo za komercialni zračni prevoz, preneha
uporabljati Pravilnik o delovnem času posadk zrakoplovov (Uradni list RS, št.
31/99 in 18/01 – ZLet), razen naslednjih njegovih določb: 
-       
prve alinee 1. točke drugega odstavka 3. člena, 
-       
3. člena, kolikor se nanaša na operacije z enim pilotom in na operacije
v primeru nujne medicinske pomoči in ni v nasprotju z določbami Priloge III k
Uredbi 3922/91/EGS, 
-       
prve alinee prvega odstavka 4. člena, 
-       
1. in 2. točke četrtega odstavka 7. člena ter 
-       
12. in 13. člena. 
(2) Z dnem začetka veljavnosti tega pravilnika se preneha
uporabljati 15. člen in priloga Pravilnika o delovnem času posadk zrakoplovov
(Uradni list RS, št. 31/99 in 18/01 – ZLet).
8. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se začne 1. junija 2008.
Št. 007-77/2008/37
Ljubljana, dne 25. aprila 2008
EVA 2008-2411-0035
mag. Radovan Žerjav l.r. 
Minister za promet