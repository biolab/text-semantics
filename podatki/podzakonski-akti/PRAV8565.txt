Vsebina pravilnika
1. člen
(1) Ta pravilnik določa za potrebe
izvrševanju pravice posameznika do seznanitve z lastnimi osebnimi podatki
višino materialnih stroškov za prepis, kopiranje in izdajo pisnega potrdila iz
2. točke ter za izpis iz 3. točke, seznam iz 4. točke, informacije iz 5. in 6. točke ter pojasnilo iz 7. točke prvega odstavka 30. člena Zakona o varstvu osebnih podatkov,
ki jih lahko upravljavec osebnih podatkov zaračunava posamezniku.
(2) Upravljavec osebnih podatkov lahko
posamezniku zaračunava ceno materialnih stroškov po določbah tega pravilnika,
lahko pa mu tudi posreduje podatke brezplačno.
(3) Upravljavec osebnih podatkov ne
sme zaračunavati nobenih stroškov za ustna potrdila,
ustne informacije in ustna pojasnila po določbah šestega odstavka 31. člena
Zakona o varstvu osebnih podatkov.
Višina
stroškov posredovanja podatkov – cenik
2.
člen
(1) Upravljavec osebnih podatkov mora
posamezniku vedno zagotoviti fotokopijo ali prepis, v primeru računalniške vodene
zbirke osebnih podatkov pa izpis formata A4. Cena materialnih stroškov za
posredovanje ene strani formata A4 je 0,10 eura.
(2) Če posameznik želi podatek pridobiti v
obliki, ki ni oblika iz prejšnjega odstavka, so pod pogojem, da upravljavec
osebnih podatkov razpolaga s tehničnimi zmožnostmi, najvišje cene materialnih
stroškov za posredovanje podatkov iz prejšnjega člena (brez davka na dodano
vrednost – DDV) naslednje:
1.    
ena stran fotokopije ali prepisa formata A3
0,20 eura,
2.    
ena stran fotokopije večjega formata 1,50 eura,
3.    
ena stran barvne fotokopije formata A4 0,75
eura,
4.    
ena stran barvne fotokopije formata A3 1,50
eura,
5.    
elektronski zapis na eni zgoščenki CD 2,00
eura,
6.    
elektronski zapis na eni zgoščenki DVD-R 2,75
eura,
7.    
elektronski zapis na eni disketi 1,50 eura,
8.    
posnetek na eni videokaseti 5,00 eura,
9.    
posnetek na eni audiokaseti 3,00 eura,
10. 
pretvorba ene strani dokumenta formata A4 iz
fizične v elektronsko obliko 0,20 eura,
11. 
pretvorba ene barvne strani dokumenta formata
A4 iz fizične v elektronsko obliko 0,20 eura, 
12. 
poštnina za pošiljanje informacij po pošti v
skladu z vsakokrat veljavnim cenikom za poštne storitve.
(3) Drugih materialnih stroškov, ki niso
določeni v prejšnjem odstavku, ni dovoljeno zaračunavati.
Način plačila stroškov
3. člen
(1) Upravljavec osebnih podatkov
posamezniku izda račun, iz katerega mora biti razvidna specifikacija stroškov v
skladu s tem pravilnikom. Račun mora posameznik prejeti ob ali po prejemu
podatkov. 
(2) Stroške plača posameznik s plačilnim
nalogom, v drugi obliki negotovinskega plačila ali v gotovini.
(3) Če upravljavec osebnih podatkov
ugotovi, da bodo materialni stroški posredovanja podatkov presegli 100,00
eurov, lahko od posameznika zahteva vnaprejšnji polog. Po posredovanju podatkov
upravljavec osebnih podatkov obračuna dejansko nastale stroške in posamezniku
izda račun v skladu s prvim odstavkom tega člena. Če polog presega dejanske
materialne stroške, upravljavec osebnih podatkov posamezniku ob posredovanju
podatkov vrne presežni znesek. Če pa dejansko nastali stroški presegajo znesek
vnaprejšnjega pologa, posameznik razliko plača najkasneje v osmih dneh od
prejema računa.
(4) Posameznik mora plačati stroške
posredovanja podatkov najkasneje v osmih dneh od prejema računa oziroma
zahtevka za položitev pologa. Upravljavec osebnih podatkov posredovanja
podatkov ne sme pogojevati s predhodnim plačilom računa.
(5) Prihodki upravljavca osebnih podatkov,
ki je neposredni proračunski uporabnik, iz naslova zaračunanih stroškov
posredovanja podatkov po tem pravilniku, so prihodki Proračuna Republike
Slovenije, v skladu z zakonom, ki ureja javne finance.

Pravilnik o zaračunavanju stroškov pri
izvrševanju pravice posameznika do seznanitve z lastnimi osebnimi podatki
(Uradni list RS, št. 85/07)
vsebuje naslednjo končno določbo: 
»Začetek veljavnosti
4. člen
Ta pravilnik začne veljati
25. septembra 2007.«.

Pravilnik o spremembah Pravilnika o
zaračunavanju stroškov pri izvrševanju pravice posameznika do seznanitve z
lastnimi osebnimi podatki (Uradni list RS, št. 5/12) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.