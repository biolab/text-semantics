1. člen
(vsebina)
Ta pravilnik določa program usposabljanja s področja carinske
zakonodaje iz drugega odstavka 11. člena Zakona o izvajanju carinske zakonodaje
Evropske unije (Uradni list RS, št. 32/16) in obrazec potrdila o uspešno
opravljenem usposabljanju s področja carinske zakonodaje za izvajanje:
-       
točke (d) 39. člena Uredbe (EU) št. 952/2013 Evropskega parlamenta in
Sveta z dne 9. oktobra 2013 o carinskem zakoniku Unije (UL L št. 269 z dne
10. 10. 2013, str. 1) in
-       
točke (b) prvega odstavka 27. člena Izvedbene uredbe Komisije (EU)
2015/2447 z dne 24. novembra 2015 o določitvi podrobnih pravil za
izvajanje nekaterih določb Uredbe (EU) št. 952/2013 Evropskega parlamenta in
Sveta o carinskem zakoniku Unije (UL L št. 343 z dne 29. 12. 2015, str.
558).
2. člen
(program usposabljanja s področja carinske zakonodaje)
(1) Program usposabljanja s področja carinske zakonodaje
je sestavljen iz osmih vsebinskih sklopov in obsega štirideset pedagoških ur.
(2) Posamezni vsebinski sklopi in njihov obseg trajanja
so:
-       
carinska zakonodaja                                                                                3
pedagoške ure;
dejavniki, na podlagi
katerih se uporabljajo uvozne ali izvozne 
dajatve, in drugi ukrepi v
zvezi z blagovno menjavo                             10 pedagoških ur;
-       
uvozne dajatve in druge dajatve, ki se pobirajo ob uvozu blaga              3
pedagoške ure;
-       
carinski dolg in zavarovanje                                                                     3
pedagoške ure;
-       
vnos blaga na carinsko območje Unije                                                    1
pedagoška ura;
-       
carinski postopki                                                                                       8
pedagoških ur;
-       
prepovedi in omejitve                                                                               2
pedagoški uri;
-       
deklaracije in elektronski carinski sistemi                                              10
pedagoških ur.
(3) Podrobne vsebine programa usposabljanja s področja
carinske zakonodaje so v prilogi 1, ki je priloga in sestavni del tega
pravilnika.
3. člen
(potrdilo o uspešno opravljenem usposabljanju s področja
carinske zakonodaje)
(1) Oseba prejme potrdilo o uspešno opravljenem
usposabljanju s področja carinske zakonodaje, če se je udeležila vseh vsebin
programa iz tretjega odstavka prejšnjega člena.
(2) Potrdilo o uspešno opravljenem usposabljanju s
področja carinske zakonodaje se izda na obrazcu iz priloge 2, ki je priloga in
sestavni del tega pravilnika.
4. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-289/2016/28
Ljubljana, dne 12. julija 2016
EVA 2016-1611-0061
dr. Dušan Mramor l.r.
Minister
za finance

Priloga 1: Podrobne
vsebine programa usposabljanja s področja carinske zakonodaje
Priloga 2: Potrdilo
o uspešno opravljenem usposabljanju s področja carinske zakonodaje