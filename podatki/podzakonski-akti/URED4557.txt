1. člen
S to uredbo se določi ureditveno območje meddržavnega mejnega
prehoda Podplanina (v nadaljnjem besedilu: mejni prehod) na podlagi Elaborata
za ugotavljanje javne koristi za meddržavni mejni prehod Podplanina, ki ga je
izdelal Proplus, d.o.o., Maribor pod št. 31/E/2006 maja 2007, in je na vpogled
na Ministrstvu za javno upravo, Direktoratu za investicije, nepremičnine in
skupne službe državne uprave, Tržaška 21, Ljubljana.
2. člen
(1) Ureditveno območje obsega: 
a)    
nepremičnine, potrebne za opravljanje varnostnega, carinskega in
inšpekcijskega nadzora, ter neposredno okolico z objekti, ki so potrebni za
smotrno in varno odvijanje prometa, in sicer zemljišča oziroma dele zemljišč
parc. št. 4875/1, 4917/1, 4455 in 4918, vse k.o. Trava; 
b)    
trase za izgradnjo infrastrukturnih objektov in naprav, potrebnih za
nemoteno delovanje mejnega prehoda, ki so električni vod, vodovod, kanalizacija
ter telefonski kabel. 
- 
Električni priključni NN kabel: rušitev obstoječega nadzemnega voda na
parc. št. 4875/1 v dolžini cca 10m in na parc. št. 4918 v dolžnini cca 5,5 m in
izgradnja novega podzemnega NN priključka po zemljiščih parc. št. 4875/3 v
dolžini cca 4m, parc.št. 4890/11 v dolžini cca 3,5 m, parc. št. 4457/2 v
dolžini cca 8,5 m in na parc. št. 4918 v dolžini cca 6m, vse k.o. Trava. 
- 
Telefonski priključek v dolžini cca 18 m bo potekal po zemljiščih parc.
št. 4875/1 v izmeri cca 16 m, parc. št. 4917/1 v dolžini cca 8,2 m, parc. št.
4876 v dolžini cca 18 m, parc. št. 4890/2 v dolžini cca 1 m, po parc. št.
4875/2 v dolžini cca 2,6 m, vse k.o. Trava. 
- 
Kanalizacija in iztočna glava v dolžini cca 2 m bo potekala po zemljišču
parc. št. 4916 in po parc. št. 4875/1 v dolžini cca 6,5m, vse k.o. Trava. 
(2) Meja ureditvenega območja je prikazana v elaboratu iz
prejšnjega člena in je razvidna iz pregledne situacije v merilu 1:500, ki je
kot priloga sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt Loški potok. Ureditveno področje
mejnega prehoda urejajo: 
-       
Prostorske sestavine planskih aktov občine: Odlok o spremembah in
dopolnitvah prostorskih sestavin dolgoročnega in družbenega plana Občine Loški
Potok (Uradni Iist RS, št. 115/04); 
-       
Prostorski ureditveni pogoji: Odlok o prostorsko ureditvenih pogojih za
območje Občine Loški Potok (Uradni Iist RS, št. 12/99, 69/99, 30/01 in 87/03); 
-       
Prostorski izvedbeni načrti: Odlok o prostorsko ureditvenih pogojih za
območje Občine Loški Potok (Uradni Iist RS, št. 12/99, 69/99, 30/01 in 87/03). 
Oznaka prostorske enote: LP2-11 – Mejni prehod Podplanina –
del naselja s strnjeno mešano gradnjo z javnimi funkcijami.
4. člen
Območje mejnega prehoda zajema zemljišča, namenjena: 
-       
za novogradnjo, postavitev objekta carine, policije in nadstrešnice; 
-       
za odstranitev obstoječih objektov; 
-       
za rušitev vseh utrjenih površin in izvedbo novih voznih površin; 
-       
za ureditev parkirišč in potrebne infrastrukture; 
-       
za zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
prične s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 00714-24/2007/5
Ljubljana, dne 24. maja 2007
EVA 2007-3111-0041
Vlada Republike Slovenije
Janez Janša l.r.
Predsednik

Meja
območne ureditve (MMP Podplanina - ureditvena situacija)