1. člen
(vsebina)
Ta pravilnik določa obrazec odločbe o vrnitvi za tujca, ki
nezakonito prebiva v Republiki Sloveniji.
2. člen
(obrazec odločbe o vrnitvi)
(1) Odločba o vrnitvi z rokom za prostovoljni odhod se tujcu,
ki nezakonito prebiva v Republiki Sloveniji in nima v drugi državi članici Evropske
unije veljavnega dovoljenja za prebivanje ali drugega dovoljenja, ki mu daje
pravico do prebivanja, pripravi na obrazcu 1 iz Priloge, ki je sestavni del
tega pravilnika.
(2) Odločba o vrnitvi brez roka za prostovoljni odhod se
tujcu, ki nezakonito prebiva v Republiki Sloveniji in nima v drugi državi
članici Evropske unije veljavnega dovoljenja za prebivanje ali drugega
dovoljenja, ki mu daje pravico do prebivanja, pripravi na obrazcu 2 iz Priloge
tega pravilnika.
(3) Pristojna uradna oseba obrazca iz tega pravilnika v
posameznem postopku ustrezno izpolni. Vsebine obrazca, ki za posamezni postopek
ni relevantna, se ob izdaji odločbe ne natisne.
KONČNI DOLOČBI
3. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o obrazcu odločbe o vrnitvi in okoliščinah, zaradi katerih se lahko rok za
prostovoljno vrnitev podaljša (Uradni list RS, št. 99/11).
4. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-696/2021
Ljubljana, dne 14. oktobra 2022
EVA 2021-1711-0092
Mag. Tatjana Bobnar
ministrica
za notranje zadeve

Priloga:
Odločba o vrnitvi za tujca, ki nezakonito prebiva v Republiki Sloveniji