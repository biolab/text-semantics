I
Ta sklep določa in razvršča območja z višjo stopnjo
brezposelnosti od povprečne v Republiki Sloveniji ter določa programe aktivne
politike zaposlovanja za leto 2003, ki se izvajajo samo na teh območjih, ter
programe, pri katerih se poveča višina sredstev za posamezni program, če se
izvaja na določenih območjih.
II
Območja se razvrščajo v 3 skupine: območje A, območje B in
območje C. 
Območje zajema Območno službo Zavoda Republike Slovenije za
zaposlovanje (v nadaljnjem besedilu: Območna služba), upravno enoto in občino. 
Območje A zajema tiste območne službe, upravne enote in
občine, ki imajo stopnjo brezposelnosti 16% in več. 
Območje B zajema tiste območne službe, upravne enote in
občine, ki imajo stopnjo brezposelnosti od 14% do 15,9%. 
Območje C zajema tiste območne službe, upravne enote in
občine, ki imajo stopnjo brezposelnosti od 11,8% do 13,9%. 
V območje A se uvrščajo: 
-       
Območne službe: Maribor, Murska Sobota, Ptuj; 
-       
Upravne enote: Brežice, Celje, Hrastnik, Kočevje, Šentjur pri Celju,
Šmarje pri Jelšah, Trbovlje; 
-       
Občine: Podvleka, Prebold, Ribnica na Pohorju, Solčava, Vransko. 
V območje B se uvrščajo: 
-       
Območne službe: Celje, Sevnica, Trbovlje; 
-       
Upravne enote: Radlje ob Dravi; 
-       
Občine: Jesenice, Luče, Ravne na Koroškem. 
V območje C se uvrščajo: 
-       
Območne službe: Velenje; 
-       
Upravne enote: Ilirska Bistrica, Izola, Jesenice, Ribnica, Tržič; 
-       
Občine: -
III
Program nadomestitve dela plače iskalca prve zaposlitve in
lokalni zaposlitveni programi se izvajata samo na območjih A, B in C.
IV
Programi aktivne politike zaposlovanja za leto 2003, pri
katerih se poveča višina posameznega ukrepa, so naslednji: 
-       
subvencioniranje zaposlitev pri izvajanju pomoči na domu ter osebne
asistence in oskrbovanja invalidnih oseb, 
-       
spodbujanje samozaposlovanja.
V
Višina posameznega ukrepa znotraj v prejšnji točki
opredeljenih programov se poviša na naslednji način: 
a)    
na območju A izvajalec ukrepa poveča višino nadomestil za 10 odstotnih
točk; 
b)    
na območju B izvajalec ukrepa poveča višino nadomestil za 5 odstotnih
točk; 
c)    
na območju C izvajalec ukrepa poveča višino nadomestil za 3 odstotne
točke. 
Pri tem se pod pojmom “višina nadomestila” pojmujejo s
programom aktivne politike zaposlovanja za leto 2003 opredeljene višine vseh
stroškov, navedenih v posameznih programih. 
Povečanje višine ne velja pri tistih stroških, pri katerih je
financiranje v celoti predvideno že v posameznem programu aktivne politike
zaposlovanja za leto 2003.
VI
Ta sklep začne veljati naslednji dan po objavi v Uradnem
listu RS.
Št. 663-02-001/03-009
Ljubljana, dne 20. februarja 2003.
Minister 
za delo, družino in socialne zadeve 
dr. Vlado Dimovski l. r.