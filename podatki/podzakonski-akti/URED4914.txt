1. člen
Republika Slovenija v letu 2009 izda zbirateljske kovance ob
100-letnici prvega poleta z motornim letalom na Slovenskem, v obsegu ter z
glavnimi znamenji in drugimi značilnostmi, določenimi s to uredbo.
2. člen
Ob 100-letnici prvega poleta z motornim letalom na Slovenskem
Republika Slovenija izda:
-       
zlatnike z nominalno vrednostjo 100 eurov, v količini do 6 000 kovancev
in v skupni nominalni vrednosti do 600 000 eurov,
-       
srebrnike z nominalno vrednostjo 30 eurov, v količini do 8 000 kovancev
in v skupni nominalni vrednosti do 240 000 eurov ter
-       
zbirateljske dvokovinske kovance z nominalno vrednostjo 3 eurov, v
količini do 300 000 kovancev in v skupni nominalni vrednosti do 900 000 eurov.
3. člen
(1) Zlatniki so izdelani iz zlata čistine 900/1000, z ravnimi
in reliefnimi površinami.
(2) Teža zlatnikov je 7 gramov, njihov premer pa je 24
milimetrov. Pri vsakem posameznem zlatniku je dovoljen odmik pri teži do ± 1 ‰
in pri premeru do ± 0,1 milimetra.
4. člen
(1) Srebrniki so izdelani iz srebra čistine 925/1000, z ravnimi
in reliefnimi površinami.
(2) Teža srebrnikov je 15 gramov, njihov premer pa je 32
milimetrov. Pri vsakem posameznem srebrniku je dovoljen odmik pri teži do ± 1%
in pri premeru do ± 0,1 milimetra.
5. člen
(1) Zbirateljski dvokovinski kovanci so sestavljeni iz jedra (zlitina:
75% bakra in 25% niklja) in oboda (zlitina: 78% bakra, 20% cinka, 2% niklja).
(2) Teža kovancev je 15 gramov, njihov premer je 32
milimetrov (od tega jedro 22 milimetrov). Pri vsakem posameznem kovancu je
dopusten odmik pri teži ± 2% in pri premeru do ± 0,1 milimetra.
6. člen
Videz zbirateljskih kovancev iz 3., 4. in 5. člena te uredbe:
-       
sprednja stran:
osrednji motiv je del vrtečega se letalskega propelerja. Na desni
strani kovanca je v spodnjem delu izseka napis »SLOVENIJA «. Letnica »2009« je
na zgornjem delu izseka. Nominalna vrednost »100 EURO« ali »30 EURO« ali »3
EURO« je izpisana v zgornji tretjini kovanca;
-       
hrbtna stran:
na kovancu je podoba Edvarda Rusjana, ki ga na levi strani obkroža
napis »EDVARD RUSJAN – EDA I – 1909«, na desni strani podobe pa je polkrožno v
dveh vrsticah napis »PRVI POLET Z MOTORNIM LETALOM NA SLOVENSKEM«.
7. člen
Zbirateljski kovanci, izdani na podlagi te uredbe, so okrogli
in po obodu valovito nazobčani.
8. člen
Ta uredba začne veljati naslednji dan po objavi v Uradnem listu
Republike Slovenije.
Št. 00712-25/2008/4
Ljubljana, dne 26. junija 2008
EVA 2008-1611-0085
Vlada Republike Slovenije
dr. Andrej Bajuk l.r.
Minister