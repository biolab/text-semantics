1. člen
(vsebina pravilnika)
Ta pravilnik določa program posebnega dela strokovnega izpita
za inšpektorja oziroma inšpektorico (v nadaljnjem besedilu: izpit za
inšpektorja) na področju kmetijstva, razvoja podeželja, ukrepov kmetijske
politike, kakovosti kmetijskih pridelkov in živil, krme, zootehnike, gensko
spremenjenih organizmov, varstva rastlin, mineralnih gnojil, semenskega
materiala kmetijskih rastlin, vina in drugih proizvodov iz grozdja in vin,
gozdarstva, lovstva in ribištva, primarne proizvodnje in pridelave živil
oziroma hrane in dobre kmetijske prakse ter na področju kontrole postopkov
izvajanja ukrepov iz pristojnosti Agencije Republike Slovenije za kmetijske
trge in razvoj podeželja.
2. člen
(program posebnega dela izpita)
(1) Program posebnega dela izpita za inšpektorja obsega
vsebine s področij: 
1.     
kmetijske inšpekcije, 
2.     
kmetijske inšpekcije na področju vinarstva, 
3.     
inšpekcije za kontrolo kakovosti krme, 
4.     
inšpekcije za kontrolo kakovosti kmetijskih pridelkov in živil, 
5.     
fitosanitarne inšpekcije, 
6.     
lovske in ribiške inšpekcije, 
7.     
gozdarske inšpekcije. 
(2) Program posebnega dela strokovnega izpita za inšpektorja
je določen v prilogi, ki je sestavi del tega pravilnika.
3. člen
(podrobnejše vsebine programa)
Program iz prejšnjega člena je podlaga za izdelavo
podrobnejših vsebin za posebni del izpita z navedenimi pravnimi viri in
literaturo, ki jih določi glavni inšpektor, pristojen za kmetijstvo, gozdarstvo
in hrano.
4. člen
(usklajevanje vsebin)
Glavni inšpektor, pristojen za kmetijstvo, gozdarstvo in
hrano, usklajuje podrobnejše vsebine posebnega dela izpita iz prejšnjega člena
glede na spremembe predpisov na področju, na katerem se izvaja inšpekcijski
nadzor.
5. člen
(uveljavitev pravilnika)
Ta pravilnik začne veljati petnajsti dan po objavi v Uradnem
listu Republike Slovenije.
Št. 24-3/2004
Ljubljana, dne 18. marca 2005.
EVA 2005-2311-0131
Ministrica 
za kmetijstvo, gozdarstvo in prehrano 
Marija Lukačič l. r.

Priloga:
Program posebnega dela strokovnega izpita za kmetijskega inšpektorja,
kmetijskega inšpektorja na področju vinarstva, inšpektorja na področju kmetijstva
in kontrole kakovosti krme, inšpektorja na področju kontrole kmetijskih
pridelkov in živil, fitosanitarnega inšpektorja, lovskega in ribiškega
inšpektorja ter gozdarskega inšpektorja