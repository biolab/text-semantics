1. člen
S tem pravilnikom se sprejme
gozdnogospodarski načrt gozdnogospodarske enote Rogaška Slatina (2012–2021),
št. 09-40/12 z dne 5. 9. 2012, ki ga je za obdobje od 1. januarja
2012 do 31. decembra 2021 izdelal Zavod za gozdove Slovenije, Območna
enota Celje.
2. člen
Gozdnogospodarska enota Rogaška Slatina, ki
meri 8.157,79 ha, se nahaja v Gozdnogospodarskem območju Celje, v občinah
Rogatec in Rogaška Slatina, oziroma v katastrskih občinah Cerovec, Čača vas,
Dobovec, Donačka gora, Drevenik, Negonje, Rogatec, Spodnje Sečovo, Sveti
Florijan, Strmec, Tlake, Trlično, Trška gorca in Zgornji Gabernik.
3. člen
V gozdnogospodarski enoti Rogaška Slatina
je s 1. januarjem 2012 ugotovljeno naslednje stanje gozdov:
a)     lastništvo: 50,7 % zasebnih gozdov v lasti fizičnih ali pravnih
oseb, 49,1 % državnih gozdov in 0,2 % gozdov lokalnih skupnosti;
b)     površina: 4.655,10 ha, od katere je 4.380,91 ha večnamenskih
gozdov, 153,73 ha gozdov s posebnim namenom, v katerih gozdnogospodarski ukrepi
niso dovoljeni, in 120,46 ha varovalnih gozdov;
c)     lesna zaloga: 295 m³/ha, od tega 31 m³/ha iglavcev in 264 m³/ha
listavcev;
d)     tekoči letni prirastek: 7,79 m³/ha, od tega 1,00 m³/ha iglavcev in
6,79 m³/ha listavcev.
4. člen
(1) V gozdnogospodarskem načrtu gozdnogospodarske
enote Rogaška Slatina (2012–2021) je na podlagi ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Rogaška Slatina
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 4.138,73 ha,
-       
ekološke funkcije na površini 244,30 ha in
-       
socialne funkcije na površini 378,11 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Rogaška Slatina (2011–2020) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Rogaška Slatina
za obdobje od 1. januarja 2012 do 31. decembra 2021 določeni
naslednji ukrepi:
-       
najvišji možni posek v višini 272.444 m³, od tega 25.239 m³ iglavcev in
247.205 m³ listavcev,
-       
gojitvena dela, potrebna za ohranitev in razvoj gozdov na površini
625,80 ha,
-       
nega drogovnjaka na površini 262,75 ha,
-       
varstvena dela, potrebna za zaščito pred divjadjo in sicer zaščita sadik
gozdnega drevja s 3.300 tulci in
-       
nega habitatov prosto živečih živali in sicer vzdrževanje travinj na
površini 58,0 ha ter sadnja 1200 sadik plodonosnega drevja, vzdrževanje vodnih
virov v obsegu 5 delovnih dni, postavitev in vzdrževanje 50 gnezdnic, puščanje
175 m³ biomase v gozdu.
(2) V gozdnogospodarskem načrtu
gozdnogospodarske enote Rogaška Slatina (2012–2021) so določeni ukrepi in
načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Rogaška Slatina
v obdobju od uveljavitve tega pravilnika do 31. decembra 2021 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Rogaška Slatina (2012–2021).
7. člen
Po en izvod gozdnogospodarskega načrta
gozdnogospodarske enote Rogaška Slatina (2012–2021) je na vpogled na sedežu
Zavoda za gozdove Slovenije, Območne enote Celje, Ljubljanska 13, Celje, na
sedežu Zavoda za gozdove Slovenije, Krajevne enote Rogaška Slatina, Ulica XIV.
divizije 17, Rogaška Slatina in na Ministrstvu za kmetijstvo in okolje,
Dunajska 22, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Rogaška Slatina
(2012–2021).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-605/2012
Ljubljana, dne 28. januarja 2013
EVA 2012-2330-0081
Franc Bogovič l.r.
Minister za kmetijstvo in okolje