1. člen
Ta pravilnik določa izobrazbo, ki jo morajo imeti strokovni delavci
v posebnem programu vzgoje in izobraževanja za otroke in mladostnike s
posebnimi potrebami (post)rehabilitacijski praktikum, ki ga je sprejel
Strokovni svet Republike Slovenije za splošno izobraževanje s Sklepom o
sprejemu (post)rehabilitacijskega praktikuma posebnega programa za otroke in
mladostnike s posebnimi potrebami (Uradni list RS, št. 61/01).
2. člen
V tem pravilniku izobrazba pomeni študijski program za pridobitev
izobrazbe, po katerem se pridobi strokovni naslov v skladu z Zakonom o
strokovnih in znanstvenih naslovih (Uradni list RS, št. 47/98 in 55/03) ali
končan javno veljavni izobraževalni program ali študijski program
izpopolnjevanja.
3. člen
Če je v tem pravilniku naveden dvopredmetni študijski program,
je ta ustrezen ne glede na to, na katerem mestu je naveden. 
Če v tem pravilniku ni navedeno, ali je ustrezen enopredmetni
ali dvopredmetni študijski program, se šteje, da je ustrezen tako enopredmetni
kot dvopredmetni študijski program.
4. člen
1. Učitelji 
1.1. Učitelji internega izobraževanja 
1.1.1. Slovenščina
Učitelj slovenščine je lahko, kdor je končal univerzitetni
študijski program slovenščine.
1.1.2. Matematika
Učitelj matematike je lahko, kdor je končal univerzitetni
študijski program matematike.
1.1.3. Spoznavanje naravnega in družbenega okolja
Učitelj spoznavanja naravnega in družbenega okolja je lahko,
kdor je končal univerzitetni študijski program zgodovine, geografije ali
sociologije. 
Učitelj spoznavanja naravnega in družbenega okolja je lahko
tudi, kdor je končal univerzitetni študijski program defektologije (smer –
DP-FIBO) ali psihologije.
1.1.4. Športna vzgoja
Učitelj športne vzgoje je lahko, kdor je končal univerzitetni
študijski program športne vzgoje.
1.2. Učitelji praktičnega izobraževanja 
1.2.1. Praktični pouk
Učitelj praktičnega pouka je lahko, kdor je končal: 
-       
univerzitetni študijski program tehnike, proizvodno-tehnične vzgoje,
elektrotehnike, strojništva ali lesarstva, 
-       
izobraževalni program za pridobitev srednje ali srednje strokovne
izobrazbe.
1.2.2. Likovni pouk
Učitelj likovnega pouka je lahko, kdor je končal univerzitetni
študijski program likovne pedagogike, kiparstva ali slikarstva,
1.2.3. Glasbeni pouk
Učitelj glasbenega pouka je lahko, kdor je končal
univerzitetni študijski program glasbene pedagogike.
2. Vzgojitelji
Vzgojitelj je lahko, kdor je končal univerzitetni študijski
program defektologije (smer – DP-FIBO). 
Vzgojitelj je lahko tudi, kdor je končal univerzitetni
študijski program socialne pedagogike.
5. člen
Učitelji in vzgojitelji, morajo imeti ustrezno specialno pedagoško
izobrazbo, pridobljeno po ustreznem študijskem programu oziroma ustreznem
študijskem programu izpopolnjevanja.
6. člen
Ne glede na določbe tega pravilnika je za strokovne delavce v
posebnem programu vzgoje in izobraževanja za otroke in mladostnike s posebnimi
potrebami (post)rehabilitacijski praktikum ustrezna tudi izobrazba, pridobljena
po podiplomskih študijskih programih za pridobitev specializacije, magisterija
oziroma doktorata znanosti ustrezne smeri.
7. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 011-03-4/2004
Ljubljana, dne 10. maja 2004.
EVA 2004-3311-0071
dr. Slavko Gaber l. r.
Minister
za šolstvo, znanost in šport