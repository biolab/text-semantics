1. člen
Višina nadomestila za kritje stroškov za vzdrževalna dela na
skupnih melioracijskih objektih in napravah v Upravni enoti Kamnik na
melioracijskem območju Križ-Moste-Komenda, znaša za leto 1996 7.800 SIT/ha.
2. člen
Republiška uprava za javne prihodke, izpostava Kamnik, izda
vsem lastnikom kmetijskih zemljišč na melioracijskih območjih odločbo o višini
nadomestila za kritje stroškov za vzdrževalna dela na skupnih melioracijskih
objektih in napravah. 
Zbrana sredstva nadomestil se vplačujejo na ustrezni prehodni
vplačilni račun, ki ga ima Republiška uprava za javne prihodke, izpostava
Kamnik, odprtega pri Agenciji RS za plačilni promet, informiranje in
nadziranje, iz tega računa pa se sredstva razporejajo na vplačilni račun
840-6212 – drugi prihodki države pri Agenciji RS za plačilni promet, informiranje
in nadziranje. 
Če zavezanci v predpisanem roku ne poravnajo obveznosti iz
odločb iz prvega odstavka tega člena, sredstva izterja Republiška uprava za
javne prihodke, izpostava Kamnik, na način kot to velja za davke od kmetijske
dejavnosti.
3. člen
Upravna enota Kamnik predloži Republiški upravi za javne
prihodke, izpostava Kamnik, seznam zavezancev za plačilo stroškov vzdrževanja
po tej odredbi ter podatke o njihovih površinah na melioracijskem območju. 
Upravna enota Kamnik odda vzdrževalna dela, ki se financirajo
iz sredstev po tej odredbi, v skladu s predpisi o računovodstvu in predpisi o
javnih naročilih v izvedbo ustreznemu izvajalcu.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 355-01-19/96
Ljubljana, dne 15. aprila 1996.
Minister 
za kmetijstvo, 
gozdarstvo in prehrano 
dr. Jože Osterc l. r.