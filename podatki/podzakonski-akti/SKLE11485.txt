1. člen
(Namen in področje uporabe smernic)
(1) Evropski bančni organ je na podlagi prvega odstavka
člena 16 Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES (UL L št. 331 z dne 15. decembra 2010, str. 12; v
nadaljevanju Uredba (EU) št. 1093/2010) dne 16. februarja 2018 objavil
Smernice o nadzoru pomembnih podružnic (v nadaljevanju: smernice), ki so
objavljene na njegovi spletni strani.
(2) Smernice določajo način sodelovanja
konsolidacijskega nadzornika ter pristojnih organov matične države in države
gostiteljice v okviru kolegijev nadzornikov, ustanovljenih v skladu s členom
116 ali členom 51(3) Direktive 2013/36/EU, pri nadzorovanju in usklajevanju
izvajanja svojih pristojnosti iz poglavja 4 naslova V ter poglavij 1 in 3
naslova VII Direktive ter oddelka 2 naslova II Direktive 2014/59/EU v zvezi s
podružnicami institucij Unije s sedežem v drugi državi članici.
(3) Smernice se uporabljajo za:
1.     
podružnice, ki so pomembne v skladu s členom 51 Direktive 2013/36/EU in
2.     
pristojne organe, kot so opredeljeni v točki (i) drugega odstavka 4.
člena Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za:
1.     
banke države članice, ki so v skladu z ZBan-2 ustanovile podružnice na
območju Republike Slovenije oziroma so v skladu s tem zakonom upravičene
neposredno opravljati bančne storitve na območju Republike Slovenije (v
nadaljevanju: podružnice) in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad podružnicami iz 1. točke tega
odstavka.
(2) Banke iz 1. točke prvega odstavka tega člena v
celoti upoštevajo določbe smernic v delu, v katerem so naslovljene nanje.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v celoti
upoštevala določbe smernic v delu, v katerem se nanašajo na izvajanje nalog in
pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne 28. marca
2018
Boštjan Jazbec l.r.
Predsednik
Sveta Banke Slovenije