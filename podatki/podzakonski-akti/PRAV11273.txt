1. člen
(vsebina pravilnika)
Ta pravilnik podrobneje določa kazalnike in
metodo za izračun indeksa razvojne ogroženosti za programsko obdobje 2014–2020
ter razvršča razvojne regije (v nadaljnjem besedilu: regije NUTS 3) po stopnji
razvitosti. Statistična teritorialna členitev Republike Slovenije po regijah
NUTS 3 je določena z Uredbo Evropskega parlamenta in Sveta (ES) št. 1888/2005 z
dne 26. oktobra 2005 o spremembah Uredbe (ES) št. 1059/2003 o
oblikovanju skupne klasifikacije statističnih teritorialnih enot (NUTS) zaradi
pristopa Češke, Estonije, Cipra, Latvije, Litve, Madžarske, Malte, Slovenije in
Slovaške k Evropski uniji (UL L, št. 309 z dne 25. 11. 2005, str. 1).
2. člen
(kazalniki in metoda za izračun)
(1) Kazalniki razvitosti, ogroženosti
in razvojnih možnosti so:
-       
bruto domači proizvod na prebivalca,
-       
bruto dodana vrednost na zaposlenega,
-       
delež bruto investicij v osnovna sredstva v bruto domačem proizvodu,
-       
stopnja registrirane brezposelnosti mladih v starosti 15–29 let,
-       
stopnja delovne aktivnosti v starosti 20–64 let,
-       
delež prebivalstva s terciarno izobrazbo v starosti 25–64 let,
-       
delež bruto domačih izdatkov za raziskovalno in razvojno dejavnost v
bruto domačem proizvodu,
-       
delež prečiščene odpadne vode z vsaj sekundarnim čiščenjem v izpuščeni
odpadni vodi,
-       
delež površine varovanih območij v regiji,
-       
delež ocenjene škode zaradi elementarnih nesreč v bruto domačem
proizvodu,
-       
stopnja registrirane brezposelnosti,
-       
indeks staranja prebivalstva,
-       
razpoložljivi dohodek na prebivalca in
-       
poseljenost.
(2) Indeks razvojne ogroženosti za
regije NUTS 3 se izračuna kot aritmetična sredina standardiziranih vrednosti
kazalnikov pri čemer se kot metodo standardizacije uporabi metodo relativnega
odklona od skrajnih vrednosti. Pri vsakem kazalniku sta to regiji z najvišjo in
najnižjo vrednostjo. Standardizirana vrednost posameznega kazalnika se izračuna
po formuli: standardizirana vrednost = (dejanska vrednost – najnižja vrednost)
/ (najvišja vrednost – najnižja vrednost). Izračunana inverzna vrednost
(dejanska vrednost se odšteje od 1) se izrazi v indeksu ravni (Slovenija =
100), pri čemer večja vrednost indeksa pomeni večjo razvojno ogroženost regije.
Pri izračunu se upošteva triletno povprečje zadnjih razpoložljivih podatkov,
razen pri kazalniku »delež prebivalstva s terciarno izobrazbo v starosti 25–64
let«, pri katerem so podatki razpoložljivi le za leti 2011 in 2012, ter pri
kazalnikih »delež bruto investicij v osnovna sredstva v bruto domačem
proizvodu«, »delež prečiščene odpadne vode z vsaj sekundarnim čiščenjem v
izpuščeni odpadni vodi« in »delež površine varovanih območij v regiji«, pri
katerih se upoštevajo podatki za zadnje razpoložljivo leto. Vsi kazalniki
morajo biti pri tem enako uteženi. Upoštevani so podatki, ki so bili razpoložljivi
do 31. marca 2014.
3. člen
(razvrstitev regij NUTS 3)
Regije NUTS 3 v Republiki Sloveniji se v
programskem obdobju 2014–2020, upoštevaje indeks razvojne ogroženosti,
razvrščajo po stopnji svoje razvitosti, kot sledi:
1.     
Osrednjeslovenska (35,5),
2.     
Jugovzhodna Slovenija (64,7),
3.     
Gorenjska (66,6),
4.     
Obalno-kraška (81,4),
5.     
Savinjska (92,6),
6.     
Goriška (100,4),
7.     
Posavska (101,5),
8.     
Koroška (121,6),
9.     
Podravska (123,9),
10.  
Primorsko-notranjska (124,8),
11.  
Zasavska (125,1) in
12.  
Pomurska (161,8).
4. člen
(končna določba)
Ta pravilnik začne veljati naslednji dan po
objavi v Uradnem listu Republike Slovenije.
Št. 007-36/2013/37
Ljubljana, dne 9. maja 2014
EVA 2012-2130-0013
Metod Dragonja l.r.
Minister 
za gospodarski razvoj in tehnologijo