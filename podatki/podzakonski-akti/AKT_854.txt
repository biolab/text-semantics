1. člen
(vsebina)
Ta splošni akt podrobneje ureja način
pretvorbe številk v ENUM – številke in način upravljanja podatkovnih zbirk ter
določa tehnične in druge zahteve, ki so povezane s pretvorbo številk.
2. člen
(pomen izrazov)
(1) Izrazi, uporabljeni v tem splošnem
aktu, imajo naslednji pomen:
1.     
ENUM – je standardni protokol, ki preslika mnemonične internetne naslove
sistemskega imenskega prostora (DNS) v telefonsko številko in obratno,
2.     
IETF – Internet Engineering Task Force,
3.     
RIPE NCC – RIPE Network Coordination Centre – organizacija dodeljuje
naslove za evropski del interneta,
4.     
DNS – Domain Name System – domenski imenik.
3. člen
(pretvorba številk)
Način pretvorbe številk v ENUM – številke
se izvaja po tehničnih specifikacijah IETF standarda RFC 3761.
4. člen
(skrbništvo nad domeno)
Agencija je v soglasju z ITU – TSB pri RIPE
NCC februarja 2008 registrirala domeno 6.8.3.e164.arpa.
5. člen
(izvajalec pretvorbe številk v ENUM
domene)
(1) Agencija po uveljavitvi tega
splošnega akta in po preteku aktualne Pogodbe o izvajanju pretvorbe številk v
ENUM domene za uporabnike, št. 1/2009-ENUM, objavi javni poziv za ugotovitev
pripravljenosti zainteresiranih izvajalcev pretvorbe številk v ENUM – številke
za potrebe uporabnikov.
(2) V javnem pozivu agencija določi
osnovne načine in pogoje izvajanja storitve (referenčno arhitekturo,
registracijske procese, entitete udeležencev, dovoljena območja oštevilčenja).
(3) V kolikor se za izvajanje
pretvorbe številk v ENUM – številke na predpisan način odzove več interesentov
agencija izvede javni razpis za izbor izvajalca – v skladu z ustreznimi
določili ZEKom-1. V nasprotnem primeru z interesentom, ki izpolnjuje pogoje,
sklene pogodbo o izvajanju pretvorbe številk v ENUM – številke za uporabnike.
6. člen
(prenos skrbništva nad domeno)
V skladu z določili ITU – TSB in RIPE NCC
Agencija prenese skrbništvo nad domeno 6.8.3.e164.arpa na izbranega izvajalca.
7. člen
(pogoji upravljanja s številko za končnega
uporabnika)
Končni uporabnik lahko vnaša, spreminja in
briše parametre v sistemu ob naslednjih pogojih:
-       
spreminjanje parametrov se mora nanašati na obstoječo aktivno številko,
-       
ob prijavi v sistem mora biti preverjena upravičenost do uporabe
odgovarjajoče E.164 številke,
-       
številka ne sme biti trajno ali začasno izključena iz omrežja
operaterja, pri katerem se nahaja.
8. člen
(začetek veljavnosti)
(1) Ta splošni akt začne veljati
naslednji dan po objavi v Uradnem listu Republike Slovenije.
(2) Z dnem uveljavitve tega splošnega
akta se prenehajo uporabljati določbe Splošnega akta o upravljanju pretvorbe
številk v ENUM domene številk (Uradni list RS, št. 89/08 in 48/09 – popr.).
Št. 0073-12/2013/6
Ljubljana, dne 18. julija 2013
EVA 2013-3330-0109
po
pooblastilu št. 0202-1/2013-11
z
dne 20. 6. 2013
Mark Pohar l.r.
Namestnik direktorja