1. člen
(vsebina)
Ta pravilnik določa merila za ugotavljanje delovne uspešnosti
direktorja in namestnika oziroma pomočnika direktorja (v nadaljnjem besedilu:
direktor) Javnega gospodarskega zavoda Protokolarne storitve Republike
Slovenije (v nadaljnjem besedilu: zavod).
2. člen
(merila)
Višina dela plače za delovno uspešnost direktorja se določi
na podlagi naslednjih meril:
-       
izpolnitev letnega finančnega načrta,
-       
kakovost in strokovnost poslovanja in
-       
razvojna naravnanost.
Izpolnjevanje meril iz prejšnjega odstavka ugotovi upravni
odbor, ki poda tudi predlog za dodelitev delovne uspešnosti.
3. člen
(vrednotenje izpolnitve letnega finančnega načrta)
Izpolnitev letnega finančnega načrta se vrednoti na naslednji
način:
-       
prihodki presegajo načrtovane za 10 % ali več                                   35
%,
-       
prihodki presegajo načrtovane za 5 do 10 %                                      25
%,
-       
prihodki presegajo načrtovane do 5 %                                                15
% ali
-       
prihodki so enaki načrtovanim                                                            5
%.
4. člen
(kakovost in strokovnost poslovanja)
Obseg kakovosti in strokovnosti poslovanja se vrednoti na
naslednji način:
-       
kakovost izvajanja dela                                                                       do
20 % in
-       
strokovnost izvajanja dela                                                                   do
15 %.
5. člen
(razvojna naravnanost)
Razvojna naravnanost se vrednoti na naslednji način:
-       
izdelava in izvajanje srednjeročnega razvojnega ali strateškega načrta
do 15 % in
-       
samostojno vodenje ali sodelovanje z investitorjem pri izvedbi ali
pripravi izvedbe investicijskih del ali izvedbe investicijsko vzdrževalnih del
do 15 %.
6. člen
(izračun dela plače za delovno uspešnost direktorja)
Direktorju pripada del plače za delovno uspešnost, če je
uspešen po vseh merilih iz 2. člena tega pravilnika.
Doseženi odstotki iz 3., 4. in 5. člena tega pravilnika se
seštevajo.
Višina dela plače za delovno uspešnost se izračuna tako, da
se dobljeni odstotki pomnožijo z višino dveh osnovnih mesečnih plač direktorja.
7. člen
(poslovanje z izgubo)
Če zavod posluje z izgubo, direktorju ne pripada del plače iz
naslova delovne uspešnosti.
Direktor ni upravičen do dela plače za delovno uspešnost
tudi, če:
-       
ne predloži poročila o delu v predpisanem roku,
-       
ne zagotovi izpolnitve sklepov in ukrepov ali v roku ne odpravi
pomanjkljivosti, ki jih ugotovi pristojni nadzorni organ ali Računsko sodišče
Republike Slovenije (v nadaljnjem besedilu: računsko sodišče) ali
-       
zavod dobi negativno mnenje računskega sodišča.
8. člen
(delovna uspešnost za del poslovnega leta)
Če direktor nastopi mandat med poslovnim letom, mu delovna
uspešnost pripada sorazmerno s trajanjem mandata v tem poslovnem letu.
9. člen
(določitev delovne uspešnosti direktorja, namestnika oziroma
pomočnika direktorja)
Višino dela plače za delovno uspešnost direktorja določi
Vlada Republike Slovenije (v nadaljnjem besedilu: vlada).
Višino dela plače za delovno uspešnost namestnika oziroma
pomočnika direktorja s soglasjem vlade določi direktor.
KONČNI DOLOČBI
10. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o merilih za ugotavljanje delovne uspešnosti direktorja Javnega gospodarskega
zavoda Protokolarne storitve Republike Slovenije (Uradni list RS, št. 70/07).
11. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-573/2023
Ljubljana, dne 6. junija 2023
EVA 2023-3130-0012
Sanja Ajanović Hovnik
ministrica
za javno upravo