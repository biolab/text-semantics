I. SPLOŠNA DOLOČBA
1. člen
(1) S to uredbo se določajo omejevalni
ukrepi skladno s Sklepom Sveta 2011/235/SZVP z dne 12. aprila 2011 o omejevalnih
ukrepih proti nekaterim osebam in subjektom zaradi razmer v Iranu (UL L št.
100, 14. 4. 2011, str. 51, z vsemi spremembami; v nadaljnjem besedilu:
sklep 2011/235/SZVP).
(2) S to uredbo se določajo pristojni
organi in sankcije za kršitve Uredbe Sveta (EU) št. 359/2011 z dne
12. aprila 2011 o omejevalnih ukrepih proti nekaterim osebam, subjektom in
organom zaradi razmer v Iranu (UL L št. 100, 14. 4. 2011, str. 1, z vsemi
spremembami; v nadaljnjem besedilu: uredba 359/2011/EU).
II. OMEJEVALNI UKREPI IN PRISTOJNI ORGANI
2. člen
(1) Vstop v Republiko Slovenijo ali
tranzit čez njeno ozemlje se prepreči osebam, ki so naštete v prilogi k sklepu
2011/235/SZVP.
(2) Prejšnji odstavek se ne uporablja,
kadar Republiko Slovenijo zavezujejo mednarodnopravne obveznosti, in sicer:
-      
kadar je Republika Slovenija gostiteljica mednarodne medvladne
organizacije,
-      
kadar je Republika Slovenija gostiteljica mednarodne konference, ki jo
skliče Organizacija združenih narodov (v nadaljnjem besedilu: OZN) ali katere
pokroviteljica je OZN,
-      
na podlagi večstranskega sporazuma, ki določa privilegije in imunitete,
ali
-      
kadar je Republika Slovenija gostiteljica Organizacije za varnost in
sodelovanje v Evropi.
(3) O vsakem od primerov iz prejšnjega
odstavka je treba ustrezno obvestiti Svet Evropske unije.
(4) Izjeme pri ukrepih iz prvega
odstavka tega člena se lahko dovolijo, kadar je potovanje utemeljeno z:
-      
nujnimi humanitarnimi potrebami ali
-      
udeležbo na medvladnih srečanjih, vključno s tistimi, ki jih prireja
Evropska unija ali Republika Slovenija in na katerih poteka politični dialog, s
katerim se neposredno razvijajo demokracija, človekove pravice in pravna država
v Iranu.
(5) Če Republika Slovenija želi
odobriti izjemo na podlagi prejšnjega odstavka, mora o tem predhodno pisno
obvestiti Svet Evropske unije. Šteje se, da je bila predlagana izjema
dovoljena, če proti njej noben član Sveta Evropske unije ne pošlje pisnega
ugovora v dveh delovnih dneh po prejemu obvestila.
(6) O odobritvi izjem po tem členu
odloča ministrstvo, pristojno za zunanje zadeve, ki v skladu s tretjim in petim
odstavkom tega člena obvešča Svet Evropske unije. Z odobritvijo izjem
ministrstvo, pristojno za zunanje zadeve, seznani tudi policijo. Obvestilo iz
prejšnjega stavka mora vsebovati seznam oseb, ki jim je bil dovoljen vstop v
Republiko Slovenijo ali tranzit čez njeno ozemlje.
(7) Kadar se na podlagi drugega ali
četrtega odstavka tega člena osebam iz prvega odstavka tega člena dovoli vstop
v Republiko Slovenijo ali tranzit čez njeno ozemlje, se tako dovoljenje omeji
na namen, za katerega je bilo dano, in na osebe, na katere se nanaša.
3. člen
(1) Skladno z uredbo 359/2011/EU so v
Republiki Sloveniji pristojni organi za njeno izvajanje:
-      
ministrstvo, pristojno za izobraževanje, znanost, kulturo in šport, v
zvezi s 1. b in 1. c členom uredbe 359/2011/EU,
-      
ministrstvo, pristojno za finance, v zvezi s 4., 5. in 7. členom uredbe
359/2011/EU,
-      
Banka Slovenije v zvezi z drugim odstavkom 6. člena uredbe 359/2011/EU
in
-      
ministrstvo, pristojno za zunanje zadeve, v zvezi z 9. členom uredbe
359/2011/EU.
(2) Ministrstvo, pristojno za zunanje
zadeve, objavi seznam pristojnih organov s podatki za stike na spletni strani,
navedeni v prilogi II k uredbi 359/2011/EU.
III. KAZENSKE DOLOČBE
4. člen
(1) Z globo od 1.500 do 125.000 evrov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če v nasprotju z uredbo
359/2011/EU:
a)    
neposredno ali posredno prodaja, dobavlja,
prenaša ali izvaža opremo, tehnologijo ali programsko opremo iz priloge III, ki
bi se lahko uporabila za notranjo represijo, ne glede na to, ali izvira iz
Evropske unije ali ne, vsem osebam, subjektom ali organom v Iranu ali za
uporabo v tej državi (točka a 1.a člena uredbe 359/2011/EU);
b)    
neposredno ali posredno zagotavlja tehnično
pomoč ali posredniške storitve, ki so povezane z opremo iz priloge III k uredbi
359/2011/EU, ki bi se lahko uporabila za notranjo represijo, vsem osebam,
subjektom ali organom v Iranu ali za uporabo v tej državi (točka b 1.a člena
uredbe 359/2011/EU);
c)    
neposredno ali posredno zagotavlja financiranje
ali finančno pomoč, povezano z opremo iz priloge III k uredbi 359/2011/EU, ki
bi se lahko uporabila za notranjo represijo, vključno zlasti s subvencijami,
posojili in zavarovanjem kreditnih izvoznih poslov, za kakršno koli prodajo,
dobavo, prenos ali izvoz takšne opreme ali za kakršno koli dajanje s tem
povezane tehnične pomoči vsem osebam, subjektom ali organom v Iranu ali za
uporabo v tej državi (točka c 1a člena uredbe 359/2011/EU);
d)    
zavestno in namerno sodeluje v dejavnostih,
katerih namen ali učinek je izogibanje prepovedim iz točk a, b in c 1.a člena
uredbe 359/2011/EU (točka d 1.a člena uredbe 359/2011/EU);
e)    
neposredno ali posredno prodaja, dobavlja,
prenaša ali izvaža opremo, tehnologijo ali programsko opremo iz priloge IV k
uredbi 359/2011/EU, ne glede na to, ali izvira iz Evropske unije ali ne, vsem
osebam, subjektom ali organom v Iranu ali za uporabo v tej državi (prvi
odstavek 1.b člena uredbe 359/2011/EU);
f)     
neposredno ali posredno daje tehnično pomoč ali
opravlja posredniške storitve, ki so povezane z opremo, tehnologijo in
programsko opremo iz priloge IV k uredbi 359/2011/EU ali z zagotavljanjem,
proizvodnjo, vzdrževanjem ter uporabo opreme in tehnologije iz priloge IV k
uredbi 359/2011/EU ali z zagotavljanjem, vgradnjo, uporabo ali posodabljanjem
katere koli programske opreme iz priloge IV k uredbi 359/2011/EU, vsem osebam,
subjektom ali organom v Iranu ali za uporabo v tej državi (točka a 1.c člena
uredbe 359/2011/EU);
g)    
neposredno ali posredno zagotavlja financiranje
ali finančno pomoč, ki je povezana z opremo, tehnologijo in programsko opremo
iz priloge IV k uredbi 359/2011/EU, vsem osebam, subjektom ali organom v Iranu
ali za uporabo v tej državi (točka b 1.c člena uredbe 359/2011/EU);
h)    
zagotavlja kakršne koli storitve v zvezi s
spremljanjem ali prestrezanjem spletnih ali telefonskih komunikacij iranski
vladi, javnim organom, gospodarskim združbam in agencijam ali osebam oziroma
subjektom, ki delujejo v njihovem imenu ali po njihovih navodilih ali v njihovo
neposredno ali posredno korist (točka c 1.c člena uredbe 359/2011/EU);
i)      
zavestno in namerno sodeluje v kakršnih koli
dejavnostih, katerih namen ali učinek je izogibanje prepovedim iz točk a, b ali
c 1.c člena uredbe 359/2011/EU (točka d 1.c člena uredbe 359/2011/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 evrov.
(3) Z globo od 1.500 do 4.100 evrov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prejšnjega
odstavka.
(4) Z globo od 500 do 1.200 evrov se
za prekršek kaznuje posameznik, če stori dejanje iz prvega odstavka tega člena.
5. člen
(1) Z globo od 1.500 do 125.000 evrov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)    
ne zamrzne vseh sredstev in gospodarskih virov,
ki pripadajo osebam, subjektom ali organom iz priloge I k uredbi 359/2011/EU,
ki so v njihovi lasti ali s katerimi razpolagajo (prvi odstavek 2. člena uredbe
359/2011/EU);
b)    
osebam, subjektom ali organom iz priloge I k
uredbi 359/2011/EU neposredno ali posredno ali v njihovo korist da na voljo
sredstva ali gospodarske vire (drugi odstavek 2. člena uredbe 359/2011/EU);
c)    
zavestno in naklepno sodeluje pri dejavnostih,
katerih namen ali posledica je neposredno ali posredno izogibanje ukrepom iz
prvega in drugega odstavka 2. člena uredbe 359/2011/EU (tretji odstavek 2.
člena uredbe 359/2011/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 evrov.
(3) Z globo od 1.500 do 4.100 evrov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 evrov se
za prekršek kaznuje posameznik, če stori dejanje iz prvega odstavka tega člena.
6. člen
(1) Z globo od 1.500 do 125.000 evrov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če brez poseganja v veljavna
pravila glede poročanja, zaupnosti in poslovne skrivnosti:
a)    
nemudoma ne pošlje vseh podatkov, ki bi
pripomogli k spoštovanju obveznosti iz uredbe 359/2011/EU, kakršna je na primer
zamrznitev računov in zneskov v skladu z 2. členom uredbe 359/2011/EU,
pristojnim organom, navedenim na spletnih straneh iz priloge II k uredbi
359/2011/EU, če prebiva ali ima sedež v Republiki Sloveniji, in neposredno ali
prek teh pristojnih organov Evropski komisiji (točka a prvega odstavka 9. člena
uredbe 359/2011/EU);
b)    
ne sodeluje s pristojnimi organi, navedenimi na
spletnih straneh iz priloge II k uredbi 359/2011/EU, pri vsakem preverjanju
takih podatkov (točka b prvega odstavka 9. člena uredbe 359/2011/EU).
(2) Z globo od 1.500 do 4.100 evrov se
za prekršek iz prejšnjega odstavka kaznuje tudi odgovorna oseba pravne osebe,
odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prejšnjega
odstavka.
(3) Z globo od 500 do 1.200 evrov se
za prekršek kaznuje posameznik, če stori dejanje iz prvega odstavka tega člena.
IV. NADZOR
7. člen
(1) Izvajanje določb te uredbe in
uredbe 359/2011/EU po svojih pooblastilih iz zadev stvarne pristojnosti organa
nadzirajo pristojni inšpekcijski in carinski organi, policija in pristojni
nosilci javnih pooblastil.
(2) Pri opravljanju nadzora iz
prejšnjega odstavka organi odvzamejo predmete, ki so bili uporabljeni ali
namenjeni za prekršek ali so nastali v zvezi z njim.
(3) O ugotovljenih kršitvah določb iz
te uredbe in uredbe 359/2011/EU organi iz prvega odstavka tega člena nemudoma
obvestijo ministrstvo, pristojno za zunanje zadeve.
V. PREHODNA IN KONČNA DOLOČBA
8. člen
(1) Z uveljavitvijo te uredbe preneha
veljati Uredba o izvajanju uredbe Sveta (EU) št. 359/2011 z dne 12. aprila
2011 o omejevalnih ukrepih proti nekaterim osebam, subjektom in organom zaradi
razmer v Iranu (Uradni list RS, št. 45/11).
(2) Ta uredba začne veljati naslednji
dan po objavi v Uradnem listu Republike Slovenije.
Št. 00724-23/2012
Ljubljana, dne 27. junija 2012
EVA 2012-1811-0040
Vlada
Republike Slovenije
Janez
Janša l.r.
Predsednik