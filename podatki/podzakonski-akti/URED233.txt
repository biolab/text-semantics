I. SPLOŠNE DOLOČBE
1. člen
Za uresničevanje ciljev, predvidenih z
zakonom o finančnih intervencijah v kmetijstvo, proizvodnjo in ponudbo hrane,
se finančne intervencije za ohranjanje in razvoj kmetijstva ter proizvodnje
hrane v letu 2000 namenijo za naslednje namene:
A)     neposredno na podlagi vlog za naslednje namene:
5536
Sredstva za neposredna plačila v kmetijstvu – EKO 0
Višina sredstev za ta
namen je 9.991.000.000 SIT.
6636
Ukrepi za stabilizacijo trga (notranji in zunanji trg)
Višina sredstev za ta
namen je 5.861.000.000 SIT.
5850
Območja s težjimi razmerami – EKO 1
Višina sredstev za ta
namen je 2.562.000.000 SIT
5851
Slovenski kmetijski okoljski program – EKO 2, EKO 3
Višina sredstev za ta
namen je 386.000.000 SIT
6631
Politika kakovosti 
Višina sredstev za ta
namen je 22,000.000 SIT
Višina sredstev znaša skupaj 18.721.000.000 SIT.
B)    
na podlagi javnega razpisa za naslednje namene:
1422
Morsko ribištvo in marikultura 
Višina sredstev za ta
namen je 13,500.000 SIT 
1449
Sladkovodno ribogojstvo 
Višina sredstev za ta
namen je 40,500.000 SIT 
1473
Skupni nameni: Pospeševanje prodaje kmetijskih pridelkov 
Višina sredstev za ta
namen je skupaj 66,000.000 SIT. 
2551
Kmetijstvo: Kmetijsko znanstveno raziskovalno delo – podpora 
Višina sredstev za ta
namen je 230,060.000 SIT. 
5851
Slovenski kmetijski okoljski program – EKO 2, EKO 3 
Višina sredstev za ta
namen je 7,000.000 SIT 
6631
Politika kakovosti 
Višina sredstev za ta
namen znaša 89,000.000 SIT 
Višina sredstev pod točko B) znaša skupaj 507,060.000 SIT 
C)    Na podlagi letnega programa ministrstva za naslednje namene: 
1417
Sofinanciranje kmetijskega izobraževanja – praktični pouk 
Višina sredstev za ta
namen je 77,500.000 SIT 
1429
Strokovne naloge v rastlinski proizvodnji 
Višina sredstev za ta
namen je 165,419.000 SIT 
1430
Kmetijstvo: Poskusni centri za sadjarstvo, vinogradništvo in oljkarstvo 
Višina sredstev za ta
namen je 147,000.000 SIT 
1457
Kmetijstvo: Vrtnarski centri – podpora 
Višina sredstev za ta
namen je 21,000.000 SIT 
1473
Skupni nameni: Pospeševanje prodaje kmetijskih pridelkov 
Višina sredstev za ta
namen je skupaj 54,000.000 SIT 
1474
Kmetijstvo: Sofinanciranje pomembnih nacionalnih projektov kmetijstva 
Višina sredstev za ta
namen je 35,000.000 SIT 
1859
Ribištvo: Ulov plave ribe – podpora 
Višina sredstev za ta
namen je 68,400.000 SIT 
2426
Kmetijstvo: Vzpostavitev in povezava baz podatkov v kmetijstvu 
Višina sredstev za ta
namen je 229,770.000 SIT 
2428
EU in mednarodno sodelovanje: drugi mednarodni projekti – lastna udeležba 
Višina sredstev za ta
namen je 34,008.000 SIT 
2471
Prognoza rastlinskih škodljivih organizmov v kmetijstvu – oprema 
Višina sredstev za ta
namen je 4,858.000 SIT 
2553 Ribištvo: Varstvo naravnih virov v ribištvu in monitoring
ribolovnih fondov v slovenskem morju 
Višina sredstev za ta
namen je 35,100.000 SIT 
2557
Ribištvo: Podpore ribičem za preusmeritev dejavnosti in socialne podpore 
Višina sredstev za ta
namen je 22,500.000 SIT 
4181
Javni zavod Lipica – investicijsko vzdrževanje in oprema 
Višina sredstev za ta
namen je 45,000.000 SIT 
5851
Slovenski kmetijski okoljski program – EKO2, EKO 3 
Višina sredstev za ta
namen je 107,000.000 SIT 
5854
Fitofarmacevtska sredstva 
Višina sredstev za ta
namen je 276,350.000 SIT 
6557
Usposobitev javnih zavodov, ustanov in razvojnih centrov 
Višina sredstev za ta
namen je 115,000.000 SIT 
6631
Politika kakovosti 
Višina sredstev za ta
namen je 69,000.000 SIT 
6634
PHARE – lastna udeležba (fitosanitarna oprema) 
Višina sredstev za ta
namen je 9,716.000 SIT 
6767
Javni zavod Kobilarna Lipica 
Višina sredstev za ta
namen je 150,000.000 SIT 
7704
Kmetijstvo: Zdravstveno varstvo rastlin 
Višina sredstev za ta
namen je 115,702.000 SIT 
7706
EU in mednarodno sodelovanje: Mednarodni center za senzorično analizo vina 
Višina sredstev za ta
namen je 1,943.000 SIT 
Višina sredstev pod točko C) znaša skupaj 1.738,595.000 SIT 
2. člen
Upravičenci do finančnih intervencij po tej
uredbi so kmetijska gospodarstva ter druge fizične in pravne osebe, ki
opravljajo kmetijsko, ribiško, živilsko ali trgovinsko dejavnost oziroma
storitve za kmetijstvo in imajo stalno prebivališče oziroma sedež v Republiki
Sloveniji.
Finančne intervencije po tej uredbi se
lahko pridobijo neposredno na podlagi pisnih vlog, na podlagi javnega
razpisa ali na podlagi letnega programa Ministrstva za kmetijstvo, gozdarstvo
in prehrano.
Vlogo za pridobitev finančnih intervencij
po tej uredbi sestavljajo:
1.     za kmetijska gospodarstva: “Osnovni obrazec o kmetijskem gospodarstvu“
iz 5. člena te uredbe in obrazci za zahtevke za posamezne namene ter ustrezna
dokazila,
2.     za upravičence, ki niso kmetijska gospodarstva: obrazec “Podatki o
subjektu“ in obrazci za zahtevke za posamezne namene ter ustrezna dokazila.
3. člen
Kmetijsko gospodarstvo po tej uredbi je
organizacijsko in poslovno zaokrožena gospodarska celota, ki ima enotno vodstvo
in se ukvarja s kmetijsko dejavnostjo. Kmetija je kmetijsko gospodarstvo, ki ni
pravna oseba ali samostojni podjetnik posameznik.
Za kmetijsko gospodarstvo uveljavlja
finančne intervencije po tej uredbi nosilec kmetijskega gospodarstva, ki je:
-      
nosilec kmetije ali
-      
odgovorna oseba pravne osebe oziroma
samostojnega podjetnika posameznika za kmetijsko dejavnost ali
-      
gospodar planine ali gospodar skupnega pašnika.
Nosilca kmetije pisno določijo člani
družine, ki prebivajo in delajo na kmetiji.
Gospodar planine je v primeru individualne
rabe planine uporabnik planine, v primeru skupne rabe planine ali pašnika pa
gospodarja planine ali pašnika pisno določijo vsi uporabniki le-tega.
4. člen
Zahtevke za izplačilo sredstev finančnih
intervencij po tej uredbi vlagajo upravičenci v svojem imenu in za svoj račun
oziroma njihovi pooblaščenci v njihovem imenu in za njihov račun, razen če ni s
to uredbo drugače določeno. Vlagatelji, ki uveljavljajo sredstva za druge
upravičence (v nadaljnjem besedilu: pooblaščeni vlagatelji), morajo vlogam
priložiti tudi njihovo pooblastilo. Upravičenci zahtevkov jamčijo za pravilnost
podatkov navedenih v vlogi s svojim podpisom na pooblastilu.
Pooblaščeni vlagatelji, ki sredstva
finančnih intervencij po tej uredbi pridobijo za druge upravičence, morajo tako
pridobljena sredstva nakazati upravičencem najpozneje v petih delovnih dneh po
njihovem prejemu.
Pooblaščeni vlagatelji ne smejo pogojevati
uveljavljenja ali izplačila sredstev na podlagi te uredbe upravičencu z obsegom
proizvodnega oziroma pogodbenega sodelovanja ali nakupom katerega koli blaga iz
svoje trgovinske mreže.
Za uveljavljanje sredstev finančnih
intervencij po tej uredbi sme pooblaščeni vlagatelj, ki interventna sredstva
pridobiva za druge, upravičencu zaračunati stroške poslovanja, do višine 1%
uveljavljenih sredstev, vendar ne več kot 1.000 SIT na odobreno vlogo.
Na znesek dospelih, vendar neporavnanih
obveznosti iz te uredbe Ministrstvo za kmetijstvo, gozdarstvo in prehrano (v
nadaljnjem besedilu: ministrstvo) ne plačuje zamudnih obresti.
5. člen
Za kmetijsko gospodarstvo lahko nosilci
kmetijskega gospodarstva uveljavljajo sredstva finančnih intervencij, če do
vključno 30. 6. 2000 odpošljejo ministrstvu
“Osnovni obrazec o kmetijskem gospodarstvu“ in istočasno zahtevke za posamezne
finančne intervencije ter zahtevana dokazila, če ni za posamezen ukrep s to
uredbo določeno drugače.
“Osnovni obrazec o kmetijskem gospodarstvu“
vsebuje podatke o:
-      
kmetijskem gospodarstvu, v primeru kmetije tudi
podatke o nosilcu kmetijskega gospodarstva ter družinskih članih kmetije;
-      
rejnih živalih na kmetijskem gospodarstvu, če
se v okviru kmetijskega gospodarstva redijo rejne živali;
-      
kmetijskih in gozdnih zemljiščih v uporabi v
okviru kmetijskega gospodarstva.
Osnovni obrazci o kmetijskem gospodarstvu
morajo biti izpolnjeni v celoti in v skladu s priloženimi navodili, pri čemer
se za rejne živali upošteva stanje na kmetijskem gospodarstvu na dan 1. 5.
2000, za rabo kmetijskih zemljišč pa dejanska raba in kultura ter za še
neposejane površine predvidena kultura v rastni dobi 2000.
6. člen
Nosilci kmetijskih gospodarstev, ki bodo v
letu 2000 v skladu s to uredbo uveljavljali neposredna plačila na površino,
morajo na kopije katastrskih načrtov vrisati posamične dejanske vrste rabe
kmetijskih zemljišč (njiva, travnik, vinograd ipd.) ter kulture (koruza,
sladkorna pesa, pšenica ipd.).
Kopije katastrskih načrtov iz prejšnjega
odstavka so sestavni del vloge in jih hrani nosilec kmetijskega gospodarstva
doma.
Nosilci kmetijskega gospodarstva, ki za
zemljišča, ki jih obdelujejo, ne razpolagajo z veljavnimi podatki zemljiškega
katastra, lahko le-te naročijo pri Geodetski upravi Republike Slovenije (v
nadaljnjem besedilu: GURS). GURS izda podatke o parcelah (posestni list brez
podatkov o lastnikih parcel) in kopije katastrskih načrtov, izdelane posebej za
namene uveljavljanja sredstev finančnih intervencij proti plačilu materialnih
stroškov.
GURS izda posestne liste in kopije
katastrskih načrtov v roku 15 dni od oddanega naročila.
Za komasacijska območja, kjer komasacijski
postopki še niso pravnomočno končani, so upravičenci dejanski uporabniki
zemljišč, na podlagi izdane prvostopenjske odločbe o novi razdelitvi zemljišč.
Kmetijska gospodarstva, ki za tista
zemljišča, ki so v lasti države ali lokalnih skupnosti, uveljavljajo neposredna
plačila na površino, morajo imeti za ta zemljišča sklenjene najemne pogodbe.
Najemne pogodbe so sestavni del vloge in jih je nosilec kmetijskega gospodarstva
dolžan hraniti doma.
7. člen
Nepopolne in prepozne vloge se zavržejo,
razen vlog, ki so nepopolne zaradi očitnih napak.
Kot očitna napaka se šteje:
1.     pomanjkljivost podatkov o:
-  naslovu
kmetijskega gospodarstva,
-  nosilcu kmetijskega gospodarstva (ime in priimek oziroma naziv,
EMŠO oziroma matična številka, davčna številka, naslov ali številka računa),
2.     neskladnost podatkov iz vloge s podatki iz uradnih evidenc.
Nepopolne vloge iz prejšnjega odstavka
lahko upravičenec oziroma vlagatelj dopolni v roku 8 dni po prejemu poziva o
dopolnitvi. Če vloge upravičenec v določenem roku ne dopolni oziroma jo dopolni
neustrezno, se ta s sklepom ministra za kmetijstvo, gozdarstvo in prehrano (v
nadaljnjem besedilu: minister) zavrže.
8. člen
Nosilec kmetije se med letom ne sme
zamenjati, razen v primeru smrti, odvzema opravilne sposobnosti nosilca kmetije
ali prodaje celotne kmetije. Navedene spremembe je treba pisno sporočiti
ministrstvu v roku 30 dni od nastanka vzroka spremembe.
Vsa kmetijska gospodarstva, ki že imajo
identifikacijsko številko kmetijskega gospodarstva (KMG-MID) morajo pri
izpolnjevanju vlog uporabljati obstoječo identifikacijsko številko.
Osebe, ki so vpisane v register
pridelovalcev grozdja in vina ali v register hmeljišč ali druge registre v
pristojnosti ministrstva in niso nosilci kmetijskega gospodarstva, morajo biti
na “Osnovnem obrazcu o kmetijskem gospodarstvu“ navedeni kot družinski člani
kmetije.
9. člen
Obrazci za vloge se dobijo pri območnih
kmetijskih zavodih, pri območnih enotah kmetijske svetovalne službe ali na
ministrstvu.
Vloge, razen kopije katastrskih načrtov iz
prvega odstavka 6. člena te uredbe in najemne pogodbe iz šestega
odstavka 6. člena te uredbe, se priporočeno pošiljajo na
Ministrstvo za kmetijstvo, gozdarstvo in prehrano, Dunajska 56, 58, Ljubljana,
s pripisom “Subvencijska vloga“.
Kopije vlog morajo upravičenci hraniti še
najmanj pet let po njihovi odobritvi.
10. člen
Pred izplačilom finančnih intervencij za
kmetijska gospodarstva kmetijska inšpekcija izvede inšpekcijski nadzor v višini
10 odstotkov prispelih vlog oziroma v obsegu, ki ni nižji od zahtevanega obsega
inšpekcijskega nadzora v EU.
11. člen
Če se pri inšpekcijskem nadzoru vlog, ki se
nanašajo na neposredna plačila na površino, na terenu ugotovi večje površine,
kot so navedene v vlogi, se upravičencu dodelijo neposredna plačila le za
površine, navedene v vlogi.
Če se pri inšpekcijskem nadzoru vlog na
terenu ugotovi odstopanja v korist upravičenca pri posameznem ukrepu:
-      
do 10%, vendar skupaj največ do 1 ha, se vlogi
ugodi glede na dejansko ugotovljeno stanje;
-      
več kot 10%, se vlogi ne ugodi ter se mu izda
odločba v skladu s 13. členom te uredbe.
11.a člen
Postopek javnega razpisa za dodelitev
sredstev za posamezen namen iz točke B) 1. člena te uredbe, vodi komisija, ki
jo za posamezen namen imenuje minister.
Komisija pregleda prispele vloge in jih
oceni. O pregledu in oceni vlog sestavi komisija zapisnik, ki mora vsebovati
zlasti:
-      
kraj, dan in uro pregledovanja in ocenitve
vlog,
-      
imena članov komisije,
-      
seznam prispelih vlog,
-      
seznam vlog, ki so prispele prepozno,
-      
seznam nepopolnih in neutemeljenih vlog z
navedbo pomanjkljivosti,
-      
seznam upravičencev do sredstev po tej uredbi
in predlagane višine sredstev, ki naj se dodelijo za posamezen namen.
Na podlagi zapisnika komisije minister s
sklepom odloči o vloženih zahtevkih.
11.b člen
Letni program dela za posamezne namene iz
točke C) 1. člena te uredbe sprejme minister. Program in višino dodeljenih
sredstev določi minister s sklepom.
11.c člen
Na podlagi sklepov o dodeljenih sredstvih
iz 11.a in 11.b člena te uredbe, sklene ministrstvo z upravičenci pogodbe, s
katerimi natančneje uredi način in pogoje izkoriščanja dodeljenih sredstev.
12. člen
O dodelitvi sredstev na podlagi neposrednih
vlog odloči minister s sklepom.
Nepopolne in prepozno prispele vloge se s
sklepom ministra zavržejo.
Neutemeljene vloge se s sklepom ministra
zavrnejo.
Zoper sklep ministra je možno, v roku 15
dni od njegovega prejema, vložiti na ministrstvo zahtevo za ponovno preveritev
postopka dodeljevanja sredstev. Prepozno vložene zahteve za preveritev postopka
se zavržejo. O ponovni preveritvi postopka odloči minister s sklepom.
13. člen
Upravičencu, pri katerem se ugotovi, da je
za kateri koli namen pridobitve sredstev po tej uredbi navajal neresnične
podatke, se sredstev ne dodeli oziroma je upravičenec dolžan vrniti vsa
neupravičeno pridobljena sredstva skupaj s pripadajočimi zakonitimi zamudnimi
obrestmi od dneva nakazila upravičencu do dneva vračila.
V primerih iz prejšnjega odstavka, upravičenec
ne more pridobiti katerih koli intervencijskih sredstev ministrstva za dobo
dveh let, o čemer odloči minister z odločbo. Ta rok prične teči z dnem vročitve
odločbe upravičencu.
Upravičenec mora vrniti tudi vsa sredstva,
pridobljena na podlagi točke VII 18. člena te uredbe, če se blago, za katerega
je pridobil sredstva, ponovno uvozi v primerih in pod pogoji, ki jih določa
597. člen uredbe o izvajanju carinskega zakona (Uradni list RS, št. 46/99,
103/99, 12/00 - popravek in 14/00 - popravek).
14. člen
Kmetijska gospodarstva so upravičena do
sredstev za vsak ukrep po tej uredbi, za katere izpolnjujejo pogoje (seštevanje
ukrepov), razen če ni s to uredbo določeno drugače.
15. člen
Obračun odobrenih zahtevkov za finančne
intervencije, ki so bili vloženi v letu 1999 in še niso izplačani iz proračuna
za leto 1999, se opravi po pogojih iz uredbe o uvedbi finančnih intervencij za
leto 1999 (Uradni list RS, št. 9/99, 11/99, 12/99 - popravek, 16/99, 36/99,
40/99, 59/99, 61/99, 65/99 - popravek, 80/99, 82/99, 110/99 in 7/00) in se
izvede v breme proračuna 2000.
Za namen iz 16. člena “2629 Skupni nameni: Izravnava stroškov pri pripravi blaga za zunanji
trg“ in za namene iz 19. člena “5535 Živinoreja: Kompenzacijska plačila v
kmetijstvu“, razen namenov, “II. Podpora za rejo krav, kobil ovac in koz“ in
“III. Podpora za živali na planinski paši“ uredbe o uvedbi finančnih
intervencij za leto 1999 (Uradni list RS, št. 9/99, 11/99, 12/99 - popravek,
16/99, 36/99, 40/99, 59/99, 61/99, 65/99 - popravek, 80/99, 82/99, 110/99 in
7/2000) se zahtevki za mesec december 1999 vložijo do 30. 4. 2000, v
skladu s pogoji iz uredbe o uvedbi finančnih intervencij za leto 1999 in se
izplačajo v breme proračuna 2000.
16. člen
V primeru, da višina zahtevkov za posamezen
ukrep preseže obseg sredstev, določenih s to uredbo, se lahko višina sredstev
na enoto sorazmerno zmanjša.
II. UKREPI 
17. člen
A)      
Neposredno na podlagi vlog za naslednje namene
5536 Sredstva za neposredna plačila –EKO 0
I. Neposredna plačila na površino za določene poljščine
1.   Namen ukrepa:
- podpora
pridelavi določenih poljščin.
2.   Upravičenci so kmetijska gospodarstva, ki v letu 2000 pridelujejo
določene poljščine na lastnih ali najetih površinah v Republiki Sloveniji.
Za
poljščine po tej uredbi se štejejo:
-  krušna žita: pšenica, rž, pira, ajda;
-  druga žita: koruza (za zrnje, silažna koruza, sladka koruza),
tritikala, oves, ječmen, proso;
-  oljnice: oljna ogrščica, sončnice in oljne buče;
-  stročnice: krmni grah, krmni bob, sladka lupina in fižol za zrnje
(pod pogojem, da se pridelujejo na njivah);
-  sladkorna pesa.
3.   Pogoji za pridobitev in višina sredstev:
-  da se posamezna vrsta poljščine prideluje na najmanj 0,10 ha, v
primeru sladkorne pese pa najmanj na 0,30 ha,
-  najmanjša skupna površina, za katero je mogoče pridobiti neposredno
plačilo za namen, opredeljen v točki 1. tega člena, je 0,30 ha,
-  da so površine, za katere je vložen zahtevek, dejansko posejane,
-  da se s površinami, za katere se vlaga zahtevek, ravna kot dober
gospodar v smislu 7. člena zakona o kmetijskih zemljiščih (Uradni list RS, št.
59/96 in 31/98 – odločba US),
-  (črtana)
-  zahtevek se lahko letno uveljavlja le za eno kulturo na isti
površini.
Višina
neposrednega plačila znaša za:
- krušna
žita 54.000 SIT/ha,
- druga
žita, oljnice in stročnice 27.000 SIT/ha,
- sladkorno
peso 42.000 SIT/ha.
4.   Način in rok za uveljavljanje zahtevkov:
Upravičenci
pridobijo sredstva na podlagi zahtevka na predpisanem obrazcu.
Rok
za uveljavljanje zahtevkov je 30. 6. 2000 (hkrati z “Osnovnim obrazcem o
kmetijskem gospodarstvu“).
II. Neposredna plačila na površino hmeljišč
1.   Namen ukrepa:
- izravnava
stroškov pridelave.
2.   Upravičenci:
- kmetijska
gospodarstva, ki pridelujejo hmelj.
3.   Pogoji za pridobitev sredstev:
- hmeljišče
mora biti vpisano v register hmeljišč pri Hmeljni komisiji Republike Slovenije
(v nadaljnjem besedilu: hmeljna komisija). Iz zahtevka morajo biti razvidne
tudi površine, ki se nahajajo v premeni, ki lahko traja do 2 leti, oziroma do 4
leta, če je to pogojeno z odločbo pristojnega organa o uvedbi karantene.
Hmeljar mora v času premene vzdrževati žičnico. Zahtevek predhodno potrdi
hmeljna komisija. Nasad, ki je bil izkrčen, ne sme biti mlajši od 12 let, razen
v primeru izkrčitve na podlagi odločbe o karanteni.
Višina
sredstev znaša 118.000 SIT/ha hmeljišča, za zemljišča pod žičnicami v premeni
pa znaša toliko, kolikor znaša neposredno plačilo za kulturo, ki je dejansko
posajena pod hmeljskimi žičnicami. Če je hmeljišče v premeni na osnovi odločbe
o uvedbi karantene posajeno s travno deteljnimi mešanicami, znaša višina
neposrednega plačila 30.000 SIT/ha.
4.   Rok in način vlaganja zahtevkov:
Upravičenci pridobijo sredstva na podlagi zahtevka na predpisanem
obrazcu. Zahtevku je treba priložiti potrdilo hmeljne komisije o prijavi
celotne površine hmeljišča, za katerega se uveljavlja finančna intervencija.
Rok za uveljavljanje zahtevkov je 30. 6. 2000 (hkrati z
“Osnovnim obrazcem o kmetijskem gospodarstvu“).
III. Neposredna plačila na površino za obnovo hmeljišč
1.   Namen ukrepa:
- pospeševanje
obnove hmeljišč z virusov prostim sadilnim materialom določenih sort hmelja,
skladno s sprejeto sortno sestavo Hmeljarskega interesnega združenja – GIZ.
2.   Upravičenci:
- kmetijska
gospodarstva, ki posadijo virusov proste sadike hmelja določenih sort.
3.   Pogoji za pridobitev sredstev in višina sredstev:
- če so
površine zasajene z virusov prostimi sadikami hmelja “A certifikata“,
- če so
površine zasajene z virusov prostimi sadikami hmelja “B certifikata“,
- če je
obnovljeno hmeljišče na površinah, kjer 2 leti ni bilo pridelave hmelja,
- če je bil
izkrčen nasad na isti površini star najmanj 12 let,
- če je
minimalna zasajena površina 0,05 ha,
- če so vse
površine, tudi obnovljene, prijavljene pri hmeljni komisiji – Inštitutu za
hmeljarstvo in pivovarstvo,
- če obnova
hmeljišč poteka v skladu s tehnološkimi normativi.
Za
površino v letu 2000 na novo zasajenih hmeljišč z virusov prostimi sadikami “A
certifikata“ znaša podpora 800.000 SIT/hektar. Za testiranje in pregled
matičnih nasadov za pridobivanje sadik “B certifikata“ znaša podpora 226.123
SIT/ha.
4.   Rok in način vlaganja zahtevkov:
upravičenci
pridobijo sredstva na podlagi zahtevka na predpisanem obrazcu. Zahtevku je
treba priložiti:
- potrdilo
hmeljne komisije o prijavi celotne površine hmeljišča, ki se obdeluje,
- potrdilo
hmeljne komisije o prijavi obnovljenih površin v letu 2000,
- dobavnico
Inštituta za hmeljarstvo in pivovarstvo za virusov proste sadike ali potrdilo
istega inštituta, da so sadike, ki se sadijo, enakovredne A certifikatu (za
prvo alineo prvega odstavka točke III/3 tega člena),
- zapisnik
o testiranju in pregledu matičnih nasadov za pridobivanje sadik “B certifikata“
(za drugo alineo prvega odstavka točke III/3 tega člena),
- izjavo
pristojnega svetovalca, da je obnova opravljena v skladu s tehnološkimi
navodili.
Rok
za uveljavljanje zahtevkov je 30. 6. 2000 (hkrati z “Osnovnim obrazcem o
kmetijskem gospodarstvu“).
IV. Neposredna plačila na površino za pridelavo semena
1.   Namen ukrepa:
- podpora
razvoju semenarstva zaradi spodbujanja pridelave kakovostnega domačega semena
krompirja, sladkorne pese, krmnih rastlin in vrtnin.
2.   Upravičenci:
- pravne
osebe, ki so pri ministrstvu vpisane v register pridelovalcev za pridelavo
semena, ki je predmet zahtevka, za pridelavo na lastnih površinah ali pri
kooperantih.
3.   Pogoji za pridobitev sredstev:
- podpora
velja le za pridelavo semena sort, ki so registrirane za proizvodnjo in promet
v Republiki Sloveniji oziroma za pridelavo semena sort, za katere je bilo
izdano izjemno dovoljenje ministrstva za razmnoževanje v letu 2000.
Višina podpore:
                                                                                            Višina
podpore:
                                                                                                  (SIT/ha)
1.  krompir – pridelava semena v jedrih,
naravno
izoliranih območjih, v poletni
saditvi
      150.000
krompir
– klasično semenarjenje
(100
m izolacija)                                                                 120.000
krompir
– I. varovalni pas                                                  120.000
krompir
– II. varovalni pas                                                   75.000
2.  Sladkorna
pesa                                                                    75.000
3.  Krmne
rastline                                                                      60.000
4.  Vrtnine                                                                                  75.000
4.   Način in rok vlaganja zahtevkov:
zahtevek se vloži na
predpisanem obrazcu.
Zahtevku je treba
priložiti:
- kopijo
odločbe o vpisu v register pridelovalcev za seme, za katerega se vlaga
zahtevek;
- seznam
semenskih posevkov, za katere se vlaga zahtevek;
- zapisnik
Kmetijskega inštituta Slovenije o opravljenem prvem strokovnem pregledu
semenskega posevka;
- za sorte,
ki niso na sortni listi in se razmnožujejo po posebnem dovoljenju ministrstva,
tudi kopijo odločbe o dovolitvi semenske pridelave v letu 2000.
Rok za vložitev zahtevkov je
od 15. avgusta do 30. oktobra 2000.
V. Podpora za prirejo govejega mesa v območjih z omejenimi
dejavniki za kmetijstvo
1.   Namen ukrepa:
- spodbujanje
prireje govejega mesa na območjih z omejenimi dejavniki za kmetijstvo v obdobju
od 1. 1. 2000 do 30. 6. 2000 (gorsko višinska, gričevnato hribovita,
kraška območja, strme kmetije ter druga območja z omejenimi dejavniki za
kmetijstvo).
2.   Upravičenci:
- kmetijska
gospodarstva (rejci), ki redijo govedo na območjih z omejenimi dejavniki za
kmetijstvo.
3.   Pogoji za pridobitev sredstev:
- sredstva
se lahko uveljavljajo le za tisto govedo (klavno, pitovno in plemensko), ki je
bilo prirejeno na območjih z omejenimi dejavniki za kmetijstvo, kar je razvidno
iz dokumentacije o nakupu in prodaji živine ali iz dokumentacije o prejemu živine,
če gre za kooperacijski odnos;
- upravičenci
morajo imeti govedo, za katero uveljavljajo podporo, v reji najmanj 6 mesecev
pred oddajo ali prodajo, govedo iz uvoza pa najmanj 12 mesecev;
- govedo
mora biti vključeno v republiški selekcijski program oziroma njihova reja ne
sme biti v nasprotju z zakonom o ukrepih v živinoreji (Uradni list SRS, št.
17/78 in 29/86);
- govedo
mora biti označeno v skladu s predpisi;
- govedo,
ki je bilo zaklano, mora biti zaklano v registrirani klavnici; za preračun na
živo maso za govedo se upošteva 54% klavnost;
- pri
pitancih mora biti živa teža ob prodaji v nadaljnjo rejo ali v klanje najmanj
250 kg, pri telicah in volih 220 kg, izjema je pitanje telet na višjo težo (200
kg), kjer mora biti program prijavljen pri območni selekcijski službi;
- za
plemenske telice, ki so na podlagi pogodbenega odnosa med lastnikom iz
nižinskega območja ter rejcem, ki te živali vzreja v območjih z omejenimi
dejavniki za kmetijstvo najmanj 15 mesecev, se prizna posebna premija;
- v primeru
uveljavljanja te podpore za prirast bikov oziroma volov se ne more uveljavljati
premija za te bike oziroma vole po točki VI/3.1 tega člena.
4.  
Višina podpore:
Območje
                                                                                             SIT/kg
prirasta 
                                                                                               žive
teže
-       gričevnato-hribovita in druga območja z 
omejenimi naravnimi
dejavniki za kmetijstvo                                               25*
-       gorsko višinsko, strme kmetije in
kraško območje                                       40*
* V primeru reje plemenskih telic iz sedme alinee točke V/3
tega člena, se navedena višina podpore poveča za 50%.
5.   Roki in način vložitve zahtevkov:
- zahtevek
se vlaga enkrat, za obdobje od 1. januarja do 30. junija, in sicer na
predpisanem obrazcu, od 1. julija do 30. julija.
Zahtevku
je treba priložiti:
- kopijo
računa o nakupu goveda oziroma ustrezno potrdilo o prevzemu goveda v rejo v
območje z omejenimi dejavniki, z navedbo datuma, številke goveda, teže goveda
ter naslova prodajalca (lastnika) in kupca (rejca) goveda;
- kopijo
računa za prodana goveda ali kopijo obračuna kooperacijskega pitanja ali kopijo
obračuna pogodbene reje plemenskih telic, ali kopijo obračuna usluge klanja, če
gre za porabo na registriranem turizmu na kmetijah, iz katerega je razviden
datum, številka goveda, teža in naslov prodajalca (rejca) in kupca (lastnika);
- pri
govedu, ki je bilo zaklano, mora biti priložen dokument kontrolne organizacije
o teži in razvrstitvi klavnih trupov v kakovostni razred v skladu s pravilnikom
o ocenjevanju in razvrščanju govejih trupov in polovic na klavni liniji (Uradni
list RS, št. 28/94).
VI. Kompenzacijska plačila za rejo živali
1.   Namen ukrepa:
Kompenzacijska
plačila za rejo živali
2.   Upravičenci:
- kmetijska
gospodarstva, na katerih se redijo živali.
3.   Pogoji za pridobitev sredstev:
3.1     Pogoji
za premijo za bika in za vola:
- premija za bike in vole se uveljavlja ob zakolu, če je klavna teža
trupov najmanj 185 kg. V primeru, da so bile živali zaklane v obratu, kjer se
ne ugotavlja klavna masa trupov v skladu s pravilnikom o ocenjevanju in
razvrščanju govejih trupov in polovic na klavni liniji (Uradni list RS, št.
28/94), se upošteva živa teža zaklanih živali, ki mora biti najmanj 340
kilogramov;
- upravičenec mora imeti v reji živali, za katere je vložil zahtevek,
najmanj 2 meseca pred dnem zakola,oziroma najmanj 3 mesece za živali iz uvoza;
- živali morajo biti zaklane v registrirani klavnici v skladu s
pravilnikom o veterinarsko-sanitarnih pogojih za proizvodnjo živil živalskega
izvora ter oddajo v promet za javno potrošnjo (Uradni list RS, št. 91/99);
- živali morajo biti označene v skladu z odredbo o označevanju in
registraciji govedi (Uradni list RS, št. 86/99);
- v primeru, da se uveljavlja podpora za prirast bikov oziroma volov
po točki V) tega člena, se ne more uveljavljati premija za te bike oziroma vole
po tej točki;
- skupno število živali na kmetijskem gospodarstvu, za katere se
lahko uveljavlja premija za krave dojilje ter premija za bike in vole, se
določi na podlagi razpoložljivih krmnih površin v tekočem letu tako, da obtežba
teh površin ne presega 2 GVŽ/ha.
Osnova
za izračun obtežbe so razpoložljive krmne površine na kmetijskem gospodarstvu,
navedene v obrazcu “Osnovni obrazec o kmetijskem gospodarstvu“ iz 5. člena te
uredbe. Za razpoložljive krmne površine na kmetijskem gospodarstvu se
upoštevajo vse površine, namenjene pridelavi krme v tekočem letu, razen tistih
površin, za katere se lahko uveljavlja podpora po točki I) tega člena te
uredbe.
Število
ha krmnih površin se pomnoži z 2, kar predstavlja skupno število GVŽ. Od tega
števila se odšteje število GVŽ, ki ga prispevajo krave za prirejo mleka in
število GVŽ, za katere se uveljavlja premije za rejo drobnice iz točke VI/3.3
tega člena. Tako dobljeno število GVŽ odgovarja maksimalnemu številu GVŽ, za
katere se lahko uveljavlja premija za krave dojilje ter premija za bike in
vole.
Pri izračunu GVŽ se upoštevajo koeficienti iz naslednje tabele:
Vrsta
in kategorija živali                                                                        Koeficient

Krave
dojilje, krave za prirejo mleka
ter
govedo, starejše od 2 let                                                                  1,00
GVŽ
Govedo
od 6–24 mesecev                                                                    0,60
GVŽ
Ovce in koze                                                                                          0,15
GVŽ
3.2      Pogoji za premijo za kravo dojiljo:
- uveljavlja se za krave kombiniranih, mesnih pasem oziroma križank z
mesnimi pasmami, ki pripadajo čredi namenjeni za vzrejo telet za proizvodnjo
mesa;
- da kmetijsko gospodarstvo ne oddaja mleka ali mlečnih proizvodov v
mlekarno, lahko pa prodaja mleko ali mlečne proizvode na domu (direktno
potrošnikom), in sicer najmanj 12 mesecev od dneva vložitve zahtevka za
podporo;
- na kmetijskem gospodarstvu mora biti najmanj 6 mesecev od dneva
vložitve zahtevka za premijo, najmanj 80% krav dojilj in največ 20% telic od
števila navedenega na zahtevku. Telice morajo biti stare najmanj 8 mesecev in
morajo izpolnjevati zahteve glede pasme in pripadnosti čredi iz prve alinee te
točke. V primeru, da upravičenec nima v zahtevanem obdobju v reji toliko
živali, kot je bilo navedeno na zahtevku, mora ministrstvu sporočiti zmanjšanje
staleža na predpisanem obrazcu in vrniti že prejeta sredstva;
- živali morajo biti označene v skladu z odredbo o označevanju in
registraciji govedi (Uradni list RS, št. 86/99);
- živali morajo biti vpisane v registru selekcijske službe na
območnih kmetijskih zavodih;
- skupno število živali na kmetijskem gospodarstvu, za katere se
lahko uveljavlja premija za krave dojilje ter premija za bike in vole, se
določi na podlagi razpoložljivih krmnih površin v tekočem letu tako, da obtežba
ne presega 2 GVŽ/ha in se izračuna v skladu z drugim in tretjim odstavkom točke
VI/3.1 tega člena.
3.3      Pogoji za premije za rejo drobnice:
- upravičenec mora imeti živali v reji še najmanj 100 dni po koncu
predpisanega roka za oddajo zahtevka. V primeru, da rejec nima v zahtevanem
obdobju v reji toliko živali, kot je bilo navedeno na zahtevku, mora
ministrstvu sporočiti zmanjšanje staleža na predpisanem obrazcu in vrniti že
prejeta sredstva;
- ovca ali koza (samica) mora biti do konca 100-dnevnega roka iz prve
alinee te točke stara najmanj 1 leto oziroma mora vsaj enkrat jagnjiti ali
jariti;
- navedena mora biti lokacija, na kateri se bodo živali nahajale v
100-dnevnem obdobju iz prve alinee te točke. Vsako spremembo lokacije je
potrebno pisno sporočiti ministrstvu vnaprej pred samo spremembo lokacije;
- vloga za premijo se lahko vloži za najmanj 10 živali. V primeru, da
posamezni rejci redijo manj kot 10 živali, lahko uveljavljajo premije kot
skupnost proizvajalcev. Skupnost proizvajalcev pomeni kakršno koli skupino,
združenje ali zadrugo, ki zajema vzajemne pravice in obveznosti med rejci ovc oziroma
koz. Skupnost odda en zahtevek, ki ga podpišejo vsi rejci, sredstva pa se
nakažejo neposredno skupnosti. V vlogi mora biti jasno navedeno, koliko premij
je uveljavljal vsak posamezen rejec iz skupnosti;
- živali morajo biti označene v skladu z veljavnimi predpisi;
- živali morajo biti vpisane v registru selekcijske službe na
območnih kmetijskih zavodih.
3.4      Pogoji za premijo za kobile za vzrejo žrebet:
- kobile morajo biti tistih pasem, ki jih določa republiški
selekcijski program v konjereji;
- kobile so žrebile najmanj enkrat;
- živali, za katere se uveljavlja premija, morajo biti vpisane v
registru selekcijske službe na območnih kmetijskih zavodih;
- živali, za katere se uveljavlja premija, morajo biti označene v
skladu z veljavnimi predpisi;
- živali za katere se uveljavlja premija, mora imeti rejec v reji
najmanj 2 meseca pred in 3 mesece po oddaji vloge za premijo. V primeru, da
rejec nima v zahtevanem obdobju v reji toliko živali, kot je bilo navedeno na
zahtevku, mora ministrstvu sporočiti zmanjšanje staleža na predpisanem obrazcu
in vrniti že prejeta sredstva.
4.  
Višina podpore:
Vrsta
premije                                                                                     Višina
premije
Premija za bika
oziroma za vola                                                                    18.000
Premija za kravo
dojiljo                                                                                  18.000
Premija za rejo ovc
za prirejo mesa                                                                2.500
Premija za rejo ovc
za prirejo mleka                                                               2.000
Premija za rejo koz                                                                                          2.000
Premija
za kobile za vzrejo žrebet                                                                 18.000
5.   Rok in način vlaganja zahtevkov:
5.1      Premija za bike in vole:
Zahtevek se vlaga na
predpisanem obrazcu, in sicer dvakrat letno:
- za
obdobje od 1. julija do 30. septembra, od 1. oktobra do 10.
novembra;
- za
obdobje od 1. oktobra do 30. novembra, od 1. decembra do
10. decembra.
Zahtevku je treba
priložiti:
- kopijo
dokumenta kontrolne organizacije o teži in razvrstitvi klavnih trupov v
kakovostni razred v skladu s pravilnikom o ocenjevanju in razvrščanju govejih
trupov in polovic na klavni liniji ali v primeru, da dokumenta kontrolne
organizacije ni, drug ustrezen dokument o zakolu živali v klavnici, iz katerega
morajo biti razvidni živa teža živali, identifikacijska številka živali, spol
in kategorija živali;
- kopijo
potrdila o označitvi v skladu z odredbo o označevanju in registraciji (potrdilo
o rojstvu in označitvi ali zdravstveno spričevalo).
5.2      Premija za krave dojilje:
Rok
za uveljavljanje zahtevkov je 30. 6. 2000 (hkrati z “Osnovnim obrazcem o
kmetijskem gospodarstvu“).
Zahtevku
je treba priložiti:
- izpisek
iz registra živali pri območnem kmetijskem zavodu, iz katerega je razvidna
identifikacijska številka živali, pasma ter datum zadnje telitve.
5.3      Premije za rejo drobnice:
Rok
za uveljavljanje zahtevkov je 30. 6. 2000 (hkrati z “Osnovnim obrazcem o
kmetijskem gospodarstvu“).
Zahtevku
je treba priložiti:
- izpisek
iz registra živali pri območnem kmetijskem zavodu;
- seznam
proizvajalcev s številom živali na posameznega proizvajalca v primeru vloge
skupnosti proizvajalcev.
5.4      Premija za kobilo za vzrejo žrebet:
Rok
za uveljavljanje zahtevkov je 30. 6. 2000 (hkrati z “Osnovnim obrazcem o
kmetijskem gospodarstvu“).
Zahtevku
je treba priložiti:
- izpisek
iz registra živali pri območnem kmetijskem zavodu, iz katerega je razvidna
zaporedna številka vpisa posamezne živali v register, pasma kobile ter datum
zadnje žrebitve.
VII. Kompenzacijska plačila v živinoreji – posebni programi –
pitanje telet na višjo težo
1.   Namen ukrepa:
- podpora
posebnemu programu reje telet, kjer se dosega višja klavna teža telet, ob
zagotavljanju enake kakovosti teletine, kot se dosega z nizko klavno težo ob
klasičnem načinu reje. Reja poteka po sistemu blagovne znamke, s predpisanim
načinom prehrane živali in sledljivosti porekla živali od rojstva do zakola.
2.   Upravičenci:
- kmetijska
gospodarstva, ki redijo teleta v skladu s posebnimi programi.
3.   Pogoji za pridobitev sredstev:
- vpis v
register pri območni selekcijski službi (poseben seznam vseh živali v hlevu,
datum pripusta in podatki o plemenjaku, datum telitve in navedba o uporabi
teleta iz prejšnje sezone);
- označitev
in prijava živali v skladu s predpisi;
- teleta
mlečnih pasem in telički kombiniranih pasem, ki niso primerne za nadaljnjo
rejo;
- teleta
morajo biti slovenskega porekla in morajo biti vzrejena ter registrirana po
sistemu blagovnih znamk;
- zakol
teleta mora biti izvršen pri minimalni živi teži 200 kg.
4.   Višina podpore: 15.000 SIT/žival.
5.   Rok in način vlaganja zahtevkov:
Zahtevek
se vlaga na predpisanem obrazcu, in sicer trikrat letno:
- za
obdobje od 1. januarja do 30. junija, od 1. julija do
30. julija;
- za
obdobje od 1. julija do 30. septembra, od 1. oktobra do
20. oktobra;
- za
obdobje od 1. oktobra do 30. novembra, od 1. decembra do
10. decembra.
Zahtevku je treba
priložiti:
- potrdilo
o vpisu v register rejcev telet pitanih na višjo težo na območnem kmetijskem
zavodu, potrjen s strani selekcijske službe ter s strani nosilca blagovne
znamke;
- dokazilo
o zakolu živali v registrirani klavnici oziroma kopijo zapisnika o razvrstitvi
klavnih trupov v kakovostni razred od pooblaščene kontrolne organizacije, iz
katerega je razvidna njihova klavna teža in številka živali.
VIII. Kompenzacijska plačila za
vzrejo plemenskih živali
1.   Namen ukrepa:
- izravnava
stroškov vzreje oziroma nakupa plemenskih živali.
Ukrep
je namenjen testiranju žrebcev, bikov in ovnov, kozlov, premiranju plemenskih,
bikov v testih na prirast mesa in regresiranju plemenjakov v direktnih testih
za potrebe vzrejališč, osemenjevalnih centrov, prirodnega pripusta ter
zmanjšanju nabavne cene plemenskih prašičev ter plemenskih ovac in ovnov.
2.   Upravičenci in pogoji za pridobitev sredstev so:
A)     v tabeli pod točko VIII/3 tega člena (višina regresa za
PLEMENSKE BIKE), za namene:
- pod zaporedno št. 1: rejci bikovskih mater preko območne
govedorejske službe na podlagi dokazila o oddaji bikca v zrejališče;
- pod zaporednima št. 2 in 3: vzrejališči Murska Sobota in Nova
Gorica ter obrat Logatec, na podlagi odločitve komisije, ki odbere plemenjake
za potrebe osemenjevalnih centrov in pripusta;
- pod zaporedno št. 4: selekcijske službe območnih zavodov, na
podlagi izjave Republiške govedorejske službe in dokazil o vhlevitvi bikov v
progenotestno postajo;
- pod zaporedno št. 5: progenotestna postaja Rogoza, na podlagi
izjave Republiške govedorejske službe in dokazila o oddaji bikov v zakol ob
zaključenem progenem testu;
- pod zaporedno št. 6. Fakulteta za kmetijstvo Maribor, na podlagi
seznama ocenjenih testnih bikov z linije klanja, potrjenega s strani Republiške
govedorejske službe;
- pod zaporedno št. 7: progenotestna postaja Logatec, na podlagi
izjave Republiške govedorejske službe in dokazila o oddaji bikov v zakol ob
zaključenem progenem testu;
- pod zaporedno št. 8: rejci, če imajo z območno govedorejsko službo
sklenjeno pogodbo o alternativni vzreji bikov, na podlagi zapisnika Republiške
komisije za odbiro bikov in na podlagi dokazil o oddaji bikov v osemenjevalna
središča, za pripust oziroma v zakol;
- pod zaporedno št. 9: osemenjevalni centri za bike, po predhodnem
soglasju komisije za licenciranje bikov;
B)     v tabeli pod točko VIII/3 tega člena (višina regresa za
PLEMENSKE ŽREBCE), za namene:
- pod zaporedno št. 1: rejci žrebčevskih mater, preko selekcijske
službe v konjereji, na podlagi dokazila o oddaji žrebička v vzrejališče,
- pod zaporedno št. 2: vzrejališče plemenskih žrebcev preko
selekcijske službe v konjereji, za vse žrebce, ki so odbrani za potrebe
pripusta,
- pod zaporedno št. 3: selekcijska služba v konjereji, za tiste
uvožene plemenske žrebce, ki so odbrani s strani strokovne službe in vključeni
v državno čredo plemenskih žrebcev;
- pod zaporedno št. 4: rejci lipicanskih kobil Združenja rejcev
Lipicanca Slovenije okviru projekta Slovenski Lipicanci;
C)     v tabeli pod točko VIII/3 tega člena (višina regresa za
PLEMENSKE OVNE IN KOZLE), za namene:
- pod zaporedno št. 1: rejci plemenskih ovc in koz v kontroli
proizvodnje, preko območne selekcijske službe, na podlagi dokazila o oddaji
ovna oziroma kozla v vzrejališče na testni postaji v Logatcu;
- pod zaporednimi št. 2, 3 in 4: testna postaja za ovne v Logatcu, na
podlagi zapisnika republiške komisije za licenciranje ovnov in kopije računa o
nakupu ali prodaji živali,
- pod zaporedno št. 5: rejci, ki imajo s selekcijsko službo v reji
drobnice sklenjeno pogodbo o alternativni vzreji ovnov in kozlov, na podlagi
zapisnika komisije upravne enote za odbiro ovnov in kozlov in na podlagi
dokazil o prodaji plemenjaka s kmetije za potrebe pripusta,
- pod zaporedno št. 6: rejci plemenskih tropov ovc in koz, ki imajo
živali v kontroli proizvodnje, in tudi društva ali združenja, ki kupijo
plemenjaka za potrebe svojih članov. Podpora se uveljavlja preko republiške
selekcijske službe v reji drobnice;
- pod zaporedno št. 7: kupec plemenskih živali – Center za sonaravno
rekultiviranje (CSR) Vremščica pri Veterinarski fakulteti v Ljubljani,
Gerbičeva 60, ki kupi živali na območju planine Vremščica za lastne potrebe
dejavnosti CSR.
D)     v tabeli pod točko VIII/3 tega člena (višina regresa za
PLEMENSKE PRAŠIČE), za namene:
- pod zaporednima št. 1 in 3: kmetijska gospodarstva (kupci
plemenskih živali), ki izvajajo selekcijsko kontrolo, rejska središča in
osemenjevalni centri,
- pod zaporedno št. 2: vsa kmetijska gospodarstva, ki kupijo
plemenske živali.
Pogoji za pridobitev sredstev pri nakupu plemenskih prašičev so:
- regresira se nabavna cena plemenskih živali, ki jih upravičenci
kupijo v času od 1. januarja 2000 dalje, in sicer le v višini, navedeni
pod točko VIII/3 tega člena;
- vse plemenske živali slovenske reje morajo biti vzrejene v
potrjenih selekcijskih središčih, razmnoževalnih farmah ali vzrejnih središčih;
- živali morajo ustrezati pogojem, ki jih določa pravilnik o vodenju
rodovništva, ugotavljanju proizvodnosti živali, ocenjevanju plemenske vrednosti
in priznavanju plemenjakov, kar se potrdi z izdanimi porekli in listom o
prodaji plemenskih prašičev;
- dobavitelj plemenskih živali jamči, da živali ustrezajo zahtevam
pravilnika iz prejšnje alinee;
- upravičenec mora vzrejati živali v skladu z republiškim
selekcijskim programom;
- upravičenec, ki je prejel sredstva za ta namen, je dolžan v skladu
s selekcijskim programom zagotoviti in opraviti preizkus proizvodnih lastnosti
za vse živali iz uvoza, najkasneje do 31. 12. 2001. Če ta preizkus ni
opravljen do 31. 12. 2001, mora upravičenec vrniti dodeljena sredstva za
ta namen.
3.   Višina regresa
Namen
                                                               Št.                 Višina
podpore       Skupaj (SIT)
                                                                        živali
                (SIT/ žival)
PLEMENSKI BIKI
1. vhlevitev bikov v
vzrejališče                            215                      75.970            16.330.550
2. osemenjevalni
center                                        46                    453.350            20.854.100
3. pripust                                                              106                    304.776            32.306.256
4. test bikov,
prevozi, odbira                                404                      30.281            12.233.524
5. progeni test bikov
Rogoza                               224                      55.854            12.511.296
6. progeni test
bikov, FK Maribor                        224                        5.000              1.120.000
7. progeni test bikov
Logatec                              165                    113.420            18.714.300
8. alternativna
vzreja na kmetijah                          30                    150.000              4.500.000
9. uvoz plemenjakov                                             10                    300.000              3.000.000
PLEMENSKI ŽREBCI
1. vhlevitev
žrebičkov v vzrejališče                       30                 50.000                   1.500.000
2. pripust                                                                20                    50.000                 1.000.000
3. uvoz plemenjakov                                               3                   700.000                2.100.000
4. uvoz semena elitnih lipicanskih
plemenjakov   20                    150.000                3.000.000
PLEMENSKI OVNI IN
PLEMENSKE OVCE
1. vhlevitev ovnov,
kozlov                                   360                      10.000              3.600.000
2. pripust ovnov,
kozlov                                         50                      40.000              2.000.000
kategorija –
kontrolirani tropi
3. pripust ovnov,
kozlov                                       100                      25.000              2.500.000
kategorija – večji
tropi
4. pripust ovnov,
kozlov                                         50                      15.000                 750.000
kategorija – manjši
tropi do 10 kom.
5. alternativna
vzreja na kmetijah                        300                      10.000              3.000.000
6. uvoz plemenjakov                                             20                    200.000              4.000.000
7. nakup plemenskih
ovnov in ovac                    735                      34.000              24.990.000
Vremščica
PLEMENSKI PRAŠIČI
1. MLADICE čistopasemske:
– breje                                                                  100                      40.000              4.000.000
– nebreje                                                              200                      30.000              6.000.000
2. MERJASCI:
– z lastnim
testom                                                300                      60.000              18.000.000
– merjasci s
testiranimi starši                              100                      50.000              5.000.000
– testirani,
priznana križanja                                150                      30.000              4.500.000
3. UVOZ PRAŠIČEV
– MLADICE
čistopasemske:
– testirane                                                              80                     
80.000              6.400.000
– s testiranimi
starši                                             120                     
60.000              7.200.000
– MERJASCI:
– merjasci s
testiranimi starši                              110                    100.000              11.000.000
– z lastnim
testom                                                  90                   
120.000              10.800.000
4.   Zahtevek se vlaga na predpisanem obrazcu, trikrat letno:
- za
obdobje od 1. januarja do 30. junija 2000, od 1. do 30. julija;
- za
obdobje od 1. julija do 30. septembra 2000, od 1. do
20. oktobra;
- za
obdobje od 1. oktobra do 30. novembra 2000, od 1. do
10. decembra.
5.   Zahtevku je treba priložiti:
za PLEMENSKE BIKE, ŽREBCE, OVNE IN KOZLE:
- kopijo
računa za prodane oziroma kupljene živali ali poročila o testu živali oziroma
prevozu, kjer je razvidna pasma, ime živali in ušesna številka ter točen naslov
kupca in prodajalca živali oziroma testne postaje, kjer so živali v testu, ali
kopijo računa za nakup semena lipicanskih plemenjakov.
- potrdilo
Republiške govedorejske službe oziroma potrdilo republiške selekcijske službe v
konjereji in reji drobnice o upravičenosti regresa na podlagi selekcijskega
programa za posamezne namene.
za PLEMENSKE PRAŠIČE:
- za
vsakega upravičenca list o obnovi oziroma prodaji plemenskih prašičev, ki ga
izda Biotehniška fakulteta – Oddelek za zootehniko. Iz lista o obnovi oziroma
prodaji morajo biti razvidni: kategorija živali, njihove ušesne številke in
način obnove (iz nakupa, oziroma iz uvoza) ter naslov prodajalca in kupca.
18. člen
6636 Ukrepi za stabilizacijo trga:
I. Pokrivanje dela stroškov analiz kakovosti pšenice in rži
1.   Namen ukrepa:
- pokrivanje
dela stroškov analiz kakovosti pšenice in rži v skladu z veljavno uredbo o
določitvi tržnega reda za žita 2000 (Uradni list RS, št. 94/99), (v nadaljnjem
besedilu: tržni red).
2.   Upravičenci:
- pravne
osebe in samostojni podjetniki posamezniki, ki so na podlagi pogodb o pridelavi
in odkupu odkupili od pridelovalcev pšenico in rž letine 2000, pridelane v
Republiki Sloveniji (v nadaljnjem besedilu: tržni odkupovalci),
- kmetijska
gospodarstva, ki so pravne osebe, ki so v letu 2000 pridelala, analizirala in
skladiščila pšenico in rž.
3.   Pogoji za pridobitev sredstev in višina sredstev:
- sklenjena
pogodba o pridelavi in odkupu pšenice oziroma rži letine 2000 s pridelovalcem
iz Republike Slovenije;
- odkup
pogodbeno dogovorjene količine pšenice oziroma rži najmanj po intervencijski
ceni (za standardno kakovost), določeni s tržnim redom, najkasneje do
31. avgusta 2000. Odkupljena količina lahko od pogodbene odstopa za največ
20%, razen v primeru višje sile;
- izveden
obračun odkupa pšenice oziroma rži na podlagi analize kakovosti, ki jo opravi
pooblaščena strokovna institucija oziroma neodvisna kontrolna institucija, ki
je registrirana za to dejavnost;
- vložen
“Osnovni obrazec o kmetijskem gospodarstvu”, če so upravičenci kmetijska
gospodarstva, 
Ministrstvo
pokrije upravičencu stroške analiz, vendar največ do višine 4.781,00 SIT za
posamezno analizo.
4.   Način in rok za uveljavljanje zahtevkov:
Upravičenec
pridobi sredstva na podlagi zahtevka na predpisanem obrazcu. Zahtevku je
potrebno priložiti:
- kopijo
pogodbe o pridelavi in odkupu pšenice oziroma rži letine 2000, v kateri mora
biti obvezno določeno, da stroške odkupa nosi kupec;
- kopije
obračunov odkupa pšenice in rži, iz katerih morajo biti razvidni podatki o:
- prodajalcu
oziroma pridelovalcu,
- kopije
prevzemnic in priložen kakovostni izvid,
- datumu
odkupa in neto odkupljeni količini,
- odkupni
ceni za standardno kakovost,
- doseženi
odkupni ceni glede na ugotovljeno kakovost;
- kopije
računov za opravljene analize, ki jih tržnemu odkupovalcu izstavi pooblaščena
strokovna institucija oziroma neodvisna kontrolna institucija iz tretje alinee
prvega odstavka točke I/3 tega člena.
Rok
za uveljavljanje zahtevkov je od 1. septembra do 31. oktobra 2000.
II. Sofinanciranje zalog pšenice in rži letine 2000
1.   Namen ukrepa:
- pokrivanje
dela stroškov skladiščenja pšenice oziroma rži, pridelane v Republiki Sloveniji
v letu 2000 v skladu s tržnim redom.
2.   Upravičenci:
- tržni
odkupovalci, ki imajo odkupljene količine pšenice in rži delno ali v celoti na
zalogi v lastnih oziroma najetih skladiščih,
- kmetijska
gospodarstva, ki so pravne osebe, ki so v letu 2000 pridelala, analizirala in
skladiščila pšenico in rž.
3.   Pogoji za pridobitev sredstev in višina sredstev:
Sredstva
lahko upravičenci uveljavljajo mesečno, za obdobje skladiščenja od
1. septembra do 31. decembra 2000. Sredstva se obračunajo za
povprečno zalogo v tekočem mesecu. Zaloge pšenice oziroma rži, za katere se
uveljavlja sredstva za pokrivanje dela stroškov skladiščenja, se morajo
skladiščiti ločeno od ostalih žit. O stanju zalog pšenice oziroma rži mora upravičenec
voditi točne evidence in hraniti originalne dokumente o nakupu in prodaji
oziroma porabi teh žit. Minimalna količina, za katero je mogoče uveljavljati
podporo, je 250.000 kg pšenice in rži skupaj.
Višina
podpore znaša 0,30 SIT/kg mesečno.
4.   Način in rok za uveljavljanje zahtevkov:
Zahtevek se vloži na
predpisanem obrazcu, ki mu je potrebno priložiti:
- kopijo
pogodbe o pridelavi in odkupu pšenice oziroma rži letine 2000, v kateri mora
biti obvezno določeno, da stroške odkupa nosi kupec;
- kopije
obračunov odkupa pšenice in rži, iz katerih morajo biti razvidni podatki o
prodajalcu oziroma pridelovalcu, datumu odkupa in neto odkupljeni količini;
- izjavo o
lastništvu oziroma dokazilo o najemu skladiščnih kapacitet (original);
- poročilo
o stanju zalog pšenice na zadnji dan v mesecu, na katerega se nanaša zahtevek.
Rok
za uveljavljanje zahtevkov:
- najkasneje
do 15. v mesecu za pretekli mesec.
Ne
glede na prejšnji odstavek se zahtevke za mesec september vloži do 31. oktobra
2000.
III. Sofinanciranje zalog jedilnega krompirja
1.   Namen ukrepa:
- pokrivanje
dela stroškov skladiščenja tržnih viškov jedilnega krompirja, pridelanega v
Republiki Sloveniji v letu 1999.
2.   Upravičenci:
- kmetijske
zadruge in kmetijska podjetja, ki razpolagajo z ustreznimi skladišči za
krompir.
3.   Pogoji za pridobitev sredstev:
Sredstva
je mogoče uveljavljati za zaloge jedilnega krompirja letine 1999, ki so bile
oblikovane najkasneje do 15. 10. 1999 in se uveljavljajo za skladiščenje
jedilnega krompirja v obdobju od 1. 12. 1999 do 31. 3. 2000.
Višina
podpore znaša 0,20 SIT/kg mesečno in se obračuna mesečno, na podlagi stanja
zalog na zadnji dan v mesecu, na katerega se nanaša zahtevek.
4.   Način in rok uveljavljanja zahtevkov:
- zahtevek
se vloži na predpisanem obrazcu.
Zahtevku
je treba priložiti:
- kopije
dokazil o izvoru krompirja (v primeru lastne proizvodnje: izjavo odgovorne
osebe o obsegu pridelave jedilnega krompirja 1999 v ha in o oceni pridelka; v
primeru pogodbene pridelave: kopijo sklenjene pogodbe),
- kopije
dokazil o prevzemu oziroma odkupu krompirja (na dokazilu morajo biti navedeni
vsaj: pridelovalec, datum prevzema oziroma odkupa, sorta, prevzeta količina in
vrednost krompirja),
- izjavo
odgovorne osebe, ki potrjuje, da so podatki o stanju zalog, navedeni v
zahtevku, točni.
Rok
za uveljavljanje zahtevkov:
- do
30. 6. 2000.
IV. Sofinanciranje zalog semena
1.   Namen ukrepa:
- pokrivanje
dela stroškov skladiščenja semena žit, koruze, krmnih rastlin, vrtnin in
semenskega krompirja od spravila do nove setve.
2.   Upravičenci:
- pravne
osebe, ki so pri ministrstvu vpisane v register pridelovalcev in dodelovalcev
semena kmetijskih rastlin.
3.   Pogoji za pridobitev sredstev:
Sredstva
je mogoče uveljavljati za skladiščenje semena žit, koruze, krmnih rastlin,
vrtnin in semenskega krompirja, pridelanega v Republiki Sloveniji v letu 1999,
in sicer za obdobje skladiščenja od 1. 12. 1999 do 30. 4. 2000.
Višina
podpore znaša mesečno 0,50% od vrednosti zalog in se lahko uveljavlja le za
seme, ki je bilo v skladišču od prvega do zadnjega dne tekočega meseca, na
katerega se nanaša zahtevek. Vrednost zalog se določi na podlagi nabavne cene
semena ter količine semena, ki je na zalogi zadnji dan v tekočem mesecu.
4.   Način in roki uveljavljanja zahtevkov:
- zahtevek
se vloži na predpisanem obrazcu.
Zahtevku
je treba priložiti:
- potrdila
o potrditvi semenskega posevka,
- kopije
dokazil o prevzemu oziroma odkupu semena (na dokazilu morajo biti navedeni
vsaj: pridelovalec, datum prevzema oziroma odkupa, vrsta in sorta, številka
potrdila o potrditvi semenskega posevka, prevzeta količina in vrednost semena),
- izjavo
odgovorne osebe, ki potrjuje, da so podatki o stanju zalog na zadnji dan v
tekočem mesecu, navedeni v zahtevku, točni.
Rok
uveljavljanja zahtevkov:
- od 1. do
15. maja 2000.
V. Pokrivanje stroškov za uporabo koncentriranega grozdnega mošta
za obogatitev vina
1.   Namen ukrepa:
- delno
pokrivanje razlike med stroškom obogatitve s koncentriranim grozdnim moštom v
primerjavi s saharozo, in sicer za skupaj do 4,000.000 litrov grozdnega mošta s
slovenskim geografskim poreklom, ki je predelan v koncentrirani grozdni mošt za
obogatitev vina.
2.   Upravičenci:
- kmetijska
gospodarstva, ki pridelujejo vino s slovenskim geografskim poreklom in so za to
dejavnost vpisani v register pridelovalcev grozdja in vina ter redno
prijavljajo celoten pridelek grozdja in vina.
3.   Pogoji za pridobitev sredstev:
Sredstva
je možno pridobiti za mošt s slovenskim geografskim poreklom letnika 2000, ki
so ga upravičenci koncentrirali v koncentriran grozdni mošt za obogatitev vina.
Koncentrirani grozdni mošt mora vsebovati najmanj 650 g sladkorja/liter oziroma
primerljivo količino sladkorja pri uporabi druge tehnologije.
Grozdni
mošt, kot vhodna surovina za koncentracijo, mora izpolnjevati vse predpisane
pogoje za predelavo v vino.
Višina
sredstev za ta namen znaša 20 SIT/liter grozdnega mošta s slovenskim
geografskim poreklom, ki gre v koncentracijo.
4.   Način in rok vlaganja zahtevkov:
Zahtevek
se vloži na predpisanem obrazcu. Zahtevku je potrebno priložiti izvid analize
koncentriranega grozdnega mošta, ki ga je opravila pooblaščena organizacija za
oceno vina.
Rok
za vložitev zahtevka je od 1. septembra do 15. novembra 2000.
VI. Sofinanciranje nabavne cene sladkorja za zimsko krmljenje čebel
1.   Namen ukrepa:
- subvencioniranje
nakupa sladkorja za krmo čebel v Tovarni sladkorja Ormož v višini 15 SIT/kg
prodanega sladkorja.
2.   Upravičenci:
- čebelarji,
ki so vpisani v register pri Veterinarskem zavodu Slovenije.
3.   Pogoji za pridobitev sredstev
Na
čebeljo družino lahko čebelar kupi največ 12 kg sladkorja, in sicer največ za
število čebeljih družin, kot jih ima vpisanih v registru pri Veterinarskem
zavodu Slovenije.
4.   Način in rok vlaganja zahtevkov:
Zahtevek se vloži na
predpisanem obrazcu. Zahtevku je treba priložiti fotokopije računov za prodajo
sladkorja čebelarjem za krmljenje čebel in seznam upravičencev po čebelarskih
društvih.
Zahtevek se vloži
najpozneje do 30. septembra 2000.
VII. Izravnava stroškov pri pripravi blaga za zunanji trg
1.   Namen ukrepa:
- nadomestitev
uvoznih obremenitev v proizvodnji uporabljenega blaga (inputov) ali
enakovrednega nadomestnega blaga.
2.   Pogoji za pridobitev sredstev:
- izravnava
stroškov se izplačuje na podlagi dokazil o izvršenem izvozu;
- iz
carinskega dokumenta mora biti razvidna vrsta embalaže;
- vlagatelj
ni upravičen do sredstev, če je za blago, za katerega vlaga zahtevek,
uveljavljal carinski postopek uvoza blaga za proizvodnjo za izvoz skladno z 89.
členom carinskega zakona (Uradni list RS, št. 1/95, 28/95 in 32/99) in je to
razvidno iz k zahtevku priloženih carinskih dokumentov;
- izvoženo
blago, ki je predmet humanitarne pomoči, ni upravičeno do sredstev tega ukrepa.
3.   Višina podpore:
- je za
posamezne proizvode določena v “Seznamu proizvodov in višine izravnave stroškov
pri pripravi blaga za zunanji trg“ v prilogi, ki je sestavni del te uredbe;
- višina
podpore se za obdobje od 1. 1. 1999 do dne uveljavitve te uredbe obračuna
v skladu s prilogo uredbe o uvedbi finančnih intervencij za ohranjanje in
razvoj kmetijstva ter proizvodnje hrane za leto 1999 (Uradni list RS, št. 9/99,
11/99, 12/99 - popravek, 16/99, 36/99, 40/99, 59/99, 61/99, 65/99 - popravek,
80/99, 82/99, 110/99 in 7/00).
4.   Način vložitve zahtevka:
- zahtevek
se vlaga na predpisanem obrazcu do 20. v tekočem mesecu za pretekli mesec,
- zahtevki
za mesec januar in mesec februar 2000 se vložijo do 20. 6. 2000.
5.   Nadzor nad ustreznostjo izvoza izvaja pristojna carinska služba.
VIII. Izravnava stroškov pri uvozu mlade govedi
1.   Namen ukrepa: 
- nadomestitev
dela stroškov, ki nastanejo pri uvozu mlade govedi za namen nadaljnje reje. 
2.   Upravičenci: Uvozniki govedi za namen nadaljnje reje. 
3.   Pogoji za pridobitev sredstev: 
- izravnava
stroškov se izplačuje na podlagi dokazil o izvršenem uvozu govedi za nadaljnjo
rejo; 
- vlagatelj
mora predložiti tudi dokazilo o dejansko izvršenih zdravstvenih pregledih
živali in plačanih računih za ta namen. 
4.   Višina podpore: 
Za
vsako uvoženo žival se priznava podpora samo enkrat v višini 5.925 SIT. 
Skupna
višina sredstev za ta namen je 85.000.000 SIT. 
5.   Način vložitve zahtevka: 
- zahtevek
se vlaga na predpisanem obrazcu za obdobje 1. 1. 2000 do 10. 12. 2000 in sicer
do 15. decembra 2000. 
Zahtevku
je treba priložiti: 
- fotokopijo
carinske deklaracije, 
- fotokopijo
plačanih računov za karantenske preglede, 
- seznam
živali, za katere se uveljavlja podpora, z navedbo kategorije živali, države
izvora živali, ter enotne življenjske številke posamezne uvožene govedi. 
IX. Izravnava stroškov pri vzpostavitvi pospešene označitve govedi,
konj in drobnice za potrebe nadzora trga 
1.   Namen ukrepa: 
- nadomestitev
dela stroškov, ki so nastali s pospešenim delom na vzpostavitvi označitve
živali (govedo, konji in drobnica) za potrebe uveljavljanja subvencij ter za
potrebe nadzora na trgu. 
2.   Upravičenci: Območni kmetijski zavodi, ki so izvajali dodatno
označevanje ter vpis teh živali v register. 
3.   Pogoji za pridobitev sredstev: 
- izravnava
stroškov se izplačuje na podlagi dokazil o izvršenem pospešenem postopku
označitve živali, potrjenih s strani govedorejske službe pri Kmetijskem
inštitutu Slovenije; 
- vlagatelj
mora predložiti tudi dokazilo, iz katerega je razvidno, da so bile navedene
označitve izvedene do 30. 6. 2000. 
4.   Višina podpore: 
Za
vsako označitev govedi ali konj je višina podpore 150 SIT, za ovce ali koze pa
75 SIT na registrirano žival. 
Skupna
višina sredstev za ta namen je 16.000.000 SIT. 
5.   Način vložitve zahtevka: 
- zahtevek
se vlaga na predpisanem obrazcu za obdobje 1. 1. 2000 do 30. 6. 2000 in sicer
do 15. decembra 2000; 
- zahtevku
je treba priložiti potrdilo selekcijske službe v govedoreji, konjereji in reji
drobnice o upravičenosti izvajalca označitve in vpisa v register živali, do
navedene odpore.
19. člen
5850 Območje s težjimi razmerami – EKO 1
I. Neposredna plačila na površino za območja z omejenimi dejavniki
za kmetijstvo – EKO1
1.   Namen ukrepa:
- izravnava
stroškov pridelave zaradi težjih pridelovalnih razmer, s ciljem ustvarjanja
pogojev za kmetovanje in zagotavljanja primerne obdelanosti kmetijskih zemljišč
na območjih z omejenimi dejavniki za kmetijstvo.
2.   Upravičenci:
- kmetijska
gospodarstva, razen planin iz točke I/1 20. člena te uredbe (planine), ki so
glede na elaborat “Območja z omejenimi dejavniki za kmetijstvo v Republiki
Sloveniji“ uvrščena v območja z omejenimi dejavniki. Za kmetijska zemljišča v
zakupu se upošteva razvrstitev v “Območje z omejenimi dejavniki za kmetijstvo“,
kot je določena za kmetijsko gospodarstvo zakupodajalca,
- za
uveljavljanje finančnih intervencij po tej uredbi se upošteva stanje v
elaboratu “Območja z omejenimi dejavniki za kmetijstvo v Republiki Sloveniji”
na dan 10. april 2000".
3.   Pogoji za pridobitev sredstev in višina sredstev:
Upravičenec
lahko uveljavlja neposredna plačila za kmetijska zemljišča, razen za trajne
nasade (vinogradi, sadovnjaki, oljčniki, hmeljišča) ki pripadajo kmetijskemu
gospodarstvu oziroma jih ima v zakupu in jih obdeluje. Najmanjša skupna
površina na kmetijo, za katero je mogoče pridobiti neposredno plačilo, je 1 ha.
Upravičenec
pridobi neposredno plačilo za površine, za katere vlaga zahtevek, pod
naslednjimi pogoji:
- da se
obveže, da bo opravljal svojo kmetijsko dejavnost na območju s težjimi pogoji
pridelave še najmanj pet let od prvega neposrednega plačila za ta namen,
- da bo
kmetijska zemljišča, za katere vlaga zahtevek, obdeloval kot dober gospodar v
smislu 7. člena zakona o kmetijskih zemljiščih.
Upravičenci
ne morejo pridobiti sredstev za ta namen:
- če
pridobijo sredstva za namen iz točke I. “(Podpora za živali na planinski paši)“
20. člena te uredbe oziroma 
- za
pašnike, ki so vpisani v register planinskih pašnikov na Ministrstvu za
kmetijstvo, gozdarstvo in prehrano in so upravičenci v letu 1999 uveljavljali
podporo za živali na planinski paši.
Višina
neposrednega plačila za kmetijska zemljišča znaša:
- za gorsko
višinsko območje in strme kmetije: 16.000 SIT/ha,
- za vsa
druga območja z omejenimi dejavniki (gričevnato hribovita, kraška in druga
območja) 11.000 SIT/ha.
4.   Način in rok za uveljavljanje zahtevkov:
Upravičenci
pridobijo sredstva na podlagi zahtevka na predpisanem obrazcu.
Rok
za uveljavljanje zahtevkov je 30. maj 2000 (hkrati z “Osnovnim obrazcem o
kmetijskem gospodarstvu“).
20. člen
5851 Slovenski kmetijski okoljski program – EKO 2, EKO 3
I. Podpora za živali na planinski paši
1.   Upravičenci:
- kmetijska
gospodarstva (planine), na katerih se pasejo živali.
2.   Pogoji za pridobitev sredstev:
2.1.    Planina, na kateri se izvaja planinska paša, ki je predmet
pomoči po tej uredbi, mora izpolnjevati naslednje pogoje:
- da je
tradicionalna oblika individualne ali skupinske rabe kmetijskih in gozdnih
zemljišč v gorskem svetu Slovenije;
- da
predstavlja geografsko zaokroženo posest z gospodarskimi objekti (hlevi,
mlekarne), stanovanjskimi objekti (stanovi, pastirske koče), lastno oskrbo z
vodo za ljudi in živali (zajetja, vodnjaki, kali), s planinskimi pašniki in
gorskim gozdom, ločeno od matičnega kmetijskega gospodarstva;
- da ima
krajšo vegetacijsko dobo, pestre klimatske in talne razmere, raznovrstni
živalski in rastlinski svet;
- da je na
njej organizirana sezonska paša živali brez vsakodnevnega vračanja živali v
domačo oskrbo;
- je
oddaljena najmanj 1 km od najbližjega koristnika.
2.2.    Ostali
pogoji:
- višina
sredstev je določena na posamezno žival, ki se je pasla na planinah vsaj 80 dni
na nadmorski višini najmanj 750 m, na minimalno 5 ha absolutnih travnatih
površinah;
- pašni
red, ki mora biti v primeru skupne uporabe potrjen na letošnjem občnem zboru
pašne skupnosti, kolikor gre za skupno uporabo planine ali planinskega pašnika;
- zapisnik
o prigonu živali na planinsko pašo in zapisnik o odgonu živali s planinske
paše;
- vse
živali, za katere se uveljavljajo sredstva, morajo biti oštevilčene v skladu s
predpisi;
- za vsako
žival se lahko uveljavljajo ta sredstva le enkrat v tekočem letu;
- obtežba
pašnih površin v obdobju planinske paše ne sme biti manjša od 0,5 GVŽ/ha in ne
sme presegati 2 GVŽ/ha, upoštevajoč vse živali na paši;
- upravičenec,
ki je pridobil sredstva iz točke I/4 tega člena “Podpora ekološkemu kmetovanju“
ne more za iste površine pridobiti sredstev iz tega namena.
3.  
Višina sredstev:
Kategorija
živali                                                                                     Višina
sredstev
                                                                                                                   (SIT/žival)
krava
molznica, kobila z žrebetom                                                             8.000
presuš. krava, MPG*,
telica, krava dojilja                                                  5.500
konj, starejši od
enega leta in kobila brez žrebeta                                      5.500
ovce, koze za
proizvodnjo mleka**                                                            1.500
ovce,
koze za proizvodnjo mesa**                                                             1.000
* MPG – mlado pitano govedo
** Ovce in koze morajo biti stare najmanj 1 leto oziroma morajo vsaj
enkrat jagnjiti ali jariti
4.   Način in rok vložitve zahtevka:
Zahtevek
se vlaga v dveh delih, in sicer:
4.1.    Gospodar planine mora do 30. maja za planino poslati
“Osnovni obrazec o kmetijskem gospodarstvu“.
4.2.    Zahtevek se vlaga enkrat letno do 15. julija 2000 na
predpisanem obrazcu, kateremu je potrebno priložiti kopijo zapisnika o prigonu
živali na planinsko pašo, ki mora vsebovati datum prigona živali na planine in
planinske pašnike, seznam živali z navedbo evidenčnih številk in MID-KMG, kjer
se redijo živali, po kronološkem poteku planinske paše. Zapisnik mora biti
potrjen s strani kmetijske svetovalne službe in gospodarja planine oziroma
individualnega pašnega upravičenca.
V
letu 2001 bo pogoj za uveljavljanje finančnih intervencij za planinsko pašo
vpis v register skupnih pašnikov na upravni enoti.
II. Podpora integrirani pridelavi sadja
1.   Namen ukrepa:
- pospeševanje
uvajanja integrirane pridelave sadja.
2.   Upravičenci:
- kmetijska
gospodarstva, ki se ukvarjajo s pridelavo sadja in se vključijo v program
“Slovenska integrirana pridelava sadja za sezono 2000“.
3.   Pogoji za pridobitev sredstev:
Površine
intenzivnega sadovnjaka, na katerih se izvaja integrirana pridelava sadja in za
katere se uveljavlja podpora, morajo biti potrjene kot površine pod integrirano
pridelavo v letu 2000 s strani Sadjarstvo Slovenije-GIZ. Skupna
površina sadovnjakov posamezne sadne vrste, za katere se uveljavlja podpora,
mora biti najmanj 0,5 ha za jablane in hruške ter najmanj 0,3 ha za ostale
sadne vrste.
4.   Višina sredstev znaša 60.000 SIT/ha intenzivnega sadovnjaka,
prijavljenega in potrjenega v programu Slovenske integrirane pridelave sadja (v
nadaljnjem besedilu: program SIPS) za leto 2000.
5.   Način in roki vlaganja zahtevkov:
Upravičenci
pridobijo sredstva na podlagi zahtevka na predpisanem obrazcu in prilog:
- s podatki
o sadovnjaku in sadni vrsti,
- potrdilo
o vključenosti sadovnjaka v program SIPS (odločba).
Zahtevke
za integrirano pridelavo sadja, s pripisom “za podporo SIPS“, je potrebno
vložiti do 30. 6. 2000 (hkrati z “Osnovnim obrazcem o kmetijskem
gospodarstvu“), razen potrdila iz druge alinee prejšnjega odstavka, ki ga je
potrebno do 1. oktobra 2000 priporočeno poslati na Ministrstvo za
kmetijstvo, gozdarstvo in prehrano, Dunajska 56, 58, Ljubljana, s pripisom “za
podporo SIPS“.
III. Preprečevanje erozije vinogradov
1.   Namen ukrepa:
- preprečevanje
erozije v vinogradih.
2.   Upravičenci:
- kmetijska
gospodarstva, ki obdelujejo vinograde in so vpisana v register pridelovalcev
grozdja in vina.
3.   Pogoji za pridobitev sredstev:
- nagib
vinogradov najmanj 20%,
- vpis v
register pridelovalcev grozdja in vina,
- skupna
površina vinogradov najmanj 0,4 ha na upravičenca,
- zatravljenost
vinogradov z negovano ledino,
- vinogradi
na terasah. Upravičenec mora izpolnjevati pogoje iz prve, druge in tretje
alinee te točke in pogoj iz četrte oziroma pete alinee te točke.
Upravičenec
lahko pridobi sredstva za en vinograd le enkrat, tudi v primeru izpolnjevanja
obeh pogojev iz četrte in pete alinee prejšnjega odstavka.
Pri
ugotavljanju izpolnjevanja pogojev iz prvega odstavka točke III/3 tega člena,
se upoštevajo podatki iz registra pridelovalcev grozdja in vina, na dan
16. 3. 2000.
4.   Višina sredstev:
- 20.000
SIT/hektar površine vinograda, vpisanega v register pridelovalcev grozdja in
vina.
5.   Način in rok za uveljavljanje zahtevkov:
Upravičenci
pridobijo sredstva na podlagi zahtevka na predpisanem obrazcu.
Rok
za uveljavljanje zahtevkov je 30. 6. 2000 (hkrati z “Osnovnim obrazcem o
kmetijskem gospodarstvu“).
IV. Podpora ekološkemu kmetovanju
1.   Namen ukrepa:
- podpora
ekološkemu kmetovanju.
2.   Upravičenci:
- kmetijska
gospodarstva, ki kmetujejo po priporočilih za ekološko kmetovanje v Sloveniji
(v nadaljnjem besedilu: priporočila), ki jih je izdalo ministrstvo
3.   Pogoji za pridobitev sredstev:
- kmetijsko
gospodarstvo, ki je že v letu 1999 podvrženo nadzoru in si je po nadzoru
pridobilo ustrezno potrdilo;
- da se na
kmetijskem gospodarstvu v letu 2000 ekološko kmetuje in so izpolnjeni minimalni
pogoji za ekološko kmetovanje v skladu s priporočili;
- da je
kmetijsko gospodarstvo v letu 2000 ponovno prijavljeno za nadzor;
- da je
nosilec kmetijskega gospodarstva ali družinski član kmetije član registriranega
združenja ali registriranega društva ekoloških pridelovalcev;
- da se
nosilec kmetijskega gospodarstva obveže, da bo ekološko kmetoval vsaj še tri
naslednja leta po pridobitvi sredstev za ta namen.
Pogoj
za pridobitev sredstev za ta namen za trajne travnike in pašnike je ekološka
reja živine na kmetiji s spodnjo mejo obtežbe 0,2 GVŽ/ha.
4.   Višina sredstev:
Višine
podpor na hektar znašajo za:
- Trajne
nasade (sadovnjake, vinograde, hmeljišča, nasadi špargljev: 120.750 SIT/ha,
- Vrtnine v
zavarovanih prostorih – steklenjaki, plastenjaki (zelenjadnice, dišavnice,
zdravilna zelišča): 120.750 SIT/ha,
- Njive-vrtnine
na prostem (zelenjadnice, dišavnice, zdravilna zelišča): 103.500 SIT/ha,
- Njive-poljščine:
80.500 SIT/ha,
- Jagode:
120.750 SIT/ha,
- Trajni
travniki in pašniki v uporabi: 40.000 SIT/ha.
5.   Način in rok za uveljavljanje zahtevka:
Upravičenci
pridobijo sredstva na podlagi zahtevka na predpisanem obrazcu.
Rok
za uveljavljanje zahtevkov je 30. 6. 2000, hkrati z “Osnovnim obrazcem o
kmetijskem gospodarstvu“ in naslednjimi prilogami:
- prijavnim
obrazcem za nadzor ekološke kmetije v letu 1999 in zapisnikom oziroma poročilom
o opravljenem nadzoru (original ali kopijo);
- potrdilom,
da je celotno kmetijsko gospodarstvo v letu 1999 izpolnjevalo minimalne pogoje
za ekološko kmetovanje v skladu s priporočili.
Poleg
dokazil iz prejšnjega odstavka mora upravičenec od 1. do 30. junija 2000
poslati na Ministrstvo za kmetijstvo, gozdarstvo in prehrano, Dunajska 56, 58,
Ljubljana, še naslednja dokazila:
- prijavni
obrazec za nadzor ekološke kmetije v letu 2000;
- dokazilo
o včlanjenosti v društvo, ki vključuje ekološke kmete;
- izjavo
upravičenca, da bo kmetoval v skladu s priporočili še najmanj tri leta od leta
pridobitve sredstev za ta namen.
V. Podpora za rejo govedi “Pohorje beef“
1.   Namen ukrepa:
- podpora
zahtevnejši tehnologiji reje govedi s posebnim programom gospodarskega križanja
za prirejo visoko kvalitetnega mesa mlade govedi.
2.   Upravičenci:
- rejci
pitovnih živali, vključenih v posebni program gospodarskega križanja za prirejo
visoko kvalitetnega mesa mlade govedi.
3.   Pogoji za pridobitev sredstev:
- vpis
živali v register po sistemu “Pohorje beef“ pri območni selekcijski službi
(poseben seznam vseh živali v hlevu, datum pripusta in podatki o plemenjaku,
datum telitve in navedba o uporabi teleta iz prejšnje sezone),
- označitev
živali v skladu s predpisi.
4.   Način in rok vložitve zahtevka:
- zahtevek
se vlaga na predpisanem obrazcu, in sicer dvakrat letno:
-    
za obdobje od 1. januarja do
30. aprila se vlaga zahtevek do 30. 6. 2000 hkrati z “Osnovnim
obrazcem o kmetijskem gospodarstvu“ iz 5. člena te uredbe,
-    
za obdobje od 1. maja do 30. novembra
pa se vlaga do 10. decembra 2000,
- zahtevku
je treba priložiti potrdilo o vpisu v register rejcev po sistemu “Pohorje beef“
na območnem kmetijskem zavodu, potrjeno s strani selekcijske službe,
- zahtevku
je potrebno priložiti tudi dokazilo o zakolu živali v registrirani klavnici
oziroma kopijo zapisnika o razvrstitvi klavnih trupov v kakovostni razred od
pooblaščene kontrolne organizacije, iz katerega je razvidna njihova klavna teža
in številka živali.
5.   Višina sredstev:
Višina
sredstev znaša 20.000 SIT/žival.
VI. Podpora integrirani pridelavi vrtnin
1.   Namen ukrepa: 
- uvajanje
podpore integrirani pridelavi vrtnin na njivskih površinah na prostem in v
zavarovanih prostorih. 
2.   Upravičenci: 
- kmetijska
gospodarstva, ki kmetujejo po “Smernicah za integrirano pridelavo vrtnin v
Sloveniji” (v nadaljnjem besedilu: Smernice), 
- kmetijska
gospodarstva, ki obdelujejo površine, ki so v letu 2000 vključene v integrirano
pridelavo vrtnin ter pridobijo potrdilo strokovne organizacije, ki jo imenuje
minister, o kmetovanju v skladu s Smernicami. 
3.   Pogoji za pridobitev sredstev: 
- da se na
kmetijskem gospodarstvu v letu 2000 pridelujejo vrtnine v skladu s Smernicami; 
- da je
kmetijsko gospodarstvo v letu 2000 prijavljeno za nadzor pri strokovni
organizaciji, ki jo imenuje minister; 
- da je
nosilec kmetijskega gospodarstva ali družinski član kmetije član registriranega
združenja ali registriranega društva za integrirano pridelavo vrtnin v letu
2000; 
- da je
najmanjša pridelovalna površina, za katero se uveljavlja subvencija, 0,04 ha. 
4.   Višina sredstev: 
- višina
podpore na hektar na leto znaša 60.000 SIT/ha. 
5.   Način in rok za uveljavljanje zahtevka: 
Upravičenci
pridobijo sredstva na podlagi zahtevka na predpisanem obrazcu. 
Rok
za uveljavljanje zahtevkov je 30. 6. 2000, hkrati z »Osnovnim obrazcem o
kmetijskem gospodarstvu« in naslednjimi prilogami: 
- prijavnim
obrazcem za nadzor integrirane pridelave v letu 2000, 
- dokazilo
o včlanjenosti v registrirano združenje ali registrirano društvo za integrirano
pridelavo vrtnin, 
- izjavo
upravičenca, da bo kmetoval v skladu s Smernicami. 
Poleg
dokazil iz prejšnjega odstavka mora upravičenec do 1. oktobra 2000 poslati na
Ministrstvo za kmetijstvo, gozdarstvo in prehrano, Dunajska 56, 58, Ljubljana,
še potrdilo strokovne organizacije o opravljenem nadzoru (original ali kopijo).
21. člen
6631 Politika
kakovosti
1.   Namen ukrepa:
- plačilo
obveznega spremljanja dozorevanja grozdja, izvedenega v letu 1999 na podlagi
drugega odstavka 5. člena zakona o vinu in drugih proizvodih iz grozdja in vina
(Uradni list RS, št. 70/97).
2.   Upravičenci:
- pooblaščene
organizacije za oceno vina.
3.   Pogoji za pridobitev sredstev:
- izvedene
predpisane analize in ocene.
4.   Rok in način vložitve zahtevkov:
Upravičenci
pridobijo sredstva na podlagi zahtevka na predpisanem obrazcu. Zahtevku je
potrebno priložiti poročilo o opravljenem delu in izvedenih analizah in obračun
stroškov.
Rok
za uveljavljanje zahtevkov je 30. april 2000.
22. člen
B)     na
podlagi javnega razpisa za naslednje namene: 
1422 Morsko ribištvo
in marikultura 
1.   Namen ukrepa: 
- podpora
posodobitve gojitvenih kletk in pripadajoče opreme za pripravo produktov za
trg, 
- zmanjšanje
stroškov in dvig kakovosti blaga za trg. 
2.   Upravičenci: 
- fizične
in pravne osebe, ki so registrirane za dejavnost ribištva, ribogojstva oziroma
ribiških storitev. 
3.   Pogoji za pridobitev sredstev: 
- predložen
program posodobitve, 
- pridobljena
koncesija za koriščenje morske parcele, 
- zagotovljen
lastni delež sredstev, 
- dokazila
(računi) o že opravljenih delih oziroma nabavi opreme do predvidene višine
podpore. 
Podrobnejši
pogoji za pridobitev sredstev se določijo v javnem razpisu. 
4.   Višina podpore: 
- do 25%
predračunske vrednosti predloženega investicijskega programa.
23. člen
1449 Sladkovodno
ribogojstvo 
1.   Namen ukrepa: 
- podpora
izgradnje novih zmogljivosti za vzrejo sladkovodnih rib za trg, 
- podpora
izgradnje objektov za predelavo sladkovodnih rib za trg, 
- podpora
posodobitve vzrejnih zmogljivosti za vzrejo avtohtonih vrst rib za
poribljavanje odprtih voda. 
2.   Upravičenci: 
- fizične
in pravne osebe, ki so registrirane za dejavnost ribištva, ribogojstva oziroma
ribiških storitev. 
3.   Pogoji za pridobitev sredstev: 
- predložen
program novogradnje oziroma posodobitve, 
- pridobljena
koncesija ter gradbeno dovoljenje oziroma potrdilo o priglasitvi del,
zagotovljen lastni delež sredstev, 
- dokazila
(računi) o že opravljenih delih oziroma nakupu opreme do višine predvidene
podpore. 
Podrobnejši
pogoji za pridobitev sredstev se določijo v javnem razpisu. 
4.   Višina podpore: 
- do 25%
predračunske vrednosti predloženega programa.
24. člen
1473 Skupni nameni:
Pospeševanje prodaje kmetijskih pridelkov 
1.   Namen ukrepa: 
- izdelava
in izvedba projektov pospeševanja prodaje kmetijskih pridelkov in živilskih
proizvodov; 
- podpora
udeležbe podjetij slovenske živilsko predelovalne industrije na specializiranih
sejmih v tujini. 
2.   Upravičenci so fizične in pravne osebe, ki se ukvarjajo s promocijo
oziroma pospeševanjem prodaje kmetijskih pridelkov oziroma živilskih
proizvodov. 
3.   Pogoji za pridobitev in višina sredstev: 
- pogoji za
pridobitev sredstev se določijo v javnem razpisu, 
- delež
sofinanciranja do 50% celotne vrednosti.
25. člen
2551 Kmetijsko
znanstveno raziskovalno delo 
1.   Namen ukrepa: 
Ukrep
je namenjen podpori raziskovalnemu delu na nekaterih strateško pomembnih
vprašanjih in področjih: 
- podpora
projektom v okviru ciljnega raziskovalnega programa (CRP ZEMLJA – Kmetijstvo in
razvoj podeželja), 
- podpora
aplikativnim projektom s področja kmetijstva in razvoja podeželja, 
- podpora
izdelavi krajših ekspertiz, analiz, znanstveno-strokovnih preglednih študij,
kot podpora ukrepom kmetijske politike, 
- podpora
znanstveni periodiki, izvedbi znanstveno strokovnih prireditev, simpozijev,
kongresov, sofinancirane aktivne udeležbe na mednarodnih strokovnih in znanstvenih
zasedanjih in kongresih, pomembnih za kmetijstvo. 
2.   Upravičenci: 
- pravne in
fizične osebe, ki so registrirane za raziskovalno dejavnost in vpisane v
evidenco raziskovalnih organizacij Ministrstva za znanost in tehnologijo
oziroma imajo status zasebnih raziskovalcev; 
- pravne
osebe, ki se ukvarjajo z izdajanjem znanstveno strokovnih publikacij s področja
kmetijstva. 
3.   Pogoji za pridobitev: 
- pogoji za
pridobitev sredstev se določijo z javnim razpisom. 
4.   Višina sredstev: 
- za namene
iz prve in druge alinee 1. točke, do 75% vrednosti projektov, 
- za namene
iz tretje alinee 1. točke, do 100% stroškov izdelave, 
- za namene
iz četrte alinee 1. točke, do 50% stroškov periodike, izvedbe prireditev
oziroma udeležbe.
26. člen
5851 Slovenski
kmetijsko-okoljski program 
I. Pridelavi semena za ekološko proizvodnjo 
1.   Namen ukrepa: 
- podpora
pridelavi semena za ekološko proizvodnjo in vzpostavitvi matičnih nasadov za
ekološko sadjarstvo in vinogradništvo: kritje stroškov postavitve nasada in
nabava osnovnega semena ter stroški nadzora. 
2.   Upravičenci: 
- fizične
in pravne osebe, ki so usposobljeni za pridelavo semena in sadik in, ki
pridelavo ekološkega semena, sadik in materiala za vegetativno razmnoževanje
izvajajo pod nadzorom društva ali združenja za ekološko pridelavo in v skladu z
njihovimi priporočili. 
3.   Pogoji za pridobitev sredstev: 
- pogoji za
pridobitev sredstev se določijo z javnim razpisom. 
II. Integrirana pridelava grozdja in vina 
1.   Namen ukrepa: 
Podpora
organizaciji in kontrola integrirane pridelave grozdja. 
2.   Upravičenci: 
- pravne
osebe ali samostojni podjetniki posamezniki, ki izpolnjujejo pogoje, določene z
javnim razpisom. 
3.   Pogoji: 
- izdelava
strokovnega elaborata o načinih integrirane pridelave grozdja in vina, 
- opredeljen
način kontrole, 
- drugi
pogoji, določeni z javnim razpisom.
27. člen
6631 Politika
kakovosti 
1.   Namen ukrepa: 
- vzpostavitev
mehanizmov oziroma ukrepov, potrebnih za izvajanje skupne ureditve kmetijskih
trgov in prostega pretoka blaga predvsem z namenom vzpostavitve in izvajanja
načina ugotavljanja skladnosti kakovosti kmetijsko-živilskih proizvodov, ki je
primerljiv z načinom ugotavljanja skladnosti v EU ter uvajanja sistema
označevanj posebnih in tradicionalnih proizvodov ter njihove zaščite pred
potvorbami. 
Sredstva
so namenjena predvsem za: 
- usposobitev
imenovanih organizacij za preskušanje in organov (strokovno, tehnično in
organizacijsko primerljivo z EU); 
- priprava
na akreditacijo oziroma izvedbo akreditacije imenovanih organizacij za
preskušanje in organov; 
- okrepitev
nadzora nad ustreznostjo proizvodov na trgu (naključni nadzor) ter pregled nad
ustreznostjo sistema kontrole kakovosti; 
- ustanovitev
certifikacijskih organov in organov za izdajo potrdil o preveritvi in nadzoru
znamk; 
- določitev
referenčnih laboratorijev ter uvedbe postopkov za izvajanje preskušanja po
harmoniziranih referenčnih metodah; 
- vzpostavitev
sistema za oblikovanje in registracijo logotipov za posebne in tradicionalne
kmetijske pridelke in živila; 
- sofinanciranje
izdelave dokumentacije za registracijo posebnih in tradicionalnih kmetijskih
pridelkov in živil. 
2.   Upravičenci: 
- fizične
in pravne osebe, ki se ukvarjajo s pridelavo oziroma predelavo kmetijskih
pridelkov in živil, 
- preskusni
laboratoriji in certifikacijski organi, ki so s strani ministrstva imenovani za
izvajanje ugotavljanja skladnosti kmetijskih pridelkov in živil,
- pravne
ali fizične osebe, ki opravljajo oblikovalsko, grafično ali podobno dejavnost. 
3.   Pogoji za pridobitev in višina sredstev: 
- pogoji za
pridobitev sredstev se določijo z javnim razpisom, 
- delež
sofinanciranja znaša do 70 % celotne vrednosti.
28. člen
C)     na
podlagi letnega programa ministrstva za naslednje namene: 
1417 –
Sofinanciranje kmetijskega izobraževanja – praktični pouk 
1.   Namen ukrepa: 
- sofinanciranje
stroškov praktičnega izobraževanja učencev in študentov srednjih kmetijskih,
gozdarskih in veterinarskih šol ter fakultet na podlagi izobraževalnih in
pospeševalnih programov na šolskih posestvih, 
- sofinanciranje
novih in razširjenih programov izobraževanja s področja prilagajanja EU, ki
bodo namenjeni strokovnim delavcem v državni upravi, delavcem v izobraževalnih
in svetovalnih ustanovah, gospodarsko interesnim združenjem s področja
kmetijstva, živilski industriji in kmetijskim pridelovalcem, 
- podpora
programom interesnih dejavnosti s področja kmetijstva na osnovnih šolah. 
2.   Upravičenci: 
- srednje
kmetijske in živilske, gozdarske in veterinarske šole in fakultete, osnovne
šole ter druge izobraževalne ustanove, ki izvajajo programe s področja
kmetijskega izobraževanja. 
3.   Pogoji za pridobitev sredstev in višina sredstev: 
- upravičenci
pridobijo sredstva na podlagi programa, ki ga sprejme minister. 
- delež
sofinanciranja izvajanja potrjenega programa znaša do 50%. 
4.   Rok za predložitev programa: 
- 30. april
2000.
29. člen
1429 Strokovne
naloge v rastlinski proizvodnji 
1.   Namen ukrepa: 
- plačilo
strokovnih nalog pri: 
- introdukciji
poljščin in vrtnin, 
- introdukciji
in selekciji sadnih rastlin in vinske trte, 
- introdukciji
hmelja in zdravilnih rastlin, 
- spremljanju
razvoja kmetijstva v Sloveniji. 
2.   Upravičenec: 
- Kmetijski
inštitut Slovenije. 
3.   Višina sredstev:
- introdukcija
poljščin in vrtnin                                                                     48,748.200
SIT
- introdukcija
in selekcija sadnih rastlin in vinske trte                                 64,701.200
SIT
- introdukcija
hmelja in zdravilnih rastlin ter hmeljna komisija                    10,061.250
SIT
- spremljanje
razvoja kmetijstva v Sloveniji                                                41,908.350
SIT
- skupaj                                                                                                        165,419.000
SIT.
4.   Pogoji za pridobitev sredstev: 
- upravičenci
pridobijo sredstva na podlagi programa, ki ga sprejme minister. 
5.   Rok za predložitev programa: 
- 10. april
2000.
30. člen
1430 Kmetijstvo:
Poskusni centri za sadjarstvo, vinogradništvo in oljkarstvo 
1.   Namen ukrepa: 
- podpora
vzpostavitvi in delovanju dveh poskusnih centrov za sadjarstvo (Gačnik, Bilje),
s cilji zagotavljanja matičnega sadilnega materiala, omogočanja introdukcije
novih sort ter zmogljivosti za izvajanje aplikativnih in razvojnih poskusov v
sadjarstvu; 
- podpora
ustanovitvi in začetku delovanja poskusnega centra za oljkarstvo s cilji
zagotavljanja matičnega sadilnega materiala, omogočanja introdukcije novih sort
ter zmogljivosti za izvajanje aplikativnih in razvojnih poskusov v oljkarstvo; 
- podpora
vzpostavitvi in delovanju dveh selekcijsko trsničarskih središč (Ivanjkovci,
Vrhpolje), kjer se izvajajo selekcijski programi pridelave osnovnega matičnega
izhodiščnega materiala, vzdrževanje matičnih nasadov za vzgojo klonskega
brezvirusnega materiala za nadaljnje razmnoževanje v trsnicah vključno z
mikrovinifikacijo. 
2.   Upravičenci: 
- Sadjarski
center Gorica – Poskusna postaja Bilje, 
- Sadjarski
center Maribor – Poskusna postaja Gačnik, 
- Selekcijsko
trsničarsko središče Ivanjkovci, 
- Selekcijsko
trsničarsko središče Vrhpolje, 
- Kmetijsko
veterinarski zavod Nova Gorica, Pri hrastu 18, Nova Gorica. 
3.   Pogoji za pridobitev sredstev: 
Upravičenci
pridobijo sredstva na podlagi programa, ki ga sprejme minister.
31. člen
1457 Kmetijstvo:
Vrtnarski centri – podpora 
1.   Namen ukrepa: 
- sofinanciranje
vrtnarskih centrov (2) in vrtnarskih postaj (5) s ciljem pospeševanja razvoja
pridelave vrtnin za trg s preizkušanjem in uvajanjem novih, tržno zanimivih
sort vrtnin, preizkušanjem novih tehnologij pridelave glede na različne
klimatske in geografske značilnosti območij, kjer so locirani posamezni centri
in glede predvidene usmeritve v vrtnarski pridelavi na določenem območju
(pridelava za porabo, pridelava za predelavo). 
2.   Upravičenci: 
- Vrtnarski
center Kmetijskega Inštituta Slovenije, 
- Vrtnarska
postaja Biotehniške Fakultete, 
- Vrtnarska
postaja Logarevci, 
- Vrtnarska
postaja Grm Novo Mesto, 
- Vrtnarska
postaja Srednje kmetijske šole Celje, 
- Vrtnarska
postaja Srednje kmetijske šole Nova Gorica, 
- Vrtnarska
postaja Kmetijske zadruge Agraria Koper. 
3.   Pogoji za pridobitev sredstev: 
- upravičenci
pridobijo sredstva na podlagi programa, ki ga sprejme minister.
32. člen
1473 Skupni nameni:
Pospeševanje prodaje kmetijskih pridelkov 
1.   Namen ukrepa: 
- promocija
kmetijstva in živilstva na sejmih doma in v tujini na podlagi letnega programa
ministrstva, 
- podpora
strokovnim posvetom na temo pospeševanja prodaje in trženja. 
2.   Upravičenci so fizične in pravne osebe, ki opravljajo kmetijsko,
ribiško, živilsko in trgovinsko dejavnost oziroma storitve za kmetijstvo s
stalnim prebivališčem v Republiki Sloveniji oziroma v njihovem imenu in za
njihov račun pooblaščene pravne osebe, ki se ukvarjajo s promocijo oziroma
projekti pospeševanja prodaje kmetijskih pridelkov oziroma živilskih
proizvodov. 
3.   Pogoji za pridobitev in višina sredstev: 
- upravičenci
pridobijo sredstva na podlagi programa, ki ga sprejme minister. 
- delež
sofinanciranja do 100% celotne vrednosti.
33. člen
1474 Kmetijstvo:
Sofinanciranje pomembnih nacionalnih projektov kmetijstva 
I. PROGNOSFRUIT – napoved pridelka 
1.   Namen ukrepa: 
- sofinanciranje
izvedbe zgodnje napovedi pridelka sadja, ki je narejena po enotni metodi v
okviru evropskega programa “Prognosfruit”, ki je sestavni del celotnega sistema
evidence in kontrole pridelovanja sadja v okviru EU. 
1.   Upravičenec: 
- Sadjarstvo
Slovenije – GIZ, Ljubljana, Slovenska 54. 
2.   Pogoji za pridobitev sredstev: 
- upravičenec
pridobi sredstva na podlagi programa, ki ga sprejme minister. 
II. Sofinanciranje objavljanja fitopatoloških informacij s področja
kmetijstva 
1.   Namen ukrepa: 
- sofinanciranje
tedenskega objavljanja fitopatoloških, tehnoloških in tržnih informacij s
področja kmetijstva. 
2.   Upravičenec: 
- pravna
oseba, ki je usposobljena za to dejavnost. 
3.   Pogoji za pridobitev sredstev: 
- upravičenec
pridobi sredstva na podlagi programa, ki ga sprejme minister. 
III. Program uvajanja knjigovodstva na kmetijah 
1.   Namen ukrepa: 
- uvajanje
knjigovodstva na kmetijah z namenom spremljanja dohodkovnega položaja kmetij s
primerljivostjo po ekonomskih kazalnikih z državami EU. 
2.   Upravičenec: 
- pravna
oseba, ki je usposobljena za to dejavnost. 
3.    
Pogoji za pridobitev in višina sredstev: 
- upravičenci
pridobijo sredstva na podlagi programa, ki ga sprejme minister.
34. člen
1.   posodobitve predelave male plave ribe v skladu z
veterinarsko-sanitarnimi predpisi, 
- znižanje
stroškov, večja konkurenčna sposobnost in dvig kakovosti, 
- spodbujanje
izvozne naravnanosti. 
2.   Upravičenci: 
- Delamaris,
konzervna industrija d.d., Izola 
3.   Pogoji za pridobitev sredstev: 
- upravičenec
pridobi sredstva na podlagi programa, ki ga sprejme minister, 
- predložitev
programa posodobitve, 
- zagotovljen
lastni delež sredstev, 
- dokazila
(računi) o že opravljenih delih oziroma nakupu opreme do višine predvidene
podpore. 
4.   Višina podpore: 
- do 25%
predračunske vrednosti predloženega programa.
35. člen
2426 Kmetijstvo:
Vzpostavitev in povezava baz podatkov v kmetijstvu 
1.   Namen ukrepa: 
- financiranje
dogradnje in dopolnjevanja računalniško podprtega informacijskega sistema
ministrstva. Sistem je namenjen vzdrževanju potrebnih in predpisanih registrov.
2.   Upravičenci: 
- pravna
oseba, ki je usposobljena za to dejavnost. 
3.   Pogoji za pridobitev sredstev: 
- upravičenci
pridobijo sredstva na podlagi programa, ki ga sprejme minister.
36. člen
2428 EU in
mednarodno sodelovanje: drugi mednarodni projekti – lastna udeležba 
1.   Namen ukrepa: 
- sofinanciranje
vrednosti mednarodnega projekta postavitve vzorčnih kmetij in prenosa znanja v
okviru programa pakta stabilnosti v višini 50%. 
2.   Upravičenci: 
- proizvajalci
kmetijske opreme in mehanizacije, projektne organizacije in Kmetijski zavodi iz
Republike Slovenije. 
3.   Pogoji za pridobitev sredstev: 
Upravičenci
pridobijo sredstva na podlagi programa, ki ga sprejme minister.
37. člen
2471 Prognoza
rastlinskih škodljivih organizmov v kmetijstvu – oprema 
1.   Namen ukrepa: 
- zagotovitev
in posodobitev opreme in naprav za izvajanje napovedovanja oziroma prognoze
pojava škodljivih organizmov v kmetijstvu na podlagi ustreznih meteoroloških,
bioloških in drugih podatkov. 
2.   Upravičenci: 
- Kmetijski
inštitut Slovenije, Hacquetova 17, Ljubljana; 
- Inštitut
za hmeljarstvo in pivovarstvo Žalec, Žalskega tabora 2, Žalec; 
- Kmetijski
zavod Maribor, Vinarska ulica 14, Maribor; 
- Kmetijsko
veterinarski zavod Nova Gorica, Pri hrastu 18, Nova Gorica; 
- Kmetijski
zavod Ljubljana, Kmetijsko svetovalna služba Krško, CKŽ 52, Krško; 
- Biotehniška
fakulteta, Oddelek za agronomijo, Inštitut za fitomedicino, Jamnikarjeva 101,
Ljubljana. 
3.   Pogoji za pridobitev sredstev: 
- usposobljenost
in delna opremljenost za izvajanje opazovalno-napovedovalne dejavnosti za
varstvo rastlin. 
Upravičenci
pridobijo sredstva na podlagi programa, ki ga sprejme minister.
38. člen
2553 Varstvo
naravnih virov v ribištvu in monitoring ribolovnih fondov v slovenskem morju 
1.   Namen ukrepa: 
- financiranje
vodenja ribiškega katastra slovenskih ribolovnih voda v skladu z zakonom o
sladkovodnem ribištvu (Uradni list SRS, št. 25/76 in 42/86), 
- izvajanje
monitoringa ribolovnih fondov v morju, 
- zagotavljanje
drugih strokovnih podlag za upravno odločanje v skladu z zakonom o morskem
ribištvu (Uradni list SRS, št. 25/76, 29/86 in 47/87 in Uradni list RS, št.
41/99) in zakonom o sladkovodnem ribištvu (Uradni list SRS, št. 25/76 in
42/86). 
2.   Upravičenci: 
- Zavod za
ribištvo v Ljubljani, 
- Inštitut
za biologijo v Ljubljani. 
3.   Pogoji za pridobitev sredstev: 
- upravičenci
pridobijo sredstva na podlagi programa, ki ga sprejme minister. 
4.   Višina podpore: 
- do 100%
sprejetega programa strokovnih del.
39. člen
2557 Podpore ribičem
za preusmeritev dejavnosti in socialne podpore 
1.   Namen ukrepa: 
- zmanjšanje
števila profesionalnih ribičev in ribolovnih sredstev zaradi prevelikega
neskladja med razpoložljivimi ribolovnimi fondi v slovenskem morju in številom
ribičev, ki jim je ribištvo edini in glavni poklic. 
2.   Upravičenci: 
- zasebni
ribiči z veljavnim ribolovnim dovoljenjem in ki izpolnjujejo pogoje iz 16.
člena zakona o morskem ribištvu. 
3.   Pogoji za pridobitev sredstev: 
- predložitev
programa preusmeritve, 
- dokazilo
o vrnitvi ribolovnega dovoljenja, 
- prednost
bodo imeli ribiči, ki vračajo dovoljenje za uporabo pridnene povlečne mreže
(koče), 
- predložitev
vloge in dokumentacije za zgodnejšo upokojitev, 
- prednost
bodo imeli ribiči, ki jim od objave razpisa dalje manjkata le še dve leti ali
manj do upokojitve. 
4.   Višina podpore: 
- do 25%
predložene predračunske vrednosti programa preusmeritve, 
- do 50%
potrebnih sredstev za zgodnejšo upokojitev.
40. člen
4181 Javni zavod
Lipica – investicijsko vzdrževanje in oprema 
1.   Namen ukrepa: 
- investicijsko
vzdrževanje in obnova, ter nakup opreme potrebne za zagotavljanje reje in
vzreje lipicancev, ki ga izvaja javni zavod Kobilarna Lipica. 
2.   Upravičenec je javni zavod Kobilarna Lipica. 
3.   Pogoji za pridobitev in višina sredstev: 
Upravičenec
pridobi sredstva na podlagi zakona o Kobilarni Lipica (Uradni list RS, št.
29/96) in s strani Vlade Republike Slovenije potrjenega letnega programa.
41. člen
5851 Slovenski
kmetijski okoljski program – EKO 2, EKO 3: 
I. Genska banka 
1.   Namen ukrepa: 
Plačilo
strokovnih nalog v genski banki za: 
- zbiranje
in evidentiranje avtohtonega genetskega materiala, vključno s starimi domačimi
ali udomačenimi sortami kmetijskih rastlin ali avtohtonih pasem rejnih živali
in drugih rastlin ali živali z uporabno vrednostjo; 
- ocenjevanje
in vrednotenje zbranega genetskega materiala po mednarodnih deskriptorjih; 
- hranjenje
in obnavljanje vzorcev zbranega genetskega materiala; 
- razmnoževanje
in izmenjavo genetskega materiala. 
2.   Upravičenci: 
- Kmetijski
inštitut Slovenije, 
- Inštitut
za hmeljarstvo in pivovarstvo Žalec, 
- Biotehniška
Fakulteta, oddelek za agronomijo, 
- Biotehniška
fakulteta, oddelek za zootehniko. 
3.   Višina sredstev:
- Kmetijski
inštitut Slovenije                                                                      12,160.000
SIT
- Inštitut
za hmeljarstvo in pivovarstvo Žalec                                            8,680.000
SIT
- Biotehniška
Fakulteta                                                                             11,160.000
SIT
- Biotehniška
fakulteta-zootehnika                                                           75,000.000
SIT
Skupaj                                                                                                      107,000.000
SIT
4.   Pogoji za pridobitev sredstev: 
Upravičenci
pridobijo sredstva na podlagi programa, ki ga sprejme minister. 
5.   Rok za predložitev programa: 
- 10. april
2000.
42. člen
5854
Fitofarmacevtska sredstva 
1.   Namen ukrepa: 
- zagotovitev
izvajanja nalog s področja fitofarmacevtskih sredstev, ki jih določajo predpisi
in mednarodni sporazumi oziroma so nujni za vključevanje Slovenije v EU, 
- zagotovitev
ustreznih prostorskih pogojev za izvajanje nalog s področja fitofarmacevtskih
sredstev in zdravstvenega varstva rastlin, 
- uvedba
enotnih standardov glede registracije, prometa in uporabe fitofarmacevtskih
sredstev zaradi varovanja zdravja ljudi in okolja, usklajeno izvajanje ukrepov
na področju uporabe fitofarmacevtskih sredstev ter zagotavljanje trgovanja s
fitofarmacevtskimi sredstvi in rastlinskim blagom (rezidui fitofarmacevtskih
sredstev), 
- usposobitev
fitosanitarnih laboratorijev za izvajanje učinkovitega nadzora rastlinskih
škodljivih bolezni in škodljivcev z namenom preprečevanja vnosa, pojava,
širjenja ter zatiranja teh škodljivih organizmov. 
2.   Upravičenci: 
- javni
zavodi, raziskovalne organizacije in druge organizacije, ki izvajajo strokovno
podporo na področju fitofarmacevtskih sredstev oziroma zdravstvenega varstva
rastlin ter člani strokovnih skupin oziroma komisij s področja
fitofarmacevtskih sredstev. 
3.   Pogoji za pridobitev sredstev: 
- usposobljenost
za izvajanje nalog s področja fitofarmacevtskih sredstev oziroma zdravstvenega
varstva rastlin in za dajanje strokovnih mnenj v zvezi s fitofarmacevtskimi
sredstvi oziroma zdravstvenim varstvom rastlin. 
Upravičenci
pridobijo sredstva na podlagi programa, ki ga sprejme minister.
43. člen
6557 Usposobitev
javnih zavodov, ustanov in razvojnih centrov v kmetijstvu 
1.   Namen ukrepa: 
- sofinanciranje
usposobitve šolskih posestev in obratov srednjih kmetijskih, živilskih,
veterinarske in gozdarske šole; 
- financiranje
investicijskega programa prehoda na brezvirusni sadilni material v hmeljarstvu
v okviru Inštituta za hmeljarstvo in pivovarstvo Žalec; 
- usposobitev
kmetijsko poskusnih centrov za raziskovanje, usposabljanje in svetovanje v
okviru javnih raziskovalnih zavodov,
- financiranje
investicijskega programa Zveze čebelarskih društev Slovenije – Čebelarski
center Brdo pri Lukovici’.
2.   Upravičenci: 
- javni
zavodi in ustanove ter društva oziroma zveze društev, ki izvajajo programe
praktičnega izobraževanja, usposabljanja ter raziskovanja s področja
kmetijstva. 
3.   Pogoji za pridobitev sredstev in višina sredstev: 
Upravičenci
pridobijo sredstva na podlagi programa, ki ga potrdi minister. 
Delež
sofinanciranja programa upravičencev znaša do 50%. 
4.   Rok za predložitev programa: 
- 10. september
2000.
44. člen
6631 Politika
kakovosti 
1.   Namen ukrepa: 
- vzpostavitev
tehnične usposobljenosti organizacij za preskušanje v skladu z EN 45001 in
izvajanje EU primerljivega načina ugotavljanja skladnosti kakovosti
kmetijsko-živilskih proizvodov,
- izobraževanje,
namenjeno izboljšanju kontroli kakovosti kmetijskih pridelkov oziroma živil;
- izboljšanje
kakovosti kmetijskih pridelkov oziroma živil; 
- vzpostavitev
enotnega sistema označevanja govedi za vzpostavitev sistema sledljivosti govedi
po odredbi o označevanju in registraciji govedi (Uradni list RS, št. 86/99 in
59/00). 
2.   Upravičenci: 
- organizacije
za preskušanje, ki so s strani ministrstva imenovane za izvajanje kontrole;
- organizacije,
ki so s strani ministrstva imenovane za uradno kontrolo kmetijskih pridelkov
oziroma živil;
- gospodarsko
interesna združenja;
- območni
kmetijski zavodi in veterinarske ambulante s pogodbo o koncesiji za izvajanje
javne veterinarske službe, na osnovi katere opravljajo tudi dejavnost izdajanja
zdravstvenih spričeval, vodenje registra in označevanja živali v skladu s
predpisi.
3.   Pogoji za pridobitev sredstev: 
Sredstva
za ta namen iz prve alinee prejšnje točke lahko koristijo organizacije za
preskušanje za zaposlitev enega strokovnega sodelavca, ki bo v okviru programa
priprav za akreditacijo v skladu z EN 45001, vodil postopek za pridobitev
akreditacije ter usklajeval delo strokovnjakov za posamezna področja v delu, ki
je povezan s pripravo potrebne dokumentacije za akreditacijo. Upravičenec se
obveže: 
- da bo
zagotovil, da bo oseba, ki bo delala na koordinaciji in pripravi dokumentacije
za akreditacijo v obliki tako imenovanega “Managerja za kakovost”; 
- da bo
organizacija za preskušanje pridobila akreditacijo za določeno področje
preskušanja za kmetijsko-živilske proizvode do 31. 12. 2002.
Sredstva
iz druge alinee 1. točke lahko koristijo organizacije, ki so s strani
ministrstva imenovane za uradno kontrolo kmetijskih pridelkov oziroma živil in
ministru predložijo program izobraževanja za izboljšanje uradne kontrole
kakovosti kmetijskih pridelkov oziroma živil. Sredstva iz tretje alinee 1.
točke lahko na podlagi programa za izboljšanje kakovosti kmetijskih pridelkov
oziroma živil koristijo gospodarsko interesna združenja. Območni kmetijski
zavodi in veterinarske ambulante, ki izdajajo zdravstvena spričevala za govedo,
lahko koristijo sredstva iz četrte alinee 1. točke v skladu s programom
vzpostavitve sistema sledljivosti govedi po odredbi o označevanju in
registraciji govedi (Uradni list RS, št. 86/99 in 59/00), ki ga je potrdil
minister.
4.   Način pridobitve sredstev: 
- upravičenci
pridobijo sredstva na podlagi programa, ki ga sprejme minister.
45. člen
6634 PHARE – lastna
udeležba (fitosanitarna oprema) 
1.   Namen ukrepa: 
- zagotovitev
lastne udeležbe Republike Slovenije v programu PHARE za fitosanitarno področje
za plačilo prometnega davka za nakup opreme, ki se financira iz PHARE sredstev.
2.   Upravičenci: 
- izvajalske
organizacije, svetovalne organizacije, dobavitelji oprem. 
3.   Pogoji za pridobitev sredstev: 
Upravičenci
do sredstev iz PHARE programa za fitosanitarno področje, ob predložitvi
dokazila nabave opreme, ki se financira iz PHARE sredstev, zaprosijo za financiranje
prometnega davka za nakup opreme. 
Upravičenci
pridobijo sredstva na podlagi programa, ki ga sprejme minister.
46. člen
6767 Javni zavod
Kobilarna Lipica 
1.   Namen ukrepa: 
- zagotavljanje
delovanja javnega zavoda Kobilarna Lipica. 
2.   Upravičenec je javni zavod Kobilarna Lipica. 
3.   Pogoji za pridobitev in višina sredstev: 
Upravičenec
pridobi sredstva na podlagi zakona o Kobilarni Lipica (Uradni list RS, št.
29/96) in s strani Vlade Republike Slovenije potrjenega letnega programa.
46.a člen
7704 Kmetijstvo:
Zdravstveno varstvo rastlin
1.   Namen ukrepa:
- zagotovitev
izvajanja nalog s fitosanitarnega področja, ki jih določajo zakoni in drugi
predpisi ter mednarodne pogodbe, ki obvezujejo Republiko Slovenijo oziroma za
katere se je Republika Slovenija zavezala, da jih bo izvajala v okviru
prilagajanja zakonodaje pravu Evropske skupnosti. Namen tega sistema je
zagotavljanje zdravstvenega varstva rastlin, enotno izvajanje ukrepov na
področju, za zagotavljanje prostega pretoka rastlin in rastlinskih proizvodov
ter zagotovitev enotnega in nemotenega delovanja državne službe za varstvo
rastlin na meji in znotraj Republike Slovenije ter vzpostavitev hierarhije
odgovornosti v službi za varstvo rastlin.
2.   Upravičenci:
Javni
zavodi, raziskovalne organizacije, druge organizacije ter fizične osebe, ki so
usposobljene za izvajanje strokovne podpore zdravstvenega varstva rastlin.
3.   Pogoji za pridobitev sredstev:
- prijava z
lastnim letnim programom,
- usposobljenost
za izvajanje laboratorijskih analiz rastlin, rastlinskih proizvodov, zemlje in
drugega blaga zaradi diagnostike škodljivih organizmov in dajanje strokovnih
mnenj v zvezi z zdravstvenim varstvom rastlin.
4.   Način za uveljavljanje zahtevkov:
- upravičenci
pridobijo sredstva na podlagi programa, ki ga sprejme minister.
47. člen
7706 EU in
mednarodno sodelovanje: Mednarodni center za senzorično analizo vina 
1.   Namen ukrepa: 
- usposobitev
mednarodnega centra za senzorično analizo vina, ustanovljenega na podlagi
sporazuma med Republiko Slovenijo in Mednarodno organizacijo za trto in vino za
začetek delovanja. 
2.   Upravičenec: 
- pravne
osebe ali samostojni podjetniki posamezniki, ki izpolnjujejo pogoje, določene z
javnim razpisom. 
3.   Pogoji za pridobitev sredstev in višina sredstev: 
- upravičenec
pridobi sredstva na podlagi programa, ki ga potrdi minister, 
- priprava
projekta za začetek delovanja mednarodnega centra za senzorično analizo vina, 
- priprava
programa izobraževanja vinskih degustatorjev, 
- delež
sofinanciranja znaša do 5% sprejetega programa.

Priloga: Seznam proizvodov in višina izravnave
stroškov pri pripravi blaga za zunanji trg

Uredba o uvedbi finančnih intervencij za
ohranjanje in razvoj kmetijstva ter proizvodnjo hrane za leto 2000 (Uradni list
RS, št. 27/00)
vsebuje naslednjo končno določbo:
»III. KONČNA DOLOČBA
21. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
uvedbi finančnih intervencij za ohranjanje in razvoj kmetijstva ter proizvodnjo
hrane za leto 2000 (Uradni list RS, št. 31/00)
zaradi preštevilčenja spreminja 21. člen uredbe, tako da se glasi:
»III. KONČNA DOLOČBA
48. člen
Ta uredba začne veljati naslednji dan po
objavi v Uradnem listu Republike Slovenije.«;
ter vsebuje naslednjo končno določbo:
»12. člen
Ta uredba začne veljati naslednji dan po objavi
v Uradnem listu Republike Slovenije.«.

Uredba o spremembah in dopolnitvah uredbe o uvedbi
finančnih intervencij za ohranjanje in razvoj kmetijstva ter proizvodnjo hrane
za leto 2000 (Uradni list RS, št. 48/00) vsebuje naslednjo končno določbo:
»12. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o uvedbi
finančnih intervencij za ohranjanje in razvoj kmetijstva ter proizvodnjo hrane
za leto 2000 (Uradni list RS, št. 78/00) vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o uvedbi
finančnih intervencij za ohranjanje in razvoj kmetijstva ter proizvodnjo hrane
za leto 2000 (Uradni list RS, št. 88/00) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o uvedbi
finančnih intervencij za ohranjanje in razvoj kmetijstva ter proizvodnjo hrane
za leto 2000 (Uradni list RS, št. 97/00) vsebuje naslednjo končno
določbo:
»6. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o uvedbi
finančnih intervencij za ohranjanje in razvoj kmetijstva ter proizvodnjo hrane
za leto 2000 (Uradni list RS, št. 108/00) vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.