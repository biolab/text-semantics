1. člen
(Namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES (UL L št. 331 z dne 15. decembra 2010, str. 12) (v nadaljevanju
Uredba 1093/2010/EU), zadnjič popravljene s Popravki Uredbe (EU) 2019/2175
Evropskega parlamenta in Sveta z dne 18. decembra 2019 o spremembi Uredbe (EU)
št. 1093/2010 o ustanovitvi Evropskega nadzornega organa (Evropski bančni
organ), Uredbe (EU) št. 1094/2010 o ustanovitvi Evropskega nadzornega organa
(Evropski organ za zavarovanja in poklicne pokojnine), Uredbe (EU) št.
1095/2010 o ustanovitvi Evropskega nadzornega organa (Evropski organ za
vrednostne papirje in trge), Uredbe (EU) št. 600/2014 o trgih finančnih instrumentov,
Uredbe (EU) 2016/1011 o indeksih, ki se uporabljajo kot referenčne vrednosti v
finančnih instrumentih in finančnih pogodbah ali za merjenje uspešnosti
investicijskih skladov, in Uredbe (EU) 2015/847 o informacijah, ki spremljajo
prenose sredstev (UL št. 131 z dne 5. maja 2022, str. 9) dne 28. februarja 2023
na svoji spletni strani objavil Smernice, izdane na podlagi člena 84(6)
Direktive 2013/36/EU, ki določajo merila za ugotavljanje, ovrednotenje,
upravljanje in zmanjšanje tveganj, ki izhajajo iz morebitnih sprememb obrestne
mere, ter za ocenjevanje in spremljanje tveganja kreditnega razmika pri
dejavnostih iz netrgovalne knjige institucij (EBA/GL/2022/14; v nadaljevanju
smernice).
(2) Smernice iz prvega odstavka tega člena podrobneje
določajo merila za ugotavljanje, ovrednotenje, upravljanje in zmanjšanje
tveganj, ki izhajajo iz morebitnih sprememb obrestne mere, ter za ocenjevanje
in spremljanje tveganja kreditnega razmika pri dejavnostih iz netrgovalne
knjige institucij.
(3) Smernice so namenjene pristojnim organom iz točke (i)
drugega odstavka 4. člena Uredbe 1093/2010/EU in finančnim institucijam iz
prvega odstavka 4. člena navedene uredbe, ki so tudi institucije v skladu s
točko (3) prvega odstavka 4. člena Uredbe (EU) št. 575/2013 Evropskega
parlamenta in Sveta z dne 26. junija 2013 o bonitetnih zahtevah za kreditne
institucije in investicijska podjetja ter o spremembi Uredbe (EU) št. 648/2012
(UL L št. 176 z dne 27. junija 2013, str. 1) (v nadaljevanju Uredba
575/2013/EU), zadnjič spremenjene z Uredbo (EU) 2022/2036 Evropskega parlamenta
in Sveta z dne 19. oktobra 2022 o spremembi Uredbe (EU) št. 575/2013 in
Direktive 2014/59/EU v zvezi z bonitetno obravnavo globalnih sistemsko
pomembnih institucij s strategijo reševanja z več vstopnimi točkami in metodami
za posredni vpis instrumentov, primernih za izpolnjevanje minimalne zahteve
glede kapitala in kvalificiranih obveznosti (UL L št. 275 z dne 25. oktobra
2022, str. 1).
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic in
vseh njihovih bodočih sprememb, če ne bo za posamezno spremembo smernic
odločila drugače, za:
1.     
banke in hranilnice, za nadzor nad katerimi je v skladu z ZBan-3 in
Uredbo Sveta (EU) št. 1024/2013 z dne 15. oktobra 2013 o prenosu posebnih
nalog, ki se nanašajo na politike bonitetnega nadzora kreditnih institucij, na
Evropsko centralno banko (UL L št. 287 z dne 29. oktober 2013, str. 63)
pristojna Banka Slovenije (v nadaljevanju: banke), in
2.     
Banko Slovenije, kadar v skladu z ZBan-3 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena v celoti
upoštevajo določbe smernic v delu, v katerem so naslovljene na banke.
(3) Banka Slovenije bo pri opravljanju nalog in pristojnosti
nadzora v skladu z ZBan-3 in Uredbo 575/2013/EU v celoti upoštevala določbe
smernic v delu, v katerem se nanašajo na izvajanje nalog in pooblastil
pristojnega organa.
3. člen
(Razveljavitev sklepa)
Z dnem začetka uporabe tega sklepa preneha veljati Sklep o
uporabi Smernic o upravljanju obrestnega tveganja, ki izhaja iz netrgovalnih
dejavnosti (Uradni list RS, št. 8/19).
4. člen
(Uveljavitev sklepa)
Ta sklep začne veljati 30. junija 2023.
Ljubljana, dne 25. aprila
2023
Boštjan Vasle
predsednik
Sveta Banke Slovenije