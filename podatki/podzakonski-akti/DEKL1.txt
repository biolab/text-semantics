1.     
Republika Slovenija pričakuje, da bo Republika Italija še v tej
zakonodajni dobi sprejela globalni zaščitni zakon za slovensko manjšino, ki .e
desetletja čaka na izpolnitev obveznosti, ki jih je Italija sprejela z
Osimskimi sporazumi.
2.     
Sprejetje in uresničevanje celovite zaščitne zakonodaje slovenske
narodne manjšine ne pomeni le upoštevanja upravičenih zahtev slovenske narodne
manjšine, temveč tudi uresničevanje mednarodnih pravnih dokumentov, ki zadevajo
zaščito pripadnikov narodnih manjšin, ki sta jih obe državi sprejeli in sta jih
dolžni uresničevati.
3.     
S sprejetjem zaščitnega zakona bi zaprli pomembno nerešeno vprašanje, ki
ni brez vpliva na medsebojne sicer zgledne odnose in sodelovanje na vseh ravneh
in številnih področjih.
4.     
Republika Slovenija pričakuje, da bo globalni zaščitni zakon določil kot
območje veljavnosti celotno ozemlje, na katerem živi slovenska manjšina.
5.     
Republika Slovenija pričakuje uvedbo zajamčenega zastopstva za
predstavnike slovenske manjšine v upravnih telesih, od krajevne ravni do
parlamenta v Italiji, kot je to že uveljavljeno v Sloveniji.
Št. 009-01/89-1/103
Ljubljana, dne 1. aprila 1999.
Predsednik
Državnega zbora
Republike Slovenije
Janez Podobnik, dr. med. l. r.