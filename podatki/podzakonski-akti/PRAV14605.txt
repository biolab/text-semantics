1. člen
(vsebina)
Ta pravilnik določa podrobnejše pogoje, ki jih morajo
izpolnjevati nosilci javnega pooblastila za spremljanje stanja kmetijskih tal
iz zakona, ki ureja kmetijstvo (v nadaljnjem besedilu: nosilec javnega
pooblastila za spremljanje stanja kmetijskih tal).
2. člen
(opravljanje tehničnega svetovanja ali tehničnega
preizkušanja ali analiziranja)
Nosilec javnega pooblastila za spremljanje stanja kmetijskih
tal z ustreznimi uradnimi listinami (npr. spričevali, potrdili, dovoljenji,
itd.) dokazuje, da je registriran za opravljanje tehničnega svetovanja ali
tehničnega preizkušanja ali analiziranja.
3. člen
(tehnična opremljenost in izpolnjevanje podrobnejših pogojev)
Nosilec javnega pooblastila za spremljanje stanja kmetijskih
tal tehnično opremljenost in izpolnjevanje pogojev za spremljanje stanja
kmetijskih tal dokazuje na naslednji način:
1.     
ima laboratorij za analizo tal in uvedene, preverjene ter dokumentirane
analizne metode oziroma postopke za pripravo in analizo kakovosti kmetijskih
tal, s katerimi dokazuje, da lahko izvaja analize in druge naloge, za katere je
kot nosilec javnega pooblastila za spremljanje stanja kmetijskih tal zadolžen v
skladu z zakonom, ki ureja kmetijstvo;
2.     
razpolaga z ustrezno analitsko opremo za spremljanje stanja kmetijskih
tal, kar dokazuje s seznamom opreme;
3.     
je strokovno usposobljen za izvajanje analiz tal, kar dokazuje s
seznamom zaposlenih analitikov, njihovo izobrazbo in dokazili izpopolnjevanja
na področju analitike tal ter s seznamom analiznih metod;
4.     
ima redno zaposlene strokovnjake z znanji in izkušnjami s področja
vzorčenja ter poznavanjem značilnosti kmetijskih tal, kar dokazuje s seznamom
zaposlenih in dokazili o njihovi usposobljenosti;
5.     
mu v zadnjih treh letih ni bila izrečena pravnomočna obsodba zaradi
kršenja temeljnih pravic delavcev in
6.     
sodeluje v primerjalni laboratorijski shemi za zagotavljanje kakovosti
in primerljivosti laboratorijev na področju analitike tal, kar dokazuje s
poročili o uspešnosti rezultatov analiz v medlaboratorijski shemi.
4. člen
(izpolnjevanje pogojev)
Izpolnjevanje pogojev iz 2. in 3. člena tega pravilnika
preverja ministrstvo, pristojno za kmetijstvo, v postopku izbora nosilca
javnega pooblastila za spremljanje stanja kmetijskih tal.
KONČNA DOLOČBA
5. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-212/2022/14
Ljubljana, dne 8. julija 2022
EVA 2022-2330-0023
Irena Šinko
ministrica 
za kmetijstvo, gozdarstvo in prehrano