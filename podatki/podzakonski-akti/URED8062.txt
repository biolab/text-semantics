1. člen
S to uredbo se določa najvišja cena za naslednjo varovalno,
zaščitno in drugo zdravstveno opremo:
-       
zaščitne maske tipa FFP2,
-       
zaščitne maske tipa FFP3,
-       
kirurške maske,
-       
zaščitna očala,
-       
zaščitne obleke tyvek,
-       
vodoodbojne zaščitne obleke,
-       
zaščitne rokavice nitril oziroma latex,
-       
razkužila 50 ml,
-       
razkužila 200 ml,
-       
razkužila 500 ml,
-       
ventilatorje za intenzivno zdravljenje,
-       
prenosne kisikove sisteme in
-       
brezkontaktne merilce telesne temperature.
2. člen
Najvišje maloprodajne cene (v nadaljnjem besedilu: cene)
varovalne, zaščitne in druge zdravstvene opreme, ki veljajo na trgu na dan
začetka veljavnosti te uredbe, se določijo kot najvišje cene.
2.a člen
Določitev najvišje cene varovalne, zaščitne in druge zdravstvene
opreme iz prejšnjega člena ne velja za opravljanje javne gospodarske službe
oblikovanja in uporabe državnih blagovnih rezerv Zavoda Republike Slovenije za
blagovne rezerve.

Uredba o določitvi najvišjih cen varovalne,
zaščitne in druge zdravstvene opreme (Uradni list RS, št. 23/20) vsebuje naslednjo končno določbo:
»3. člen
Ta uredba začne veljati 14. marca 2020 ob 8. uri in
velja tri mesece.«.

Uredba o dopolnitvi Uredbe o določitvi
najvišjih cen varovalne, zaščitne in druge zdravstvene opreme (Uradni list RS,
št. 27/20) vsebuje naslednjo končno določbo:
»KONČNA DOLOČBA
2. člen
Ta uredba začne veljati 17. marca 2020 ob 18.00.«.