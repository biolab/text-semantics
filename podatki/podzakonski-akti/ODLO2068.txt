1. člen
Zaradi zagotavljanja varnosti ljudi in premoženja se prepove
opravljanje mednarodnega rednega in posebnega (čarterskega) prevoza potnikov
ter letenje zrakoplovov splošnega letalstva s pristanki na območja javnih
letališč državnega in lokalnega pomena, in sicer za obdobje:
-       
od 28. aprila 2020 (od 00:00 ure) do 11. maja 2020 (do 24.00
ure) za mednarodni zračni prevoz, ki se opravlja v Evropski uniji na podlagi
predpisov Evropske unije, ter
-       
od 28. aprila 2020 (od 00:00 ure) do preklica za mednarodni zračni
prevoz iz držav ali v države, ki niso članice Evropske unije.
2. člen
(1) Prepoved iz prejšnjega člena ne velja:
-       
za zrakoplove, ki opravljajo mednarodni redni in posebni (čarterski)
zračni prevoz blaga in/ali pošte (cargo/mail),
-       
za zrakoplove, ki opravljajo mednarodne zračne prevoze brez prevoza
potnikov na letih v svojo bazo, na letih na vzdrževanje, na letih namenjenih
parkiranju zrakoplovov.
(2) Iz prepovedi iz prejšnjega člena so izvzeti leti
državnih zrakoplovov in zrakoplovi, ki izvajajo posebne operacije iz
4. člena Izvedbene uredbe Komisije (EU) št. 923/2012 z dne
26. septembra 2012 o določitvi skupnih pravil zračnega prometa in
operativnih določb v zvezi z navigacijskimi službami in postopki zračnega
prometa ter spremembi Izvedbene uredbe (EU) št. 1035/2011 in uredb (ES) št. 1265/2007,
(ES) št. 1794/2006, (ES) št. 730/2006, (ES) št. 1033/2006 in
(EU) št. 255/2010 (UL L št. 281 z dne 13. 10. 2012,
str. 1), zadnjič spremenjene z Izvedbeno uredbo Komisije (EU) 2017/835 z
dne 12. maja 2017 o popravku slovenske in švedske jezikovne različice
Izvedbene uredbe (EU) št. 923/2012 o določitvi skupnih pravil zračnega
prometa in operativnih določb v zvezi z navigacijskimi službami in postopki
zračnega prometa ter spremembi Izvedbene uredbe (EU) št. 1035/2011 in
uredb (ES) št. 1265/2007, (ES) št. 1794/2006, (ES) št. 730/2006,
(ES) št. 1033/2006 in (EU) št. 255/2010 (UL L št. 124 z dne
17. 5. 2017, str. 35).
(3) Iz prepovedi iz prejšnjega člena so izvzeti
posamezni leti tujih državnih zrakoplovov, če izvajajo lete v humanitarne in
zdravstvene namene.
(4) Morebitne druge izjeme odobrita minister, pristojen
za infrastrukturo, ali minister, pristojen za zunanje zadeve.
3. člen
Objavo informacij iz tega odloka zagotovi Ministrstvo za
infrastrukturo z obvestilom na način, ki je običajen v zračnem prometu.
KONČNI DOLOČBI
4. člen
Z dnem uveljavitve tega odloka preneha veljati Odlok o
prepovedi opravljanja zračnih prevozov v Republiki Sloveniji (Uradni list RS,
št. 49/20).
5. člen
Ta odlok začne veljati 28. aprila 2020.
Št. 00710-23/2020
Ljubljana, dne 23. aprila 2020
EVA 2020-2430-0043
Vlada Republike Slovenije
Janez Janša
predsednik