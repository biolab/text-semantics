1. člen
Minister za šolstvo, znanost in šport sprejme izobraževalni
program za pridobitev srednje strokovne izobrazbe turistični tehnik,
naziv srednje strokovne izobrazbe turistični
tehnik/turistična tehnica, katerega splošni
del je predlagal, posebni del pa določil Strokovni svet Republike Slovenije za
poklicno in strokovno izobraževanje na 59. seji, 2. 7. 2002.
Izobraževalni program iz prvega odstavka tega člena nadomešča
izobraževalni program turistični
tehnik, ki je bil sprejet z odredbo o izobraževalnih programih
(poklicnih tečajih) za pridobitev srednje strokovne izobrazbe (Uradni list RS,
št. 45/97).
2. člen
Izobraževalni program iz prvega odstavka prejšnjega člena
objavi Ministrstvo za šolstvo, znanost in šport v posebni publikaciji oziroma
na elektronskem mediju in se začne postopoma izvajati od šolskega leta 2003/04.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 011-03-121/2003
Ljubljana, dne 5. maja 2003.
EVA 2003-3311-0125
Minister
za šolstvo, znanost in šport
dr. Slavko Gaber l.
r.