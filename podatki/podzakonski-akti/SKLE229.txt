1. Kreditni posli iz 3. točke
drugega odstavka 10. člena zakona o deviznem poslovanju (Uradni list RS, št.
23/99, v nadaljevanju: zakon) in vsi kreditni posli iz 12. člena zakona razen
komercialnih kreditov z odlogom plačila ali predplačilom do dvanajst mesecev,
pri katerih kreditodajalec ni banka, morajo biti v pisni obliki in vsebovati
vse bistvene sestavine posla.
2. Z dnem, ko začne veljati ta sklep prenehata veljati sklep
o dodatnih pogojih kreditiranja tujine (Uradni list RS, št. 18/91-I, 5/97,
38/97 in 70/97) in sklep o pogojih predčasne poravnave refinanciranih oziroma
reprogramiranih obveznosti (Uradni list RS, št. 42/93).
3. Ta sklep začne veljati 1. septembra 1999.
Ljubljana, dne 22. junija
1999.
Predsednik
Sveta Banke Slovenije
Guverner
dr. France Arhar l. r.