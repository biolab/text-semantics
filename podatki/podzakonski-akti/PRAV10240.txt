1. člen
(vsebina)
Ta pravilnik določa vsebino posameznih katastrov gospodarske
javne infrastrukture javnih služb varstva okolja (v nadaljnjem besedilu: javna
infrastruktura), za katero mora lastnik javne infrastrukture državnega in
lokalnega pomena posredovati podatke Geodetski upravi Republike Slovenije za
vpis v zbirni kataster gospodarske javne infrastrukture (v nadaljnjem besedilu:
zbirni kataster).
2. člen
(javna infrastruktura)
(1) Javna infrastruktura po tem pravilniku je namenjena
izvajanju naslednjih dejavnosti: 
-       
ravnanje z radioaktivnimi odpadki in njihovo odlaganje, 
-       
sežiganje komunalnih odpadkov, 
-       
ravnanje z živalskimi odpadki, ki so po predpisih s področja
veterinarstva stranski živalski proizvodi kategorije 1 in 2, 
-       
zbiranje, predelava ali odstranjevanje določenih vrst drugih odpadkov, 
-       
oskrba s pitno vodo, 
-       
odvajanje in čiščenje komunalne in padavinske odpadne vode, 
-       
zbiranje komunalnih odpadkov, 
-       
obdelava mešanih komunalnih odpadkov, 
-       
odlaganje ostankov predelave ali odstranjevanja komunalnih odpadkov. 
(2) Območja javne infrastrukture iz prejšnjega odstavka
obsegajo objekte in naprave ter funkcionalne in manipulativne površine, ki so
potrebne za izvajanje dejavnosti iz prejšnjega odstavka.
3. člen
(katastri)
Katastri javne infrastrukture so: 
1.     
kataster javne infrastrukture državnega pomena za ravnanje z odpadki, 
2.     
kataster javne infrastrukture lokalnega pomena za ravnanje z odpadki, 
3.     
kataster javne kanalizacije in 
4.     
kataster javnega vodovoda.
4. člen
(vsebina katastra javne infrastrukture državnega pomena za
ravnanje z odpadki)
Javna infrastruktura državnega pomena za ravnanje z odpadki,
ki se evidentira v katastru javne infrastrukture državnega pomena za ravnanje z
odpadki, je: 
-       
odlagališče radioaktivnih odpadkov, 
-       
sežigalnica komunalnih odpadkov in 
-       
objekt ali naprava za obdelavo živalskih odpadkov, ki so po predpisih s
področja veterinarstva stranski živalski proizvodi kategorije 1 in 2.
5. člen
(vsebina katastra javne infrastrukture lokalnega pomena za
ravnanje z odpadki)
Javna infrastruktura lokalnega pomena za ravnanje s
komunalnimi odpadki, ki se evidentira v katastru javne infrastrukture lokalnega
pomena za ravnanje s komunalnimi odpadki, je: 
-       
zbiralnica ločenih frakcij, 
-       
zbirni center, 
-       
center za ravnanje s komunalnimi odpadki z objekti in napravami za
obdelavo mešanih komunalnih odpadkov in 
-       
odlagališče ostankov predelave ali odstranjevanja komunalnih odpadkov.
6. člen
(vsebina katastra javne kanalizacije)
(1) Javna infrastruktura lokalnega pomena primarnega in
sekundarnega omrežja javne kanalizacije, ki se evidentira v katastru javne
kanalizacije, je: 
-       
kanalizacijska cev, 
-       
črpališče, 
-       
razbremenilnik, 
-       
komunalna ali skupna čistilna naprava, 
-       
iztok javne kanalizacije, 
-       
revizijski jašek, 
-       
zadrževalnik in 
-       
ponikovalnica padavinske vode. 
(2) V katastru javne kanalizacije se evidentirajo tudi mesta
priključitve na javno kanalizacijo.
7. člen
(vsebina katastra javnega vodovoda)
(1) Javna infrastruktura lokalnega pomena primarnega,
sekundarnega in transportnega omrežja javnega vodovoda, ki se evidentira v
katastru javnega vodovoda, je: 
-       
vodovodna cev, 
-       
vodohran, 
-       
vodni stolp, 
-       
vodnjak ali zajetje, 
-       
objekt in naprava za črpanje, filtriranje ali zajem vode, 
-       
razbremenilnik in ponikovalnica, 
-       
jašek, 
-       
objekt in naprava za obdelavo pitne vode, 
-       
zajetje in 
-       
objekt in naprava za bogatenje ali aktivno zaščito vodonosnika. 
(2) V katastru javnega vodovoda se evidentirajo tudi mesta
priključitve na javni vodovod.
8. člen
(prehodna določba)
Lastnik javne infrastrukture za ravnanje z odpadki državnega
in lokalnega pomena, ki je bila zgrajena pred uveljavitvijo tega pravilnika,
mora posredovati podatke za vpis v zbirni kataster najpozneje do 31. decembra
2011.
9. člen
(prenehanje uporabe)
Z dnem uveljavitve tega pravilnika se prenehata uporabljati
20. člen Pravilnika o nalogah, ki se izvajajo v okviru obvezne občinske
gospodarske javne službe odvajanja in čiščenja komunalne in padavinske odpadne
vode (Uradni list RS, št. 109/07 in 33/08), in 27. člen Pravilnika o oskrbi s
pitno vodo (Uradni list RS, št. 35/06, 33/07 – ZPNačrt in 41/08)
10. člen
(začetek veljavnosti)
Ta pravilnik prične veljati petnajsti dan po objavi v Uradnem
listu Republike Slovenije.
Št. 0071-64/2011
Ljubljana, dne 13. aprila 2011
EVA 2010-2511-0071
dr. Roko Žarnić l.r. 
Minister 
za okolje in prostor