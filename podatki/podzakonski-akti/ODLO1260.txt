I. UVODNE DOLOČBE
1. člen
Vodnogospodarski inštitut,  družba za
gospodarjenje z vodami, d.o.o., ki ga je ustanovila Vlada Republike Slovenije s
sklepom dne 8. 1. 1998 in je vpisan pri pristojnem Okrožnem sodišču v
Ljubljani pod registrskim vložkom 061/10010100, se s tem odlokom preoblikuje v
javni zavod Inštitut za vode Republike Slovenije (v nadaljevanju: inštitut).
2. člen
Inštitut je univerzalni pravni naslednik 
družbe Vodnogospodarski inštitut, d.o.o.
3. člen
Ustanovitelj inštituta je Republika
Slovenija, ustanoviteljske pravice in obveznosti pa izvršuje Vlada Republike
Slovenije.
II. IME IN SEDEŽ
4. člen
Ime javnega zavoda je: Inštitut za vode
Republike Slovenije.
Skrajšano ime javnega zavoda je: IzVRS.
Prevod imena javnega zavoda v angleškem
jeziku je: Institut for Water of the Republic of Slovenia.
Prevod imena se lahko uporablja pri
poslovanju s tujimi partnerji poleg imena javnega zavoda v slovenskem jeziku.
Sedež javnega zavoda je: Ljubljana,
Einspielerjeva ulica 6.
Sestavni del imena inštituta je znak
(logotip), ki predstavlja rečni tok v obliki vertikalno prerezanega vala v
modri barvi. Preko znaka je položena tanka merilna mreža v črni barvi.
5. člen
Inštitut uporablja v pravnem prometu žig,
ki je okrogle oblike in ima premer 35 mm. V sredini žiga je logotip inštituta,
na obodu pa je izpisano ime “Inštitut za vode Republike Slovenije“ in zaporedna
številka žiga.
Direktor inštituta lahko s splošnim aktom
podrobneje uredi vsa vprašanja v zvezi z uporabo žigov inštituta.
III. DEJAVNOST INŠTITUTA
6. člen
Inštitut na podlagi zakona, ki ureja vode,
opravlja nalogi:
-      
sodelovanje pri pripravi metodologij, povezanih
z izdelavo načrtov upravljanja voda, in
-      
sodelovanje pri
pripravi metodologij, povezanih z določanjem ekološko sprejemljivega pretoka.
Podrobnejša opredelitev in predvideni obseg
nalog iz prejšnjega odstavka se določijo v letnem programu dela inštituta, ki
ga pripravi ministrstvo, pristojno za vode.
Inštitut lahko opravlja tudi tržne
dejavnosti za druge naročnike v obsegu, ki ne ovira izvajanja nalog inštituta,
če so te dejavnosti skladne z nameni, zaradi katerih je inštitut ustanovljen in
če omogočajo smotrnejšo ter gospodarnejšo izrabo delovnih sredstev inštituta.
7. člen
Za izvajanje nalog iz prejšnjega člena je
inštitut registriran za opravljanje naslednjih dejavnosti:
-      
J62.090 Druge z informacijsko tehnologijo in
računalniškimi storitvami povezane dejavnosti;
-      
J63.110 Obdelava podatkov in s tem povezane
dejavnosti;
-      
M71.1 Arhitekturno in tehnično projektiranje
ter s tem povezano svetovanje;
-      
M71.112 Krajinsko arhitekturno, urbanistično in
drugo projektiranje;
-      
M71.12 Tehnično projektiranje in s tem povezano
svetovanje;
-      
M71.121 Geofizikalne meritve, kartiranje;
-      
M71.129 Druge inženirske dejavnosti in tehnično
svetovanje;
-      
M71.2 Tehnično preizkušanje in analiziranje;
-      
M72.1 Raziskovalna in razvojna dejavnost na
področju naravoslovja in tehnologije;
-      
M74.9 Drugje nerazvrščene strokovne in tehnične
dejavnosti;
-      
N82.3 Organiziranje razstav, sejmov, srečanj;
-      
P85.5 Drugo izobraževanje, izpopolnjevanje in
usposabljanje;
-      
R91.011 Dejavnost knjižnic;
-      
R91.012 Dejavnost arhivov.
8. člen
Inštitut se vključuje v domačo in
mednarodno dejavnost na področju voda in se v ta namen povezuje s sorodnimi
organizacijami doma in v svetu.
Inštitut zagotavlja vsestransko dostopnost
ter uporabo znanja s področja voda v  družbi in gospodarstvu ter omogoča prenos
znanj s področja voda na širšo javnost.
IV. PRAVICE, OBVEZNOSTI IN ODGOVORNOSTI INŠTITUTA V PRAVNEM
PROMETU
9. člen
Inštitut je pravna oseba in nastopa v
pravnem prometu v svojem imenu in za svoj račun.
Za svoje obveznosti odgovarja s
premoženjem, s katerim ima pravico razpolagati.
Brez soglasja ustanovitelja inštitut ne
more odsvojiti ali obremeniti nepremičnin, ki jih ima v upravljanju.
V. PRAVICE IN OBVEZNOSTI USTANOVITELJA DO UPRAVLJANJA
INŠTITUTA
10. člen
Ustanovitelj ima poleg z zakonom določenih
pristojnosti še naslednje pristojnosti:
-      
daje soglasje na srednje – in dolgoročni
razvojni načrt inštituta;
-      
daje soglasje na poslovno-finančni načrt ter
letno poročilo;
-      
na predlog sveta inštituta odloča o načinu
razporejanja presežka prihodkov nad odhodki in o načinu pokrivanja
primanjkljaja;
-      
imenuje in razrešuje člane sveta inštituta;
-      
odloča o razpolaganju in pravnem prometu z
nepremičninami (zemljišči in objekti), ki jih ima inštitut v upravljanju;
-      
daje soglasje za izredni odpis opreme in drugih
opredmetenih sredstev, s katerimi upravlja inštitut.
11. člen
Ustanovitelj odgovarja le za obveznosti
inštituta, ki nastanejo v zvezi z opravljanjem nalog iz prvega odstavka
6. člena tega odloka. Za obveznosti inštituta iz tržnih
dejavnosti ustanovitelj ne odgovarja.
12. člen
Neposredni odgovorni organ za nadzor nad
delom in poslovanjem inštituta je ministrstvo, pristojno za vode.
VI. ORGANI INŠTITUTA
13. člen
Organi inštituta so:
-      
svet inštituta,
-      
direktor in
-      
strokovni svet.
Svet inštituta
14. člen
V svetu inštituta so štirje člani, od
katerih:
-      
tri člane imenuje ustanovitelj na predlog
ministrstva, pristojnega za vode, in
-      
enega člana kot svojega predstavnika izvolijo
redno zaposleni v inštitutu.
Člani sveta inštituta so imenovani za dobo
štirih let in so lahko ponovno imenovani.
Ustanovitelj lahko odpokliče člane sveta
inštituta, ki jih je sam imenoval, pred iztekom mandata.
15. člen
Svet inštituta izvoli svojega predsednika
in namestnika predsednika z večino glasov vseh članov sveta inštituta.
Predsednik sveta inštituta sklicuje in vodi
seje, izjavlja voljo in objavlja odločitve sveta inštituta ter zastopa svet
inštituta napram ostalim organom inštituta in tretjim osebam.
V primeru zadržanosti ali odsotnosti
predsednika sveta inštituta njegove naloge prevzame namestnik predsednika sveta
inštituta.
16. člen
Svet inštituta odloča na sejah, ki jih
sklicuje predsednik sveta inštituta na predlog:
-      
direktorja,
-      
ustanovitelja,
-      
posameznega člana sveta inštituta.
Odločanje sveta inštituta je veljavno, če
je na seji navzoča večina vseh članov.
Svet inštituta odloča z navadno večino
navzočih članov. V primeru neodločenega izida odloča glas predsednika.
Direktor inštituta se je dolžan udeleževati
sej sveta inštituta.
Potek seje in sprejeti sklepi sveta
inštituta morajo biti jasno zapisani v zapisniku seje, ki ga podpiše predsednik
sveta inštituta. Zapisnik se posreduje vsem članom sveta inštituta najkasneje v
roku 7 delovnih dni po seji.
Seja sveta inštituta je lahko tudi dopisna
(korespondenčna), če temu ne nasprotuje noben član sveta inštituta.
Tehnično in administrativno pomoč za
izvedbo seje sveta inštituta mora zagotoviti inštitut.
Svet inštituta sprejme poslovnik o delu
sveta inštituta, s katerim podrobneje uredi vsa vprašanja v zvezi z delovanjem
sveta inštituta.
17. člen
Naloge in pristojnosti sveta inštituta so:
-      
sprejme statut s soglasjem ustanovitelja;
-      
sprejme akt o notranji organizaciji in
sistemizaciji delovnih mest na predlog direktorja;
-      
sprejme razvojni načrt na predlog direktorja in
ga predloži v soglasje ustanovitelju;
-      
sprejme poslovno-finančni načrt na predlog
direktorja in ga predloži v soglasje ustanovitelju;
-      
sprejme letno poročilo in ga skupaj z
revizijskim poročilom predloži v soglasje ustanovitelju;
-      
spremlja in nadzoruje poslovanje inštituta
skladno s programom dela in poslovno-finančnim načrtom;
-      
obravnava pobude strokovnega sveta in o njih
sklepa;
-      
opravlja druge naloge v skladu z zakonom, tem
odlokom in statutom.
18. člen
Člani sveta inštituta so za svoje delo
upravičeni do sejnine v višini, kot je določena s kriteriji Vlade Republike
Slovenije o sejninah organov javnih zavodov. Upravičeni so tudi do povrnitve
utemeljenih potnih stroškov.
Direktor
19. člen
Direktor organizira in vodi delo in
poslovanje inštituta, predstavlja in zastopa inštitut ter je odgovoren za
zakonitost in strokovnost dela inštituta.
20. člen
Direktorja inštituta imenuje in razrešuje ustanovitelj na
predlog ministra, pristojnega za vode.
Direktor inštituta je imenovan na podlagi javnega razpisa po
predhodnem mnenju sveta zavoda. Javni razpis izvede ministrstvo, pristojno za
vode.
Če se na javni razpis nihče ni prijavil ali
če nihče od prijavljenih kandidatov ni bil izbran, se javni razpis ponovi. Za
čas do imenovanja direktorja na podlagi ponovljenega javnega razpisa
ustanovitelj imenuje vršilca dolžnosti direktorja, vendar najdlje za eno leto.
21. člen
Za direktorja je lahko imenovana oseba, ki
poleg splošnih pogojev, določenih z zakonom, ki ureja delovna razmerja v
državnih organih, izpolnjuje še naslednje pogoje:
-      
ima najmanj izobrazbo, pridobljeno po študijskih programih druge
stopnje v skladu z zakonom, ki ureja visoko šolstvo, oziroma izobrazbo, ki
ustreza ravni izobrazbe, pridobljene po študijskih programih druge stopnje;
-      
ima najmanj pet let delovnih izkušenj na
vodstvenih delovnih mestih;
-      
s svojim delom dokazuje sposobnost za
organiziranje in strokovno vodenje;
-      
predstavi program dela za obdobje štirih let.
Mandat direktorja traja štiri leta od dneva
imenovanja naprej in je po izteku mandata lahko ponovno imenovan.
22. člen
Pogodbo o zaposlitvi z direktorjem
inštituta sklene predsednik sveta inštituta. Pogodba o zaposlitvi mora biti
skladna z zakonom in s kriteriji, ki jih določa Vlada Republike Slovenije za
zaposlovanje direktorjev javnih zavodov. Za čas trajanja mandata oziroma do
razrešitve je direktor v delovnem razmerju v inštitutu.
23. člen
(črtan)
24. člen
Direktor inštituta ima naslednje
pristojnosti in naloge:
-      
vodi, organizira in usklajuje poslovanje
inštituta ter zastopa in predstavlja inštitut;
-      
odgovarja za zakonitost in strokovnost dela
inštituta;
-      
izvršuje sklepe sveta inštituta in
ustanovitelja;
-      
predlaga svetu inštituta v sprejem akt o
notranji organizaciji in sistemizaciji delovnih mest;
-      
imenuje vodilne strokovne delavce inštituta s
soglasjem sveta inštituta;
-      
predlaga svetu inštituta v sprejem
poslovno-finančni načrt inštituta, sprejema ukrepe za njegovo izvajanje ter
poroča svetu inštituta o rezultatih dela in poslovanja inštituta;
-      
je odredbodajalec in skladno s tem podpisuje
poslovne akte, listine in druge dokumente, ki se nanašajo na finančno
poslovanje inštituta;
-      
predpisuje oziroma izdaja vse akte s področja
delovanja inštituta, za katere niso pristojni drugi organi inštituta;
-      
odloča o pravicah in obveznostih delavcev s
področja delovnih razmerij v skladu s predpisi;
-      
opravlja druge naloge v skladu s predpisi, tem
odlokom, kolektivno pogodbo, statutom in drugimi splošnimi akti.
25. člen
Direktor inštituta lahko posamezna opravila
iz svoje pristojnosti s splošnim ali posebnim pisnim pooblastilom prenese na
druge delavce inštituta.
Strokovni svet
26. člen
Strokovni svet obravnava in odloča o
strokovnih zadevah s področja dejavnosti inštituta.
Strokovni svet odloča o strokovnih
vprašanjih v okviru pooblastil, določenih z zakonom in statutom inštituta.
27. člen
Člane strokovnega sveta imenuje na predlog
direktorja svet inštituta izmed strokovnjakov s področja dejavnosti inštituta.
Člani strokovnega sveta so lahko strokovnjaki, ki so zaposleni v inštitutu
(notranji člani) in strokovnjaki iz drugih organizacij (zunanji člani).
Strokovni svet mora biti sestavljen tako,
da so vsa področja dejavnosti inštituta primerno zastopana.
Direktor je član strokovnega sveta po
položaju.
28. člen
Podrobnejše pristojnosti strokovnega sveta,
število članov in način dela določa statut inštituta.
VII. SREDSTVA ZA USTANOVITEV IN DELO INŠTITUTA TER NAČIN
NJIHOVE ZAGOTOVITVE
29. člen
Premoženje, s katerim upravlja inštitut, je
last Republike Slovenije. Inštitut mora s premoženjem ravnati s skrbnostjo
dobrega gospodarja.
VIII. VIRI, NAČIN IN POGOJI FINANCIRANJA DELA INŠTITUTA
30. člen
Sredstva za opravljanje svoje dejavnosti
inštitut pridobiva:
-      
iz proračuna Republike Slovenije,
-      
s prihodki od prodaje blaga in storitev,
-      
z donacijami, darili in iz drugih virov.
Inštitut pridobiva sredstva iz prve alineje prejšnjega
odstavka na podlagi programa dela in poslovno-finančnega načrta ter na podlagi
sklenjene pogodbe z ministrstvom, pristojnim za vode.
Sredstva iz prejšnjega odstavka določi ustanovitelj in se
zagotavljajo po postopku, določenem z zakonom, ki ureja javne finance, za posredne
proračunske uporabnike.
31. člen
Plače in pravice iz delovnega razmerja
zaposlenih v inštitutu se zagotavljajo v skladu s predpisi, ki veljajo za
zaposlene v javnem sektorju.
IX. FINANČNO POSLOVANJE IN RAZPOLAGANJE S PRESEŽKOM PRIHODKOV
TER NAČIN KRITJA PRIMANJKLJAJA PRIHODKOV NAD ODHODKI
32. člen
Inštitut opravlja finančno poslovanje in
vodenje poslovnih knjig v skladu z zakonom o računovodstvu, ostalimi predpisi
in poslovno finančnimi načeli.
33. člen
Inštitut mora imeti revidirane letne
računovodske izkaze.
34. člen
Presežek prihodkov nad odhodki inštitut
lahko uporablja za izvajanje in razvoj svoje dejavnosti, če tako s sklepom
odloči ustanovitelj.
O načinu razpolaganja s presežkom prihodkov
nad odhodki in o načinu pokrivanja primanjkljaja odloča ustanovitelj na predlog
sveta inštituta.
X. SPLOŠNI AKTI INŠTITUTA
35. člen
Inštitut ima statut, ki določa
organizacijo, organe inštituta, njihove pristojnosti in način odločanja ter
druga vprašanja, pomembna za opravljanje dejavnosti in poslovanje inštituta, v
skladu z zakonom.
36. člen
Inštitut ima poleg statuta tudi druge
splošne akte, s katerimi se natančneje urejajo vprašanja notranje organizacije
in delovnih razmerij ter druga vprašanja, pomembna za poslovanje in delo
inštituta.
37. člen
Statut sprejme svet inštituta v soglasju z
ustanoviteljem. Druge splošne akte sprejme svet inštituta razen tistih, ki jih
v skladu s statutom sprejme direktor.

Odlok o preoblikovanju Vodnogospodarskega
inštituta, družbe za gospodarjenje z vodami, d.o.o., v javni zavod »Inštitut za
vode Republike Slovenije« (Uradni list RS, št. 26/03)
vsebuje naslednje prehodne in končne določbe:
»XI. PREHODNE IN KONČNE DOLOČBE
38. člen
Inštitut upravlja z vsem premoženjem, s
katerim je upravljal do uveljavitve tega odloka Vodnogospodarski inštitut,
d.o.o. in ki je izkazano v premoženjski bilanci Vodnogospodarskega inštituta,
d.o.o. na dan 31. 12. 2002.
Inštitut kot pravni naslednik
Vodnogospodarskega inštituta, d.o.o. prevzame tudi vse njegove pravice in
obveznosti iz dosedanjega poslovanja.
39. člen
Vodnogospodarski inštitut, d.o.o. pripravi
revidirano letno poročilo za poslovno leto 2002 in ga najkasneje v treh mesecih
po uveljavitvi tega odloka predloži ustanovitelju v sprejem.
Inštitut izdela otvoritveno bilanco stanja
na dan 1. 1. 2003 in jo najkasneje v treh mesecih po uveljavitvi tega
odloka predloži ustanovitelju v sprejem.
40. člen
Do ustanovitve Sveta za vode vodnega
območja Donave in sveta za vode vodnega območja Jadranskega morja ima svet
inštituta pet članov, od tega štiri člane imenuje ustanovitelj na predlog
ministrstva, pristojnega za vode, enega člana pa izvolijo redno zaposleni v
inštitutu.
41. člen
Direktor Vodnogospodarskega inštituta,
d.o.o. z dnem uveljavitve tega odloka nadaljuje z delom kot vršilec dolžnosti
direktorja inštituta do imenovanja novega direktorja inštituta.
42. člen
Nadzorni svet Vodnogospodarskega inštituta,
d.o.o. z dnem uveljavitve tega odloka opravlja naloge sveta inštituta do
imenovanja rednih članov sveta inštituta po tem odloku.
Vršilec dolžnosti direktorja inštituta mora
sklicati konstitutivno sejo novega sveta inštituta najpozneje v dveh tednih po
imenovanju članov sveta inštituta oziroma izvolitvi večine članov sveta
inštituta.
43. člen
Inštitut z dnem vpisa tega odloka v sodni
register prevzame delavce Vodnogospodarskega inštituta, d.o.o., ki so bili
zaposleni s polnim delovnim časom in so opravljali naloge inštituta, kakor tudi
dokumentarno gradivo in nedokončane zadeve, vezane na dejavnosti inštituta iz
6. člena tega odloka.
44. člen
Svet inštituta najkasneje v 90 dneh po
svojem konstituiranju sprejme statut, v 60 dneh po sprejetju statuta pa svet
imenuje direktorja inštituta.
45. člen
Do uveljavitve splošnih aktov inštituta se
za urejanje razmerij v inštitutu smiselno uporabljajo splošni akti
Vodnogospodarskega inštituta, d.o.o., kolikor niso v nasprotju z zakonom in tem
odlokom.
46. člen
Vršilec dolžnosti direktorja inštituta mora
v roku 30 dni od uveljavitve tega odloka predlagati vpis preoblikovanja
Vodnogospodarskega inštituta, d.o.o. v javni zavod “Inštitut za vode Republike
Slovenije“ v sodni register.
47. člen
Z dnem vpisa tega odloka v sodni register
preneha veljati sklep Vlade Republike Slovenije o ustanovitvi  družbe z omejeno
odgovornostjo, Vodnogospodarski inštitut,  družba za gospodarjenje z vodami,
d.o.o., št. SV 44/98, z dne 8. 1. 1998.
48. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o preoblikovanju
Vodnogospodarskega inštituta, družbe za gospodarjenje z vodami, d.o.o., v javni
zavod »Inštitut za vode Republike Slovenije« (Uradni list RS, št. 6/12) vsebuje naslednjo prehodno in
končno določbo:
»2. člen
Direktor inštituta mora v 30 dneh od
uveljavitve tega odloka zahtevati vpis sedeža inštituta v sodni register v
skladu s tem odlokom.
3. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Vodnogospodarskega inštituta, družbe za gospodarjenje z vodami,
d.o.o., v javni zavod »Inštitut za vode Republike Slovenije« (Uradni list RS,
št. 103/15)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
Direktor mora v 30 dneh od uveljavitve tega
odloka zahtevati vpis spremembe sedeža v sodni register v skladu s spremenjenim
petim odstavkom 4. člena odloka.
5. člen
Ta odlok začne veljati 1. januarja
2016.«.

Odlok o spremembah Odloka o preoblikovanju
Vodnogospodarskega inštituta, družbe za gospodarjenje z vodami, d.o.o., v javni
zavod »Inštitut za vode Republike Slovenije« (Uradni list RS, št. 27/17)
vsebuje naslednje prehodne in končno določbo:
»PREHODNE IN KONČNA DOLOČBA
9. člen
Ustanovitelj v 60 dneh od uveljavitve tega
odloka uskladi sestavo sveta inštituta s spremenjenim prvim odstavkom 14. člena
odloka.
10. člen
Svet inštituta v 60 dneh od uveljavitve
tega odloka uskladi statut s spremenjenimi določbami odloka.
11. člen
Direktor v 90 dneh od uveljavitve tega
odloka zahteva vpis sprememb v sodni in poslovni register v skladu s
spremenjenim 7. členom odloka.
12. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvi Odloka o
preoblikovanju Vodnogospodarskega inštituta, družbe za gospodarjenje z vodami,
d.o.o., v javni zavod »Inštitut za vode Republike Slovenije« (Uradni list RS,
št. 78/19)
vsebuje naslednji prehodni in končno določbo:
»PREHODNI IN KONČNA DOLOČBA
4. člen
Svet inštituta v 60 dneh od uveljavitve
tega odloka uskladi statut s spremenjenimi določbami odloka.
5. člen
Direktor v 90 dneh od uveljavitve tega
odloka zahteva vpis sprememb v sodni in poslovni register v skladu s
spremenjenim petim odstavkom 4. člena odloka.
6. člen
Ta odlok začne veljati naslednji dan po
objavi v Uradnem listu Republike Slovenije.«.