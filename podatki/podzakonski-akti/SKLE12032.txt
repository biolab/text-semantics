1. člen
(1) Ta sklep določa podrobnejši način izračuna kapitala
pokojninske družbe, in sicer:
1.     
način in obseg upoštevanja posameznih postavk pri izračunu kapitala in
kapitalske ustreznosti,
2.     
podrobnejše lastnosti in vrste postavk, ki se upoštevajo pri izračunu
kapitala in kapitalske ustreznosti,
3.     
podrobnejše lastnosti podrejenih dolžniških instrumentov iz tretjega
odstavka 331.č člena in nelikvidnih sredstev iz drugega odstavka 331.d člena
Zakona o pokojninskem in invalidskem zavarovanju (Uradni list RS, št. 96/12,
39/13, 99/13 – ZSVarPre-C, 101/13 – ZIPRS1415, 44/14 – ORZPIZ206, 85/14 –
ZUJF-B, 95/14 – ZUJF-C, 90/15 – ZIUPTD, 102/15, 23/17, 40/17, 65/17, 28/19,
75/19, 36/20 – ZIUJP in 49/20 – ZIUZEOP; v nadaljnjem besedilu: ZPIZ-2).
(2) Ta sklep določa tudi podrobnejšo vsebino poročil za
potrebe izračunavanja oziroma ugotavljanja višine kapitala in kapitalske
ustreznosti ter roke in način poročanja (v nadaljnjem besedilu: izkaz
kapitalske ustreznosti).
2. člen
(razpoložljivi kapital)
Razpoložljivi kapital pokojninske družbe se izračuna pod
pogoji in z upoštevanjem omejitev iz ZPIZ-2 in tega sklepa na način, da se
temeljnemu kapitalu prišteje dodatni kapital, od njune vsote pa se odštejejo
odbitne postavke.
3. člen
(izpolnjevanje kapitalskih zahtev)
(1) Pokojninska družba izpolnjuje kapitalske zahteve, če
je razpoložljivi kapital enak ali presega znesek zahtevanega minimalnega
kapitala.
(2) Pokojninska družba ne izpolnjuje kapitalskih zahtev,
če je razpoložljivi kapital manjši od zahtevanega minimalnega kapitala. V tem
primeru pokojninska družba izkazuje kapitalsko neustreznost ali primanjkljaj
razpoložljivega kapitala.
4. člen
(izkaz kapitalske ustreznosti)
(1) Pokojninska družba izkaže kapitalsko ustreznost na
obrazcu »Izkaz kapitalske ustreznosti KUS-PD« (v nadaljnjem besedilu: obrazec
KUS-PD), ki je Priloga 1 in sestavni del tega sklepa ter ga pokojninska družba
predloži Agenciji za zavarovalni nadzor po stanju na zadnji dan koledarskega
trimesečja v naslednjih rokih:
-       
za prvo trimesečje najkasneje do 30. aprila,
-       
za drugo trimesečje najkasneje do 31. julija,
-       
za tretje trimesečje najkasneje do 31. oktobra in
-       
za četrto trimesečje najkasneje v dveh mesecih po preteku koledarskega
leta.
(2) V primeru zahteve Agencije za zavarovalni nadzor iz
prvega odstavka 293. člena Zakona o zavarovalništvu (Uradni list RS, št. 93/15,
9/19 in 49/20 – ZIUZEOP; v nadaljnjem besedilu: ZZavar-1) pokojninska družba
predloži izkaz kapitalske ustreznosti po stanju na zadnji dan meseca, ki je
naveden v zahtevi.
5. člen
(temeljni kapital)
(1) Pri izračunu temeljnega kapitala pokojninske družbe
se upoštevajo naslednje postavke:
1.     
vplačani osnovni kapital pokojninske družbe, razen na podlagi
kumulativnih prednostnih delnic vplačanega osnovnega kapitala,
2.     
kapitalske rezerve, razen kapitalskih rezerv, povezanih s kumulativnimi
prednostnimi delnicami,
3.     
rezerve iz dobička,
4.     
preneseni čisti dobiček iz prejšnjih let,
5.     
presežek iz prevrednotenja v zvezi s sredstvi, ki niso financirana iz
zavarovalno-tehničnih rezervacij.
(2) Pri izračunu temeljnega kapitala se kot odbitne
upoštevajo naslednje postavke:
1.     
lastne delnice in lastni poslovni deleži,
2.     
neopredmetena dolgoročna sredstva,
3.     
prenesena čista izguba iz prejšnjih let in izguba tekočega leta.
(3) Temeljni kapital, izračunan na podlagi prejšnjih
odstavkov tega člena, je vedno najmanj enak znesku, ki ga pokojninska družba
izračuna v skladu s predpisom o podrobnejših pravilih za izračun minimalnega
kapitala pokojninskih družb. Ne glede na višino izračunanega minimalnega
kapitala, temeljni kapital pokojninske družbe nikoli ne sme biti nižji od
zneska, določenega v sedmem odstavku 331.f člena ZPIZ-2.
(4) Postavka preneseni čisti dobiček iz prejšnjih let iz
4. točke prvega odstavka tega člena, se pri izračunu temeljnega kapitala
pokojninske družbe lahko upošteva po obravnavi na skupščini, na podlagi sklepa
o uporabi bilančnega dobička, ki ga v skladu s petim, šestim in sedmim
odstavkom 230. člena Zakona o gospodarskih družbah (Uradni list RS, št. 42/06,
60/06 – popr., 26/07 – ZSDU-B, 33/07 – ZSReg-B, 67/07 – ZTFI, 10/08, 68/08,
42/09, 33/11, 91/11, 100/11 – skl. US, 32/12, 57/12, 44/13 – odl. US, 82/13,
55/15, 15/17, 22/19 – ZposS) sprejme skupščina.
6. člen
(upoštevanje postavk temeljnega kapitala)
(1) Vplačani osnovni kapital pokojninske družbe, razen
na podlagi kumulativnih prednostnih delnic vplačanega osnovnega kapitala, je
enak stanju vplačanega osnovnega kapitala brez osnovnega kapitala, vplačanega
na podlagi kumulativnih prednostnih delnic, kot je na zadnji dan trimesečja
vpisan v sodnem registru.
(2) Postavko »Presežek iz prevrednotenja kapitala v
zvezi s sredstvi, ki niso financirana iz zavarovalno-tehničnih rezervacij« v
obrazcu KUS-PD, pokojninska družba izračuna v skladu z obrazcem PPK-PD, ki je
Priloga 2 in sestavni del tega sklepa ter ga predloži v predpisani obliki,
skupaj z obrazcem KUS-PD iz 4. člena tega sklepa.
7. člen
(dodatni kapital)
(1) Pri izračunu dodatnega kapitala pokojninske družbe
upoštevajo naslednje postavke:
1.     
vplačani osnovni kapital na podlagi kumulativnih prednostnih delnic,
2.     
kapitalske rezerve, povezane s kumulativnimi prednostnimi delnicami,
3.     
podrejene dolžniške instrumente,
4.     
druge postavke.
(2) Podrejeni dolžniški instrumenti iz 3. točke
prejšnjega odstavka so lahko:
1.     
podrejeni dolžniški kapital, ki ima lastnosti in izpolnjuje pogoje,
določene v 9. členu tega sklepa (v nadaljnjem besedilu: podrejeni dolg) in
2.     
vrednostni papirji ter drugi finančni instrumenti, ki nimajo določenega
roka zapadlosti in izpolnjujejo pogoje, določene v 10. členu tega sklepa (v
nadaljnjem besedilu: finančni instrumenti z nedoločenim rokom zapadlosti).
(3) Med druge postavke iz 4. točke prvega odstavka tega
člena se na podlagi zahteve pokojninske družbe, podprte z ustreznimi dokazili
in z dovoljenjem Agencije za zavarovalni nadzor, štejejo postavke iz prve,
druge in tretje alineje drugega odstavka 331.č člena ZPIZ-2.
8. člen
(postavke dodatnega kapitala)
(1) Postavke dodatnega kapitala iz prvega odstavka
7. člena tega sklepa se lahko pri izračunu kapitala upoštevajo v skupnem
obsegu največ do 50 odstotkov temeljnega ali zahtevanega minimalnega kapitala,
in sicer nižjega izmed obeh navedenih.
(2) Ne glede na določbo prejšnjega odstavka se lahko
podrejeni dolg z določenim rokom zapadlosti in vplačani osnovni kapital na
podlagi kumulativnih prednostnih delnic z določeno dobo trajanja, s
pripadajočimi kapitalskimi rezervami, upoštevata največ do 25 odstotkov
temeljnega ali zahtevanega minimalnega kapitala, in sicer nižjega izmed obeh
navedenih.
(3) Za postavko dodatnega kapitala iz 3. točke prvega odstavka
7. člena tega sklepa, izdanega v obliki posojila, pokojninska družba predloži
Agenciji za zavarovalni nadzor sklep uprave ali upravnega odbora pokojninske
družbe (v nadaljnjem besedilu: pristojni organ) o izdaji podrejenega dolga,
pogodbo med pokojninsko družbo in imetniki podrejenega dolga ter dokazilo o
vplačilu podrejenega dolga.
(4) Za postavko dodatnega kapitala iz 3. točke prvega
odstavka 7. člena tega sklepa, izdanega v obliki vrednostnih papirjev,
pokojninska družba predloži Agenciji za zavarovalni nadzor sklep pristojnega
organa pokojninske družbe o izdaji podrejenih dolžniških instrumentov, odločbo
klirinško depotne družbe o vpisu podrejenih dolžniških instrumentov v register
vrednostnih papirjev, prospekt izdanih podrejenih dolžniških instrumentov,
skupaj z dokazili o vplačilih in seznam imetnikov podrejenih dolžniških
instrumentov.
9. člen
(podrejeni dolg kot postavka dodatnega kapitala)
(1) Pokojninska družba lahko podrejeni dolg upošteva kot
postavko pri izračunu dodatnega kapitala, če podrejeni dolg izpolnjuje
naslednje pogoje:
1.     
iz pogodbe med pokojninsko družbo in imetnikom podrejenega dolga izrecno
izhaja, da ima imetnik v primeru stečaja oziroma likvidacije pokojninske družbe
pravico do poplačila šele po poplačilu drugih upnikov,
2.     
je v celoti vplačan oziroma se sme upoštevati le vplačani znesek,
3.     
pogodba med pokojninsko družbo in podrejenim upnikom ne sme vsebovati
nobene klavzule, ki bi mu omogočila izplačilo pred dogovorjenim rokom
zapadlosti, razen v primeru stečaja oziroma likvidacije pokojninske družbe,
oziroma če ni s tem sklepom drugače določeno,
4.     
pogodba mora vsebovati določilo, ki pokojninski družbi omogoča zadržati
izplačilo obresti,
5.     
pogodbo med pokojninsko družbo in podrejenim upnikom je mogoče
spremeniti le na podlagi predhodno pridobljenega soglasja Agencije za
zavarovalni nadzor.
(2) Pokojninska družba lahko kot postavko pri izračunu
dodatnega kapitala upošteva tako podrejeni dolg z določenim rokom zapadlosti
kot tudi podrejeni dolg, ki nima določenega roka zapadlosti.
(3) Podrejeni dolg z določenim rokom zapadlosti mora,
poleg izpolnjevanja pogojev iz prvega odstavka tega člena, izpolnjevati še
naslednje pogoje:
1.     
pogodbeni rok zapadlosti je najmanj pet let,
2.     
pokojninska družba obseg vključevanja podrejenega dolga v dodatni kapital
postopoma znižuje z 20-odstotnim kumulativnim diskontom za zadnjih pet let, ki
preostajajo do njegovega dospetja na način, da se pri izračunu dodatnega
kapitala po stanju na dan, ki je:
- 
pet let ali manj kot pet in več kot štiri leta pred dnevom izplačila
celotnega ali delnega zneska vplačanega dolžniškega instrumenta, za ta del
zneska upošteva 20 % diskont,
- 
v primeru manj kot štiri leta in več kot tri leta se upošteva 40 %
diskont,
- 
v primeru manj kot tri leta in več kot dve leti se upošteva 60 % diskont,
- 
v primeru manj kot dve leti in več kot eno leto se upošteva 80 %
diskont,
- 
če preostaja do datuma izplačila eno leto ali manj kot eno leto, se
upošteva 100 % diskont, zato ta znesek ne šteje več v izračun dodatnega
kapitala.
Agencija za
zavarovalni nadzor dovoli predčasno odplačilo podrejenega dolga z določenim
rokom zapadlosti, če pokojninska družba predloži vlogo za izdajo soglasja o
predčasnem odplačilu in izračun zagotavljanja kapitalske ustreznosti pred
odplačilom in po njem, najmanj šest mesecev pred poplačilom dolga in če je
zagotovljena kapitalska ustreznost pokojninske družbe.
(4) Podrejeni dolg, ki nima določenega roka zapadlosti,
mora poleg pogojev iz prvega odstavka tega člena izpolnjevati še pogoj, da je
lahko izplačan le, če je podano petletno predhodno obvestilo Agenciji za
zavarovalni nadzor, razen, če:
1.     
ne predstavlja več sestavine dodatnega kapitala, ali
2.     
je za predčasno odplačilo posebej zahtevano predhodno soglasje Agencije
za zavarovalni nadzor. V tem primeru pokojninska družba predloži vlogo za
izdajo soglasja najmanj šest mesecev pred datumom nameravanega poplačila in pri
tem predloži načrt zagotavljanja kapitalske ustreznosti pred odplačilom in po
njem.
Agencija za
zavarovalni nadzor dovoli odplačilo le, če ni ogrožena kapitalska ustreznost
pokojninske družbe.
10. člen
(finančni instrumenti z nedoločenim rokom zapadlosti kot
postavka dodatnega kapitala)
(1) Vrednostni papirji in drugi finančni instrumenti z
nedoločenim rokom zapadlosti lahko predstavljajo postavko dodatnega kapitala, če
izpolnjujejo naslednje pogoje:
1.     
imetnik teh instrumentov ima pravico do poplačila šele po poplačilu
drugih upnikov,
2.     
vplačani morajo biti v celoti,
3.     
ne morejo biti unovčeni na prinosnikovo zahtevo in tudi ne brez
predhodnega soglasja Agencije za zavarovalni nadzor,
4.     
pokojninska družba mora imeti možnost, da zadrži izplačilo obresti iz
naslova teh instrumentov,
5.     
listine, ki urejajo izdajo teh instrumentov, morajo določati sposobnost
absorpcije izgube iz naslova dolga in neplačanih obresti, istočasno pa tudi zmožnost
nadaljevanja poslovanja pokojninske družbe.
(2) Agencija za zavarovalni nadzor ne izda soglasja
iz 3. točke prvega odstavka tega člena za izplačilo prej kot pet let
in en dan po vpisu, če nima dokazila oziroma druge ustrezne potrditve, da bo
pokojninska družba tudi po tem izplačilu dosegala potrebno višino kapitala in
kapitalske ustreznosti.
11. člen
(odbitne postavke pri izračunu razpoložljivega kapitala)
(1) Pri izračunu razpoložljivega kapitala pokojninske
družbe se seštevek temeljnega in dodatnega kapitala zmanjša za udeležbo v
zavarovalnicah, pozavarovalnicah, zavarovalnih holdingih, drugih pokojninskih
družbah, bankah, borzno-posredniških družbah, družbah za upravljanje in drugih
finančnih institucijah, če navedeni subjekti skladno s predpisi izračunavajo
kapitalsko ustreznost.
(2) Pokojninska družba je udeležena v osebi iz
prejšnjega odstavka, če je posredno ali neposredno imetnik poslovnega deleža,
delnic ali drugih pravic v tej osebi, na podlagi katerih pridobi najmanj
20-odstotni delež glasovalnih pravic ali najmanj 20-odstotni delež v kapitalu
te osebe, kot to določa drugi odstavek 329. člena ZPIZ-2 v zvezi z drugim
odstavkom 13. člena ZZavar-1.
(3) Pri izračunu kapitala pokojninske družbe se seštevek
temeljnega in dodatnega kapitala zmanjša tudi za naložbe v podrejene dolžniške
instrumente in druge naložbe v osebe iz prvega odstavka tega člena, ki se pri
ugotavljanju kapitalske ustreznosti teh oseb upoštevajo pri izračunu njihovega
kapitala in v katerih je pokojninska družba udeležena.
(4) Udeležbe iz prvega odstavka tega člena in naložbe
pokojninske družbe iz tretjega odstavka tega člena, ki zmanjšujejo seštevek
temeljnega in dodatnega kapitala, predstavljajo vse udeležbe oziroma vse
naložbe pokojninske družbe ne glede na vir. Udeležbe iz prvega odstavka tega
člena prikaže pokojninska družba na obrazcu NAL-1-PD, naložbe iz tretjega
odstavka tega člena pa na obrazcu NAL-2-PD, ki sta Priloga 3 in sestavni del
tega sklepa in ju pokojninska družba v predpisani obliki predloži skupaj z
obrazcem KUS-PD iz 4. člena tega sklepa.
(5) Pri izračunu kapitala pokojninske družbe se seštevek
temeljnega in dodatnega kapitala zmanjša tudi za nelikvidna sredstva.
(6) Nelikvidna sredstva so naložbe pokojninske družbe v
delnice borze, klirinško depotne družbe, terjatve iz naslova vplačil v
jamstveni sklad pri klirinško depotni družbi, terjatve iz naslova vplačil v
druge sklade, ki so namenjeni vzajemnemu jamstvu za izpolnitev obveznosti več
oseb, in druga sredstva, ki jih ni mogoče unovčiti v času, ki je potreben zaradi
pravočasne izpolnitve zapadlih denarnih obveznosti.
12. člen
(način poročanja)
Pokojninska družba predloži s tem sklepom predpisane obrazce
v sistem elektronskega poročanja Agencije za zavarovalni nadzor.
13. člen
(prenehanje veljavnosti)
(1) Z dnem uveljavitve tega sklepa preneha veljati Sklep
o izračunu kapitala in kapitalski ustreznosti pokojninskih družb (Uradni list
RS, št. 18/16).
(2) Ne glede na določbo prejšnjega odstavka tega člena
pokojninska družba poroča Agenciji za zavarovalni nadzor za prvo in drugo
trimesečje leta 2020 v skladu z določbami Sklepa o izračuna kapitala in
kapitalski ustreznosti pokojninskih družb (Uradni list RS, št. 18/16).
14. člen
(začetek veljavnosti)
Ta sklep začne veljati petnajsti dan po objavi v Uradnem
listu Republike Slovenije, zavezanci za poročanje pa po tem sklepu prvič
izračunajo kapitalsko ustreznost po stanju na dan 30. september 2020.
Št. 00701-4/2020-4
Ljubljana, dne 13. maja 2020
EVA 2020-1611-0031
Predsednik strokovnega sveta
Agencije za zavarovalni nadzor
mag. Gorazd Čibej

Priloga
1: Izpis kapitalske ustreznosti 
Priloga
2: Presežek iz prevrednotenja v zvezi s sredstvi, ki niso financirana iz
zavarovalno-tehničnih rezervacij 
Priloga
3: Udeležba v drugih zavarovalnicah, pozavarovalnicah, zavarovalnih
holdingih, pokojninskih družbah, bankah, borzno-posredniških družbah, družbah
za upravljanje in drugih finančnih institucijah, če skladno s predpisi
izračunavajo kapitalsko ustreznost, v katerih je pokojninska družba
udeležena skladno z drugim odstavkom 329. člena ZPIZ-2 (prva alineja prvega
odstavka 331.d člena ZPIZ-2