1. SPLOŠNE DOLOČBE
1. člen
(vsebina sklepa)
(1) Ta sklep predpisuje podrobnejša pravila za izračun
stopnje posamezni banki lastnega proticikličnega kapitalskega blažilnika za
banke in hranilnice (v nadaljevanju: banke), in sicer: 
-       
način izračuna stopnje banki lastnega proticikličnega kapitalskega blažilnika
ter 
-       
način upoštevanja veljavne stopnje proticikličnega blažilnika za
posamezno državo in začetka njene uporabe.
(2) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(prenos direktiv)
S tem sklepom se v pravni red Republike Slovenije prenaša Direktiva
2013/36/EU Evropskega parlamenta in Sveta z dne 26. junija 2013 o dostopu
do dejavnosti kreditnih institucij in bonitetnem nadzoru kreditnih institucij
in investicijskih podjetij, spremembi Direktive 2002/87/ES in razveljavitvi
direktiv 2006/48/ES in 2006/49/ES (UL L št. 176 z dne 27. junija 2013,
str. 338).
3. člen
(opredelitve pojmov)
(1) V tem sklepu so za akte Evropske unije uporabljeni
naslednji skrajšani naslovi:
(a)   
Uredba (EU) št. 575/2013 je Uredba (EU) št. 575/2013 Evropskega
Parlamenta in Sveta z dne 26. junija 2014 o bonitetnih zahtevah za
kreditne institucije in investicijska podjetja ter o spremembi Uredbe (EU)
št. 648/2012 (UL L št. 176 z dne 27. junija 2013, str. 1),
(b)   
Delegirana uredba Komisije (EU) št. 1152/2014 je Delegirana uredba
Komisije (EU) št. 1152/2014 z dne 4. junija 2014 o dopolnitvi Direktive
2013/36/EU Evropskega Parlamenta in Sveta v zvezi z regulativnimi tehničnimi
standardi za določitev geografske lokacije ustreznih kreditnih izpostavljenosti
za izračun stopenj posamezni instituciji lastnega proticikličnega kapitalskega
blažilnika (UL L št. 309 z dne 30. oktobra 2014, str. 5),
(c)   
Izvedbena uredba Komisije (EU) št. 680/2014 je Izvedbena uredba Komisije
(EU) št. 680/2014 z dne 16. aprila 2014 o določitvi izvedbenih tehničnih
standardov v zvezi z nadzorniškim poročanjem institucij v skladu z Uredbo (EU)
št. 575/2013 Evropskega parlamenta in Sveta (UL L št. 191 z dne 28. junija
2014, str. 1) in Izvedbena uredba Komisije (EU) št. 2015/227 z dne
9. januarja 2015 o spremembi Izvedbene uredbe (EU) št. 680/2014 o
določitvi izvedbenih tehničnih standardov v zvezi z nadzorniškim poročanjem
institucij v skladu z Uredbo (EU) št. 575/2013 Evropskega parlamenta in Sveta
(UL L št. 48 z dne 20. februarja 2015, str. 1).
(2) Pojmi, uporabljeni v tem sklepu, imajo enak pomen
kot v ZBan-2 oziroma Uredbi (EU) št. 575/2013 ter predpisih, izdanih na njuni
podlagi.
(3) Za namen tega sklepa pojem »ustrezne kreditne
izpostavljenosti « pomeni izpostavljenosti banke v vseh kategorijah
izpostavljenosti, razen v kategorijah iz točk (a) do (f) 112. člena Uredbe (EU)
št. 575/2013, ki so predmet:
(a)   
izračuna kapitalske zahteve za kreditno tveganje iz naslova II dela 3
Uredbe (EU) št. 575/2013, ki vključujejo:
(i)      kapitalske
zahteve za kreditno tveganje po standardiziranem pristopu v skladu z 111. do
141. členom Uredbe (EU) št. 575/2013, vključno z učinki tehnik zmanjševanja
kreditnega tveganja iz 192. do 241. člena Uredbe (EU) št. 575/2013,
(ii)     kapitalske
zahteve za kreditno tveganje po pristopu na podlagi notranjih bonitetnih
sistemov v skladu z 142. do 191. členom Uredbe (EU) št. 575/2013, vključno z
učinki tehnik zmanjševanja kreditnega tveganja iz 192. do 241. člena
Uredbe (EU) št. 575/2013,
(iii)    kapitalske
zahteve za kreditno tveganje nasprotne stranke v skladu z 271. do 311. členom
Uredbe (EU) št. 575/2013,
(b)   
kadar je izpostavljenost v trgovalni knjigi, izračuna kapitalske zahteve
za posebno tveganje iz poglavja 2 naslova IV dela 3 Uredbe (EU) št. 575/2013
ali presežno tveganje neplačila in migracije iz poglavja 5 naslova IV dela 3
Uredbe (EU) št. 575/2013,
(c)   
kadar je izpostavljenost iz naslova listinjenja, izračuna kapitalske
zahteve iz poglavja 5 naslova II dela 3 Uredbe (EU) št. 575/2013.
2. NAČIN IZRAČUNA STOPNJE BANKI LASTNEGA PROTICIKLIČNEGA
KAPITALSKEGA BLAŽILNIKA
4. člen
(določitev geografske lokacije ustreznih kreditnih
izpostavljenosti)
Banka za namen izračuna stopnje lastnega proticikličnega
kapitalskega blažilnika določi geografsko lokacijo svojih ustreznih kreditnih
izpostavljenosti v skladu z Delegirano uredbo Komisije (EU) št. 1152/2014.
5. člen
(izračun stopnje banki lastnega proticikličnega kapitalskega
blažilnika)
(1) Stopnja banki lastnega proticikličnega kapitalskega
blažilnika je tehtano povprečje veljavnih stopenj proticikličnih blažilnikov za
države, v katerih ima banka ustrezne kreditne izpostavljenosti.
(2) Banka izračuna utež za izračun tehtanega povprečja
stopenj proticikličnih blažilnikov tako, da kapitalsko zahtevo za kreditno
tveganje, izračunano v skladu z naslovoma II in IV dela 3 Uredbe (EU) št.
575/2013, za ustrezne kreditne izpostavljenosti, ki jih ima banka v posameznih
državah, deli s skupno kapitalsko zahtevo za kreditno tveganje za vse ustrezne
kreditne izpostavljenosti banke.
(3) Banka izračuna stopnjo banki lastnega
proticikličnega kapitalskega blažilnika tako, da posamezne uteži iz drugega
odstavka tega člena pomnoži s pripadajočimi veljavnimi stopnjami proticikličnih
blažilnikov, kot je določeno v 6. in 7. členu tega sklepa, za ustrezne
kreditne izpostavljenosti za posamezne države ter tako izračunane tehtane
stopnje po posameznih državah sešteje.
6. člen
(veljavna stopnja proticikličnega blažilnika
za posamezno državo)
(1) Za namen izračuna stopnje banki lastnega proticikličnega
kapitalskega blažilnika banka upošteva veljavno stopnjo proticikličnega
blažilnika za posamezno državo, ki je objavljena na spletni strani Banke
Slovenije, v skladu z drugim do četrtim odstavkom tega člena.
(2) Veljavna stopnja proticikličnega blažilnika za
ustrezne kreditne izpostavljenosti v Republiki Sloveniji je stopnja, ki jo je
določila Banka Slovenije v skladu z 210. členom ZBan-2.
(3) Veljavna stopnja proticikličnega blažilnika za
ustrezne kreditne izpostavljenosti v drugi državi članici je:
(a)   
stopnja, ki jo je določil imenovani organ te države članice, če ta
stopnja ne presega 2,5% zneska skupne izpostavljenosti tveganjem,
(b)   
stopnja, ki jo je določil imenovani organ te države članice, če ta
stopnja presega 2,5% zneska skupne izpostavljenosti tveganjem in je bila
priznana s strani Banke Slovenije v skladu z drugim odstavkom 213. člena
ZBan-2,
(c)   
stopnja v višini 2,5% zneska skupne izpostavljenosti tveganjem, če
stopnja, ki jo je določil imenovani organ te države članice, presega 2,5%
zneska skupne izpostavljenosti tveganjem in ni bila priznana s strani Banke
Slovenije v skladu s tretjim odstavkom 213. člena ZBan-2.
(4) Veljavna stopnja proticikličnega blažilnika za
ustrezne kreditne izpostavljenosti v tretji državi je:
(a)   
stopnja, ki jo je Banka Slovenije določila za tretjo državo v skladu s
prvim ali drugim odstavkom 214. člena ZBan-2,
(b)   
če Banka Slovenije ni določila stopnje proticikličnega blažilnika za
tretjo državo:
(i)      stopnja,
ki jo je določil imenovani organ te tretje države, če ta stopnja ne presega 2,5%
zneska skupne izpostavljenosti tveganjem,
(ii)     stopnja,
ki jo je določil imenovani organ te tretje države, če ta stopnja presega 2,5%
zneska skupne izpostavljenosti tveganjem in je bila priznana s strani Banke
Slovenije v skladu z drugim odstavkom 213. člena ZBan-2,
(iii)    stopnja v
višini 2,5% zneska skupne izpostavljenosti tveganjem, če stopnja, ki jo je
določil imenovani organ te tretje države, presega 2,5% zneska skupne
izpostavljenosti tveganjem in ni bila priznana s strani Banke Slovenije v
skladu s tretjim odstavkom 213. člena ZBan-2,
(c)   
če Banka Slovenije ni določila stopnje proticikličnega blažilnika za
tretjo državo, niti je ni določil imenovani organ tretje države oziroma
imenovanega organa v tretji državi ni, stopnja v višini 0%.
7. člen
(začetek uporabe veljavne stopnje proticikličnega blažilnika
za posamezno državo)
(1) Veljavna stopnja proticikličnega blažilnika za
posamezno državo, ki je objavljena na spletni strani Banke Slovenije, se za
namen izračuna stopnje banki lastnega proticikličnega kapitalskega blažilnika
uporablja od datuma, ki ga določi Banka Slovenije oziroma imenovani organ
države članice oziroma tretje države v skladu z 215., 216. in 217. členom
ZBan-2.
(2) Ne glede na prvi odstavek tega člena se v primeru
določitve stopnje proticikličnega kapitalskega blažilnika s strani imenovanega
organa tretje države veljavna stopnja proticikličnega blažilnika za ustrezne
kreditne izpostavljenosti v tretji državi začne uporabljati po 12 mesecih od
datuma, na katerega imenovani organ tretje države objavi spremembo stopnje
blažilnika.
(5) Ne glede na določbe prvega in drugega odstavka tega
člena banka znižanje veljavne stopnje proticikličnega blažilnika upošteva
takoj.
3. POROČANJE
(črtano)
8. člen
(črtan)

Priloga:
Obrazec PKB

Sklep o izračunu stopnje posamezni banki
lastnega proticikličnega kapitalskega blažilnika za banke in hranilnice (Uradni
list RS, št. 55/15) vsebuje naslednjo končno določbo:
»4. KONČNA DOLOČBA
9. člen
(uveljavitev in uporaba
sklepa)
Ta sklep začne veljati petnajsti dan po objavi v Uradnem
listu Republike Slovenije, uporabljati pa se začne 1. januarja 2016.«.

Sklep o spremembah Sklepa o izračunu stopnje
posamezni banki lastnega proticikličnega kapitalskega blažilnika za banke in
hranilnice (Uradni list RS, št. 42/16) vsebuje naslednjo prehodno in
končno določbo:
»3. člen
Banka poroča v skladu s 1. členom tega sklepa prvič po
stanju na dan 30. junij 2016.
4. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembah Sklepa o izračunu stopnje
posamezni banki lastnega proticikličnega kapitalskega blažilnika za banke in
hranilnice (Uradni list RS, št. 9/17) vsebuje naslednjo končno določbo:
»3. člen
Ta sklep začne veljati naslednji dan po objavi v Uradnem
listu Republike Slovenije.«.