1. člen
Banka Slovenije bo 15. junija 2015 dala v prodajo in
obtok zbirateljske kovance, ki jih bo izdala Republika Slovenija ob 500. obletnici
prvega slovenskega tiskanega besedila. Izdani bodo zlatniki z nominalno
vrednostjo 100 eurov, srebrniki z nominalno vrednostjo 30 eurov in dvokovinski
kovanci z nominalno vrednostjo 3 eure. Obseg in znamenja zbirateljskih kovancev
so določeni z Uredbo o obsegu izdaje, sestavinah, apoenih in glavnih znamenjih
zbirateljskih kovancev ob 500. obletnici prvega slovenskega tiskanega
besedila (Uradni list RS, št. 41/14).
2. člen
Prodajna cena zlatnikov in srebrnikov iz prejšnjega člena bo
višja od njihove nominalne vrednosti in jo bo Banka Slovenije objavila na svoji
spletni strani preden bodo zbirateljski kovanci dani v prodajo in obtok.
3. člen
Dvokovinski kovanci iz 1. člena tega sklepa se bodo prodajali
po njihovi nominalni vrednosti.
4. člen
Ta sklep začne veljati naslednji dan po objavi v Uradnem
listu Republike Slovenije.
Št. GP-0173/15
Ljubljana, dne 26. maja 2015
Boštjan Jazbec l.r.
predsednik
Sveta Banke Slovenije