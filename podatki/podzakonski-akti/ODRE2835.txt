1. člen
Minister za vzgojo in izobraževanje je sprejel spremembo
izobraževalnega programa Glasba v osnovnem glasbenem in plesnem izobraževanju,
sprejetega s Pravilnikom o izobraževalnem programu Glasba (Uradni list RS, št. 55/03), Pravilnikom o sprejemu dopolnjenega
predmetnika in učnih načrtov v izobraževalnem programu Glasba (Uradni list RS,
št. 11/10) in Odredbo o spremembi
izobraževalnih programov glasbene šole (Uradni list RS, št. 11/22).
Spremembo izobraževalnega programa Glasba v osnovnem
glasbenem in plesnem izobraževanju je določil Strokovni svet Republike
Slovenije za splošno izobraževanje na 226. seji dne 16. februarja
2023.
2. člen
S spremembo izobraževalnega programa iz drugega odstavka
prejšnjega člena se v predmetniku izobraževalnega programa Glasba v osnovnem
glasbenem in plesnem izobraževanju določi nov predmet Cimbale in učni načrt za
ta predmet.
3. člen
Spremenjeni predmetnik in nov učni načrt za predmet Cimbale
se začneta izvajati s šolskim letom 2024/2025.
4. člen
Spremenjeni izobraževalni program iz te odredbe se objavi na
spletni strani Ministrstva za vzgojo in izobraževanje.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-68/2023
Ljubljana, dne 5. julija 2023
EVA 2023-3350-0028
Dr. Darjo Felda
minister
za vzgojo in izobraževanje