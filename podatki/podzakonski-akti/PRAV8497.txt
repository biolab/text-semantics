I. SPLOŠNE DOLOČBE
1. člen
(vsebina pravilnika)
Ta pravilnik ureja pogoje, način in postopek napredovanja strokovnih
delavcev v športu v nazive.
2. člen
(strokovni delavec)
V skladu s tem pravilnikom lahko v posamezni naziv
napredujejo strokovni delavci, ki opravljajo vzgojno-izobraževalno delo v športu
v skladu z Zakonom o športu (v nadaljevanju: strokovni delavci).
V posamezni naziv lahko napredujejo strokovni delavci na
področju športne vzgoje, športne rekreacije, kakovostnega športa, vrhunskega
športa in športa invalidov, ki izpolnjujejo z zakonom določene pogoje za
strokovne delavce.
V skladu s tem pravilnikom lahko napredujejo v naziv mentor
in svetovalec tudi strokovni delavci, ki izpolnjujejo pogoje iz drugega in
tretjega odstavka 65. člena zakona o športu.
3. člen
(nazivi)
Strokovni delavci iz prvega in drugega odstavka prejšnjega člena
napredujejo v nazive mentor, svetovalec in svetnik.
Pridobljeni nazivi mentor, svetovalec in svetnik so trajni.
4. člen
(priznanje nazivov, pridobljenih na področju vzgoje in
izobraževanja)
Strokovnim delavcem se nazivi, ki so jih pridobili na
področju vzgoje in izobraževanja v skladu s pravilnikom, ki ureja napredovanje
zaposlenih v vzgoji in izobraževanju v nazive, priznajo na področju športa na
enak način, kot bi bili pridobljeni v skladu s tem pravilnikom.
V višji naziv lahko strokovni delavci napredujejo v skladu s
tem pravilnikom.
II. POSTOPEK PODELITVE NAZIVA
5. člen
(pridobitev naziva)
O napredovanju v nazive po tem pravilniku odloča minister, pristojen
za šport (v nadaljevanju: minister).
V postopku za napredovanje v naziv se uporabljajo določbe zakona,
ki ureja splošni upravni postopek.
Strokovni delavec pridobi naziv s prvim dnem naslednjega meseca
po vložitvi popolne vloge in izpolnjevanju vseh pogojev za napredovanje.
6. člen
(predlagatelj)
Napredovanje v naziv predlagajo (v nadaljevanju:
predlagatelj):
-       
odgovorna oseba izvajalca letnega programa športa, ki je določen v 8.
členu Zakona o športu, pri katerem je strokovni delavec zaposlen, v soglasju s
strokovnim delavcem,
-       
sam strokovni delavec, ki je zaposlen pri izvajalcu letnega programa
športa, ki je določen v 8. členu Zakona o športu,
-       
zasebni športni delavec, ki je na podlagi tega statusa samozaposlen.
Če odgovorna oseba izvajalca letnega programa športa, pri
katerem je strokovni delavec zaposlen, napredovanja strokovnega delavca, ki
izpolnjuje pogoje za napredovanje po tem pravilniku, ne predlaga do vključno
zadnjega dne v mesecu, ko je strokovni delavec izpolnil pogoje za napredovanje,
lahko strokovni delavec sam predlaga napredovanje.
Predlagatelj vloži predlog za napredovanje pri ministrstvu, pristojnemu
za šport.
7. člen
(vsebina vloge – predlagatelj odgovorna oseba izvajalca letnega
programa športa)
Predlog za napredovanje se vloži na obrazcu 3311-06-NSD01, ki
je kot priloga sestavni del tega pravilnika.
Kadar predlaga napredovanje strokovnega delavca delodajalec oziroma
odgovorna oseba delodajalca, mora obrazcu priložiti izjavo o zaposlitvah,
mnenje o predlogu za napredovanje, iz katerega izhaja ocena delovne uspešnosti
strokovnega delavca, seznam in dokazila o uspešno končanih programih strokovnega
izpopolnjevanja in usposabljanja oziroma o pridobljenih dodatnih funkcionalnih
znanjih ter seznam in dokazila o opravljenem dodatnem strokovnem delu,
točkovanem v skladu z 18. členom tega pravilnika.
8. člen
(vsebina vloge – predlagatelj strokovni delavec sam ali
zasebni športni delavec)
Predlog za napredovanje se vloži na obrazcu iz prvega odstavka
prejšnjega člena.
Kadar predlaga strokovni delavec napredovanje sam, mora
obrazcu priložiti izjavo o zaposlitvah, mnenje o predlogu za napredovanje in
oceno delovne uspešnosti, kar strokovni delavec pridobi pri izvajalcu letnega
programa športa, pri katerem je zaposlen, seznam in dokazila o uspešno končanih
programih strokovnega izpopolnjevanja in usposabljanja oziroma o pridobljenih
dodatnih funkcionalnih znanjih ter seznam in dokazila o opravljenem dodatnem
strokovnem delu, točkovanem v skladu z 18. členom tega pravilnika.
Kadar predlaga napredovanje zasebni športni delavec, mora k
obrazcu priložiti izjavo o zaposlitvah, mnenje o predlogu za napredovanje in
oceno delovne uspešnosti, kar zasebni športni delavec pridobi pri izvajalcu
oziroma izvajalcih letnega programa športa, pri katerih opravlja oziroma je
opravljal strokovno delo, seznam in dokazila o uspešno končanih programih strokovnega
izpopolnjevanja in usposabljanja oziroma o pridobljenih dodatnih funkcionalnih
znanjih ter seznam in dokazila o opravljenem dodatnem strokovnem delu,
točkovanem v skladu z 18. členom tega pravilnika.
Če strokovni delavec, ki vloži predlog za napredovanje sam, k
obrazcu ne priloži mnenja o predlogu za napredovanje in ocene delovne
uspešnosti, ministrstvo pozove, da ju zanj predloži odgovorna oseba izvajalca
letnega programa športa, pri katerem je strokovni delavec zaposlen.
Če odgovorna oseba izvajalca letnega programa športa ne
predloži zahtevanih dokazil v roku, ki ga je določilo ministrstvo, odloči
ministrstvo o predlogu za napredovanje na podlagi mnenja strokovnega organa
nacionalne panožne športne zveze.
9. člen
(hramba dokazil)
Odgovorna oseba izvajalca letnega programa športa je dolžna
hraniti vsa dokazila, ki so bila podlaga za vložitev predloga za napredovanje
in za ugotavljanje izpolnjevanja pogojev, najmanj pet let od njihove vložitve
ter ravnati z njimi kot to določajo predpisi o pisarniškem poslovanju in o
dolžnostih upravnih organov do dokumentarnega gradiva.
III. POGOJI ZA NAPREDOVANJE V NAZIV
10. člen
(mentor)
V naziv mentor lahko napreduje strokovni delavec v športu, ki:
1.     
ima najmanj 4 leta delovne dobe na področju športa,
2.     
je uspešen pri svojem delu,
3.     
je uspešno končal programe strokovnega izpopolnjevanja in usposabljanja
oziroma pridobil dodatna funkcionalna znanja, s katerimi lahko v skladu s tem
pravilnikom izkaže najmanj 4 točke,
4.     
je opravil različna dodatna strokovna dela, s katerimi lahko v skladu s
tem pravilnikom izkaže najmanj 8 točk.
Ne glede na določbo prejšnjega odstavka lahko napreduje v
naziv mentor tudi strokovni delavec v športu, ki izpolnjuje z zakonom določene
pogoje o izobrazbi, je na področju športa zaposlen najmanj 25 let in izpolnjuje
pogoj iz druge alinee prejšnjega odstavka.
11. člen
(svetovalec)
V naziv svetovalec lahko napreduje strokovni delavec v športu,
ki:
1.     
je imel naziv mentor najmanj 5 let,
2.     
je uspešen pri svojem delu,
3.     
je uspešno končal programe strokovnega izpopolnjevanja in usposabljanja
oziroma pridobil dodatna funkcionalna znanja, s katerimi lahko v skladu s tem
pravilnikom izkaže najmanj 7 točk,
4.     
je opravil različna dodatna strokovna dela in zbral najmanj 18 točk, od
tega najmanj 12 točk za dodatna strokovna dela, ki so v skladu s tem pravilnikom
ovrednotena z dvema ali več točkami.
12. člen
(izjemno napredovanje v naziv svetovalec)
Ne glede na določbo prejšnjega člena lahko v naziv svetovalec
izjemoma napreduje strokovni delavec v športu, ki:
1.     
ima najmanj 6 let delovne dobe na področju športa,
2.     
je nadpovprečno uspešen pri svojem delu,
3.     
je uspešno končal programe strokovnega izpopolnjevanja in usposabljanja
oziroma pridobil dodatna funkcionalna znanja, s katerimi lahko v skladu s tem
pravilnikom izkaže najmanj 10 točk,
4.     
je opravil različna dodatna strokovna dela in zbral najmanj 36 točk za
dodatna strokovna dela, ki so v skladu s tem pravilnikom ovrednotena z dvema
ali več točkami.
13. člen
(svetnik)
V naziv svetnik lahko napreduje strokovni delavec v športu, ki:
1.     
je imel naziv svetovalec najmanj 5 let,
2.     
je uspešen pri svojem delu,
3.     
je uspešno končal programe strokovnega izpopolnjevanja in usposabljanja
oziroma pridobil dodatna funkcionalna znanja, s katerimi lahko v skladu s tem
pravilnikom izkaže najmanj 8 točk,
4.     
je opravil različna dodatna strokovna dela in zbral najmanj 36 točk, od
tega najmanj 24 točk za dodatna strokovna dela, ki so v skladu s tem pravilnikom
ovrednotena s tremi ali več točkami.
14. člen
(izjemno napredovanje v naziv svetnik)
Ne glede na določbo prejšnjega člena lahko v naziv svetnik izjemoma
napreduje strokovni delavec v športu, ki:
1.     
ima najmanj 9 let delovne dobe na področju športa,
2.     
je nadpovprečno uspešen pri svojem delu,
3.     
je uspešno končal programe strokovnega izpopolnjevanja in usposabljanja
oziroma pridobil dodatna funkcionalna znanja, s katerimi lahko v skladu s tem
pravilnikom izkaže najmanj 18 točk,
4.     
je opravil različna dodatna strokovna dela in zbral najmanj 72 točk za
dodatna strokovna dela, ki so v skladu s tem pravilnikom ovrednotena s tremi
ali več točkami.
15. člen
(delovna doba na področju športa)
Za eno leto delovne dobe se šteje dvanajst mesecev zaposlitve
ne glede na trajanje delovnega časa.
V dobo zaposlitve strokovnega delavca v športu se šteje tudi
doba opravljanja vzgojno-izobraževalnega dela v vrtcu, osnovni šoli, šoli s
prilagojenim programom, srednji šoli, domu za učence, dijaškem domu, višji strokovni
šoli in visokošolskem zavodu.
V dobo zaposlitve se ne všteva čas pripravništva ter čas odsotnosti
zaposlenega z dela zaradi bolezni, izobraževanja, strokovnega izpopolnjevanja
ali drugih vzrokov v nepretrganem trajanju, daljšem od šest mesecev, razen
zaradi odsotnosti zaradi poklicne bolezni in poškodb pri delu, starševskega
dopusta, dopusta za nego in varstvo otroka ter strokovnega izpopolnjevanja, na
katerega je zaposlenega napotil delodajalec.
16. člen
(delovna uspešnost)
Mnenje o delovni uspešnosti strokovnega delavca poda odgovorna
oseba izvajalca letnega programa športa, pri katerem je strokovni delavec zaposlen,
ali odgovorna oseba izvajalca oziroma izvajalcev letnega programa športa, pri
katerem oziroma katerih strokovni delavec opravlja ali je opravljal strokovno
delo.
17. člen
(strokovno izpopolnjevanje in usposabljanje)
Za strokovno izpopolnjevanje po tem pravilniku se šteje organizirano
izobraževanje, izpopolnjevanje in usposabljanje, izvedeno po programih, ki jih
izbere in ovrednoti Strokovni svet Republike Slovenije za šport (v nadaljnjem
besedilu: strokovni svet).
Za strokovno izpopolnjevanje se šteje tudi končano
visokošolsko izobraževanje, ki ni pogoj za opravljanje dela na delovnem mestu,
na katerega je strokovni delavec razporejen, tako da se glede na raven
izobrazbe v skladu z Uredbo o uvedbi in uporabi klasifikacijskega sistema
izobraževanja in usposabljanja (Uradni list RS, št. 46/06) vrednoti:
-       
izobrazba ravni 6/2 s 4 točkami,
-       
izobrazba ravni 7 s 6 točkami,
-       
izobrazba ravni 8/1 z 8 točkami,
-       
izobrazba ravni 8/2 s 16 točkami.
18. člen
(vrednotenje dodatnega strokovnega dela)
Dodatno strokovno delo strokovnih delavcev, povezano s športom,
se vrednoti in točkuje glede na odgovornost strokovnega delavca, zahtevnost,
obseg in trajanje strokovnega dela ter doseženi rezultat:
a)    
z eno točko:
1.     
najmanj enoletno strokovno delo s športnikom ali ekipo pred osvojitvijo
drugega ali tretjega mesta na državnem prvenstvu v svoji kategoriji,
2.     
najmanj enoletno strokovno delo s športnikom ali ekipo pred osvojitvijo
prvega mesta na mednarodnih tekmovanjih v neolimpijskih športih,
3.     
ena ali več hospitacij za študente,
4.     
strokovno delo z enim ali več študenti v okviru študijske prakse,
5.     
en mandat vodenja strokovnega organa v športnem društvu ali zavodu,
6.     
predstavitev vzgojno-izobraževalnega dela v športu za starše ali
sodelavce,
7.     
vodenje skupine vadečih otrok na zimovanjih, letovanjih ali taborih,
8.     
organizacija društvenih priprav,
9.     
aktivna udeležba kot predavatelj na seminarju ali strokovnem posvetu,
10.  
vodenje priprave ali izvedba javne športne prireditve,
11.  
enoletno vodenje interesne dejavnosti v zavodu,
12.  
član strokovne ekipe na državni ravni,
13.  
sojenje na državni ravni;
b)    
z dvema točkama:
1.     
najmanj enoletno strokovno delo s športnikom ali ekipo pred osvojitvijo
prvega mesta na državnem prvenstvu v svoji kategoriji,
2.     
najmanj enoletno strokovno delo s športnikom ali ekipo pred osvojitvijo
enega od prvih treh mest na mednarodnih tekmovanjih v olimpijskih športih, pri
čemer edinemu trenerju pripadajo vse točke, če je trenerjev več, pa se njihovi
deleži določijo v sorazmerju z dejanskim prispevkom vsakega izmed njih,
3.     
dveletno strokovno delo s športnikom ali ekipo mednarodnega, svetovnega
ali perspektivnega razreda v neolimpijskih športih,
4.     
organizacija priprav državne reprezentance,
5.     
enoletno mentorstvo pripravniku ali drugemu strokovnemu delavcu
začetniku,
6.     
članstvo v strokovnem organu nacionalne športne zveze,
7.     
vodenje športnega društva ali zavoda,
8.     
enoletno delo v komisiji za strokovne izpite v športu,
9.     
vodenje priprave športnega tekmovanja na državni ravni,
10.  
sodelovanje pri organizaciji mednarodne športne prireditve,
11.  
eno predavanje na mednarodnem strokovnem posvetu ali seminarju,
12.  
organizacija in vodenje enega strokovnega posveta ali seminarja,
13.  
strokovna recenzija priročnika ali učnega sredstva,
14.  
prevod in objava enega strokovnega članka v strokovnih revijah,
15.  
prva objava avtorskega strokovnega članka v strokovnih revijah,
16.  
soavtorstvo patentiranega športnega pripomočka,
17.  
sojenje na mednarodnih tekmovanjih v Sloveniji;
c)    
s tremi točkami:
1.     
najmanj dveletno strokovno delo s športnikom ali ekipo mednarodnega,
svetovnega ali perspektivnega razreda v olimpijskih športih v napredovanem
obdobju, pri čemer edinemu trenerju pripadajo vse točke, če je trenerjev več,
pa se njihovi deleži določijo v sorazmerju z dejanskim prispevkom vsakega izmed
njih,
2.     
neprekinjeno, najmanj dveletno strokovno delo s športnikom ali ekipo
pred osvojitvijo najmanj desetega mesta na evropskem prvenstvu, sredozemskih
igrah, univerziadi ali grand prix turnirju v neolimpijskih športih v
napredovanem obdobju, pri čemer edinemu trenerju pripadajo vse točke, če je
trenerjev več, pa se njihovi deleži določijo v sorazmerju z dejanskim
prispevkom vsakega izmed njih,
3.     
vodenje državne reprezentance kot glavni trener ali selektor,
4.     
sodelovanje v strokovni skupini za izbor programov usposabljanja in
izpopolnjevanja ter način preverjanja usposobljenosti na področju športa,
5.     
sodelovanje v strokovni skupini za določitev kriterijev za
kategorizacijo vrhunskih športnih dosežkov in trajanja naziva vrhunski
športnik,
6.     
sodelovanje v delovni skupini za pripravo predpisa na področju športa,
7.     
priprava in sodelovanje pri pripravi predloga letnega programa športa
ali drugega strokovnega gradiva za sprejem na pristojnem strokovnem svetu,
8.     
samostojno predavanje, referat ali delavnica na kongresu ali konferenci
v organizaciji institucij na državnem nivoju,
9.     
prva objava avtorske raziskovalne naloge,
10.  
soavtorstvo priročnika ali knjige,
11.  
prva objava avtorskega strokovnega članka v tujem strokovnem časopisu
ali pedagoški reviji,
12.  
prva objava samostojnega prevoda strokovne knjige,
13.  
enoletno razvojno-raziskovalno delo na področju športa v povezavi z
ministrstvom, pristojnim za šport, univerzitetnim ali drugim visokošolskim
zavodom, ki izobražuje kadre na področju športa,
14.  
vodenje strokovnega organa nacionalne športne zveze,
15.  
enoletno delo v strokovnem organu mednarodne športne zveze,
16.  
sojenje na mednarodnih tekmovanjih v tujini,
17.  
sojenje na sredozemskih igrah, univerziadi, olimpijskih dnevih mladih
ali grand prix tekmovanjih;
d)    
s štirimi točkami:
1.     
neprekinjeno, najmanj dveletno strokovno delo s športnikom ali ekipo
pred osvojitvijo najmanj desetega mesto na evropskem prvenstvu, sredozemskih igrah,
univerziadi, olimpijskih dnevih mladih ali grand prix tekmovanju v olimpijskih
športih oziroma na svetovnem prvenstvu v neolimpijskih športih, pri čemer
edinemu trenerju pripadajo vse točke, če je trenerjev več, pa se njihovi deleži
določijo v sorazmerju z dejanskim prispevkom vsakega izmed njih,
2.     
neprekinjeno, najmanj dveletno strokovno delo s športnikom ali ekipo
pred osvojitvijo najmanj šestega mesta na evropskem prvenstvu, sredozemskih
igrah, univerziadi ali grand prix tekmovanju v neolimpijskih športih, pri čemer
edinemu trenerju pripadajo vse točke, če je trenerjev več, pa se njihovi deleži
določijo v sorazmerju z dejanskim prispevkom vsakega izmed njih,
3.     
članstvo v Strokovnem svetu Republike Slovenije za šport za obdobje
enega mandata,
4.     
samostojno predavanje, referat ali delavnica na mednarodnem kongresu,
posvetu ali konferenci,
5.     
prva objava samostojnega prevoda učbenika, ki ga je potrdil pristojni
strokovni svet, pri čemer edinemu prevajalcu pripadajo vse točke, če je
prevajalcev več, pa se njihovi deleži določijo v sorazmerju z dejanskim
prispevkom vsakega izmed njih,
6.     
avtorstvo patentiranega športnega pripomočka,
7.     
vodenje nacionalne športne zveze,
8.     
sojenje na evropskem ali svetovnem prvenstvu do članske kategorije;
e)    
s petimi točkami:
1.     
neprekinjeno, najmanj dveletno strokovno delo s športnikom ali ekipo
pred osvojitvijo najmanj šestega mesta v olimpijskih športih na evropskem
prvenstvu, sredozemskih igrah, univerziadi, olimpijskih dnevih mladih ali grand
prix tekmovanju, pri čemer edinemu trenerju pripadajo vse točke, če je
trenerjev več, pa se njihovi deleži določijo v sorazmerju z dejanskim prispevkom
vsakega izmed njih,
2.     
neprekinjeno, najmanj dveletno strokovno delo s športnikom ali ekipo
pred osvojitvijo najmanj tretjega mesta na evropskem prvenstvu, sredozemskih
igrah, univerziadi ali grand prix tekmovanju oziroma najmanj šestega mesta na svetovnem
prvenstvu v neolimpijskih športih, pri čemer edinemu trenerju pripadajo vse
točke, če je trenerjev več, pa se njihovi deleži določijo v sorazmerju z
dejanskim prispevkom vsakega izmed njih,
3.     
vodenje komisije Strokovnega sveta Republike Slovenije za šport za
obdobje enega mandata,
4.     
sojenje na evropskem ali svetovnem članskem prvenstvu ali olimpijskih
igrah;
f)     
z osmimi točkami:
1.     
strokovno delo s športnikom ali ekipo pred osvojitvijo najmanj tretjega
mesta v olimpijskih športih na evropskem prvenstvu, sredozemskih igrah, univerziadi,
olimpijskih dnevih mladih ali grand prix tekmovanju oziroma šesto mesto v
olimpijskih športih na svetovnem prvenstvu ali olimpijskih igrah v napredovanem
obdobju, pri čemer edinemu trenerju pripadajo vse točke, če je trenerjev več, pa
se njihovi deleži določijo v sorazmerju z dejanskim prispevkom vsakega izmed
njih,
2.     
strokovno delo s športnikom ali ekipo pred osvojitvijo enega izmed prvih
treh mest na svetovnem prvenstvu v neolimpijskih športih, pri čemer edinemu
trenerju pripadajo vse točke, če je trenerjev več, pa se njihovi deleži
določijo v sorazmerju z dejanskim prispevkom vsakega izmed njih;
3.     
vodenje Strokovnega sveta Republike Slovenije za šport za obdobje enega
mandata;
g)    
z desetimi točkami:
1.     
strokovno delo s športnikom ali ekipo, ki je osvojila kolajno na
svetovnem prvenstvu v olimpijskih športih ali na olimpijskih igrah, pri čemer
edinemu trenerju pripadajo vse točke, če je trenerjev več, pa se njihovi deleži
določijo v sorazmerju z dejanskim prispevkom vsakega izmed njih,
2.     
avtorstvo učbenika, ki ga je potrdil pristojni strokovni svet, in sicer
tako, da edinemu avtorju pripadajo vse točke, če je avtorjev več, pa se deleži
določijo v sorazmerju z dejanskim prispevkom vsakega izmed njih k ustvaritvi
avtorskega dela.
19. člen
(upoštevanje strokovnega izpopolnjevanja, usposabljanja in
dodatnih del)
Posamezni uspešno končani programi strokovnega
izpopolnjevanja, usposabljanja oziroma pridobljena dodatna funkcionalna znanja
in opravljena dodatna strokovna dela se za napredovanje v naziv lahko točkujejo
in uveljavljajo le enkrat.
Strokovni delavec, ki je pridobil naziv, lahko pri naslednjem
napredovanju uveljavlja strokovna izpopolnjevanja, usposabljanja oziroma
pridobljena dodatna funkcionalna znanja in dodatna strokovna dela, ki jih je
opravil po vložitvi predloga za napredovanje, na podlagi katerega je pridobil
naziv.
IV. PREHODNE IN KONČNE DOLOČBE
20. člen
Predlog za napredovanje v naziv, vložen pred uveljavitvijo tega
pravilnika, se obravnava po določbah pravilnika iz 21. člena tega pravilnika.
21. člen
Z dnem uveljavitve tega pravilnika preneha veljati Pravilnik o
napredovanju strokovnih delavcev v športu v nazive (Uradni list RS, št. 35/00).
22. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 024-33/2007
Ljubljana, dne 23. novembra 2007
EVA 2007-3311-0062
dr. Milan Zver l.r.
Minister
za šolstvo in šport

Priloga:
Predlog za napredovanje strokovnega delavca v športu v naziv