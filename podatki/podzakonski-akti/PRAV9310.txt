1. člen
(splošna določba)
(1) Ta pravilnik določa merila za ugotavljanje redne
delovne uspešnosti direktorjev oziroma direktoric pravnih oseb javnega prava s
področja kulture (v nadaljnjem besedilu: direktor) iz naslova izvajanja javne
službe oziroma programa dela v javnem interesu na področju kulture (v nadaljnjem
besedilu: javna služba).
(2) Podlagi za ugotavljanje redne delovne uspešnosti iz
prejšnjega odstavka sta izpolnitev potrjenega in z ustanoviteljem oziroma
pretežnim javnim financerjem usklajenega programa pravne osebe javnega prava
ter pravočasno oddano redno letno poročilo pravne osebe javnega prava s
področja kulture o preteklem poslovnem letu.
(3) Ta pravilnik se uporablja tudi za namestnike in pomočnike
direktorjev ter člane uprave.
2. člen
(določanje dela plače za redno delovno uspešnost)
(1) Višino dela plače za redno delovno uspešnost direktorja
določi s sklepom organ, pristojen za imenovanje direktorja, na podlagi meril iz
tega pravilnika in v skladu s proračunskimi možnostmi.
(2) Predlog za določitev plače za redno delovno uspešnost
iz prvega odstavka 3. člena tega pravilnika poda organu iz prejšnjega odstavka
svet pravne osebe javnega prava, najpozneje do 30. junija tekočega leta za
preteklo poslovno leto, razen ko direktorja imenuje sam svet pravne osebe
javnega prava.
(3) Kadar organ iz prvega odstavka tega člena ni hkrati tudi
organ ustanovitelja, mora pri odločanju o višini dela plače za redno delovno
uspešnost direktorja pridobiti soglasje ustanovitelja.
(4) Kadar je večinski financer osebe javnega prava
država, ki pa hkrati ni njena ustanoviteljica, mora organ iz prvega odstavka
pridobiti tudi soglasje ministra oziroma ministrice, pristojne za kulturo (v
nadaljnjem besedilu: minister).
(5) V primeru iz tretjega odstavka, kadar je
ustanoviteljica država, ter četrtega odstavka mora organ iz prvega odstavka za
soglasje zaprositi najpozneje do 30. septembra tekočega leta za preteklo
poslovno leto.
(6) Če direktorja imenuje Vlada Republike Slovenije,
poda mnenje k predlogu vrednotenja minister.
3. člen
(merila)
(1) Višino dela plače za redno delovno uspešnost
direktorja osebe javnega prava se določi na podlagi naslednjih meril:
-      
preseganje izpolnitve letnega programa dela javne službe po obsegu in
kakovosti,
-      
doseganje ali preseganje določenih merljivih kazalcev glede na povprečje
v določenem obdobju,
-      
doseganje deleža nejavnih prihodkov v celotnem letnem prihodku iz
naslova javne službe.
(2) Po merilu iz prve alineje prejšnjega odstavka se
lahko doseže največ 50 odstotnih točk, iz druge alineje največ 30 odstotnih
točk in iz tretje alineje največ 20 odstotnih točk.
4. člen
(vrednotenje merljivih kazalcev)
(1) Merljivi kazalci iz druge alineje prvega odstavka
prejšnjega člena so po posameznih kulturnih dejavnostih naslednji:
1.    
področje uprizoritvenih in glasbenih umetnosti:
a)      
povprečje zasedenosti prostorov za publiko v ocenjevalnem obdobju (100
odstotkov je polna zasedenost sedežev)
-   
70–80-odstotna zasedenost pomeni 5 odstotnih točk,
-   
81–100-odstotna zasedenost pomeni 10 odstotnih točk;
b)      
delež prodanih vstopnic od vseh vstopnic v ocenjevalnem obdobju:
-   
70–80 odstotkov pomeni 5 odstotnih točk,
-   
81 do 100 odstotkov pomeni 10 odstotnih točk;
c)      
povprečno število nastopov zaposlenih članov ansambla glede na triletno
povprečje:
-   
preseženo do vključno 2 odstotka pomeni 5 odstotnih točk,
-   
preseženo za več kot 2 odstotka pomeni 10 odstotnih točk;
2.    
področje muzejske dejavnosti:
a)       število
predmetov, na novo vpisanih v inventarno knjigo, glede na triletno povprečje:
-   
preseženo do vključno 5 odstotkov pomeni 5 odstotnih točk,
-   
preseženo za več kot 5 odstotkov pomeni 10 odstotnih točk;
b)      
število restavriranih predmetov iz muzejskega fonda v lastni delavnici
glede na triletno povprečje:
-   
preseženo do vključno 5 odstotkov pomeni 5 odstotnih točk,
-   
preseženo za več kot 5 odstotkov pomeni 10 odstotnih točk;
c)      
število izdanih vstopnic v primerjavi s triletnim povprečjem:
-   
preseženo do vključno 2 odstotka pomeni 5 odstotnih točk,
-   
preseženo za več kot 2 odstotka pomeni 10 odstotnih točk;
3.    
področje galerijske dejavnosti:
a)       število
izvedenih strokovnih obdelav in predstavitev premične in žive kulturne dediščine
v skladu s poslanstvom, opredeljenim v ustanovitvenem aktu v ocenjevalnem
obdobju, glede na povprečje zadnjih treh let:
-   
preseženo do vključno 5 odstotkov pomeni 5 odstotnih točk,
-   
preseženo za več kot 5 odstotkov pomeni 10 odstotnih točk;
b)      
delež prodanih vstopnic od vseh vstopnic v ocenjevalnem obdobju:
-   
70–80 odstotkov pomeni 5 odstotnih točk,
-   
81 do 100 odstotkov pomeni 10 odstotnih točk;
c)      
število realiziranih lastnih projektov in projektov v sodelovanju z
drugimi institucijami glede na triletno povprečje:
-   
preseženo za en projekt pomeni 5 odstotnih točk,
-   
preseženo za dva ali več projektov pomeni 10 odstotnih točk;
4.    
področje arhivske dejavnosti:
a)       število
vseh uporabnikov arhivskega gradiva glede na triletno povprečje:
-   
preseženo do vključno 10 odstotkov pomeni 3 odstotne točke,
-   
preseženo do vključno 20 odstotkov pomeni 7 odstotnih točk,
-   
preseženo nad 20 odstotkov pomeni 10 odstotnih točk;
b)      
število dokumentiranih obiskov pri ustvarjalcih in imetnikih arhivskega
gradiva glede na triletno povprečje:
-   
preseženo do vključno 10 odstotkov pomeni 3 odstotne točke,
-   
preseženo do vključno 20 odstotkov pomeni 7 odstotnih točk,
-   
preseženo nad 20 odstotkov pomeni 10 odstotnih točk;
c)      
število pripravljenih razstav in izdanih publikacij glede na triletno
povprečje:
-   
preseženo do vključno 5 odstotkov pomeni 3 odstotne točke,
-   
preseženo do vključno 10 odstotkov pomeni 7 odstotnih točk,
-   
preseženo nad 10 odstotkov pomeni 10 odstotnih točk;
5.    
področje knjižnične dejavnosti:
a)       doseženi
letni dotok gradiva glede na triletno povprečje:
-   
preseženo do vključno 2 odstotka pomeni 3 odstotne točke,
-   
preseženo nad 2 odstotka pomeni 6 odstotnih točk;
b)      
število uporabnikov knjižnice – dokumentiran fizični obisk (brez obiska
spletne strani, glede na triletno povprečje:
-   
preseženo do vključno 2 odstotka pomeni 3 odstotne točke,
-   
preseženo nad 2 odstotka pomeni 6 odstotnih točk;
c)      
število enot izposojenega gradiva (število enot, izposojenih na dom, in
enot, izposojenih v čitalnice, in število enot, izposojenih z medknjižnično
izposojo, skupaj), glede na triletno povprečje:
-   
preseženo do vključno 2 odstotka pomeni 3 odstotne točke,
-   
preseženo nad 2 odstotka pomeni 6 odstotnih točk;
č)     doseženi obseg arhiva
digitaliziranega knjižničnega gradiva v bitih (število digitaliziranih
posnetkov skenogramov knjižničnega gradiva) glede na triletno povprečje:
-   
preseženo do vključno 2 odstotka pomeni 3 odstotne točke,
-   
preseženo nad 2 odstotka pomeni 6 odstotnih točk;
d)      
število prireditev in dogodkov, ki jih je organizirala knjižnica, glede
na triletno povprečje (število razstav, število dogodkov bralne kulture,
usposabljanja uporabnikov, število predavanj namenjenih javnosti, število
izdanih publikacij):
-   
preseženo do vključno 2 odstotka pomeni 3 odstotne točke,
-   
preseženo nad 2 odstotka pomeni 6 odstotnih točk;
e)      
    število realiziranih projektov (izobraževalnih, raziskovalnih,
kulturnih) v sodelovanju z drugimi institucijami glede na triletno povprečje:
-   
preseženo do vključno 2 odstotka pomeni 3 odstotne točke,
-   
preseženo nad 2 odstotka pomeni 6 odstotnih točk;
Med merljivimi kazalci za področje knjižnične dejavnosti je
treba za posamezno knjižnico izbrati pet kazalcev od razpoložljivih šestih.
6.    
področje varstva nepremične kulturne dediščine:
a)       število
izdelanih konservatorskih načrtov in konservatorsko restavratorskih programov
in projektov glede na triletno povprečje:
-   
preseženo od vključno 10 do 29 odstotkov pomeni 3 odstotne točke,
-   
preseženo od 30 do 49 odstotkov pomeni 7 odstotnih točk,
-   
preseženo za 50 odstotkov ali več pomeni 10 odstotnih točk;
b)      
število izdelanih strokovnih gradiv za smernice in mnenja za prostorske
akte (za varovanje spomenikov in dediščine v prostoru) glede na triletno
povprečje:
-   
preseženo za vključno 10 do 29 odstotkov pomeni 3 odstotne točke,
-   
preseženo za 30 do 49 odstotkov pomeni 7 odstotnih točk,
-   
preseženo za 50 odstotkov ali več pomeni 10 odstotnih točk;
c)      
število in skupna vrednost opravljenih konservatorsko-restavratorskih
posegov glede na triletno povprečje:
-   
preseženo do vključno 5 odstotkov pomeni 3 odstotne točke,
-   
preseženo nad 5 do vključno 10 odstotkov pomeni 7 odstotnih točk,
-   
preseganje za več kot 10 odstotkov pomeni 10 odstotnih točk;
7.    
področje dela kulturnih domov in centrov:
a)       število
prireditev glede na triletno povprečje:
-   
preseženo do vključno 2 odstotka ali za več kot 5 prireditve pomeni 3
odstotne točke,
-   
preseženo nad 2 do vključno 4 odstotke ali za več kot 10 prireditev
pomeni 7 odstotnih točk,
-   
preseženo nad 4 odstotki ali za več kot 20 prireditev več pomeni 10
odstotnih točk;
b)      
število obiskovalcev glede na triletno povprečje:
-   
preseganje za do 2 odstotka ali za do 1000 obiskovalcev več pomeni 3
odstotne točke,
-   
preseganje od 2 do 4 odstotke ali za od 1000 do 3000 obiskovalcev več
pomeni 7 odstotnih točk,
-   
preseganje za 4 odstotke ali več oziroma za več kot 3000 obiskovalcev
več pomeni 10 odstotnih točk;
c)      
izkoristek zmogljivosti za kulturni program:
-   
obratovanje dvoran od 150 do 199 dni v letu pomeni 2 odstotni točki,
-   
obratovanje dvoran od 200 do 249 dni v letu pomeni 5 odstotnih točk,
-   
obratovanje dvoran od 250 do 299 dni v letu pomeni 7 odstotnih točk,
-   
obratovanje dvoran 300 ali več dni v letu pomeni 10 odstotnih točk;
8.    
področje dela javnega zavoda Arboretum Volčji Potok:
a)       število
obiskovalcev glede na triletno povprečje:
-   
preseženo do vključno 5 odstotkov pomeni 7 odstotnih točk,
-   
preseženo nad 5 do vključno 10 odstotkov pomeni 10 odstotnih točk,
-   
preseženo nad 10 odstotkov pomeni 15 odstotnih točk;
b)      
število dogodkov v okviru druge kulturne in turistične ponudbe doma in
na gostovanjih glede na triletno povprečje:
-   
preseženo do vključno 2 odstotka pomeni 7 odstotnih točk,
-   
preseženo nad 2 do vključno 5 odstotkov pomeni 10 odstotnih točk,
-   
preseženo nad 5 odstotki pomeni 15 odstotnih točk;
9.    
področje dela javnega zavoda Slovenska kinoteka:
a)       število
prodanih vstopnic v primerjavi s triletnim povprečjem:
-   
preseženo do vključno 2 odstotka pomeni 10 odstotnih točk,
-   
preseženo za več kot 2 odstotka pomeni 20 odstotnih točk;
b)      
število inventariziranih predmetov v primerjavi s triletnim povprečjem:
-   
preseženo do vključno 5 odstotkov pomeni 5 odstotnih točk,
-   
preseženo za več kot 5 odstotkov pomeni 10 odstotnih točk;
10.  področje dela javnega zavoda Slovenski gledališki
inštitut:
a)       število realiziranih strokovnih, znanstvenih,
umetniških in izobraževalnih dogodkov glede na triletno povprečje:
-   
preseženo za do vključno 5 odstotkov pomeni 5 odstotnih točk,
-   
preseženo za več kot 5 odstotkov pomeni 10 odstotnih točk;
b)      
število evidentiranih, dokumentiranih in
digitaliziranih enot v primerjavi s triletnim povprečjem:
-   
preseženo za do vključno 5 odstotkov pomeni 5 odstotnih točk,
-   
preseženo za več kot 5 odstotkov pomeni 10 odstotnih točk;
c)      
število izdanih vstopnic glede na
triletno povprečje:
-   
preseženo za do vključno 5 odstotkov pomeni 5 odstotnih točk,
-   
preseženo za več kot 5 do vključno 10 odstotkov pomeni 7 odstotnih točk,
-   
preseženo za več kot 10 odstotkov pomeni 10 odstotnih točk;
11.  področje
dela javnega zavoda Center za upravljanje z dediščino živega srebra Idrija:
a)       število
realiziranih strokovnih, znanstvenih in izobraževalnih dogodkov ter kulturnih
prireditev glede na triletno povprečje:
-   
preseženo za do vključno 2 odstotka ali za več kot 2 prireditvi pomeni 7
odstotnih točk,
-   
preseženo za več kot 2 do vključno 4 odstotke ali za več kot 4
prireditve pomeni 10 odstotnih točk,
-   
preseženo za več kot 4 odstotke ali za več kot 8 prireditev pomeni 15
odstotnih točk;
b)      
število obiskovalcev glede na triletno povprečje:
-   
preseženo za do vključno 2 odstotka ali za do vključno 1000 obiskovalcev
več pomeni 7 odstotnih točk,
-   
preseženo za več kot 2 do vključno 4 odstotke ali za več kot 1000 do
vključno 3000 obiskovalcev pomeni 10 odstotnih točk,
-   
preseženo za več kot 4 odstotke ali več kot 3000 obiskovalcev pomeni 15
odstotnih točk.
(2) Ocenjevalno obdobje je preteklo polno poslovno leto.
(3) Triletno povprečje pomeni povprečje treh let pred
ocenjevalnim obdobjem.
5. člen
(vrednotenje deleža nejavnih prihodkov v celotnem letnem
prihodku)
Vrednotenje deleža nejavnih prihodkov za javno službo v
celotnem letnem prihodku javnih zavodov ali javnih agencij se izvede po
naslednji lestvici:
-      
do 5-odstotni delež prinese 5 odstotnih točk,
-      
od 5 do 10-odstotni delež prinese 10 odstotnih točk,
-      
od 10 do 15-odstotni delež prinese 15 odstotnih točk,
-      
15-odstotni ali višji delež prinese 20 odstotnih točk, razen na področju
arhivov in knjižnic, kjer se vrednotenje izvede po naslednji lestvici:
-      
do 1-odstotni delež prinese 5 odstotnih točk,
-      
od 1 do 3-odstotni delež prinese 10 odstotnih točk,
-      
od 3 do 5-odstotni delež prinese 15 odstotnih točk,
-      
5-odstotni ali višji delež prinese 20 odstotnih točk.
6. člen
(preverjanje vrednotenja)
Vrednotenje po merilih iz 4. in 5. člena na podlagi podatkov,
praviloma pridobljenih iz letnega poslovnega poročila, preverijo službe organa,
pristojnega za imenovanje direktorjev pravnih oseb javnega prava s področja
kulture.
7. člen
(vrednotenje izstopajočih dogodkov)
(1) Organ, pristojen za imenovanje direktorja, lahko izjemoma
v okviru svojih pristojnosti dodatno vrednoti tudi izjemne poslovne dogodke.
(2) Med dogodke iz prejšnjega odstavka se lahko štejejo
zlasti investicije, pred začetkom poslovnega leta nenačrtovani in med letom od
ustanovitelja zahtevani veliki obsegi določenih del ter v svetu izjemno odmevni
umetniški in strokovni dosežki.
(3) Organ iz prvega odstavka tega člena lahko v primerih iz
prejšnjega odstavka pri vrednotenju s posebno utemeljitvijo dodeliti do 10
odstotnih točk tako, da se v skupnem seštevku celotnega vrednotenja ne preseže
100 odstotnih točk.
8. člen
(smiselna uporaba določb o merilih)
Pri vrednotenju preseganja izpolnitve letnega programa dela
Filmskega sklada Republike Slovenije, Javnega sklada Republike Slovenije za
kulturne dejavnosti, Javne agencije za knjigo Republike Slovenije, Filmskega
studia Viba film, Kobilarne Lipica in Radiotelevizije Slovenija se določbe tega
pravilnika upoštevajo smiselno.
9. člen
(izračun dela plače za redno delovno uspešnost direktorja)
(1) Odstotne točke, dosežene na podlagi ovrednotenih meril iz
3., 4., 5. in 6. člena tega pravilnika, se seštevajo.
(2) Višina dela plače za redno delovno uspešnost se izračuna
tako, da se dobljeno število odstotnih točk pomnoži z višino dveh osnovnih
mesečnih plač direktorja iz decembra preteklega leta.
(3) Če direktor nastopi mandat ali pa mu preneha med
poslovnim letom, mu redna delovna uspešnost pripada sorazmerno s trajanjem
mandata v tem poslovnem letu.
10. člen
(izločilni pogoji)
Direktorju ne pripada del plače iz naslova redne delovne
uspešnosti za izvajanje javne službe, če:
-      
pravna oseba javnega prava ocenjevano poslovno leto zaključi z izgubo,
-      
za ocenjevano obdobje prejme negativno mnenje Računskega sodišča
Republike Slovenije,
-      
v ocenjevanem obdobju ne odpravi pomanjkljivosti, ki jih v predhodnem
obdobju ugotovi pristojni nadzorni organ ali Računsko sodišče Republike
Slovenije,
-      
ustanovitelja oziroma pretežni javni financer ob izvedem nadzoru v
ocenjevanem obdobju ugotovi nezakonitosti pri poslovanju,
-      
v roku ne predloži dokumentov, ki so določeni s predpisi o financiranju
pravne osebe javnega prava.

Pravilnik o merilih za ugotavljanje redne
delovne uspešnosti direktorjev pravnih oseb javnega prava s področja kulture (Uradni
list RS, št. 7/09)
vsebuje naslednji končni določbi:
»KONČNI DOLOČBI
11. člen
(prenehanje veljavnosti
predpisa)
Z dnem uveljavitve tega pravilnika preneha veljati Pravilnik
o merilih za ugotavljanje delovne uspešnosti direktorjev s področja kulture
(Uradni list RS, št. 28/06 in št. 43/07).
12. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
Pravilnika o merilih za ugotavljanje redne delovne uspešnosti direktorjev
pravnih oseb javnega prava s področja kulture (Uradni list RS, št. 33/10) vsebuje naslednjo končno določbo:
»3. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o dopolnitvi Pravilnika o merilih za
ugotavljanje redne delovne uspešnosti direktorjev pravnih oseb javnega prava s
področja kulture (Uradni list RS, št. 50/17)
vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o dopolnitvi Pravilnika o merilih za
ugotavljanje redne delovne uspešnosti direktorjev pravnih oseb javnega prava s
področja kulture (Uradni list RS, št. 111/21)
vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.