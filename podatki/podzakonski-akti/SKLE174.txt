I
Vlada Republike odreja javno razgrnitev osnutka lokacijskega načrta
za avtocestni priključek Celje-zahod, povezovalno cesto in oskrbni center
Lopata (v nadaljevanju: osnutek lokacijskega načrta), ki ga je izdelal Razvojni
center - Planiranje, d.o.o., Celje, pod št. projekta 297/98, v decembru 1998,
in predloga sprememb in dopolnitev prostorskih sestavin v naslovu navedenih
planskih aktov Mestne občine Celje in Občine Žalec (v nadaljevanju: spremembe
in dopolnitve planskih aktov občin), ki jih je izdelal Razvojni center -
Planiranje, d.o.o., Celje, v januarju 1999.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95,
13/96 - kartografski del, 11/99) in s prostorskimi sestavinami družbenega plana
SR Slovenije za obdobje od leta 1986 do leta 1990 (Uradni list SRS, št. 2/86,
41/87, 23/89 in Uradni list RS, št. 72/95, 13/96 – kartografski del, 11/99) v
delu, ki ga opredeljuje osnutek lokacijskega načrta (v nadaljevanju: državni
prostorski planski akti).
III
Vlada Republike Slovenije predlaga Mestni občini Celje in Občini
Žalec v obravnavo in sprejem spremembe in dopolnitve planskih aktov občin.
IV
Mestna občina Celje in Občina Žalec morata poskrbeti za
izvedbo javne razgrnitve in organizacijo javnih obravnav osnutka lokacijskega
načrta in predloga sprememb in dopolnitev planskih aktov občine. Javna
razgrnitev se prične tretji dan po objavi tega sklepa v Uradnem listu Republike
Slovenije in traja en mesec.
V
V času javne razgrnitve lahko podajo na javno razgrnjeni osnutek
lokacijskega načrta in predlog sprememb in dopolnitev planskih aktov občin,
pripombe in predloge vsi zainteresirani in prizadeti.
VI
Mestna občina Celje in Občina Žalec morata v roku 30 dni po
izteku roka javne razgrnitve poslati ministru za okolje in prostor vse zbrane
pripombe in predloge. Če v tem roku minister ne prejme pripomb in predlogov z
javne razgrnitve, se šteje, da na osnutek lokacijskega načrta ni pripomb oziroma,
da je ta usklajen.
VII
Ta sklep se objavi v Uradnem listu Republike Slovenije.
Št. 350-11/98-4
Ljubljana, dne 1. aprila 1999.
Vlada Republike Slovenije
dr. Janez Drnovšek l. r.
Predsednik