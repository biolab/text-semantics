I. SPLOŠNE DOLOČBE
1. člen
(vsebina pravilnika)
S tem pravilnikom se določi potek
postopnega uvajanja drugega tujega jezika kot obveznega predmeta (v
nadaljevanju: drugi tuji jezik) v osnovni šoli, način uvajanja, pogoje, ki jih
mora šola izpolnjevati, da lahko začne uvajati drugi tuji jezik, postopek
ugotavljanja izpolnjevanja pogojev, kriterije za izbor šol ter pravice učencev
pri postopnem uvajanju drugega tujega jezika.
2. člen
(postopno uvajanje)
Postopno uvajanje drugega tujega jezika v
tretjem vzgojno-izobraževalnem obdobju bo potekalo v šolskih letih 2008/2009,
2009/2010 in 2010/2011. V šolskih letih 2011/2012 in 2012/2013 se nadaljuje s
postopnim uvajanjem drugega tujega jezika kot obveznega predmeta na osnovnih šolah,
katerim izvajanje programa določi minister s sklepom.
V šolskem letu 2008/2009 začne izvajati
pouk drugega tujega jezika za učence 7. razreda največ 10% šol od skupnega
števila osnovnih šol.
V šolskem letu 2009/2010 začne izvajati
pouk drugega tujega jezika za učence 7. razreda še največ 20% šol od skupnega
števila osnovnih šol. Šole morajo izpolnjevati pogoje v skladu s tem
pravilnikom in imeti dovoljenje ministra.
V šolskem letu 2010/2011 začne izvajati
pouk drugega tujega jezika za učence 7. razreda vsako leto še največ 30% šol od
skupnega števila osnovnih šol. Šole morajo izpolnjevati pogoje v skladu s tem
pravilnikom in imeti dovoljenje ministra.
V šolskem letu 2013/2014 začnejo izvajati
pouk drugega tujega jezika za učence 7. razreda vse osnovne šole v Republiki
Sloveniji, v skladu s predmetnikom.
3. člen
(način uvajanja)
Postopno uvajanje drugega tujega
jezika poteka kot poskusno uvajanje v osnovnih šolah, ki začnejo uvajati pouk
drugega tujega jezika v šolskem letu 2008/2009, v šolskih letih 2009/2010,
2010/2011, 2011/2012 in 2012/2013 pa kot uvajanje s sprotnim vgrajevanjem
potrebnih sprememb in svetovanjem na podlagi ugotovitev spremljanja uvajanja.
4. člen
(drugi tuji jezik)
Kot drugi tuji jezik se izvaja pouk iz
naslednjih predmetov: nemščina, italijanščina, madžarščina, hrvaščina,
francoščina in angleščina.
Šola izbere en drugi tuji jezik in ga
izvaja v celotnem obdobju postopnega uvajanja drugega tujega jezika. Šola lahko
izbere dva druga tuja jezika, če ima najmanj dva oddelka 7. razreda in če to ne
pomeni oblikovanja dodatne skupine.
II. PRIPRAVA IN IZVEDBA
5. člen
(Zavod Republike Slovenije za šolstvo)
Zavod Republike Slovenije za šolstvo (v
nadaljevanju: zavod za šolstvo) je odgovorni nosilec za postopno uvajanje in
spremljanje drugega tujega jezika v osnovnih šolah in pripravi načrt uvajanja,
metodološki načrt spremljanja in evalvacije. Pri pripravi načrta si zavod za
šolstvo pridobi mnenje Sveta za evalvacijo.
Zavod za šolstvo pripravi letno poročilo o
postopnem uvajanju, spremljanju in evalvaciji drugega tujega jezika in ga
najkasneje do konca meseca novembra za preteklo šolsko leto posreduje Svetu za
evalvacijo, do konca meseca januarja pa skupaj z mnenjem Sveta za evalvacijo
letno poročilo pošlje Strokovnemu svetu RS za splošno izobraževanje in
ministru.
Zavod za šolstvo skrbi za obveščanje
javnosti.
6. člen
(Državna projektna skupina)
Minister s sklepom imenuje državno
projektno skupino, ki opravlja naslednje naloge:
-      
koordinira postopno uvajanje drugega tujega
jezika,
-      
skrbi za usposabljanje učiteljev drugega tujega
jezika,
-      
pripravi strokovne podlage za delo šolskih
projektnih skupin,
-      
pripravi letno poročilo o svojem delu,
-      
izvaja druge naloge.
7. člen
(šolska projektna skupina)
Postopno uvajanje drugega tujega jezika v
osnovnih šolah vodijo šolske projektne skupine. Odgovorni nosilec postopnega
uvajanja in spremljanja na posamezni šoli je ravnatelj, ki imenuje in vodi
šolsko projektno skupino, v kateri je tudi predstavnik staršev.
Šolska projektna skupina opravlja naslednje
naloge:
-      
izdela načrt postopnega uvajanja drugega tujega
jezika za šolo,
-      
pripravi predlog izbire drugega tujega jezika,
-      
sodeluje pri metodološkem izvajanju
spremljanja,
-      
pripravi letno poročilo o svojem delu in ga
predloži državni projektni skupini,
-      
izvaja druge naloge.
8. člen
(odločitev o postopnem uvajanju in izbiri
drugega tujega jezika v šoli)
Ravnatelj v sodelovanju s šolsko projektno
skupino pripravi predlog o vključitvi šole v postopno uvajanje drugega tujega
jezika in predlog izbire drugega tujega jezika ter si o tem pridobi soglasje
učiteljskega zbora in sveta staršev.
Odločitev o postopnem uvajanju in izbiri
drugega tujega jezika v šoli sprejme svet šole.
9. člen
(obveščanje in soglasje staršev)
Šola seznani starše s cilji in načrtovanim
potekom postopnega uvajanja drugega tujega jezika ter s pravicami učencev v
času uvajanja.
Šola si pridobi pisno soglasje staršev
učencev, ki bodo v šolskem letu, ko šola začne postopno uvajati drugi tuji
jezik, obiskovali 7. razred.
10. člen
(izpolnjevanje pogojev)
Šola, ki začne postopno uvajati drugi tuji
jezik v šolskih letih 2008/2009, 2009/2010, 2010/2011, 2011/2012 in 2012/2013,
mora izpolnjevati naslednje pogoje:
-      
je vpisana v razvid osnovnih šol,
-      
ima oziroma lahko zagotovi potrebno število
učiteljev za izvajanje pouka drugega tujega jezika za učence osnovne šole v 7.,
 8. in 9. razredu,
-      
ima prostorske pogoje v skladu s predpisom, ki
ureja pogoje za ustanavljanje osnovnih šol,
-      
ima soglasje vseh staršev učencev, ki bodo v
šolskem letu, ko šola začne postopno uvajati drugi tuji jezik, obiskovali 7.
razred,
-      
ima sklep sveta šole o postopnem uvajanju
drugega tujega jezika.
11. člen
(zbiranje podatkov)
Za potrebe spremljanja in evalviranja
postopnega uvajanja drugega tujega jezika se podatki o učencih in učiteljih
zbirajo in obdelujejo tako, da njihova identiteta ni razvidna. Za ta namen se
zbirajo podatki o: organizaciji dela in pouka, ustreznosti učnega načrta,
metodah in oblikah dela, obremenjenosti učencev, učinkovitosti izvajanja pouka,
rezultatih znanja učencev, in drugi podatki, potrebni za spremljanje in
evalviranje postopnega uvajanja drugega tujega jezika.
Podatke zbirajo osebe, določene za
spremljanje in evalviranje tako, da se podatki zbirajo in obdelujejo skladno s
predpisi, ki urejajo zbiranje in varstvo osebnih podatkov.
Podatki, pridobljeni pri spremljanju
postopnega uvajanja drugega tujega jezika, se hranijo 5 let po končani
spremljavi in evalvaciji. Podatke hrani zavod za šolstvo.
III. PRAVICE UČENCEV
12. člen
(ocenjevanje znanja učencev)
Ocenjevanje učencev, ki so vključeni v
postopno uvajanje drugega tujega jezika poteka v skladu s predpisi, ki urejajo
preverjanje in ocenjevanje znanja ter napredovanje učencev v osnovni šoli.
Pri vpisu v programe nadaljnjega
izobraževanja z omejitvijo vpisa v začetni letnik imajo učenci, ki so vključeni
v postopno uvajanje drugega tujega jezika, enake možnosti kot ostali učenci.
13. člen
(izstop učenca)
Učenec, ki je vključen v postopno uvajanje
drugega tujega jezika, lahko v soglasju s starši izstopi iz postopnega
uvajanja.
Če učenec izstopi iz postopnega uvajanja
drugega tujega jezika, mu mora šola v dogovoru z njegovimi starši omogočiti
vključitev v najbližjo osnovno šolo, ki ne uvaja drugega tujega jezika, pri
čemer ima pravico do povrnitve stroškov prevoza.
14. člen
(prešolanje)
Učenec, ki se prešola iz šole, ki postopno
uvaja drugi tuji jezik, v šolo, ki drugega tujega jezika ne uvaja, nadaljuje
šolanje brez drugega tujega jezika.
Učenec, ki se prešola v šolo, ki postopno
uvaja drugi tuji jezik, se lahko odloči, ali se bo v pouk drugega tujega jezika
vključil ali ne.
IV. JAVNI RAZPIS IN IZBOR ŠOL
15. člen
(javni razpis)
Postopek javnega razpisa in pripravo izbora
osnovnih šol, ki bodo vključene v postopno uvajanje drugega tujega jezika, vodi
komisija, ki jo imenuje minister. Javni razpis objavi Ministrstvo za šolstvo in
šport (v nadaljevanju: ministrstvo) na svojih spletnih straneh, in sicer za
vsako šolsko leto posebej:
-      
za šolsko leto 2008/2009 najkasneje do
30. maja 2008,
-      
za šolsko leto 2009/2010 najkasneje do
31. marca 2009,
-      
za šolsko leto 2010/2011 najkasneje do
31. marca 2010,
-      
za šolsko leto 2011/2012 najkasneje do 30.
aprila 2011,
-      
za šolsko leto 2012/2013 najkasneje do 31.
marca 2012.
Prijavo in podatke o izpolnjevanju pogojev
pošljejo osnovne šole najkasneje v roku 21 dni po objavi razpisa na obrazcih,
ki so sestavni del razpisne dokumentacije. K prijavi na razpis za uvajanje
drugega tujega jezika mora šola priložiti:
-      
izjavo o številu strokovnih delavcev, ki
izpolnjujejo kadrovske pogoje za poučevanje izbranega drugega tujega jezika kot
obveznega predmeta,
-      
izjavo o številu prijavljenih učencev ter
številu zbranih soglasij staršev,
-      
sklep sveta šole, da se osnovna šola vključi v
postopno uvajanje drugega tujega jezika in o izbiri drugega tujega jezika.
16. člen
(kriteriji za izbor šol)
Izbor šol, ki izpolnjujejo pogoje v skladu
s tem pravilnikom, se izvede na podlagi naslednjih kriterijev:
-      
regionalna pokritost Republike Slovenije,
-      
zastopanost šol glede na organiziranost šol,
-      
zastopanost šol glede na zmogljivost šol,
-      
izbor drugega tujega jezika.
17. člen
(sklep ministra)
Komisija na podlagi kriterijev, določenih v
16. členu tega pravilnika, pripravi predlog izbranih šol. Izbor šol s sklepom
določi minister, ki o tem obvesti izbrane šole najkasneje do 30. junija v
letu, ko šola začne postopno uvajati drugi tuji jezik.
V. FINANCIRANJE
18. člen
(financiranje)
Osnovni šoli iz 17. člena tega pravilnika
ministrstvo zagotovi sredstva za:
-      
izvajanje pouka drugega tujega jezika v skladu
z normativi in standardi,
-      
dodatno izobraževanje strokovnih delavcev in
-      
dodatne programsko odvisne materialne stroške
za izvedbo pouka.
Minister s posebnim sklepom določi obseg
dodatnih sredstev šolam za izvajanje drugega tujega jezika.

Pravilnik o postopnem uvajanju drugega tujega
jezika v osnovni šoli (Uradni list RS, št. 47/08)
vsebuje naslednjo končno določbo:
»VI. KONČNA DOLOČBA
19. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o postopnem uvajanju drugega tujega jezika v osnovni šoli (Uradni
list RS, št. 12/11) vsebuje naslednjo končno določbo:
»6. člen
Ta pravilnik začne veljati naslednji dan po
objavi v Uradnem listu Republike Slovenije.«.