I.
Skupščina Zavoda za zdravstveno zavarovanje Slovenije (v
nadaljevanju: skupščina ZZZS) določa 3. 4. 2017 kot dan razpisa volitev
članov Skupščine ZZZS in članov območnih svetov ZZZS. S tem dnem začnejo teči
roki za volilna opravila.
II.
Skupščina ZZZS določa 3. 10. 2017 kot dan glasovanja za
izvolitev članov skupščine ZZZS in članov območnih svetov.
III.
Člane skupščine ZZZS volijo oziroma imenujejo:
1.     
šestnajst članov – predstavnikov delodajalcev volijo organizacije in
delodajalci, organizirani v gospodarski zbornici in drugih združenjih
delodajalcev, ki so organizirani za območje države;
2.     
štiri člane – predstavnike delodajalcev za področje državne uprave in
negospodarskih javnih služb – imenuje Vlada Republike Slovenije;
3.     
petnajst članov – predstavnikov aktivnih zavarovancev – volijo
zainteresirani sindikati, reprezentativni za območje države, glede na število
svojih članov;
4.     
enega člana – predstavnika kmetov, ki opravljajo kmetijsko dejavnost kot
edini in glavni poklic – volijo organizacije s področja kmetijstva, ki so
organizirane za območje države;
5.     
sedem članov – predstavnikov upokojencev – volijo organizacije upokojencev,
ki so organizirane za območje države;
6.     
dva predstavnika invalidov volijo invalidske organizacije, ki so
organizirane za območje države.
IV.
Območni sveti, ustanovljeni na območjih posameznih območnih enot
ZZZS, štejejo sedem članov, od katerih se trije člani volijo v volilnem telesu
predstavnikov delodajalcev in štirje člani v volilnem telesu predstavnikov
zavarovancev (dva predstavnika aktivnih zavarovancev, eden predstavnik
upokojencev in eden predstavnik invalidov).
V.
Skupščina ZZZS imenuje volilno komisijo ZZZS, ki vodi in
izvaja volitve članov skupščine ZZZS in članov območnih svetov ZZZS, v sestavi:
1.     
Borut Bogataj – predsednik (Zavod za zdravstveno zavarovanje Slovenije)
2.     
Jerneja Erjavec – namestnica predsednika (Zavod za zdravstveno
zavarovanje Slovenije)
3.     
Andrej Friedl – član (Gospodarska zbornica Slovenije) 
4.     
Kristina Barič – namestnik člana (Združenje delodajalcev Slovenije)
5.     
Andrej Zorko – član (Zveza svobodnih sindikatov Slovenije) 
6.     
Ida Mišič Pavšek – namestnik člana (Konfederacija sindikatov Slovenije
Pergam)
7.     
Vida Bogataj – član (Zveza društev upokojencev Slovenije)
8.     
Robert Gorjan – namestnik člana (Zveza klubov upokojenih delavcev MNZ
Slovenije)
Mandat volilne komisije je 4 leta.

Sklep o razpisu volitev članov skupščine in
članov območnih svetov Zavoda za zdravstveno zavarovanje Slovenije (Uradni list
RS, št. 14/17) vsebuje naslednjo končno določbo:
»VI.
Ta sklep se objavi v Uradnem listu Republike Slovenije.«.

Sklep o spremembi Sklepa o razpisu volitev
članov skupščine in članov območnih svetov Zavoda za zdravstveno zavarovanje
Slovenije (Uradni list RS, št. 83/18) vsebuje naslednjo končno določbo:
»II.
Ta sklep se objavi v Uradnem listu Republike Slovenije.«.