1. člen
(vsebina pravilnika)
Ta pravilnik določa podrobnejše pogoje za
popolno in delno poreklo, načine in metode preverjanja porekla, vsebino, obliko
in pogoje za izdajo zootehniških spričeval za žrebčevo seme, jajčne celice in
zarodke registriranih plemenskih kopitarjev ter potrjevanje zootehniških
spričeval.
2. člen
(popolno in delno poreklo)
(1) Popolno poreklo za, žrebčevo seme,
jajčne celice in zarodke registriranih plemenskih kopitarjev pomeni, da so
znane vsaj prve štiri generacije prednikov. 
(2) Delno poreklo za žrebčevo seme, jajčne
celice in zarodke registriranih plemenskih kopitarjev pomeni, da manjka podatek
o poreklu za enega ali več prednikov od druge do četrte generacije.
3. člen
(načini in metode preverjanja porekla)
(1) Za preverjanje porekla so dovoljeni
načini in znanstvene metode, ki so mednarodno priznani, in sicer: 
-       
pregled podatkov iz zootehniške dokumentacije; 
-       
pregled zunanjosti kopitarjev; 
-       
analiza krvnih skupin; 
-       
molekularno biološke metode za analizo genoma z najmanj 99%
zanesljivostjo. 
(2) Načini in metode preverjanja porekla iz
prejšnjega odstavka so sestavni del rejskega programa in morajo zagotavljati
zanesljivost preverjanja porekla. 
(3) Metode iz prve in druge alinee prvega
odstavka tega člena se pri preverjanju porekel obvezno uporabljajo. Z rejskim
programom se določijo primeri, ko se za preverjanje porekel obvezno uporabljajo
poleg metod iz prve in druge alinee prvega odstavka tega člena tudi metode iz
tretje oziroma četrte alinee prvega odstavka tega člena. 
(4) Preverjanje porekla iz prve in druge
alinee prvega odstavka tega člena opravljajo organizacije v živinoreji,
določene z zakonom o živinoreji (Uradni list RS, št. 18/02, 110/02 – ZUreP-1 in
110/02 – ZGO-1, v nadaljnjem besedilu: zakon). 
(5) Preverjanja porekla iz tretje in četrte
alinee prvega odstavka tega člena lahko izvajajo organizacije v živinoreji iz
86. in 98. člena zakona.
4. člen
(vsebina zootehniškega spričevala za
žrebčevo seme, jajčne celice in zarodke registriranih plemenskih kopitarjev)
(1) Zootehniško spričevalo za žrebčevo
seme, jajčne celice in zarodke registriranih plemenskih kopitarjev mora
vsebovati naslednje podatke: 
-       
ime in naslov izdajatelja; 
-       
ime rodovniške knjige; 
-       
pasmo; 
-       
rodovniško številko živali (če obstaja); 
-       
ime živali; 
-       
datum izdaje; 
-       
način označevanja živali; 
-       
informacija o krvni skupini, ali drugi znanstveno primerljivi metodi, s
katero je mogoče preveriti poreklo; 
-       
datum rojstva; 
-       
ime in naslov imetnika; 
-       
podatke o očetu in materi ter materinem očetu z navedbo
identifikacijskih oznak, rodovniških številk ter imen njihovih rodovniških
knjig. 
(2) V zootehniškem spričevalu morajo biti
navedeni rezultati ocenjevanj lastnosti zunanjosti ter merjenj in ocenjevanj
drugih lastnosti, določenih s selekcijskim programom, ter rezultati preizkusov
lastnosti in napovedi genetskih vrednosti za registrirane plemenske kopitarje, če
obstajajo.
5. člen
(zootehniško spričevalo za seme
registriranih plemenskih žrebcev)
Zootehniško spričevalo za seme
registriranih plemenskih žrebcev mora vsebovati: 
-       
vse podatke, določene v prejšnjem členu, za plemenskega žrebca, ki je
dal seme; 
-       
podatke, ki omogočajo identifikacijo semena, podatke o odvzemu semena,
število doz semena, datum odvzema, naslov, ime in registrsko številko
organizacije, kjer je bilo seme odvzeto, ter ime in naslov prejemnika.
6. člen
(izdaja zootehniškega spričevala za seme
registriranih plemenskih žrebcev)
(1) Podatki iz prejšnjega člena se
navedejo: 
-       
v zootehniškem spričevalu, ki ga določa priloga 1, ki je sestavni del
tega pravilnika, ali 
-       
v dokumentih, ki spremljajo seme registriranih plemenskih žrebcev. 
(2) V primeru iz druge alinee prejšnjega
odstavka mora pristojna organizacija v živinoreji iz 84. člena zakona potrditi,
da dokumenti vsebujejo vse podatke iz prejšnjega člena z naslednjim besedilom:
»Podpisani potrjujem, da ti dokumenti vsebujejo podatke, navedene v 1. členu
Odločbe Komisije 96/79/EGS.«.
7. člen
(zootehniško spričevalo za jajčne celice
registriranih plemenskih kopitarjev)
(1) Zootehniško spričevalo za jajčne celice
registriranih plemenskih kopitarjev mora vsebovati: 
-       
vse podatke, določene v 4. členu tega pravilnika, za plemenico dajalko; 
-       
podatke, ki omogočajo identifikacijo jajčnih celic, podatke o odvzemu
jajčnih celic, datum odvzema, naslov, ime in registrsko številko organizacije,
kjer so bile jajčne celice odvzete, ter ime in naslov prejemnika. 
(2) V zootehniškem spričevalu mora biti
navedeno, če je v slamici več kot ena jajčna celica. Vse jajčne celice morajo
imeti isto poreklo.
8. člen
(izdaja zootehniškega spričevala za jajčne
celice registriranih plemenskih kopitarjev)
(1) Podatki iz prejšnjega člena se
navedejo: 
-       
v zootehniškem spričevalu, ki ga določa priloga 2, ki je sestavni del
tega pravilnika, ali 
-       
v dokumentih, ki spremljajo jajčne celice registriranih plemenskih
kopitarjev. 
(2) V primeru iz druge alinee prejšnjega
odstavka mora pristojna organizacija v živinoreji iz 84. člena zakona potrditi,
da dokumenti vsebujejo vse podatke iz prejšnjega člena z naslednjim besedilom:
»Podpisani potrjujem, da ti dokumenti vsebujejo podatke, navedene v 3. členu
Odločbe Komisije 96/79/ES.«.
9. člen
(zootehniško spričevalo za zarodke
registriranih plemenskih kopitarjev)
(1) Zootehniško spričevalo za zarodke
registriranih plemenskih kopitarjev mora vsebovati: 
-       
vse podatke, določene v 4. členu tega pravilnika, za plemenico dajalko
in plemenskega žrebca, katerega seme je bilo uporabljeno za oploditev; 
-       
podatke, ki omogočajo identifikacijo zarodkov, podatke o osemenitvi ali
oploditvi, datum odvzema, naslov, ime ter registrsko številko organizacije,
kjer so bili zarodki odvzeti, ter ime in naslov prejemnika. 
(2) V zootehniškem spričevalu mora biti
navedeno, če je v slamici več kot en zarodek. Vsi zarodki morajo imeti isto
poreklo.
10. člen
(izdaja zootehniškega spričevala za
zarodke registriranih plemenskih kopitarjev)
(1) Podatki iz prejšnjega člena se
navedejo: 
-       
v zootehniškem spričevalu, ki ga določa priloga 3, ki je sestavni del
tega pravilnika, ali 
-       
v dokumentih, ki spremljajo zarodke registriranih plemenskih kopitarjev.
(2) V primeru iz druge alinee prejšnjega
odstavka mora pristojna organizacija v živinoreji iz 84. člena zakona potrditi,
da dokumenti vsebujejo vse podatke iz prejšnjega člena z naslednjim besedilom:
»Podpisani potrjujem, da ti dokumenti vsebujejo podatke, navedene v 5. členu
Odločbe Komisije 96/79/ES.«.
11. člen
(končna določba)
Ta pravilnik začne veljati naslednji dan po
objavi v Uradnem listu Republike Slovenije, določbe drugega odstavka 6. člena,
drugega odstavka 8. člena in drugega odstavka 10. člena tega pravilnika pa se
začnejo uporabljati z dnem pristopa Republike Slovenije k Evropski uniji.
Št. 321-06-271/2003
Ljubljana, dne 10. decembra 2003.
EVA 2003-2311-0052
mag. Franci But l. r. 
Minister 
za kmetijstvo, gozdarstvo in prehrano
______________________
* Ta pravilnik vsebinsko povzema Odločbo Komisije 96/79, UL
L 224

Priloga 1:
Zootehniško spričevalo za seme registriranih plemenskih žrebcev
Priloga 2:
Zootehniško spričevalo za jajčne celice registriranih plemenskih kopitarjev
Priloga 3:
Zootehniško spričevalo za zarodke registriranih plemenskih kopitarjev