1. člen
(vsebina)
Ta pravilnik določa podrobnejšo vsebino
zbirke topografskih podatkov (v nadaljnjem besedilu: katalog topografskih
podatkov) in topografski ključ.
2. člen
(katalog topografskih podatkov)
(1) Katalog topografskih podatkov
sestavljajo:
-       
objektna področja z identifikacijsko številko,
-       
objektni tipi z identifikacijsko številko,
-       
atributi in šifranti.
(2) Objektna področja in objektni tipi
iz prve in druge alinee prejšnjega odstavka so določeni v prilogi 1, ki je
sestavni del tega pravilnika.
(3) Atributi in šifranti iz tretje
alinee prvega odstavka tega člena so podrobnejši podatki, ki se vodijo za
posamezen objektni tip. Atribute in šifrante objavi Geodetska uprava Republike
Slovenije (v nadaljnjem besedilu: geodetska uprava) na svojih spletnih straneh.
Spremembe atributov in šifrantov se začnejo uporabljati v roku, ki je določen v
objavi sprememb, pri čemer ta rok ne sme biti krajši od 30 dni od dneva objave
na spletnih straneh geodetske uprave.
3. člen
(topografski ključ)
(1) Za prikaz topografskih podatkov se
uporabljajo znaki, določeni v topografskem ključu.
(2) Za topografske znake, s katerimi
se na državni topografski karti v merilu 1 : 5 000 prikazujejo objekti, so
v topografskem ključu določeni naslednji podatki:
-       
objektno področje in objektni tip,
-       
topografski znak v merilu 1 : 5 000,
-       
dimenzije in
-       
barva topografskega znaka.
(3) Znake, določene v topografskem
ključu, in podrobnejše podatke iz prejšnjega odstavka, ki so določeni za
posamezen znak, objavi geodetska uprava na svojih spletnih straneh. Spremembe
znakov, določenih v topografskem ključu, in spremembe podrobnejših podatkov, ki
so določeni za posamezen znak, se začnejo uporabljati v roku, ki je določen v
objavi sprememb, pri čemer ta rok ne sme biti krajši od 30 dni od dneva objave
na spletnih straneh geodetske uprave.
4. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-180/2014
Ljubljana, dne 10. julija 2014
EVA 2014-2430-0066
Samo Omerzel l.r.
Minister
za infrastrukturo
in prostor

Priloga 1:
Objektna področja in objektni tipi z identifikacijsko številko
 