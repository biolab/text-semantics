1. člen
S tem pravilnikom se določajo oblika, vsebina in postopek za
izdajo:
-       
diplom,
-       
potrdil o opravljenih vseh obveznostih po študijskem programu za
izpopolnjevanje ali po delu študijskega programa za pridobitev izobrazbe ter
-       
potrdil o opravljenih drugih oblikah izobraževanja.
2. člen
Fakulteta uporabne družbene študije v Novi Gorici (v
nadaljnjem besedilu: fakulteta) izdaja naslednje diplome in potrdila o
izobraževanju, ki so javne listine:
-       
diplome,
-       
dvojnike diplom in
-       
potrdila o opravljenih izpopolnjevanjih po študijskih programih za
izpopolnjevanje ali po delu študijskega programa za pridobitev izobrazbe.
Javne listine so tudi potrdilo o vpisu, potrdilo o
opravljenih izpitih in potrdilo o zaključku študija, ki jih študentom ali
diplomantom izda fakulteta.
Fakulteta izdaja potrdila, ki niso javne listine, o različnih
oblikah neformalnega izobraževanja, ki ga izvaja.
3. člen
Diploma se izda po opravljenih vseh obveznostih študijskega programa
za pridobitev izobrazbe.
Diploma se izdaja na posebnem, s slepim tiskom zaščitenem papirju,
dimenzij 21 mm x 29,7 mm. V sredini zgornjega dela je na modri podlagi
natisnjen znak Fakultete za uporabne družbene študije v Novi Gorici v beli
barvi.
Barva papirja, barva tiska in tipografija diplome in mape
diplome sledi navodilom iz celostne grafične podobe (CGP) fakultete. V primeru
uporabe materialov, kjer ni na voljo točno določena niansa barve, se izbere
tista, ki je vizualno najbližja CGP.
Sestavni del diplome je »Priloga k diplomi«. Fakulteta jo
izda v slovenščini in enem od uradnih jezikov Evropske unije. Sestavine obrazca
določi minister, pristojen za visoko šolstvo, na predlog Nacionalne agencije
Republike Slovenije za kakovost v visokem šolstvu.
4. člen
Fakulteta podeljuje diplome o zaključenih študijskih
programih prve stopnje (visokošolski strokovni študijski programi, univerzitetni
študijski programi), druge stopnje (magistrski študijski programi) in tretje
stopnje (doktorski študijski programi).
5. člen
Diploma vsebuje ime in priimek kandidata/ke, datum rojstva,
kraj rojstva, datum zaključka študija, ime študijskega programa, strokovni
naslov ali znanstveni naslov, ki ga študent/ka pridobi z zaključenim študijem,
zaporedno številko diplome, datum in kraj izdaje, pečat Fakultete za uporabne
družbene študije v Novi Gorici in podpis dekana. Diploma doktorskega študija
vsebuje poleg podatkov iz prvega odstavka tega člena tudi znanstveno področje,
iz katerega je znanstveni naslov pridobljen.
6. člen
Fakulteta izdaja potrdila o opravljenih izpopolnjevanjih po
študijskih programih za izpopolnjevanje ali po delu študijskega programa po
opravljenih vseh obveznostih na študijskem programu za izpopolnjevanje oziroma
delu študijskega programa.
Potrdilo o opravljenem izpopolnjevanju po študijskem programu
za izpopolnjevanje oziroma delu študijskega programa je javna listina. Glede
oblike potrdila se uporablja 3. člen tega pravilnika, kot velja za
diplomo.
Sestavni del potrdila o opravljenem študijskem programu za
izpopolnjevanje oziroma delu študijskega programa je »Priloga«. Fakulteta jo
izda v slovenščini in enem od uradnih jezikov Evropske unije. Sestavine obrazca
so enake tistim, ki jih za prilogo k diplomi določi minister, pristojen za
visoko šolstvo, na predlog Nacionalne agencije Republike Slovenije za kakovost
v visokem šolstvu.
7. člen
Vse diplome in potrdila, ki jih izdaja fakulteta in so javne
listine, so sestavljene v slovenščini.
Priloga k diplomi, ki je sestavni del diplome, ter priloga,
ki je sestavni del potrdila o opravljenem študijskem programu za
izpopolnjevanje oziroma delu študijskega programa, je sestavljena v slovenščini
in enem od uradnih jezikov Evropske unije. Sestavine obrazca določi minister,
pristojen za visoko šolstvo, na predlog Nacionalne agencije Republike Slovenije
za kakovost v visokem šolstvu.
8. člen
Fakulteta izda potrdilo o zaključenih oblikah neformalnega
izobraževanja, ki jih izvaja (tečaji, delavnice, seminarji, poletne šole,
programi usposabljanja ipd.). Potrdilo podpiše dekan. Tako potrdilo ni javna
listina.
Potrdilo iz prvega odstavka tega člena vsebuje: ime in priimek
kandidata ter datum in kraj njegovega rojstva, naslov programa izobraževanja,
podatke o vsebini, trajanju in izvajalcih izobraževanja, zaporedno številko,
datum izdaje, žig fakultete ter podpis dekana, lahko pa tudi podatke o
pridobljenih znanjih in kreditnih točkah, če je program ovrednoten s kreditnimi
točkami.
9. člen
O izdanih diplomah in potrdilih fakulteta vodi posebno
evidenco v skladu z zakonom in s posebnimi predpisi.
10. člen
Fakulteta izda dvojnik diplome diplomantu, ki je ustrezno
preklical izgubljeno, uničeno ali odtujeno diplomo, če je iz evidence, ki jo
vodi fakulteta, razvidno, da mu je bil po končanih študijskih obveznostih izdan
izvirnik diplome.
Dvojnik diplome se izda na papirju, ki se v danem trenutku uporablja
za izdajo diplom fakultete, s tem da je v gornjem desnem kotu na prvi strani
napisano, da gre za dvojnik.
Na prvi strani dvojnika diplome se z izjemo zaporedne
številke navedejo podatki, ki jih mora po tem pravilniku vsebovati diploma, s
tem da se namesto lastnoročnega podpisa pri imenih podpisnikov zapiše »l.r.«.
Pravila iz tega člena veljajo tudi glede izdaje dvojnika
potrdila o opravljenem izpopolnjevanju po študijskem programu za
izpopolnjevanje oziroma delu študijskega programa.
Pravila iz tega člena veljajo tudi glede izdaje dvojnika
potrdila o opravljenem izpopolnjevanju po študijskem programu za
izpopolnjevanje.

Priloga
1: Diploma o pridobljeni visokošolski izobrazbi – I. stopnje za bolonjske
programe
Priloga
2: Diploma o pridobljeni univerzitetni izobrazbi I. stopnje za bolonjske
programe
Priloga
3: Diploma o pridobljeni magistrski izobrazbi - II. stopnje za bolonjske
programe
Priloga
4: Diploma o pridobljeni doktorski izobrazbi – III. stopnje za bolonjske
programe
Priloga
5: Potrdilo o opravljenem študijskem programu za izpopolnjevanje
PSIHOTERAPEVTSKA PROPEDEVTIKA

Pravilnik o izdaji diplom in potrdil o
izobraževanju (Uradni list RS, št. 45/18) vsebuje naslednjo končno določbo:
»11. člen
Ta pravilnik začne veljati naslednji dan po objavi v Uradnem listu
Republike Slovenije.
Z dnem pričetka veljave tega pravilnika preneha veljati Pravilnik
o vsebini in obliki diplom Fakultete za uporabne družbene študije v Novi Gorici
(Uradni list RS, št. 71/09 z dne 11. 9. 2009).«.

Spremembe
Pravilnika o izdaji diplom in potrdil o izobraževanju (Uradni list RS, št. 74/22)
vsebujejo naslednjo končno določbo:
»6. člen
Ta pravilnik začne veljati naslednji dan po objavi v Uradnem
listu Republike Slovenije.«.