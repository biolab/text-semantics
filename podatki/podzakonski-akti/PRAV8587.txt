1. člen
(vsebina)
Ta pravilnik v skladu z Direktivo Sveta 69/493/EGS z dne 15.
decembra 1969 o približevanju zakonodaje držav članic o kristalnem steklu (UL L
št. 326 z dne 29. 12. 1969, str. 36), ki je bila nazadnje spremenjena z
Direktivo Sveta 2006/96/ES z dne 20. novembra 2006 o prilagoditvi nekaterih
direktiv na področju prostega pretoka blaga zaradi pristopa Bolgarije in
Romunije (UL L št. 363 z dne 20. 12. 2006, str. 81), določa tehnične zahteve za
sestavo ter označevanje proizvodov iz kristalnega stekla, navedenih v Prilogi
1, ki je sestavni del tega pravilnika, in metode za določanje kemičnih in
fizikalnih lastnosti vrst kristalnega stekla, navedenih v Prilogi 2, ki je
sestavni del tega pravilnika, katere spadajo pod poglavje 7013 kombinirane
nomenklature carinske tarife.
2. člen
(omejitve pri dajanju na trg in oglaševanju)
(1) Na trg se smejo dajati in oglaševati samo proizvodi,
označeni z opisom iz stolpca (b) Priloge 1, ki imajo ustrezne značilnosti,
katere se nanašajo na% kovinskih oksidov, gostoto, refrakcijski indeks in površinsko
trdoto in so navedeni v stolpcih (d), (e), (f) in (g) Priloge 1. 
(2) Opisi iz stolpca (b) Priloge 1 se ne smejo uporabljati v
reklamne namene za proizvode, ki nimajo ustreznih značilnosti, določenih v
stolpcih (d) do (g) Priloge 1.
3. člen
(označitve proizvodov)
(1) Če je proizvod, ki ga ureja ta pravilnik, označen z enim
od opisov, naštetih v stolpcu (b) Priloge 1, ima tak proizvod lahko ustrezen
identifikacijski simbol, ki je predstavljen in opisan v stolpcih (h) in (i) te
priloge. 
(2) Kadar je blagovna znamka, ime podjetja ali kakršenkoli
napis vsebovan kot glavni del, kot pridevnik ali kot koren opisa, ki se
pojavlja v stolpcih (b) in (c) Priloge 1 ali pa opis, ki se z njim lahko
pomotoma zamenja, mora takoj pred blagovno znamko, imenom ali napisom stati
viden napis, ki zajema: 
a)    
Opis proizvoda, če ima ta proizvod značilnosti, določene v stolpcih od
(d) do (g) Priloge 1 ali 
b)    
Izjavo o natančnih lastnostih proizvoda, če ta proizvod nima
značilnosti, ki so določene v stolpcih od (d) do (g) Priloge 1.
4. člen
(vsebina etikete)
Opis in identifikacijski simboli, ki so navedeni v Prilogi 1,
se lahko pojavijo na isti etiketi.
5. člen
(preverjanje proizvodov)
Pri preverjanju, ali proizvodi, ki so označeni z opisi iz
stolpca (b) Priloge 1 in identifikacijskimi simboli iz stolpca (h) Priloge 1,
izpolnjujejo značilnosti, določene v stolpcih od (d) do (g) Priloge 1, se
uporabljajo samo metode, ki so določene v Prilogi 2.
6. člen
(izvzetja)
Določbe tega pravilnika ne veljajo za proizvode, ki so
namenjeni izvozu iz Evropske unije.
7. člen
(nadzor)
Pristojni inšpekcijski organ za nadzor nad izvajanjem tega
pravilnika na trgu je Tržni inšpektorat Republike Slovenije.
8. člen
(prenehanje veljavnosti)
Z dnem uveljavitve tega pravilnika preneha veljati Odredba o
izdelkih iz kristalnega stekla (Uradni list RS, št. 108/01 in 30/04 – popr.).
9. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-133/2007-1
Ljubljana, dne 25. oktobra 2007
EVA 2007-2111-0131
mag. Andrej Vizjak l.r.
Minister
za gospodarstvo

Priloga 1: Seznam
vrst kristalnega stekla
Priloga 2: Metode
za določanje kemičnih in fizikalnih lastnosti vrst kristalnega stekla