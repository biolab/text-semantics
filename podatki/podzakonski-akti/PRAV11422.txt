1. člen
(vsebina)
Ta pravilnik določa način in metodologijo
izračuna polne cene subvencionirane mesečne vozovnice, polne cene
subvencionirane mesečne vozovnice za deset voženj in cene subvencionirane
mesečne vozovnice, ki jo plača upravičenec.
2. člen
(polna cena subvencionirane mesečne
vozovnice)
(1) Polna cena subvencionirane mesečne
vozovnice se izračuna po naslednji enačbi:
PCM = A * K * M
pri čemer je:
-      
PCM: polna cena subvencionirane mesečne
vozovnice;
-      
A: cena enkratne vozovnice, skladno z veljavno
povprečno standardno tarifo za prevoz potnikov in prtljage v javnem linijskem
cestnem medkrajevnem prometu in Splošno tarifo ST 700.04 – Cenik za GJS prevoz
potnikov po železnici;
-      
K: koeficient;
-      
M: število.
(2) Število M iz prvega odstavka tega
člena se izračuna po naslednji enačbi:
M = (ŠD * 2) / ŠM
pri čemer je:
-      
ŠD: št. šolskih dni v obdobju subvencioniranja
mesečnih vozovnic;
-      
ŠM: št. šolskih mesecev v obdobju
subvencioniranja mesečnih vozovnic.
(3) Vrednost K iz prvega odstavka tega
člena je za izvajanje medkrajevnega avtobusnega prevoza potnikov omejena z
zgornjo mejo, ki znaša 0,895 in spodnjo mejo, ki znaša 0,842 in se za vse
izvajalce medkrajevnega avtobusnega prevoza potnikov na enak način natančneje
definira s pogodbo med ministrstvom, pristojnim za promet in izvajalci.
(4) Vrednost K iz prvega odstavka tega
člena se za izvajanje železniškega prevoza potnikov v 2. razredu potniškega
vlaka natančneje definira s pogodbo med ministrstvom, pristojnim za promet in
izvajalci.
(5) Polna cena subvencionirane
enosmerne mesečne vozovnice se izračuna po naslednji enačbi:
PCE = PCM/2
pri čemer je:
-      
PCE: polna cena subvencionirane enosmerne
mesečne vozovnice;
-      
PCM: polna cena subvencionirane mesečne
vozovnice.
(6) Upravičenec ima pravico do nakupa
subvencionirane enosmerne mesečne vozovnice v drugo smer potovanja pri drugem
izvajalcu, če izvajalec, ki izvaja subvencionirani prevoz upravičenca v prvo
smer potovanja, nima ustrezne povezave obeh smeri potovanja. Če se pri izdaji
subvencionirane enosmerne mesečne vozovnice v drugo smer potovanja zamenja tudi
vrsta subvencioniranega prevoza, mora izvajalec druge vrste subvencioniranega
prevoza preveriti ustreznost višine cene, ki jo je plačal upravičenec pri
izvajalcu oziroma izvajalcih prve vrste prevoza v prvotni smeri potovanja. Če
se ob izdaji takšne vozovnice ugotovi, da je menjava vrste prevoza v drugo smer
potovanja povzročila dvig razreda oddaljenosti, mora izvajalec druge vrste
prevoza upravičencu obračunati razliko do višjega razreda oddaljenosti.
3. člen
(polna cena subvencionirane mesečne
vozovnice za deset voženj)
(1) Polna cena subvencionirane mesečne
vozovnice za deset voženj se izračuna po naslednji enačbi:
PCM10 = 8 * A
pri čemer je: 
-      
PCM10: polna cena subvencionirane mesečne
vozovnice za deset voženj; 
-      
A: cena enkratne vozovnice, skladno z veljavno
povprečno standardno tarifo za prevoz potnikov in prtljage v javnem linijskem
cestnem medkrajevnem prometu in Splošno tarifo ST 700.04 - Cenik za GJS prevoz
potnikov po železnici.
(2) V primeru nakupa subvencionirane
mesečne vozovnice za deset voženj mora prodajalec vozovnice izdati
subvencionirano vozovnico za pet voženj v eno smer in pet voženj v drugo smer
prevoza.
(3) Polna cena subvencionirane
enosmerne mesečne vozovnice za deset voženj se izračuna po naslednji enačbi:
PCE10 = PCM10/2
pri čemer je:
-      
PCE10: polna cena subvencionirane enosmerne
mesečne vozovnice za deset voženj;
-      
PCM10: polna cena subvencionirane mesečne
vozovnice za deset voženj.
4. člen
(cena subvencionirane mesečne vozovnice,
ki jo plača upravičenec)
(1) Cena subvencionirane mesečne vozovnice,
ki jo plača upravičenec, je odvisna od dolžine skupne razdalje prevoza
upravičenca z medkrajevnim avtobusnim oziroma železniškim prometom v eno smer
potovanja in vrste subvencionirane mesečne vozovnice.
(2) Cena
subvencionirane mesečne vozovnice, ki jo plača upravičenec, znaša:
-      
za 1. razred oddaljenosti: 20 eurov;
-      
za 2. razred oddaljenosti: 30 eurov;
-      
za 3. razred oddaljenosti: 50 eurov.
(3) Cena
subvencionirane enosmerne mesečne vozovnice, ki jo plača upravičenec, je enaka
ceni subvencionirane mesečne vozovnice, ki jo plača upravičenec.
5. člen
(cena subvencionirane mesečne vozovnice za
deset voženj, ki jo plača upravičenec)
(1) Cena subvencionirane mesečne
vozovnice za deset voženj, ki jo plača upravičenec, znaša 15 eurov.
(2) Cena subvencionirane enosmerne
mesečne vozovnice za deset voženj, ki jo plača upravičenec, je enaka ceni
subvencionirane mesečne vozovnice za deset voženj, ki jo plača upravičenec.
5.a člen
(kombinirana vozovnica)
Ne glede na določbe 4. in 5. člena tega
pravilnika se upravičencu, ki uveljavlja pravico do subvencionirane mesečne
vozovnice oziroma pravico do subvencionirane mesečne vozovnice za deset voženj
za medkrajevni avtobusni oziroma železniški promet v kombinaciji z
uveljavljanjem pravice do subvencionirane mesečne vozovnice za mestni potniški
promet, cena subvencionirane mesečne vozovnice oziroma subvencionirane mesečne
vozovnice za deset voženj na mesečni ravni poveča za višino doplačila
upravičenca, ki ne presega vrednosti 15 evrov. Natančna cena doplačila
upravičenca se definira v pogodbi med ministrstvom, pristojnim za promet in
upravljavcem mestnega prometa.

Pravilnik o določanju cen subvencioniranega
prevoza (Uradni list RS, št. 65/12)
vsebuje naslednjo končno določbo:
»6. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o določanju cen subvencioniranega prevoza (Uradni list RS, št. 102/12) vsebuje naslednjo prehodno in
končno določbo:
»6. člen
(prehodna
določba)
Za obračun subvencije za subvencionirane
mesečne vozovnice, ki so jih izvajalci prodali pred uveljavitvijo tega
pravilnika, se uporablja pravilnik, ki je veljal na dan izdaje subvencionirane
mesečne vozovnice.
7. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o določanju
cen subvencioniranega prevoza (Uradni list RS, št. 5/13) vsebuje naslednjo prehodno in
končno določbo:
»3. člen
(prehodna določba)
Ne glede na določbe 4. in 5. člena
pravilnika, lahko upravičenec,
ki je uveljavil pravico do nakupa subvencionirane mesečne vozovnice oziroma subvencionirane mesečne vozovnice za deset voženj za mesec januar
2013, za izdajo subvencionirane
mesečne vozovnice oziroma subvencionirane mesečne vozovnice za deset voženj za mesec marec 2013, plača znižano ceno subvencionirane
mesečne vozovnice oziroma subvencionirane
mesečne vozovnice za deset voženj.
Znižana cena subvencionirane mesečne
vozovnice oziroma subvencionirane
mesečne vozovnice za deset voženj za mesec marec 2013 se izračuna kot razlika med ceno, ki bi jo moral upravičenec plačati za mesec marec
2013 in vrednostjo kompenzacije,
ki pomeni razliko med ceno, ki jo je plačal upravičenec v mesecu januarju 2013 in ceno, ki bi jo
moral plačati za mesec marec
2013.
4. člen
(začetek
veljavnosti)
Ta pravilnik začne veljati naslednji dan po
objavi v Uradnem listu
Republike Slovenije.«.