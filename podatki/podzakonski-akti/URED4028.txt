1. člen
(vsebina)
Ta uredba določa shemo šolskega sadja in
nadzor nad člani nadnacionalnih organizacij proizvajalcev, priznanih v drugih
državah članicah, za izvajanje:
-      
Uredbe Sveta (ES) št. 1234/2007 z dne 22. oktobra 2007 o vzpostavitvi
skupne ureditve kmetijskih trgov in o posebnih določbah za nekatere kmetijske
proizvode (»Uredba o enotni SUT«) (UL L št. 299 z dne 16. 11. 2007, str. 1),
zadnjič spremenjene z Uredbo Sveta (ES) št. 72/2009 z dne 19. januarja 2009 o
spremembah skupne kmetijske politike s spremembo uredb (ES) št. 247/2006, (ES)
št. 320/2006, (ES) št. 1405/2006, (ES) št. 1234/2007, (ES) št. 3/2008 in (ES)
št. 479/2008 in razveljavitvi uredb (EGS) št. 1883/78, (EGS) št. 1254/89, (EGS)
št. 2247/89, (EGS) št. 2055/93, (ES) št. 1868/94, (ES) št. 2596/97, (ES) št.
1182/2005 in (ES) št. 315/2007 (UL L št. 30 z dne 31. 1. 2009, str. 1), (v
nadaljnjem besedilu: Uredba 1234/2007/ES);
-      
Uredbe Komisije (ES) št. 1580/2007 z dne 21. decembra 2007 o določitvi
izvedbenih pravil za uredbe Sveta (ES) št. 2200/96, (ES) št. 2201/96 in (ES)
št. 1182/2007 v sektorju sadja in zelenjave (UL L št. 350 z dne 31. 12. 2007,
str. 1), zadnjič spremenjene z Uredbo Komisije (ES) št. 441/2009 z dne 27. maja
2009 o spremembi Uredbe (ES) št. 1580/2007 o določitvi izvedbenih pravil za
uredbe Sveta (ES) št. 2200/96, (ES) št. 2201/96 in (ES) št. 1182/2007 v
sektorju sadja in zelenjave (UL L št. 129 z dne 28. 5. 2009, str. 10, v
nadaljnjem besedilu: Uredba 1580/2007/ES);
-      
Uredbe Komisije (ES) št. 288/2009/ES z dne 7. aprila 2009 o določitvi
podrobnih pravil za uporabo Uredbe Sveta (ES) št. 1234/2007 v zvezi s pomočjo
Skupnosti za oskrbo otrok v izobraževalnih ustanovah s sadjem in zelenjavo,
predelanim sadjem in zelenjavo ter proizvodi iz banan na podlagi sistema
razdeljevanja sadja v šolah (UL L št. 94 z dne 8. 4. 2009, str. 38), zadnjič
spremenjene z Uredbo Komisije (EU) št. 34/2011 z dne 18. 1. 2011 o spremembi Uredbe
Komisije (ES) št. 288/2009/ES z dne 7. aprila 2009 o določitvi podrobnih pravil
za uporabo Uredbe Sveta (ES) št. 1234/2007 v zvezi s pomočjo Skupnosti za
oskrbo otrok v izobraževalnih ustanovah s sadjem in zelenjavo, predelanim
sadjem in zelenjavo ter proizvodi iz banan na podlagi sistema razdeljevanja
sadja v šolah (UL L št. 14 z dne 19. 1. 2011, str. 6), (v nadaljnjem besedilu:
Uredba 288/2009/ES).
I. poglavje SHEMA ŠOLSKEGA SADJA
2. člen
(pomen izrazov)
Shema šolskega sadja (v nadaljnjem
besedilu: shema) po tej uredbi pomeni sistem razdeljevanja sadja v šolah v
skladu z Uredbo 288/2009/ES v obliki finančne pomoči Evropske unije in
Republike Slovenije pri spodbujanju porabe svežega sadja in zelenjave v
prehrani učencev v osnovnih šolah (v nadaljnjem besedilu: šolah).
3. člen
(strategija)
Minister, pristojen za kmetijstvo (v
nadaljnjem besedilu: minister), v soglasju z ministrom, pristojnim za šolstvo,
in ministrom, pristojnim za zdravje, v skladu s 3. členom Uredbe 288/2009/ES
pripravi in sprejme strategijo za izvajanje sheme šolskega sadja iz drugega
odstavka 103.ga člena Uredbe 1234/2007/ES (v nadaljnjem besedilu: strategija).
4. člen
(vsebina sheme)
Shema vključuje:
-      
pomoč šolam za dobavo svežega sadja in zelenjave za takojšnjo uporabo (v
nadaljnjem besedilu: pomoč),
-      
spremljajoče izobraževalne in promocijske aktivnosti glede vloge sadja
in zelenjave pri zdravem načinu prehranjevanja,
-      
obveščanje javnosti (plakat),
-      
spremljanje in vrednotenje učinkov sheme.
5. člen
(odobritev vlagateljev)
(1) Šola, ki želi v določenem obdobju
sheme, ki traja od 1. avgusta tekočega leta do 31. julija naslednjega
leta, prejemati pomoč iz prve alinee prejšnjega člena, mora do 1. decembra
v letu pred letom, v katerem se obdobje sheme začne, na Agencijo Republike
Slovenije za kmetijske trge in razvoj podeželja (v nadaljnjem besedilu:
agencija) vložiti vlogo za odobritev vlagatelja za pomoč za dobavo svežega
sadja in zelenjave v šoli (v nadaljnjem besedilu: vloga). V vlogi navede
podatek o številu vpisanih učencev v šolskem letu, ko šola vlaga vlogo.
Agencija na podlagi podatka o številu vpisanih učencev iz pravočasnih vlog
izračuna potrebno skupno vrednost pomoči za Republiko Slovenijo za obdobje, na
katero se vloge nanašajo. Podatek o potrebni skupni vrednosti pomoči za
Republiko Slovenijo se uporabi za pripravo strategije iz 3. člena te uredbe.
(2) Vlogo je potrebno poslati na agencijo
priporočeno po pošti ali oddati na vložišču agencije na obrazcu iz Priloge 1,
ki je sestavni del te uredbe.
(3) Agencija na podlagi pravočasnih vlog iz
prejšnjega odstavka in ob upoštevanju odločbe Komisije o dokončni dodelitvi
pomoči Unije državam članicam iz tretjega pododstavka četrtega odstavka 4.
člena Uredbe 288/2009/ES ter podatkov o številu vpisanih učencev v obdobju
izvajanja sheme iz 7. člena te uredbe najpozneje do 31. oktobra v letu, v
katerem se obdobje izvajanja sheme začne, izda šoli odločbo o odobritvi
vlagatelja za pomoč za dobavo svežega sadja in zelenjave v šoli (v nadaljnjem
besedilu: odločba o odobritvi). V odločbi o odobritvi se šoli določi številko
odobritve vlagatelja in najvišjo skupno vrednost pomoči za zadevno obdobje
sheme.
(4) Za izvajanje pomoči po tej uredbi se za
vprašanja postopka, ki jih ne ureja ta uredba, uporabljajo skupne določbe o
posebni ureditvi upravnega postopka po zakonu, ki ureja kmetijstvo.
6. člen
(odločitev o vrstnem redu izdajanja odločb
o odobritvi)
(1) Če skupna vrednost zaprošene pomoči
šol, ki se izračuna glede na skupno število vpisanih učencev v obdobju
izvajanja sheme iz 7. člena te uredbe, presega skupno vrednost pomoči za shemo,
ki se izračuna po odločbi Komisije iz tretjega odstavka prejšnjega člena,
agencija odloči o odobritvi iz tretjega odstavka prejšnjega člena do razdelitve
vseh razpoložljivih sredstev. Pri tem agencija upošteva vrstni red prispelih
vlog naslednjih šol:
-      
šole, ki v predhodnem obdobju niso izvajale sheme;
-      
šole, ki so v zadnjem obdobju izvajanja sheme izkoristile več kakor
vključno 90 odstotkov odobrenih sredstev;
-      
šole, ki so v zadnjem obdobju izvajanja sheme izkoristile manj kakor 90
odstotkov odobrenih sredstev, in sicer od šol z največjim izkoristkom do šol z
najmanjšim.
(2) Kot dodatno merilo se v spodaj
navedenih primerih upošteva tudi časovni vrstni red prispetja vlog:
-      
če je vlog šol iz druge alinee prejšnjega odstavka več, kakor je
razpoložljivih sredstev,
-      
če je vlog šol iz tretje alinee prejšnjega odstavka, ki so imele v
zadnjem obdobju enak izkoristek odobrenih sredstev, več, kakor je
razpoložljivih sredstev.
7. člen
(vrednost pomoči)
Najvišja skupna vrednost pomoči, ki se šoli
določi v odločbi o odobritvi, se izračuna glede na število vpisanih učencev v
obdobju izvajanja sheme. Podatek o številu vpisanih učencev v obdobju izvajanja
sheme po posameznih šolah pridobi agencija do 30. septembra leta, v
katerem se obdobje sheme začne, od ministrstva, pristojnega za šolstvo.
Najvišja vrednost pomoči znaša 6 eurov na učenca v obdobju sheme.
8. člen
(razdeljevanje)
(1) Razdeljevanje svežega sadja in
zelenjave v okviru sheme se izvaja poleg redne šolske prehrane v obliki
dodatnega obroka, pri čemer se smiselno uporabljajo določbe zakona, ki ureja
šolsko prehrano, v delu, ki se nanašajo na organizacijo šolske prehrane. Hkrati
z vložitvijo vloge šola poda izjavo, da v stroške za dobavo svežega sadja in
zelenjave v okviru sheme ne bo zaračunavala stroškov redne prehrane.
(2) Vrste svežega sadja in zelenjave, za
katere šola dobi pomoč, so navedene v Prilogi 2, ki je sestavni del te uredbe.
Glede na razpoložljivost na trgu lahko da šola pri izbiri svežega sadja in
zelenjave prednost sezonsko pridelanemu svežemu sadju in zelenjavi oziroma
svežemu sadju in zelenjavi iz okolju prijazne pridelave (ekološka in
integrirana pridelava), pri čemer se v kar največji meri upoštevata zdravstveni
in okoljski vidik.
9. člen
(upravičeni stroški)
(1) Kot pomoč iz prve alineje 4. člena te
uredbe se šoli, ki se šteje za odobrenega vlagatelja, priznajo stroški za
dobavo svežega sadja in zelenjave, ki sta dobavljena franko šola, brez davka na
dodano vrednost.
(2) Ne glede na prejšnji odstavek se šoli
prizna tudi strošek davka na dodano vrednost, plačan v zvezi z dobavami sadja
in zelenjave v okviru odobrene sheme, če šola ne more plačanega davka na dodano
vrednost uveljavljati kot odbitek vstopnega davka v skladu s predpisi, ki
urejajo davek na dodano vrednost.
(3) Poleg priznanih stroškov za pomoč iz
prvega odstavka tega člena so upravičeni stroški sheme tudi stroški izvajanja
vrednotenja učinkov sheme, do katerih je upravičen izvajalec vrednotenja
skladno s 17. členom te uredbe.
(4) Šoli se priznajo upravičeni stroški, ki
so v obdobju sheme nastali v dneh, ko poteka pouk, v skladu s šolskim
koledarjem.
10. člen
(zahtevki)
Šola vlaga zahtevke za pomoč za dobavo
svežega sadja in zelenjave v šoli (v nadaljnjem besedilu: zahtevek) priporočeno
po pošti na agencijo ali na vložišču agencije, v naslednjih rokih:
-      
do 31. marca leta, v katerem se konča obdobje sheme, za obdobje
razdelitve svežega sadja in zelenjave od 1. septembra do 31. decembra leta, v
katerem se začne obdobje sheme;
-      
do 30. junija leta, v katerem se konča obdobje sheme, za obdobje
razdelitve svežega sadja in zelenjave od 1. januarja do 31. marca leta, v
katerem se konča obdobje sheme;
-      
do 1. julija leta, v katerem se konča obdobje sheme, za obdobje
razdelitve svežega sadja in zelenjave od 1. aprila do 24. junija leta, v
katerem se konča obdobje sheme.
11. člen
(vsebina zahtevka)
(1) Zahtevek vsebuje najmanj naslednje
podatke:
-      
naziv šole;
-      
številko odobritve vlagatelja iz tretjega odstavka 5. člena te uredbe;
-      
skupno število vpisanih učencev;
-      
obdobje izvajanja sheme;
-      
obdobje razdeljevanja;
-      
o razdelitvah (razdeljene količine po datumih razdelitve, vrste sadja in
zelenjave ter številka plačanega računa);
-      
o tem, da šola ne more plačanega davka na dodano vrednost uveljavljati
kot odbitek vstopnega davka v skladu s predpisi, ki urejajo davek na dodano
vrednost, ali če uveljavlja odbitek davka na dodano vrednost z odbitnim
deležem, podatek o odbitnem deležu;
-      
izjavo o zahtevanem znesku finančne pomoči;
-      
izjavo o zahtevanem znesku za povrnitev stroškov davka na dodano vrednost;
-      
o izvedenih spremljevalnih izobraževalnih oziroma promocijskih
aktivnostih in o izdelavi plakata v skladu s 14. in 15. členom te uredbe.
(2) K zahtevku je treba priložiti kopijo
računov za dobavljeno sveže sadje in zelenjavo, ki sta bila razdeljena v okviru
sheme, in potrjen izpisek plačil. Če je plačilo izvedeno prek Uprave Republike
Slovenije za javna plačila, mora biti izpisek plačil potrjen z žigom Uprave
Republike Slovenije za javna plačila oziroma ga potrdi šola z žigom in podpisom
osebe, pooblaščene za zastopanje; če pa je plačilo izvedeno prek banke, mora
biti izpisek plačil potrjen z žigom banke.
(3) Obrazec za zahtevek je v Prilogi 3, ki
je sestavni del te uredbe.
(4) Skupna vrednost finančne pomoči šoli ne
sme presegati najvišje skupne vrednosti pomoči, ki je določena z odločbo o
odobritvi iz tretjega odstavka 5. člena te uredbe.
12. člen
(izplačilo pomoči)
(1) Na podlagi zahtevka iz 10. člena te
uredbe agencija izda odločbo o izplačilu pomoči in izplača pomoč v skladu z
drugim odstavkom 11. člena Uredbe 288/2009/ES.
(2) V primeru vložitve zahtevka po preteku
rokov iz 10. člena te uredbe se znesek izplačila zniža v skladu z določbami iz
tretjega odstavka 11. člena Uredbe 288/2009/ES, vključno z zneskom izplačila
stroškov davka na dodano vrednost iz drugega odstavka 9. člena te uredbe.
13. člen
(sredstva za izplačilo pomoči)
(1) Sredstva za izplačilo pomoči se letno
zagotavljajo iz sredstev Evropske unije in sredstev Republike Slovenije.
(2) Skupni znesek pomoči se določi na
podlagi deleža in vrednosti odobrenega zneska sofinanciranja Evropske unije, o
katerih dokončno odloči Komisija do 31. marca v letu začetka obdobja sheme, pri
čemer mora Republika Slovenija zagotoviti sredstva v vrednosti preostalega
deleža sofinanciranja.
(3) Skupni znesek pomoči za posamezno
obdobje sheme določi minister.
(4) Sredstva sofinanciranja Republike
Slovenije se zagotavljajo v okviru finančnega načrta Ministrstva za kmetijstvo,
gozdarstvo in prehrano. Predmet sofinanciranja so upravičeni stroški iz 9.
člena te uredbe.
14. člen
(spremljevalne aktivnosti)
(1) Šola mora v obdobju izvajanja sheme
izvajati spremljevalne izobraževalne ali promocijske aktivnosti v skladu s
strategijo.
(2) Spremljevalne izobraževalne oziroma
promocijske aktivnosti poleg šole izvajajo območni zavodi za zdravstveno
varstvo, službe, ki izvajajo naloge javnih služb na področju kmetijstva, ter
druge organizacije v skladu s strategijo. Vsaka od teh organizacij, razen šol,
o izvedenih spremljevalnih izobraževalnih oziroma promocijskih aktivnostih
pripravi krajše poročilo, ki ga Ministrstvu za kmetijstvo, gozdarstvo in
prehrano na njegovo zahtevo predloži kot dokazilo za izvedbo teh aktivnosti.
15. člen
(plakat)
(1) Šole po odobritvi vlog iz 5. člena te
uredbe in pred začetkom izvajanja sheme izdelajo plakat, s katerim obveščajo
javnost, da je bila za shemo dodeljena finančna pomoč Evropske unije. O
izdelavi plakata morajo poročati agenciji v prvem zahtevku.
(2) Plakat mora biti izdelan v skladu z
minimalnimi zahtevami iz Priloge III Uredbe 288/2009/ES in mora biti v obdobju
vključenosti šole v shemo stalno obešen na vidnem mestu v šoli.
16. člen
(hramba dokazil)
(1) Šola mora v obdobju izvajanja
sheme ločeno hraniti dokazila o:
-      
dobavljenih in porabljenih količinah svežega sadja in zelenjave v okviru
sheme, pri čemer je dokazilo dobavnica;
-      
cenah in vrednostih dobavljenega svežega sadja in zelenjave v okviru
sheme, pri čemer je dokazilo plačan račun;
-      
plačilu računov za dobavljeno sveže sadje in zelenjavo v okviru sheme,
pri čemer je dokazilo potrjen izpisek plačil v skladu z drugim odstavkom 11.
člena te uredbe;
-      
izvedenih izobraževalnih oziroma promocijskih aktivnostih v okviru
sheme.
(2) Dokazila iz prejšnjega odstavka so
predmet pregledov na kraju samem v skladu z Uredbo 288/2009/ES. Šola mora
hraniti dokazila iz prejšnjega odstavka še najmanj pet let po dnevu pridobitve
sredstev, razen dokazila o izvedenih izobraževalnih oziroma promocijskih
aktivnostih v okviru sheme, ki jih hrani pet let od zaključka vsakega šolskega
leta, v katerem je izvajala shemo.
17. člen
(spremljanje in vrednotenje)
(1) Spremljanje in vrednotenje učinkov
sheme sta sestavni del sheme in se izvajata v skladu z 12. členom Uredbe
288/2009/ES.
(2) Pred začetkom obdobja sheme, v katerem
se izvaja vrednotenje učinkov sheme, Ministrstvo za zdravje v skladu z zakonom,
ki ureja zdravstveno dejavnost, in zakonom, ki ureja zdravstveno varstvo in
zdravstveno zavarovanje, določi izvajalca vrednotenja, in ga sporoči agenciji.
(3) Naloge izvajalca vrednotenja so:
-      
priprava obrazcev za spremljanje učinkov sheme za šole,
-      
razdelitev obrazcev za spremljanje učinkov sheme šolam, ki so vključene
v shemo,
-      
izvedba vrednotenja po smernicah Komisije,
-      
izdelava poročila z rezultati vrednotenja učinkov sheme.
(4) Šole morajo pri izvedbi spremljanja in
vrednotenja učinkov sheme sodelovati z izvajalcem vrednotenja.
(5) Sredstva za stroške izvedbe vrednotenja
učinkov sheme se skladno z drugim pododstavkom drugega odstavka 5. člena Uredbe
288/2009/ES zagotovijo iz sredstev Evropske unije in sredstev Republike Slovenije,
in sicer le za obdobje, v katerem se izvaja vrednotenje učinkov sheme.
(6) Znesek sredstev iz prejšnjega odstavka
določi minister v soglasju z ministrom, pristojnim za šolstvo, in ministrom,
pristojnim za zdravje.
(7) Izvajalec vrednotenja po končanem
obdobju, v katerem se izvaja vrednotenje, izdela poročilo z rezultati vrednotenja
učinkov sheme in ga pošlje Ministrstvu za zdravje v potrditev.
(8) Izvajalec vrednotenja vloži zahtevek za
povračilo stroškov za izvajanje vrednotenja učinkov sheme šolskega sadja (v
nadaljnjem besedilu: zahtevek za vrednotenje) na agencijo do 31. decembra v
letu, v katerem se konča obdobje, v katerem se izvaja vrednotenje. Zahtevek za
vrednotenje, ki vsebuje tudi podpisane izjave vlagatelja skladno s 7. členom
Uredbe 288/2009/ES, je treba poslati na agencijo priporočeno po pošti ali
oddati na vložišču agencije na obrazcu iz Priloge 4, ki je sestavni del te
uredbe in je objavljen na spletni strani agencije. K zahtevku za vrednotenje je
treba priložiti poročilo o rezultatih vrednotenja, ki ga s podpisom potrdi
minister, pristojen za zdravje, in finančno poročilo s specifikacijo stroškov
za izvedbo nalog iz tretjega odstavka tega člena. Izvajalec vrednotenja mora
hraniti dokazila o stroških za izvedbo nalog iz tretjega odstavka tega člena še
najmanj pet let po dnevu pridobitve sredstev.
(9) Na podlagi zahtevka iz prejšnjega
odstavka agencija izda odločbo, s katero izvajalcu vrednotenja odobri sredstva
do vrednosti zneska iz šestega odstavka tega člena. Sredstva se izplačajo na transakcijski
račun izvajalca vrednotenja v roku 30 dni od izdaje odločbe.
18. člen
(obveščanje)
(1) Ministrstvo za kmetijstvo, gozdarstvo
in prehrano (v nadaljnjem besedilu: ministrstvo) v sodelovanju z agencijo v
skladu s prvim in drugim odstavkom 15. člena Uredbe 288/2009/ES pripravi letno
poročilo o rezultatih spremljanja in poročilo o opravljenih pregledih na kraju
samem ter ga pošlje Komisiji.
(2) Ministrstvo v sodelovanju z agencijo
rezultate vrednotenja učinkov sheme, skladno z drugim odstavkom 12. člena
Uredbe 288/2009/ES, pošlje Komisiji.
19. člen
(nadzor)
(1) Upravne preglede in preglede na kraju
samem izvaja agencija v skladu s 13. členom Uredbe 288/2009/ES.
(2) Če agencija pri pregledu na kraju samem
ugotovi, da šola ne izpolnjuje obveznosti iz te uredbe, se uporabljajo določbe
iz 9. in 13. člena Uredbe 288/2009/ES.
II. poglavje NADZOR NAD ČLANI NADNACIONALNIH ORGANIZACIJ
PROIZVAJALCEV
20. člen
(nadzor nad člani nadnacionalnih
organizacij proizvajalcev, priznanih v drugih državah članicah)
Če je pridelovalec, katerega kmetijsko
gospodarstvo je v Republiki Sloveniji, član nadnacionalne organizacije
proizvajalcev s sedežem v drugi državi članici, agencija opravlja upravne
preglede in preglede na kraju samem iz drugega odstavka 155. člena Uredbe 1580/2007/ES
ter je tudi pristojna za upravno sodelovanje in zagotovitev potrebne pomoči
državi članici, v kateri je sedež nadnacionalne organizacije proizvajalcev, iz
c točke drugega odstavka 30. člena Uredbe 1580/2007/ES.

Priloga
1: Vloga za odobritev vlagatelja za pomoč za dobavo svežega sadja in zelenjave
v šoli
Priloga
2: Vrste sadja in zelenjave, za katere šola dobi pomoč iz sheme
Priloga
3: Zahtevek za pomoč za dobavo svežega sadja in zelenjave v šoli
Priloga
4: Zahtevek za povrnitev stroškov izvajanja vrednotenja učinkov sheme šolskega
sadja

Uredba o ureditvi trga s svežim sadjem in zelenjavo
(Uradni list RS, št. 65/09)
vsebuje naslednje prehodne in končne določbe:
»III. poglavje PREHODNE IN KONČNE DOLOČBE
21. člen
(prehodno
obdobje)
(1) Za obdobje od 1. avgusta 2009 do 31.
julija 2010 morajo šole do 30. septembra 2009 vložiti na agencijo vlogo iz 5.
člena te uredbe.
(2) Agencija na podlagi vlog iz prejšnjega
odstavka do 31. oktobra 2009 izda šolam odločbe v skladu s tretjim odstavkom 5.
člena te uredbe.
22. člen
(prenehanje
veljavnosti)
Z dnem uveljavitve te uredbe preneha
veljati Uredba o ureditvi trga s svežim sadjem in zelenjavo (Uradni list RS,
št. 10/05, 113/05 in 99/06).
23. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o ureditvi trga
s svežim sadjem in zelenjavo (Uradni list RS, št. 54/10)
vsebuje naslednjo končno določbo:
»15. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije, uporabljati pa se začne
1. septembra 2010, razen spremenjenega prvega odstavka 8. člena uredbe, ki
se začne uporabljati z dnem uveljavitve te uredbe.«.

Uredba o spremembah in dopolnitvi Uredbe o ureditvi trga
s svežim sadjem in zelenjavo (Uradni list RS, št. 59/11)
vsebuje naslednjo končno določbo:
»9. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije, uporabljati pa se začne 1.
septembra 2011.«.