I. SPLOŠNE DOLOČBE
1. člen
Ta uredba določa tehnične, prostorske in
kadrovske pogoje, premoženje, s katerim se zagotavlja izplačevanje dobitkov in
izpolnjevanje drugih obveznosti v zvezi s trajnim prirejanjem klasičnih iger na
srečo (v nadaljnjem besedilu: igre) ter obseg dejavnosti prirejanja iger.
II. PROSTORSKI IN TEHNIČNI POGOJI
a) Prostori, namenjeni prirejanju iger
2. člen
Prostorski pogoji se nanašajo na prostore,
s katerimi mora prireditelj razpolagati pri prirejanju iger (v nadaljnjem
besedilu: poslovni prostori) ter na prodajna mesta, kjer se prodajajo
loterijske srečke, tombolske tablice, srečke pri srečelovu oziroma dobijo
stavni listki in druga potrdila o vplačilu denarnega zneska za udeležbo v igri
(v nadaljnjem besedilu: srečke).
Za poslovne prostore se po določbah te
uredbe štejejo:
-      
trezor in skladišče,
-      
drugi prostori za pripravo in izvedbo igre,
-      
administrativni prostori,
-      
sistemski prostor.
Vstop v poslovne prostore mora biti
evidentiran.
3. člen
Prireditelj sme prodajati srečke preko
lastne maloprodajne mreže ali preko pooblaščenih prodajalcev. 
Za prodajno mesto se po določbah te uredbe
štejejo: 
-      
prodajalne, 
-      
kioski, 
-      
premična prodajna mesta, 
-      
stavnice oziroma drugi prostori, kjer se
sprejemajo vplačila za igre. 
Na prodajnih mestih iz prve in četrte
alinee prejšnjega odstavka so lahko nameščeni tudi samopostrežni terminali. 
Samopostrežni terminal je naprava, ki
udeležencu pri igri omogoča neposredni nakup srečke in je povezana v
informacijski sistem prireditelja. 
Na prodajnem mestu morajo biti na vidnem
mestu označene igre, katerih srečke se prodajajo. 
Prireditelj mora na prodajnem mestu
udeležencu pri igri omogočiti vpogled v pravila igre. 
Na prodajnem mestu mora imeti prireditelj
oglasno mesto, kjer mora objaviti: 
-      
ponudbo dogodkov, iz katere udeleženec napoveduje
izid v igri, 
-      
sporočilo o izidu žrebanja ali ugotavljanja
dobitkov, 
-      
druga obvestila pomembna za udeležence. 
Prodajno mesto mora biti opremljeno s
tehničnimi napravami in pripomočki ter programsko opremo, ki jo zahteva celoten
postopek prirejanja igre (v nadaljnjem besedilu: tehnološki postopek).
Nepooblaščen dostop do opreme prodajnega mesta mora biti onemogočen.
3.a člen
Ne glede na prejšnji člen se lahko srečke
posamezne igre prodajajo tudi preko interneta oziroma drugih
telekomunikacijskih sredstev, če je tako določeno v koncesijski pogodbi. 
V skladu z zakonom, ki ureja prirejanje
iger na srečo, se mora informacijski sistem, na katerem se prireja ta igra,
povezati z informacijskim sistemom nadzornega organa,
prireditelj pa mora za začetek take prodaje pridobiti dovoljenje nadzornega
organa. 
Kadar se prodaja srečk izvaja preko
interneta oziroma drugih telekomunikacijskih sredstev, se glede registracije in
identifikacije igralcev, omejitev igranja ter odgovornega igranja uporabljajo
določbe pravilnika, ki ureja prirejanje iger na srečo preko interneta oziroma
drugih telekomunikacijskih sredstev.
4. člen
Trezor je prostor, kjer se hranijo kuponi
ali drugi arhivski mediji z zapisom vsebine vplačilnih listkov, neprodane
srečke in manjši tehnični pripomočki, za katere se v skladu s pravili in tehnološkim
postopkom zahteva hramba v trezorju. Izpolnjevati mora
najmanj naslednje tehnične pogoje:
-      
da je v posebnem prostoru, brez oken, s samo
enim vhodom,
-      
da ima trezorska vrata,
-      
da je varnostno grajen,
-      
da ima signalnovarnostne alarmne naprave,
vezane na varnostno službo, določeno v internem aktu.
Dostop do trezorja je dovoljen samo pooblaščenim osebam. Evidenco dostopov mora prireditelj hraniti v svojih poslovnih
prostorih najmanj eno leto. Dostop v trezor in način uporabe trezorja se
podrobneje opredeli v internem aktu.
Prostornina trezorja mora zagotavljati
shranjevanje vseh predmetov v skladu s pravili igre in internim aktom. (črtan)
5. člen
Skladišče je namenjeno hrambi zalog srečk
in mora izpolnjevati najmanj naslednje tehnične pogoje:
-      
da je v posebnem prostoru s samo enim vhodom,
-      
da je varnostno grajeno,
-      
da ima signalnovarnostne alarmne naprave.
V primeru, da se za skladiščenje uporablja
trezor, se zanj uporabljajo določbe prejšnjega člena.
6. člen
Drugi prostori za pripravo in izvedbo igre
so prostori, v katerih se izvajajo posamezne faze tehnološkega postopka.
Podrobnejša opredelitev teh prostorov in njihova uporaba se določi v internem
aktu.
6.a člen
Sistemski prostor je poslovni prostor, v
katerem se nahaja strojna in programska oprema prireditelja. 
Sistemski prostor mora biti urejen v skladu
z veljavnimi slovenskimi nacionalnimi standardi SIST s področja varovanja
informacij. Standardi, uporabljeni v tem predpisu, so na voljo pri organu,
pristojnem za standardizacijo. 
Dostop do sistemskega prostora je dovoljen
samo pooblaščenim osebam.
b) Igralne naprave in pripomočki ter informacijski
sistem
7. člen
Igralne naprave pri trajnem prirejanju
klasičnih iger na srečo morajo izpolnjevati tehnične zahteve, ki so določene s
pravilnikom, ki ureja tehnične zahteve, ki jih morajo izpolnjevati igralne
naprave za izvajanje iger na srečo.
8. člen
Prireditelj mora voditi evidenco
vzdrževalnih posegov in evidenco preverjanj ustreznosti delovanja igralne
naprave in pripomočka. Evidenca preverjanj mora vsebovati splošne podatke o tem
kdaj in kdo je preverjanje opravil, seznam opravljenih postopkov oziroma testov
in njihove rezultate.
Tehnična dokumentacija in evidence morajo
biti shranjene na mestu, dostopnem le pooblaščenim osebam.
9. člen
Informacijski sistem prireditelja je
računalniški sistem, v katerem se zbirajo podatki o igrah, ki so opredeljeni v
posameznem tehnološkem postopku (npr. o vplačilih in izplačilih iz iger, o
dobitkih, o igralcih in o igralnih računih). Informacijski sistem sestavljajo: 
-      
strojna oprema, ki vključuje računalnike v
mreži prireditelja, mrežno in telekomunikacijsko opremo, samopostrežne
terminale in ostalo tehnično opremo (npr. optični čitalci ipd.), 
-      
programska oprema, ki vključuje podatkovne
zbirke in aplikacije za vplačila v igre in izplačila iz iger, ugotavljanje
dobitkov, obdelavo iger, igralne račune in izdelavo poročil, 
-      
strojna in programska oprema, nameščena pri
prireditelju, za povezavo z informacijskim sistemom nadzornega organa in za
dostop nadzornega organa. 
Informacijski sistem iz prejšnjega odstavka
mora delovati v skladu s pravili in tehnološkim postopkom iger, pri katerih se
uporablja. Prireditelj mora pri uporabi informacijskega sistema upoštevati
določila slovenskih nacionalnih standardov SIST s področja varovanja
informacij, zlasti glede fizičnih in logičnih dostopov, preprečevanja
nepooblaščenih posegov in vdorov, ločevanja nezdružljivih funkcij, vzdrževanja,
nadgradnje in zagotavljanja kontinuitete dela ter hrambe dokumentacije. 
Prireditelj mora voditi evidenco
vzdrževalnih posegov in evidenco preverjanj ustreznosti delovanja
informacijskega sistema iz prvega odstavka tega člena. Evidenca preverjanj mora
vsebovati splošne podatke o tem, kdaj in kdo je preverjanje opravil, seznam
opravljenih postopkov oziroma testov in njihove rezultate. 
Prireditelj mora zagotoviti opravljanje
letne neodvisne revizije informacijskega sistema iz prvega odstavka tega člena,
ki obsega preverjanje: 
-      
skladnosti delovanja strojne in programske
opreme s slovenskimi nacionalnimi standardi SIST s področja varovanja
informacij glede fizičnih in logičnih dostopov, preprečevanja nepooblaščenih
posegov in vdorov, ločevanja nezdružljivih funkcij, vzdrževanja, nadgradnje in
zagotavljanja kontinuitete dela, 
-      
hrambe dokumentacije, povezane z informacijskim
sistemom, 
-      
načrtovanja in organizacije na področju
informatike, 
-      
infrastrukture informacijskega sistema in
njenega obvladovanja, 
-      
zagotavljanja neprekinjenega poslovanja, 
-      
pravilnosti delovanja informacijskih rešitev, 
-      
zagotavljanja in izvajanja nadzora nad
zunanjimi sodelavci, 
-      
pregleda izrednih dogodkov in ukrepanj v
primeru nepravilnosti in 
-      
drugih postopkov, povezanih z informacijskim
sistemom prireditelja, ki so določeni v koncesijski pogodbi. 
Tehnična dokumentacija in evidence morajo
biti shranjene na mestu, dostopnem le pooblaščenim osebam, ki so določene v
internem aktu.
c) Tehnološki postopek prirejanja igre
10. člen
Tehnološki postopek mora biti podrobno
opisan v posebnem aktu, ki ga sprejme prireditelj, potrdi pa nadzorni organ.
Interni akt iz prejšnjega odstavka mora
biti izdelan v skladu s pravili igre in mora določati zlasti naslednje
postopke:
-      
naročila za izdelavo, izdelave, zagotavljanja
naključne razporeditve dobitkov na srečkah in prevzema srečk,
-      
distribucije in prodaje srečk,
-      
obdelave podatkov in priprave poročil (število
in vrednost prodanih in neprodanih srečk, vrednost dobitkov, izplačani in
neizplačani dobitki ipd.),
-      
ravnanja z neprodanimi oziroma nedobitnimi
srečkami, ki jih hrani prireditelj,
-      
izvedbe žrebanja ali ugotavljanja dobitkov, pri
čemer se smiselno uporabljajo zakonska določila, ki veljajo za občasne
prireditelje klasičnih iger na srečo,
-      
dostopa v trezor in načina uporabe trezorja,
-      
opredelitve in uporabe drugih prostorov za
pripravo in izvedbo igre,
-      
ravnanja z igralnimi napravami in pripomočki
ter informacijskim sistemom,
-      
ravnanja s tehnično dokumentacijo in
evidencami,
-      
dela komisije za nadzor žrebanja oziroma igre,
-      
reklamacije,
-      
načina izplačevanja in izdajanja dobitkov,
-      
dostopa do sistemskega prostora, 
-      
prepoznavanja strank in transakcij, v zvezi s
katerimi obstajajo razlogi za sum pranja denarja ali financiranja terorizma in
ravnanja prireditelja, 
-      
zagotavljanja družbeno odgovornega prirejanja
iger na srečo, 
-      
odpiranja in poslovanja z igralnim računom, pri
čemer se uporabljajo določbe pravilnika, ki ureja prirejanje iger na srečo
preko interneta oziroma drugih telekomunikacijskih sredstev.
Ne glede na prvi odstavek tega člena, se
lahko posamezni postopki, ki se uporabljajo pri različnih igrah, opišejo v
skupnem internem aktu. V internem aktu iz prvega odstavka tega člena mora biti
navedeno, kateri skupni interni akti so sestavni deli tehnološkega postopka za
posamezno igro.
III. KADROVSKI POGOJI
11. člen
Osebe, ki opravljajo delo v dejavnosti
prirejanja iger, so po tej uredbi tehnični izvajalci igre, člani komisije za
nadzor žrebanja oziroma igre, prodajalci srečk in osebe, ki opravljajo
vodstvene funkcije.
Tehnični izvajalci igre so osebe, ki
neposredno sodelujejo pri pripravi igre, izvedbi žrebanja in obdelavi podatkov
v zvezi z igro.
Prodajalci srečk so osebe, ki prodajajo
srečke.
Za osebe, ki opravljajo vodstvene funkcije,
se za potrebe te uredbe štejejo člani uprave prireditelja in osebe, ki so
neposredni vodje delovnega procesa.
12. člen
Osebe, ki opravljajo delo tehničnega
izvajalca v dejavnosti prirejanja iger, morajo izpolnjevati enega izmed
naslednjih pogojev glede minimalne izobrazbe:
-      
uspešno dokončan vzgojno-izobraževalni program
vsaj V. stopnje ne glede na smer,
-      
uspešno dokončan vzgojno-izobraževalni program
vsaj IV. stopnje ne glede na smer in imajo 10 let delovnih izkušenj pri
istovrstnih delih.
13. člen
Za člana komisije za nadzor žrebanja
oziroma igre je lahko imenovana oseba, ki ima uspešno dokončan
vzgojno-izobraževalni program vsaj V. stopnje ne glede na smer.
14. člen
Osebe, ki neposredno vodijo delovni proces
prirejanja igre, morajo izpolnjevati enega izmed naslednjih pogojev glede
minimalne izobrazbe:
-      
uspešno dokončan vzgojno-izobraževalni program
vsaj VI. stopnje ne glede na smer,
-      
uspešno dokončan vzgojno-izobraževalni program
vsaj V. stopnje ne glede na smer in imajo 10 let delovnih izkušenj pri
istovrstnih delih.
IV. PREMOŽENJE IN OBSEG DEJAVNOSTI
15. člen
Prireditelj jamči za izplačilo dobitkov in
izpolnjevanje drugih obveznosti v zvezi z igrami z vsem svojim premoženjem.
Če ima prireditelj več kot eno koncesijo,
mora za vsako koncesijo zagotoviti 100.000 eurov
dodatnega osnovnega kapitala.
Ministrstvo, pristojno za finance, spremeni
tolarske zneske, določene v prejšnjem odstavku tega člena, če se spremeni
razmerje tolarja proti ECU po tečaju Banke Slovenije za več kot 10%.
16. člen
Prirejanje iger je pretežna dejavnost, če
prireditelj s prirejanjem iger ustvari več kot 80% vseh prihodkov družbe.
Obseg dejavnosti prirejanja iger se
dokazuje z računovodskimi izkazi. Prireditelj, ki mu je bila koncesija
dodeljena prvič, dokazuje obseg dejavnosti prirejanja iger ob prvi predložitvi
revidiranega poslovnega poročila.

Uredba o podrobnejših pogojih, ki jih mora
izpolnjevati prireditelj pri trajnem prirejanju klasičnih iger na srečo (Uradni
list RS, št. 70/00)
vsebuje naslednje prehodne in končne določbe:
»V. PREHODNE IN KONČNE DOLOČBE
17. člen
Prireditelji, ki jim je vlada dodelila
koncesijo še pred uveljavitvijo te uredbe, morajo pogoje glede poslovnih
prostorov uskladiti v enem letu po uveljavitvi te uredbe. Če je prilagoditev
poslovnih prostorov odvisna od gradbeno-tehničnih del, pa v dveh letih po
uveljavitvi te uredbe.
Prireditelj mora urediti tehnično
dokumentacijo iz 8. člena in priskrbeti ustrezno programsko opremo iz 9. člena
v roku enega leta po uveljavitvi te uredbe.
Interni akt, v katerem je opredeljen
tehnološki postopek, mora prireditelj sprejeti v roku 6 mesecev po uveljavitvi
te uredbe.
18. člen
Osebe, ki na dan uveljavitve te uredbe ne
izpolnjujejo pogoja glede minimalne stopnje izobrazbe iz 12., 13. oziroma 14.
člena, lahko nadaljujejo z delom, če:
-      
imajo na dan uveljavitve uredbe najmanj 20 let
delovnih izkušenj ali
-      
v roku 4 let pridobijo ustrezno stopnjo
izobrazbe.
19. člen
Prireditelji, ki jim je vlada dodelila
koncesijo še pred uveljavitvijo te uredbe, morajo pogoje glede premoženja iz
15. člena zagotoviti v roku enega leta po uveljavitvi te uredbe.
20. člen
Podrobnejše pogoje, ki jih morajo
izpolnjevati prireditelji pri prirejanju iger preverja nadzorni organ.
21. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o podrobnejših pogojih, ki jih mora izpolnjevati prireditelj pri trajnem prirejanju klasičnih iger na srečo
(Uradni list RS, št. 38/09) vsebuje naslednji prehodni in
končno določbo:
»PREHODNI IN KONČNA DOLOČBA
17. člen
Letna neodvisna revizija informacijskega
sistema mora biti pri prireditelju, ki na dan uveljavitve te uredbe že prireja
igre na srečo, opravljena v skladu z 9. členom uredbe najkasneje do konca leta
2010.
18. člen
Prireditelj mora tehnološki postopek pri
igrah na srečo, ki jih na dan uveljavitve te uredbe že prireja, izdelati v
skladu z 10. členom uredbe v roku enega leta po uveljavitvi te uredbe.
19. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o podrobnejših pogojih, ki jih mora izpolnjevati prireditelj pri trajnem prirejanju klasičnih iger na srečo
(Uradni list RS, št. 109/12) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.