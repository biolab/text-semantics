1. člen
Sprejme se splošni del gozdnogospodarskega načrta
gozdnogospodarske enote Plešivec, št. 11-04/99 z dne 10. 10. 2000, ki ga je
izdelal Zavod za gozdove Slovenije, Območna enota Slovenj Gradec, za obdobje od
1. 1. 1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Plešivec na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Plešivec je izdelan v treh izvodih za 6937,11 hektarjev gozdov, ki ležijo
v gozdnogospodarskem območju Slovenj Gradec, v Mestni občini Slovenj Gradec,
oziroma v katastrskih občinah Dobrava, Graška gora, Podgorje, Sele, Spodnji
Razbor, Stari trg, Šmartno, Šmiklavž, Velunja, Vodriž, Vrhe in Zgornji Razbor.
3. člen
Po en izvod splošnega dela gozdnogospodarskega načrta
gozdnogospodarske enote Plešivec je na vpogled na sedežu Zavoda za gozdove
Slovenije, Območne enote Slovenj Gradec, Vorančev trg 1, Slovenj Gradec, na
sedežu Zavoda za gozdove Slovenije, Krajevne enote Slovenj Gradec, Celjska c.
2, Slovenj Gradec in na Ministrstvu za kmetijstvo, gozdarstvo in prehrano
Republike Slovenije, Dunajska 58, Ljubljana, kjer se hrani tudi dokumentacija v
zvezi s postopkom sprejemanja splošnega dela gozdnogospodarskega načrta
gozdnogospodarske enote Plešivec.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-11/7-98
Ljubljana, dne 10. novembra 2000.
Minister 
za kmetijstvo, 
gozdarstvo in prehrano 
Ciril Smrkolj l. r.