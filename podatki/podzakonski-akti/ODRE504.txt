1. člen
Sprejme se letni gozdnogospodarski načrt za gozdnogospodarsko
enoto Most na Soči, št. 01-06/00 z dne 30. 4. 1999, ki ga je izdelal Zavod za
gozdove Slovenije, Območna enota Tolmin, za obdobje od 1. 1. 2000 do 31. 12.
2000. 
Usmeritve in ukrepi, ki so določeni v letnem
gozdnogospodarskem načrtu za gozdnogospodarsko enoto Most na Soči na ravneh
gospodarskih razredov in odsekov, so sestavni del te odredbe.
2. člen
Letni gozdnogospodarski načrt za gozdnogospodarsko enoto Most
na Soči je izdelan v treh izvodih za 7834,47 hektarjev gozdov, ki ležijo v
gozdnogospodarskem območju Tolmin, v občini Nova Gorica in Tolmin, oziroma v
katastrskih občinah Ponikve, Most na Soči, Tolminski Lom, Kanalski Lom, Idrija
pri Bači, Slap od Idrijci, Pečine, Šentviška Gora, Prapetno Brdo, Gorenja
Trebuša, Utre in Lazna.
3. člen
Po en izvod letnega dela gozdnogospodarskega načrta za
gozdnogospodarsko enoto Most na Soči je na vpogled na sedežu Zavoda za gozdove
Slovenije, Območne enote Tolmin, Tumov drevored 17, Tolmin, na sedežu Zavoda za
gozdove Slovenije, Krajevne enote Most na Soči, Tumov drevored 17, Tolmin, in
na Ministrstvu za kmetijstvo, gozdarstvo in prehrano Republike Slovenije,
Dunajska 56, 58, Ljubljana, kjer se hrani tudi dokumentacija v zvezi s
postopkom sprejemanja letnega gozdnogospodarskega načrta za gozdnogospodarsko
enoto Most na Soči.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-1/17-99
Ljubljana, dne 18. junija 1999.
Minister 
za kmetijstvo, 
gozdarstvo in prehrano 
Ciril Smrkolj l. r.
 