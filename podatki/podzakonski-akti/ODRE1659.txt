1. člen
Sprejme se splošni del gozdnogospodarskega načrta
gozdnogospodarske enote Vzhodno Goričko, št. 13-04/95 z dne 29. 11. 1999, ki ga
je izdelal Zavod za gozdove Slovenije, Območna enota Murska Sobota, za obdobje
od 1. 1. 1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Vzhodno Goričko na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Vzhodno Goričko je izdelan v treh izvodih za 4719,68 hektarjev gozdov, ki
ležijo v gozdnogospodarskem območju Murska Sobota, v občinah Moravske Toplice,
Gornji Petrovci in Puconci, oziroma v katastrskih občinah Suhi vrh, Kukeč,
Sebeborci, Bokrači, Krnci, Ivanovci, Kančevci, Lončarovci, Ratkovci, Berkovci,
Ivanjševci, Središče, Prosenjakovci, Selo, Fokovci, Andrejci, Moravske Toplice,
Tešanovci, Vučja Gomila, Čikečka vas, Pordašinci, Motvarjevci, Bukovnica,
Filovci in Bogojina.
3. člen
Po en izvod splošnega dela gozdnogospodarskega načrta
gozdnogospodarske enote Vzhodno Goričko je na vpogled na sedežu Zavoda za
gozdove Slovenije, Območne enote Murska Sobota, Arhitekta Novaka 17, Murska
Sobota, na sedežu Zavoda za gozdove Slovenije, Krajevne enote Murska Sobota,
Arhitekta Novaka 17, Murska Sobota, in na Ministrstvu za kmetijstvo, gozdarstvo
in prehrano Republike Slovenije, Dunajska 58, Ljubljana, kjer se hrani tudi
dokumentacija v zvezi s postopkom sprejemanja splošnega dela
gozdnogospodarskega načrta gozdnogospodarske enote Vzhodno Goričko.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-13-1/00
Ljubljana, dne 10. julija 2001.
Minister 
za kmetijstvo, 
gozdarstvo in prehrano 
mag. Franc But l. r.