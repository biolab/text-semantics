1. člen
Ta uredba določa faktorje prilagoditve višine cestnine glede
na emisijski razred EURO za vozila, katerih največja dovoljena masa presega
3.500 kg.
2. člen
(1) Faktor prilagoditve višine cestnine za vozila
emisijskega razreda EURO IV je 0,80, za vozila emisijskega razreda EURO V 0,70
in za vozila emisijskega razreda EURO EEV in več 0,60 glede na višino cestnine,
določeno v sklepu, ki ureja višino cestnine za vozila, katerih največja dovoljena
masa presega 3.500 kg.
(2) Za vozila na alternativna goriva (vozila na plinski ali
električni pogon), ki glede emisij izpolnjujejo zahteve, predpisane za
emisijski razred EURO EEV in več, znaša faktor prilagoditve višine cestnine
0,60. Prejšnji stavek se ne uporablja za vozila na hibridni pogon.
(3) Določbi prvega in drugega odstavka tega člena se
uporabljata le pri cestninjenju, kot je določeno v devetem odstavku 15. člena
Zakona o cestninjenju (Uradni list RS, št. 24/15 in 41/17).

Uredba o določitvi faktorjev prilagoditve
višine cestnine za vozila, katerih največja dovoljena masa presega 3.500 kg
(Uradni list RS, št. 77/16) vsebuje naslednjo prehodno in
končni določbi:
»PREHODNA IN KONČNI DOLOČBI
3. člen
Najpozneje v 15 dneh po uveljavitvi te uredbe Družba za
avtoceste v Republiki Sloveniji d. d. uskladi cenik cestnin za cestninske
ceste, ki jih upravlja, s to uredbo.
4. člen
Z dnem uveljavitve te uredbe se preneha uporabljati Uredba o
določitvi faktorjev prilagoditve višine cestnine za vozila, katerih največja
dovoljena masa presega 3.500 kg (Uradni list RS, št. 76/13 in 24/15 – ZCestn).
5. člen
Ta uredba začne veljati 1. januarja 2017.«.

Uredba o spremembi in dopolnitvi Uredbe o
določitvi faktorjev prilagoditve višine cestnine za vozila, katerih največja
dovoljena masa presega 3.500 kg (Uradni list RS, št. 105/20) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
(uskladitev)
Družba za avtoceste v Republiki Sloveniji, d. d., najpozneje
v petnajstih dneh od uveljavitve te uredbe uskladi cenik cestnin za cestninske
ceste, ki jih upravlja, s to uredbo.
3. člen
(začetek veljavnosti)
Ta uredba začne veljati 1. septembra 2020.«.