ki se glasi:
“razširjena komisija,
ob upoštevanju mednarodne konvencije EUROCONTROL o
sodelovanju za varnost zračne plovbe, spremenjene s protokolom, podpisanim v
Bruslju dne 12. februarja 1981, in zlasti njenega člena 5.2; 
ob upoštevanju večstranskega sporazuma o pristojbinah na
zračnih poteh z dne 12. februarja 1981 in zlasti njegovih členov 3.2(h) in
6.1(a);
ob upoštevanju odločitve stalne komisije št. 81 z dne 12.
novembra 1999 o odobritvi spremembe statuta Agencije v zvezi z razpustitvijo
nadzornega odbora in prevzemom njegovih funkcij s strani revizijskega odbora; 
ob upoštevanju dejstva, da te spremembe narekujejo spremembe
finančnega pravilnika, ki velja za sistem pristojbin na zračnih poteh; 
na predlog razširjene komisije in začasnega sveta; 
sprejema naslednji sklep:
člen 1
V členih 2.2.(e), 3.2, 15.2, 15.5, 16.3 do 16.5, 18.4, 18.5,
19.1 in 19.2 finančnega pravilnika, ki velja za sistem pristojbin na zračnih
poteh, se besedi “nadzorni odbor” nadomestita z besedama “revizijski odbor”.
člen 2
Člena 16.1 in 16.2 finančnega pravilnika, ki velja za sistem
pristojbin na zračnih poteh, se nadomestita z naslednjim:
“1. Revizijski odbor ustanovljen na podlagi člena 22bis statuta
Agencije, pregleda in sestavi poročilo o bilanci stanja in o poslovnem računu
ter o finančnem poslovanju Centralnega urada za pristojbine na zračnih poteh v
zvezi s sistemom pristojbin na zračnih poteh.
Revizijskemu odboru pri tem pomagajo zunanji revizijski svetovalci,
imenovani v skladu z odstavkom 4.(a) člena 22bis statuta Agencije, lahko pa mu
pomagajo tudi zunanji svetovalci, ki so imenovani v skladu z odstavkom 4.(b)
člena 22bis statuta Agencije.
2. Po sprejemu bilance stanja in poslovnega računa za predhodno
leto, kot je navedeno v členu 15.2 zgoraj, revizijski odbor razširjeni komisiji
predloži svoja opažanja, ki so rezultat revizije in ki po njegovem mnenju
sodijo v poročilo, navedeno v odstavku 4 spodaj.”
člen 3
1. Spremembe finančnega pravilnika, ki velja za sistem pristojbin
na zračnih poteh, potrjene s tem sklepom, začnejo veljati z bilanco stanja in s
poslovnim računom za finančno leto 2000.
2. Ne glede na ta sklep nadzorni odbor pregleda bilanco stanja
in poslovni račun za finančno leto 1999 in pripravi poročilo. Dokler razširjena
komisija ne izda dokončne odločitve glede bilance stanja in poslovnega računa
za navedeno finančno leto, veljajo za ta namen določbe členov 2.2(e), 3.2,
15.2, 15.5, 16.1 do 16.5, 18.4, 18.5, 19.1 in 19.2 finančnega pravilnika, ki
velja za sistem pristojbin na zračnih poteh.
Bruselj, dne 12. novembra
1999.
O. LIAVAAG
Podpredsednik Komisije”
Št. 26033-109/2002
Ljubljana, dne 7. aprila 2003.
J. Presečnik l. r.
Minister
za promet