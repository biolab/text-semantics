1. člen
(vsebina koncesije)
(1) Ta uredba je koncesijski akt, na podlagi katerega se
podeli koncesija za graditev krožne kabinske žičnice Vitranc 2 v Kranjski Gori
(v nadaljnjem besedilu: koncesija), predvidoma na zemljiških parcelah št.:
417/66, k. o. Podkoren, 532/2, 532/3, 533/1, 534/1, 534/2, 534/3, 535/2, 537,
542/2, 545/11, 746, 747, 750/1, 750/16, 750/25, 750/26, 751/2, 751/4, 751/6,
834/10, 834/11 in 877/2, vse k. o. Kranjska Gora.
(2) Žičniška naprava iz prejšnjega odstavka je žičniška
naprava, ki se navezuje na sistem žičniških naprav in smučarskih prog smučišča
Kranjska Gora.
2. člen
(vsebina vloge)
(1) Vloga za pridobitev koncesije vsebuje:
-       
navedbo organa, ki se mu pošilja vloga,
-       
zadevo,
-       
zahtevek oziroma predlog,
-       
navedbo morebitnega zastopnika ali pooblaščenca,
-       
firmo oziroma ime vlagatelja, prebivališče oziroma sedež vlagatelja
oziroma njegovega zastopnika ali pooblaščenca,
-       
navedbo predvidene lokacije žičniške naprave,
-       
navedbo tehničnih značilnosti žičniške naprave in njene zmogljivosti,
-       
namen uporabe in način obratovanja žičniške naprave,
-       
podatke o obstoječi ali predvideni turistični opremljenosti območja, na
katerem se načrtuje postavitev naprave, in o gostoti poselitve območja, ki
omogoča zadostno izrabo zmogljivosti naprave,
-       
podatke o dostopnosti do načrtovane žičniške naprave in podatke o
ustreznem številu parkirnih mest,
-       
podatke v zvezi z ureditvijo smučarskih prog ali drugih rekreacijskih
oziroma turističnih površin ali objektov, vključno z njihovimi pomožnimi
objekti in napravami (npr. naprave za zasneževanje),
-       
podatke glede zagotavljanja varnosti pred plazovi,
-       
izračun usklajenosti kapacitete žičniške naprave s prepustnostjo
pripadajočih smučarskih prog,
-       
investicijski načrt za gradnjo,
-       
druge podatke, iz katerih je mogoče ugotoviti utemeljenost načrtovane
graditve žičniške naprave.
(2) Koncesionar mora vložiti vlogo za pridobitev koncesije iz
prejšnjega odstavka v 90 dneh od uveljavitve te uredbe.
3. člen
(pogoji za koncesionarja)
(1) Koncesionar mora izpolnjevati naslednje pogoje:
-       
ima veljavno registracijo za opravljanje dejavnosti žičnic in vlečnic,
-       
ima poravnane vse davke, prispevke in druge obvezne dajatve,
-       
ni v postopku prisilne poravnave, stečaja ali likvidacije,
-       
je finančno in poslovno sposoben ter
-       
ima strokovno usposobljeno osebje in zadostne tehnične zmogljivosti za
opravljanje koncesije.
(2) Koncesionar obratovalni čas žičniške naprave prilagodi
skladno z naravovarstvenim soglasjem in naravovarstvenimi pogoji.
4. člen
(gradbeno dovoljenje za žičniško napravo)
Koncesionar lahko na podlagi podeljene koncesije, po
predhodni pripravi presoje sprejemljivosti posega, pridobi gradbeno dovoljenje
za žičniško napravo in jo po pridobitvi dovoljenja za obratovanje lahko
upravlja.
5. člen
(odločba o podelitvi koncesije)
(1) Na podlagi drugega odstavka 28. člena Zakona o žičniških
napravah za prevoz oseb (Uradni list RS, št. 126/03, 56/13 in 33/14; v
nadaljnjem besedilu: zakon) se koncesija podeli brez javnega razpisa.
(2) Koncesija iz prejšnjega odstavka se podeli na podlagi
vloge upravičenca iz prvega odstavka 29. člena zakona z upravno odločbo, ki jo
izda Vlada Republike Slovenije.
6. člen
(koncesijska doba)
(1) Koncesija se podeli za 40 let.
(2) Rok iz prejšnjega odstavka začne teči z dnem podpisa
koncesijske pogodbe.
(3) Koncesija se na predlog koncesionarja lahko podaljša,
vendar največ za polovico časa, za katerega je bila sklenjena koncesijska
pogodba.
(4) Koncesija se podaljša s sklenitvijo nove koncesijske
pogodbe.
7. člen
(stroški podelitve koncesije)
Koncesionar nosi vse stroške v zvezi s koncesijo, ki se
podeljuje s to uredbo.
8. člen
(koncesijska pogodba)
(1) Medsebojna razmerja med koncedentom in koncesionarjem se
podrobneje uredijo s koncesijsko pogodbo.
(2) Koncesijsko pogodbo sklene v imenu koncedenta minister,
pristojen za žičniške naprave.
9. člen
(prenos koncesije)
Koncesijo lahko koncesionar prenese na drugo osebo samo s
soglasjem ministra, pristojnega za žičniške naprave.
10. člen
(prenehanje koncesijskega razmerja)
Koncesijsko razmerje preneha:
-       
s prenehanjem koncesijske pogodbe,
-       
z odvzemom koncesije ali
-       
s stečajem koncesionarja.
11. člen
(prenehanje koncesijske pogodbe)
Koncesijska pogodba preneha:
-       
s potekom časa, za katerega je bila sklenjena,
-       
z njenim razdrtjem,
-       
zaradi popolne in trajne ustavitve obratovanja žičniške naprave,
-       
z odpovedjo zaradi bistvene kršitve koncesijske pogodbe ali
-       
zaradi neupoštevanja oziroma neizvajanja omilitvenih ukrepov, določenih
v gradbenem dovoljenju.
12. člen
(razdrtje pogodbe zaradi ogrožanja varnosti)
Koncesijska pogodba se razdre, če koncesionar kljub izdani
odločbi inšpektorja za žičniške naprave ne odpravi pomanjkljivosti, ki ogrožajo
varnost obratovanja. Pravice in obveznosti v primeru razdrtja pogodbe se
določijo v koncesijski pogodbi.
13. člen
(vzpostavitev prvotnega stanja)
Če koncesijsko razmerje preneha in žičniška naprava preneha
trajno obratovati, mora koncesionar žičniško napravo razgraditi in na zemljišču
vzpostaviti prvotno stanje. Način in pogoji razgraditve žičniške naprave se
določijo v koncesijski pogodbi.
14. člen
(nadzor)
Nadzor nad izvajanjem te uredbe opravlja ministrstvo,
pristojno za žičniške naprave.
15. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00710-1/2019
Ljubljana, dne 24. januarja 2019
EVA 2018-2430-0029
Vlada Republike Slovenije
dr. Andrej Bertoncelj l.r.
podpredsednik