1. člen
Ta pravilnik določa vsebino in način vodenja evidenc projektov
javno-zasebnega partnerstva in sklenjenih pogodb v okviru javno-zasebnega
partnerstva.
2. člen
(1) Ministrstvo, pristojno za finance (v nadaljnjem
besedilu:ministrstvo), na podlagi prejetih pogodb, ki mu jih posreduje javni
partner, kronološko vodi evidenco sklenjenih pogodb.
(2) Ministrstvo na podlagi pridobljenih podatkov, ki jih je
javni partner dolžan zagotoviti, vodi evidenco projektov in sklenjenih pogodb o
javno-zasebnem partnerstvu, ki vsebuje naslednje podatke:
-       
ime, priimek in naslov ali naziv ter sedež pogodbenih strank,
-       
opis predmeta pogodbe,
-       
vrsto javno-zasebnega partnerstva,
-       
predračunsko investicijsko vrednost projekta,
-       
finančne obveznostih pogodbenih strank,
-       
letna poročila o izvajanju pogodbe,
-       
datum začetka izvajanja pogodbe,
-       
datum zaključka pogodbenega razmerja,
-       
matično številko pogodbene stranke,
-       
proračunsko postavko, vezno na javno-zasebno partnerstvo, v kolikor
obstaja.
(3) Javni partner mora kopijo sklenjene pogodbe o javno zasebnem
partnerstvu ter ostale podatke iz tega člena, posredovati ministrstvu v roku 30
dni od sklenitve pogodbe.
3. člen
Javni partner mora do konca aprila tekočega leta posredovati ministrstvu
informacijo o izvajanju javno-zasebnega partnerstva v preteklem letu za vsako
sklenjeno pogodbo.
4. člen
(1) Javni partner je zavezan posredovati podatke o
kakršnikoli spremembi v zvezi z izvajanjem javno-zasebnega partnerstva oziroma
sklenjeno pogodbo o javno-zasebnem partnerstvu v času izvajanja le-te.
(2) Podatke o spremembi v zvezi z izvajanjem javno-zasebnega partnerstva
oziroma sklenjeno pogodbo o javno-zasebnem partnerstvu mora javni partner
posredovati v roku 30 dni od uveljavitve spremembe.
5. člen
Vse podatke iz tega pravilnika javni partner posreduje ministrstvu
po pošti ali na uradni elektronski naslov gp.mf@gov.si.
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-245/2007/10
Ljubljana, dne 14. junija 2007
EVA 2007-1611-0016
dr. Andrej Bajuk l.r.
Minister
za finance
 