1. člen
(vsebina)
Ta pravilnik določa podrobnejšo vsebino in način predložitve obračuna
takse na pretovor (v nadaljnjem besedilu: taksa) ter podrobnejšo vsebino in
način vodenja evidence podatkov o taksi.
2. člen
(pomen izrazov)
Izraz »operacija«, uporabljen v tem pravilniku, pomeni
opravljen pretovor na enem plovilu in vključuje izkrcanje tovora z določenega
plovila na kopno ali vkrcanje tovora s kopnega na določeno plovilo; ta izraz
vključuje tudi »transhipment« kot enotno storitev, ki je vključena v obračuna
ob izkrcanju tovora z določenega plovila na kopno.
3. člen
(masa in količina tovora)
(1) Masa tovora obsega skupno maso pretovorjenega blaga,
vključno z embalažo blaga in opremo za prevoz blaga.
(2) Količina tovora se pri avtomobilih in kontejnerjih
navaja v kosih, pri ostalih kategorijah tovora pa v tonah.
(3) Za pretovor tekočih tovorov se uporablja količina v
kg na zraku, ki je razvidna iz poročila neodvisne kontrolne hiše.
(4) Če se operacije na enem plovilu začnejo v enem in
zaključijo v drugem mesecu, se količina tovora prikaže v mesecu, ko je
operacija zaključena.
4. člen
(vsebina in način predložitve obračuna)
(1) Mesečni obračun takse (v nadaljnjem besedilu:
obračun) vsebuje naslednje podatke:
-       
koledarski mesec in leto, na katerega se nanaša (v nadaljnjem besedilu:
davčno obdobje);
-       
identifikacijske podatke zavezanca za plačilo takse (v nadaljnjem
besedilu: zavezanec);
-       
skupno količino tovora po posamezni kategoriji tovora;
-       
znesek takse po posamezni kategoriji tovora;
-       
skupni znesek takse v davčnem obdobju.
(2) Zavezanec predloži obračun na obrazcu, objavljenem
na spletni strani Finančne uprave Republike Slovenije.
5. člen
(specifikacija pretovora po plovilih)
(1) Specifikacija pretovora po plovilih, ki je priloga
obračunu, vsebuje naslednje podatke o posameznih operacijah pretovora v davčnem
obdobju:
-       
datum zaključka operacije pretovora;
-       
številko ticanja in ime plovila, na katerem je bila operacija izvedena;
-       
število operacij pretovora;
-       
količino tovora posameznih kategorij tovora;
-       
znesek takse po posamezni kategoriji tovora in po posamezni operaciji;
-       
skupni znesek takse v davčnem obdobju.
(2) Zavezanec predloži specifikacijo pretovora po
plovilih na obrazcu, ki je objavljen na spletni strani Finančne uprave
Republike Slovenije.
6. člen
(vsebina in način vodenja evidence)
Zavezanec vodi evidenco, v kateri so vsebovani podatki iz
prejšnjega člena. Evidenco vodi v elektronski obliki in v skladu z zakonom, ki
ureja davčni postopek.
KONČNA DOLOČBA
7. člen
(začetek veljavnosti in uporabe)
Ta pravilnik začne veljati naslednji dan po objavi v Uradnem listu
Republike Slovenije, uporabljati pa se začne 1. marca 2019.
Št. 007-251/2018/9
Ljubljana, dne 21. februarja 2019
EVA 2018-2430-0057
Mag. Alenka Bratušek l.r.
ministrica
za infrastrukturo
Soglašam!
Dr. Andrej Bertoncelj l.r.
minister
za finance