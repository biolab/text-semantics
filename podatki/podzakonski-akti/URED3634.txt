                                  
I.     Ocena
stanja, razlogi in pravna podlaga za pripravo državnega lokacijskega načrta
Osnovni cilj je reševanje problematike neustrezne
distribucije prometnih tokov na regionalni cesti RII-409 in avtocesti A1 v območju
sedanjega priključka Brezovica. Posebej problematična je regionalna cesta
RII-409 med križiščem pri Poku in križiščem pri Gorjancu, kjer je kapaciteta
ceste in križišč že danes presežena. Prav tako so izredno problematični zastoji,
ki se pojavljajo na izvoznem in odstavnem pasu avtoceste na območju izvoza
Brezovica iz smeri Ljubljana. Z ustrezno rešitvijo vodenja prometa iz Vnanjih
Goric in Podpeči ter prometa iz krajev med Vrhniko in Lukovico na avtocesto bo
mogoče cestno omrežje bistveno razbremeniti in s tem zagotoviti višji nivo
uslug ter večjo prometno varnost.
Predlagana rešitev, ki v odvisnosti od variante zajema preureditev
obstoječega priključka Brezovica oziroma izgradnjo novega priključek na območju
Brezovice in Lukovice ter izgradnjo nove cestne navezave do Vnanjih Goric
oziroma Notranjih Goric, izhaja iz gradiva »Prometna študija Barja in priključevanje
tega področja na avtocestni sistem«, ki ga je junija 2004 pod št. projekta
644/02 izdelal Trafcons d.o.o., Ljubljana, (v nadaljnjem besedilu: Prometna študija
Barja), in predhodno izdelanih idejnih rešitev.
Minister za promet je z dopisom št. 2644-4/2004/2- 0032074 z
dne 25. avgusta 2004 podal pobudo za začetek postopka priprave državnega
lokacijskega načrta za priključek Brezovica (v nadaljnjem besedilu: državni
lokacijski načrt). Pobuda je bila dokumentirana z grafičnim prikazom predlagane
variante 1 poteka trase ceste in grafičnim prikazom prometne preureditve
priključka Brezovica (pri Gorjancu) in je utemeljena, ker je:
-       
opredeljena v Odloku o strategiji prostorskega razvoja Slovenije (Uradni
list RS, št. 76/04);
-       
določena kot prostorska ureditev državnega pomena z Uredbo o vrstah
prostorskih ureditev državnega pomena (Uradni list RS, št. 54/03).
-       
opredeljena v Resoluciji o nacionalnem programu izgradnje avtocest v RS
(Uradni list RS, št. 50/04).
                  
II.     Predmet
in programska izhodišča državnega lokacijskega načrta ter okvirno ureditveno
območje
Predmet izdelave državnega lokacijskega načrta so vse prostorske
ureditve, ki so glede na varianto vezane na preureditev obstoječega priključka
Brezovica oziroma izgradnjo novega priključka na območju Brezovice in Lukovice
ter izgradnjo nove cestne navezave do Vnanjih Goric oziroma do Notranjih Goric.
V fazi primerjalne študije se presojajo in medsebojno primerjajo
naslednje variante poteka ceste:
-       
Varianta 1 obsega preureditev obstoječega izvennivojskega priključka
»Brezovica« v obliko »diamanta« s priključevanjem na severni strani s krožnim
križiščem na državni cesti RII-409 in na južni s prehodom preko železniške proge
Ljubljana–Postojna ter potekom na južni
strani proge vse do priključka pri nivojskem železniškem prehodu v Vnanjih
Goricah.
-       
Varianta 2 obsega enako rešitev, kot je opisana z varianto 1, ter
na novo urejen polni izvennivojski priključek na avtocesti na območju Lukovice
z ureditvijo krožnega križišča na državni cesti R II-409.
-       
Varianta 3 obsega ureditev polnega izvennivojskega priključka v
obliki »diamanta« na območju Lukovice, s priključevanjem na severni strani na
državno cesto RII-409 v obliki krožnega križišča, na južni strani pa se
prometno naveže s cesto v koridorju obstoječe Barjanske makadamske ceste, vse
do priključevanja na obstoječo lokalno cesto za Podpeč na severni strani
nivojskega prehoda preko železniške proge v Notranjih Goricah.
-       
Varianta 4 obsega enako ureditev polnega priključka na avtocesti
kot pri varianti 3 s tem, da se na južni strani prometno naveže na obstoječo
lokalno cesto, katera poteka po trasi opuščene železniške proge Ljubljana–Vrhnika, ter se priključi na obstoječo
lokalno cesto Brezovica–Podpeč.
-       
Varianta 5 predstavlja ureditev novega ločenega priključka na
avtocesti, in sicer na severni strani za izvoz iz avtoceste iz smeri Ljubljana
na državno cesto RII-409 v Lukovici ter z uvoznim krakom na avtocesto v smeri
Postojne. Poleg tega, pa v bližini nadvoza v Brezovici, na južni strani priključni
krak iz lokalne ceste Brezovica–Podpeč
na avtocesto v smeri Ljubljana in izvozni krak iz avtoceste do obstoječe lokalne
ceste. Zaradi dislokacije priključka ni predviden premostitveni objekt preko
avtoceste.
V primerjalno študijo se lahko na podlagi analize prostora vključijo
tudi dodatne variante (variantne strokovne rešitve), za katere bo dosežen
dogovor med Ministrstvom za okolje in prostor, Direktoratom za prostor, Uradom
za prostorski razvoj (v nadaljnjem besedilu: MOP, UPR), Ministrstvom za promet
(v nadaljnjem besedilu: pobudnikom), Družbo za avtoceste v Republiki Sloveniji
d.d. (v nadaljnjem besedilu: DARS) ter lokalno skupnostjo, in sicer v vsebini
in obsegu, ki omogoča enako izhodiščno osnovo za njihovo enakovredno medsebojno
primerjavo.
Načrtovana ureditev poteka po območju Mestne občine Ljubljana,
Občine Brezovica in Občine Vrhnika.
Dne 20. januarja 2005 je MOP, UPR skladno z 28. členom Zakona
o urejanju prostora (Uradni list RS, št. 110/02, 8/03 – popr. in 58/03 –
ZZK-1; v nadaljnjem besedilu: Zakon o urejanju prostora) sklical prostorsko
konferenco z namenom, da se pridobijo in uskladijo priporočila, usmeritve in
legitimni interesi lokalne skupnosti, gospodarstva in interesnih združenj ter
organizirane javnosti glede priprave prostorskega akta oziroma predvidene
prostorske ureditve. Datum ter kraj in čas zbora konference je MOP, UPR objavil
v dveh sredstvih javnega obveščanja, in sicer v časopisu Dnevnik, dne 13.
januarja 2005 in na Radiu Glas Ljubljane dne 13., 18. In 19. januarja 2005.
Osebno so bili vabljeni nosilci urejanja prostora iz IV. točke tega programa
priprave. Predstavniki gospodarstva, interesnih združenj ter organizirane
javnosti so bili vabljeni preko sredstev javnega obveščanja.
Na podlagi priporočil se v postopku priprave državnega lokacijskega
načrta:
-       
prouči možnost, da z izbrano varianto ne bi dodatno prečkali območja
naselja Brezovica;
-       
prouči zahteva po poteku variante izven območij naselij s ciljem razbremeniti
kraje, ter čimprejšnjem pričetku gradnje;
-       
oceni možnost vpliva načrtovanih ureditev na »Prometni model za JZ del
Ljubljane«, ki ga je naročila Mestna občina Ljubljana;
-       
vključi v regionalno problematiko urejanja prometa v skladu z izhodišči
Strategije prostorskega razvoja Slovenije, kjer je prioriteta javni promet.
Priprava državnega lokacijskega načrta obsega izdelavo:
-       
presoje in medsebojne primerjave variantnih rešitev (primerjalna študija),
-       
strokovnih podlag iz VI. točke tega programa priprave,
-       
predloga državnega lokacijskega načrta, ki se izdelajo v skladu z
Zakonom o urejanju prostora, Uredbo o Prostorskem redu Slovenije (Uradni list
RS, št. 122/04) in Pravilnikom o vsebini, obliki in načinu priprave državnih in
občinskih lokacijskih načrtov ter vrstah njihovih strokovnih podlag (Uradni
list RS, št. 86/04).
V skladu z določbami Zakona o varstvu okolja (Uradni list RS,
št. 41/04) je Ministrstvo za okolje in prostor, Direktorat za okolje z odločbo št.
354-9-26/2005, z dne 15. marca 2005 ugotovilo, da državni lokacijski načrt
lahko pomembno vpliva na okolje, ker vsebuje posege v okolje, za katere je treba
izvesti presojo vplivov na okolje v skladu z zakonom, ki ureja področje varstva
okolja, oziroma v skladu z zakonom, ki ureja področje ohranjanja narave, lahko
pomembno vpliva na zavarovana območja, posebna varstvena območja ali
potencialna posebna ohranitvena območja (v nadaljnjem besedilu: varovana območja).
Pred sprejemom državnega lokacijskega načrta je treba izvesti
celovito presojo vplivov njegove izvedbe na okolje v skladu z določbami zakona,
ki ureja področje varstva okolja, oziroma presojo sprejemljivosti njenih
vplivov na varovana območja v skladu z določbami zakona, ki ureja področje ohranjanja
narave.
Ministrstvo, pristojno za varstvo okolja, z javnim naznanilom
v svetovnem spletu in v enem od dnevnih časopisov, ki pokrivajo območje cele države,
obvesti javnost, da bo izvedena celovita presoja vplivov na okolje.
                        
III.     Nosilci
nalog in njihove obveznosti pri financiranju priprave državnega lokacijskega načrta
Pripravljavec državnega lokacijskega načrta je MOP, UPR,
Dunajska 21, Ljubljana, ki zagotovi sredstva za recenzijo primerjalne študije
variant in državnega lokacijskega načrta, revizijo okoljskega poročila ter
drugih morebiti potrebnih dokumentov.
Naročnik vseh strokovnih podlag ter državnega lokacijskega načrta
je DARS, Ulica XIV divizije 4, Celje, ki zagotovi vsa sredstva za izdelavo
primerjalne študije variant, okoljskega poročila, poročila o vplivih na okolje,
revizijo poročila o vplivih na okolje, strokovnih podlag, geodetskega načrta
ter državnega lokacijskega načrta.
Investitor načrtovanih prostorskih ureditev je Republika Slovenija,
ki jo kot izvajalec naročila za opravljanje nalog v zvezi z izgradnjo in
obnavljanjem avtocest, zastopa DARS.
Načrtovalec državnega lokacijskega načrta (v nadaljnjem besedilu:
načrtovalec), ki ga DARS izbere po predpisih o oddaji javnega naročila, mora
izpolnjevati pogoje, določene v Zakonu o urejanju prostora. DARS v komisijo za
izbiro načrtovalca državnega lokacijskega načrta imenuje tudi člana, ki ga določi
MOP, UPR. MOP, UPR, pred pričetkom postopka javnega naročila za izbiro načrtovalca
državnega lokacijskega načrta potrdi projektno nalogo.
                                                                                              
IV.     Nosilci
urejanja prostora
Državni organi oziroma organi lokalnih skupnosti ter nosilci
javnih pooblastil, ki v skladu z Zakonom o urejanju prostora predstavljajo
nosilce urejanja prostora in ki v konkretnem postopku priprave državnega
lokacijskega načrta odločajo ali soodločajo o zadevah urejanja prostora, so:
1.     
Ministrstvo za notranje zadeve, Direktorat za policijo in druge
varnostne naloge,
2.     
Ministrstvo za notranje zadeve, Policija, Generalna policijska uprava,
3.     
Ministrstvo za obrambo, Inšpektorat Republike Slovenije za varstvo pred
naravnimi in drugimi nesrečami,
4.     
Ministrstvo za obrambo, Direktorat za obrambne zadeve,
5.     
Ministrstvo za obrambo, Uprava za zaščito in reševanje,
6.     
Ministrstvo za kmetijstvo, gozdarstvo in prehrano, Direktorat za
gozdarstvo, lovstvo in ribištvo,
7.     
Ministrstvo za kmetijstvo, gozdarstvo in prehrano, Direktorat za
kmetijstvo,
8.     
Ministrstvo za kulturo, Direktorat za kulturno dediščino,
9.     
Ministrstvo za okolje in prostor, Agencija Republike Slovenije za okolje
– Sektor za varstvo okolja,
10.  
Ministrstvo za okolje in prostor, Agencija Republike Slovenije za okolje
– Sektor za upravljanje z vodami,
11.  
Ministrstvo za okolje in prostor, Agencija Republike Slovenije za okolje
– Sektor za ohranjanje narave,
12.  
Ministrstvo za gospodarstvo, Direktorat za energijo,
13.  
Ministrstvo za promet, Direkcija Republike Slovenije za ceste,
14.  
Ministrstvo za promet, Direktorat za železnice,
15.  
Javna agencija za železniški promet Republike Slovenije, Maribor,
16.  
Zavod Republike Slovenije za varstvo narave, Ljubljana,
17.  
Zavod za varstvo kulturne dediščine Slovenije, Ljubljana,
18.  
Zavod za ribištvo Slovenije,
19.  
Zavod za gozdove Republike Slovenije,
20.  
ELES d.o.o., Ljubljana,
21.  
Telekom Slovenije d.d., Ljubljana,
22.  
Geoplin plinovodi d.o.o., Ljubljana,
23.  
Elektro Ljubljana d.d., Ljubljana,
24.  
Mestna občina Ljubljana in njene javne gospodarske službe v delih, kjer
so upravljavci komunalne in druge infrastrukture,
25.  
Občina Brezovica in njene javne gospodarske službe v delih, kjer so
upravljavci komunalne in druge infrastrukture,
26.  
Občina Vrhnika in njene javne gospodarske službe v delih, kjer so
upravljavci komunalne in druge infrastrukture,
27.  
drugi organi in organizacije, za katere se v postopku priprave državnega
lokacijskega načrta izkaže, da rešitve posegajo v njihovo delovno področje.
                                                                                    
V.     Način
pridobitve strokovnih rešitev
V.1. Na podlagi analize prostora, pridobljenih smernic
in analize le-teh, priporočil s prostorske konference ter ob upoštevanju
programskih izhodišč, določenih v II. točki tega programa priprave, načrtovalec
lahko predlaga možne nove variante ali optimizacije predlagane variante. 
MOP, UPR, Ministrstvo za promet in DARS potrdijo predlagan
obseg variantnih rešitev, za katere izdelovalec strokovnih podlag v primerni
natančnosti izdela variantne rešitve kot celovite urbanistične, krajinske in
arhitekturne oziroma gradbeno tehnične strokovne rešitve.
Načrtovalec izdela primerjalno študijo, v kateri presodi in
primerja variantne rešitve s funkcionalnega, varstvenega in ekonomskega vidika
ter z vidika sprejemljivosti v lokalnem okolju.
V zaključku primerjalne študije načrtovalec predlaga in utemelji
najustreznejšo variantno rešitev poteka trase ceste in poda usmeritve za njeno
optimizacijo v sklopu izdelave strokovnih podlag in predloga državnega
lokacijskega načrta.
V.2 V fazi obravnave variantnih rešitev se opravi
celovita presoja vplivov državnega lokacijskega načrta na okolje. Zagotovi se:
-       
okoljsko poročilo, v katerem se opredelijo, opišejo in ovrednotijo
vplivi izvedbe državnega lokacijskega načrta na okolje oziroma varovana območja
in možne alternative, ter navede stopnja upoštevanja okoljskih izhodišč oziroma
naravovarstvenih smernic;
-       
revizijo okoljskega poročila v skladu s predpisi, ki določajo podrobnejšo
vsebino okoljskega poročila in vsebino ter metodologijo presoje sprejemljivosti
vplivov planov na varovana območja. 
MOP, UPR, pred javno razgrnitvijo predlagane najustreznejše variante,
okoljskega poročila in njegove revizije pridobi obvestilo o ustreznosti
okoljskega poročila in njegove revizije.
Pri pripravi predloga državnega lokacijskega načrta se morajo
v čim večji meri upoštevati dana mnenja in pripombe javnosti na predlog
variante in okoljskega poročila, ki sta bila javno razgrnjena.
V.3 V fazi izdelave predloga državnega lokacijskega načrta
se izvede presoja vplivov na okolje, na podlagi poročila o vplivih nameravanega
posega v okolje (v nadaljnjem besedilu: poročilo o vplivih na okolje). Zagotovi
se:
-       
poročilo o vplivih na okolje, ki mora biti izdelano v skladu s predpisi,
ki določajo podrobnejšo vsebino poročila o vplivih na okolje ter
-       
revizijo poročila o vplivih na okolje, ki je neodvisen strokovni nadzor
nad kakovostjo in ustreznostjo poročila o vplivih na okolje.
S predlogom državnega lokacijskega načrta se hkrati javno
razgrnejo tudi poročilo o vplivih na okolje, pisno mnenje o reviziji ter
osnutek odločitve o okoljevarstvenem soglasju. 
MOP, UPR mora pred sprejemom državnega lokacijskega načrta
pridobiti okoljevarstveno soglasje.
                                                    
VI.     Seznam
potrebnih strokovnih podlag in način njihove pridobitve
Pri izdelavi strokovnih podlag in državnega lokacijskega načrta
je treba upoštevati vse predhodno izdelane strokovne podlage in vsa druga
gradiva, relevantna za izdelavo naloge s področja prostorskega razvoja, varstva
okolja, ohranjanja narave in varstva kulturne dediščine.
Pred izdelavo predloga državnega lokacijskega načrta se
izdelajo naslednje strokovne podlage:
-       
analiza fizičnih lastnosti in pravnega stanja prostora, problemov, ki
izhajajo iz dosedanjega prostorskega razvoja (analiza stanja in teženj v
prostoru), ugotovitev novih razvojnih potreb, teženj in različnih pobud na
obravnavanem območju, analiza možnosti glede načrtovanja prostorske ureditve
(analiza razvojnih možnosti), analiza pričakovanih vplivov prostorske ureditve
na posamezne sestavine prostora, vrednotenje ter priprava predlogov strokovnih
rešitev (študija ranljivosti prostora);
-       
idejna zasnova načrtovane prostorske ureditve, izdelana na način, ki
vključuje vse funkcionalne, urbanistične, krajinske, arhitekturne in
okoljevarstvene rešitve in ureditve z ustreznim poročilom in utemeljitvijo;
-       
idejna zasnova posameznih elementov prostorske ureditve, izdelana kot
posamezni načrti, ki vključuje vse funkcionalne, urbanistične, krajinske,
arhitekturne in okoljevarstvene rešitve in ureditve, z ustreznimi poročili in
utemeljitvami;
-       
idejna zasnova nove prometne ureditve, tudi v odnosu do obstoječe
(ukinitve, preureditve obstoječih cest, poti ipd.);
-       
idejna zasnova novih energetskih, vodovodnih, komunalnih in drugih
infrastrukturnih priključkov in ureditev;
-       
idejna zasnova zaščite, prestavitve in ukinitve obstoječih energetskih,
vodovodnih in drugih komunalnih priključkov in ureditev;
-       
idejna zasnova rešitev in ukrepov za preprečitev negativnih vplivov na
okolje, kulturno dediščino in trajnostno rabo naravnih dobrin, za omilitev
vplivov na rastlinske in živalske vrste ter njihove habitate, vključno z idejno
zasnovo ureditve morebitnih izravnalnih ukrepov;
-       
idejna zasnova rešitev in ukrepov za obrambo ter varstvo pred naravnimi
in drugimi nesrečami;
-       
prikaz vplivnega območja pričakovanih posameznih vrst vplivov načrtovanih
objektov na okolico;
-       
morebitne druge strokovne podlage, ki bodo izhajale iz smernic nosilcev
urejanja prostora, po potrebi tudi strokovne podlage v zvezi z ukrepi v času
gradnje.
Podlaga za izdelavo predloga državnega lokacijskega načrta je
geodetski načrt izdelan v skladu s Pravilnikom o geodetskem načrtu (Uradni list
RS, št. 40/04). Predlog državnega lokacijskega načrta mora vsebovati tudi
podatke o lastnikih in imetnikih drugih stvarnih pravic.
V postopku priprave državnega lokacijskega načrta Zavod za
varstvo kulturne dediščine Slovenije zagotovi izdelavo strokovnih zasnov s
področja kulturne dediščine v skladu z zakonom, ki ureja varstvo kulturne dediščine
in jih posreduje MOP, UPR.
V postopku priprave državnega lokacijskega načrta Zavod Republike
Slovenije za varstvo narave izdela naravovarstvene smernice v skladu z zakonom,
ki ureja ohranjanje narave in jih posreduje MOP, UPR.
                                                       
VII.     Postopek
in roki za pripravo državnega lokacijskega načrta
Pridobitev smernic za načrtovanje
-       
DARS zagotovi gradivo za pridobitev smernic (situativni prikaz
prostorske ureditve s tehničnim poročilom).
-       
MOP, UPR pridobi smernice za načrtovanje s strani nosilcev urejanja
prostora iz IV. točke tega programa priprave, ki dajejo smernice in mnenja.
-       
Nosilci urejanja prostora podajo smernice v 30 dneh po prejemu vloge.
-       
Načrtovalec pregleda smernice in jih analizira. Ob upoštevanju te
analize, analize stanja in teženj v prostoru, analize razvojnih možnosti ter študije
ranljivosti prostora izdela usmeritve za načrtovanje prostorske ureditve.
-       
MOP, UPR, Ministrstvo za promet in DARS potrdijo usmeritve za načrtovanje
prostorske ureditve.
Izdelava variantnih rešitev in primerjalna študija variant
-       
DARS zagotovi izdelavo variantnih rešitev poteka trase ceste.
-       
Načrtovalec izdela primerjalno študijo.
-       
MOP, UPR, zagotovi recenzijo primerjalne študije variant.
-       
K izdelani in po potrebi dopolnjeni primerjalni študiji in predlogu
najustreznejše variante pridobi pripravljavec stališča pobudnika in naročnika,
drugih udeležencev iz IV. Točke tega programa priprave (ministrstva, pristojna
za varstvo okolja, ohranjanje narave, za področje kmetijstva in gozdarstva, za
varstvo kulturne dediščine, za področje prometa in energetike) ter stališča
lokalnih skupnosti.
-       
MOP, UPR, po končani izdelavi primerjalne študije organizira prostorsko
konferenco z namenom, da se na predlagano najustreznejšo rešitev pridobijo in
uskladijo priporočila, usmeritve in legitimni interesi (mnenja) lokalnih skupnosti,
gospodarstva in interesnih združenj ter organizirane javnosti.
-       
O variantni rešitvi, za katero se izdela predlog državnega lokacijskega
načrta, odloči Vlada Republike Slovenije na predlog ministra za okolje in
prostor in ministra za promet.
Izdelava strokovnih podlag in predloga državnega lokacijskega
načrta
-       
DARS na podlagi usmeritev ter v skladu s priporočili prostorske
konference zagotovi izdelavo vseh strokovnih podlag iz VI. točke tega programa
priprave.
-       
Načrtovalec po prevzemu vseh strokovnih podlag izdela predlog državnega
lokacijskega načrta.
-       
MOP, UPR, zagotovi strokovni pregled predloga državnega lokacijskega načrta.
-       
Načrtovalec po posredovanju pripomb s strani MOP, UPR, dopolni predlog
državnega lokacijskega načrta.
-       
MOP, UPR, seznani Mestno občino Ljubljana, Občino Brezovica in Občino
Vrhnika z javno razgrnitvijo predloga državnega lokacijskega načrta.
Javna razgrnitev in javne obravnave
-       
Minister za okolje in prostor s sklepom odredi javno razgrnitev predloga
državnega lokacijskega načrta na Ministrstvu za okolje in prostor ter v Mestni
občini Ljubljana, Občini Brezovica in Občini Vrhnika.
-       
Javna razgrnitev traja najmanj 30 dni.
-       
MOP, UPR, obvesti javnost o kraju in času javne razgrnitve in javne
obravnave z objavo v Uradnem listu Republike Slovenije ter na krajevno običajen
način, in sicer najmanj en teden pred začetkom javne razgrnitve.
-       
MOP, UPR, v času javne razgrnitve organizira javno obravnavo. Javna
obravnava mora biti v kraju načrtovane prostorske ureditve.
-       
MOP, UPR, v sodelovanju z Mestno občino Ljubljana, Občino Brezovica in
Občino Vrhnika v času javne razgrnitve in javne obravnave evidentira vse pisne
in ustne pripombe in predloge organov, organizacij in posameznikov.
-       
MOP, UPR, v sodelovanju z DARS, pobudnikom in načrtovalcem prouči
pripombe in predloge.
-       
Načrtovalec pripravi predlog stališč glede njihovega upoštevanja.
-       
MOP, UPR, s pripombami in predlogi ter predlogom stališč seznani tudi
tiste nosilce urejanja prostora, na katerih delovno področje bi se predlagane
spremembe lahko nanašale, ter pridobi njihovo predhodno mnenje.
-       
Minister za okolje in prostor po predhodnem mnenju ministra za promet
odloči o upoštevanju pripomb in predlogov in z odločitvijo seznani Mestno občino
Ljubljana, Občino Brezovica in Občino Vrhnika.
Izdelava dopolnjenega predloga državnega lokacijskega načrta
-       
DARS zagotovi izdelavo morebitnih dopolnitev strokovnih podlag po
sprejemu odločitve o upoštevanju pripomb in predlogov.
-       
Načrtovalec izdela dopolnjen predlog državnega lokacijskega načrta po
prevzemu vseh morebiti dopolnjenih strokovnih podlag.
-       
Načrtovalec po potrebi dopolni in zaključi analizo smernic ter jo priloži
k dopolnjenemu predlogu državnega lokacijskega načrta in h gradivu za pridobitev
mnenj.
-       
DARS zagotovi gradivo za pridobitev mnenj.
-       
Pripravljavec pridobi mnenja k dopolnjenemu predlogu državnega
lokacijskega načrta s strani nosilcev urejanja prostora iz IV. točke tega
programa priprave, ki dajejo smernice in mnenja.
-       
Nosilci urejanja prostora podajo mnenje v 30 dneh po prejemu vloge.
-       
MOP, UPR pridobi recenzijsko mnenje strokovnjaka s področja prostorskega
načrtovanja ter stališče ministrstva za promet k dopolnjenemu predlogu državnega
lokacijskega načrta v času pridobivanja mnenj.
-       
MOP, UPR posreduje DARS mnenja nosilcev urejanja prostora in recenzijsko
mnenje z namenom, da načrtovalec izdela usklajen dopolnjen predlog državnega
lokacijskega načrta.
Sprejem državnega lokacijskega načrta
-       
Minister za okolje in prostor v soglasju z ministrom za promet posreduje
usklajen dopolnjen predlog državnega lokacijskega načrta Vladi Republike
Slovenije v sprejem. Sestavni del gradiva so priporočila prostorskih konferenc
in stališča do pripomb in predlogov z javne razgrnitve.
-       
Vlada Republike Slovenije sprejme državni lokacijski načrt z uredbo in
jo objavi v Uradnem listu Republike Slovenije.
                                                                                        
VIII.    
Objava programa priprave
Ta program priprave se objavi v Uradnem listu Republike Slovenije.
Št. 350-08-46/2005
Ljubljana, dne 11. aprila 2005.
EVA 2005-2511-0013
Janez Podobnik l. r.
Minister
za okolje in prostor
 
Soglašam!
 
mag. Janez Božič l. r.
Minister
za promet