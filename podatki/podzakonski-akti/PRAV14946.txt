1. člen
(splošna določba)
Ta pravilnik določa merila za ugotavljanje delovne uspešnosti
direktorja Agencije za komunikacijska omrežja in storitve Republike Slovenije
(v nadaljnjem besedilu: direktor; v nadaljnjem besedilu: Agencija).
2. člen
(merila)
Merila za določitev višine dela plače za delovno uspešnost
direktorja so:
-       
preseganje letnega programa dela po obsegu in sestavi določenem v letnem
programu dela do 37,5 %,
-       
kakovost in strokovnost izvajanja dela do 25 % in
-       
razvojna naravnanost Agencije do 37,5 %.
3. člen
(pristojni minister)
(1) Višino dela plače za delovno uspešnost direktorja
Agencije s sklepom določi Vlada RS na predlog ministra, pristojnega za
elektronske komunikacije.
(2) Predlog ocene redne delovne uspešnosti direktorja poda
minister, pristojen za elektronske komunikacije, po pridobitvi mnenj drugih
pristojnih ministrov o uspešnosti direktorja na njihovih delovnih področjih, ki
se priložijo predlogu ocene.
4. člen
(ovrednotenje preseganja letnega programa dela)
Preseganje letnega programa dela po obsegu in sestavi se
ovrednoti na naslednji način:

-       
  Program dela je presežen za več kot 20 %

37,5 %;


-       
  Program dela je presežen za 15 do 20 % 

30 %;


-       
  Program dela je presežen za 10 do 15 % 

25 %;


-       
  Program dela je presežen za 5 do 10 %

18 %;


-       
  Program dela je presežen za manj kot 5 %

10 %.

5. člen
(ovrednotenje kakovosti in strokovnosti izvajanja dela)
(1) Kakovost in strokovnost izvajanja dela se vrednoti v
višini do 25 %.
(2) Za ocenjevanje merila iz prejšnjega odstavka se uporabi
naslednje kriterije, pri čemer se za izpolnjevanje vsakega kriterija dodeli 5
%:
-       
pravočasno izvajanje planiranih nalog, kot so razvidne iz letnega
programa dela,
-       
doseganje ključnih, posebej izpostavljenih ciljev, kot so razvidni iz
letnega programa dela,
-       
fleksibilnost pri čemer se upošteva pravočasna realizacija nenačrtovanih
oziroma nepredvidenih nalog,
-       
strokovna dejavnost, pri čemer se upošteva znanstveno raziskovalno delo,
direktorjevo mednarodno sodelovanje ter sodelovanje s pristojnimi ministrstvi
pri pripravi predpisov z delovnega področja agencije, kot tudi druga strokovna
dejavnost in
-       
preverjeno zadovoljstvo uporabnikov in zaposlenih.
6. člen
(ovrednotenje razvojne naravnanosti)
Razvojna naravnanost Agencije se vrednoti na naslednji način:

-       
  Sprejem in izvajanje strateških dokumentov za področja, ki jih ureja
  Agencija

12,5 %,


-       
  Aktivno sodelovanje Agencije v nacionalnih medresorskih delovnih
  skupinah, delovnih skupinah in telesih EU ter drugih mednarodnih telesih

12,5 %
  in


-       
  Izboljšava in racionalizacija obstoječih delovnih procesov

12,5 %.

7. člen
(ocenjevalno obdobje)
Ocenjevalno obdobje je preteklo poslovno leto.
8. člen
(delovna uspešnost za del poslovnega leta)
Če direktor zaključi ali nastopi mandat med poslovnim letom,
mu del plače za delovno uspešnost pripada sorazmerno s trajanjem njegovega
mandata v tem poslovnem letu.
9. člen
(izračun dela plače za delovno uspešnost direktorja)
Višina dela plače za delovno uspešnost direktorja se izračuna
tako, da se seštevek doseženih odstotkov na podlagi ovrednotenih meril pomnoži
z višino dveh osnovnih mesečnih plač direktorja.
10. člen
(neupravičenost do dela plače za delovno uspešnost)
Direktor ni upravičen do dela plače za delovno uspešnost, če
v ocenjevalnem obdobju:
-       
ministrom, pristojnim za področja, ki jih regulira Agencija, ne predloži
poročila o delovanju, poslovanju in opravljanju nalog iz pristojnosti agencije
v roku 14 dni po sprejemu letnega poročila agencije s strani Sveta agencije,
-       
ne zagotovi izvedbe sklepov in ukrepov oziroma v roku ne odpravi
pomanjkljivosti, ki jih za ocenjevano leto in temu predhodno leto ugotovi
pristojni nadzorni organ ali Računsko sodišče Republike Slovenije,
-       
Agencija dobi negativno mnenje Računskega sodišča Republike Slovenije,
za ocenjevano leto in temu predhodno leto, ki se nanaša na čas trajanja mandata
direktorja ali
-       
Agencija v preteklem poslovnem letu ni dosegla vsaj 95 % izpolnitve
programa, v kar se ne vštevajo naloge, ki v preteklem poslovne letu niso bile
izvedene iz opravičenih razlogov. Opravičeni razlogi so razlogi, ki so nastali
zaradi zunanjih vzrokov, na katere Agencija ne more vplivati, a so bistveni za
izpolnitev programa.
KONČNA DOLOČBA
11. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-20/2023/10
Ljubljana, dne 6. aprila 2023
EVA 2023-3150-0001
Dr. Emilija Stojmenova Duh
ministrica
za digitalno preobrazbo
 
Matjaž Han
minister
za gospodarstvo, turizem in šport
 
Mag. Alenka Bratušek
ministrica
za infrastrukturo
 
Dr. Asta Vrečko
ministrica
za kulturo