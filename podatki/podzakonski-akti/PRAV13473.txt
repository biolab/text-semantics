1. člen
(vsebina)
Ta pravilnik določa zahteve glede kakovosti, zdravstvenega stanja
in sortne ali vrstne pristnosti in čistosti ter glede pakiranja in označevanja
razmnoževalnega materiala okrasnih rastlin, način vodenja seznama sort okrasnih
rastlin, ki ga vodi dobavitelj, vsebino etiket in potrdil, ki jih izdaja
dobavitelj in način vlaganja zahteve za pridobitev dovoljenja za izdajo etiket
in potrdil dobavitelja v skladu z:
-       
Direktivo Komisije 93/49/EGS z dne 23. junija 1993 o določitvi
načrta in pogojev, ki jih mora izpolnjevati razmnoževalni material okrasnih
rastlin in okrasne rastline v skladu z Direktivo Sveta 91/682/EGS (UL L št. 250
z dne 7. 10. 1993, str. 9), zadnjič spremenjeno z Izvedbeno direktivo
Komisije (EU) 2020/177 z dne 11. februarja 2020 o spremembi direktiv Sveta
66/401/EGS, 66/402/EGS, 68/193/EGS, 2002/55/ES, 2002/56/ES in 2002/57/ES,
direktiv Komisije 93/49/EGS in 93/61/EGS ter izvedbenih direktiv 2014/21/EU in
2014/98/EU v zvezi s škodljivimi organizmi rastlin na semenih in drugem
rastlinskem razmnoževalnem materialu (UL L št. 41 z dne 13. 2. 2020, str.
1), (v nadaljnjem besedilu: Direktiva 93/49/EGS);
-       
Direktivo Sveta 98/56/ES z dne 20. julija 1998 o trženju
razmnoževalnega materiala okrasnih rastlin (UL L št. 226 z dne 13. 8.
1998, str. 16), zadnjič spremenjeno z Uredbo (EU) št. 652/2014 Evropskega
parlamenta in Sveta z dne 15. maja 2014 o določbah za upravljanje odhodkov
v zvezi s prehransko verigo, zdravjem in dobrobitjo živali ter v zvezi z
zdravjem rastlin in rastlinskim razmnoževalnim materialom, spremembi direktiv
Sveta 98/56/ES, 2000/29/ES in 2008/90/ES, uredb (ES) št. 178/2002, (ES) št.
882/2004 in (ES) št. 396/2005 Evropskega parlamenta in Sveta, Direktive
2009/128/ES Evropskega parlamenta in Sveta in Uredbe (ES) št. 1107/2009
Evropskega parlamenta in Sveta ter razveljavitvi sklepov Sveta 66/399/EGS in
76/894/EGS ter Odločbe Sveta 2009/470/ES (UL L št. 189 z dne 27. 6. 2014,
str. 1);
-       
Direktivo Komisije 1999/66/ES z dne 28. junija 1999 o določitvi
zahtev za nalepko ali za drug dokument, ki ga izda dobavitelj v skladu z
Direktivo Sveta 98/56/ES (UL L št. 164 z dne 30. 6. 1999, str. 76) in
-       
Direktivo Komisije 1999/68/ES z dne 28. junija 1999 o določitvi
dodatnih določb za sezname sort okrasnih rastlin, ki jih hranijo dobavitelji v
skladu z Direktivo Sveta 98/56/ES (UL L št. 172 z dne 8. 7. 1999,
str. 42).
2. člen
(obseg uporabe)
(1) Ta pravilnik se uporablja za razmnoževalni material
vseh vrst okrasnih rastlin, ki se trži v Evropski uniji (v nadaljnjem besedilu:
razmnoževalni material).
(2) Poleg določb tega pravilnika se za razmnoževalni
material uporabljajo tudi uredba Evropske unije (v nadaljnjem besedilu: EU), ki
ureja varstvo prosto živečih živalskih in rastlinskih vrst, uredba, ki ureja
ravnanje z embalažo in odpadno embalažo, in predpisi, ki urejajo zdravstveno
varstvo rastlin.
(3) Določbe tega pravilnika se ne uporabljajo za
razmnoževalni material:
-       
ki je namenjen izvozu, če je primerno označen in ločen od ostalega
razmnoževalnega materiala;
-       
katerega proizvodi niso namenjeni za uporabo v okrasne namene, če
njegovo trženje urejajo posebni predpisi.
3. člen
(pomen izrazov)
Izrazi, uporabljeni v tem pravilniku, pomenijo:
1.     
»razmnoževalni material« je rastlinski material, ki je namenjen za
razmnoževanje ali za pridelavo okrasnih rastlin; če se okrasne rastline
pridelujejo iz celih rastlin, se izraz razmnoževalni material zanje uporablja
le do stopnje, ko je pridelana okrasna rastlina namenjena nadaljnjemu trženju;
2.     
»razmnoževanje« je reprodukcija na vegetativen ali drug način;
3.     
»praktično brez škodljivih organizmov« pomeni »praktično nenapaden s
škodljivimi organizmi«, kot je opredeljeno v 2. členu Izvedbene uredbe Komisije
(EU) 2019/2072 z dne 28. novembra 2019 o določitvi enotnih pogojev za
izvajanje Uredbe (EU) 2016/2031 Evropskega parlamenta in Sveta, kar zadeva
ukrepe varstva pred škodljivimi organizmi rastlin, ter razveljavitvi Uredbe
Komisije (ES) št. 690/2008 in spremembi Izvedbene uredbe Komisije (EU)
2018/2019 (UL L št. 319 z dne 10. 12. 2019, str. 1).
4. člen
(splošne zahteve za trženje razmnoževalnega materiala)
(1) Razmnoževalni material se lahko trži, če izpolnjuje
zahteve, določene z zakonom, ki ureja semenski material kmetijskih rastlin, in
s tem pravilnikom.
(2) Ne glede na določbe prejšnjega odstavka se
razmnoževalni material, ki je namenjen za poskuse ali znanstvene namene,
selekcijo ali ohranjanje genske raznolikosti, lahko trži tudi, če ne izpolnjuje
zahtev iz prejšnjega odstavka, če je označen tako, da je jasno razviden namen
trženja ali uporabe tega razmnoževalnega materiala.
5. člen
(zahteve glede zdravstvenega stanja)
(1) Razmnoževalni
material mora biti na mestu pridelave na podlagi vizualnih pregledov praktično
brez škodljivih organizmov, navedenih za posamezni rod ali vrsto okrasnih
rastlin iz Priloge Direktive 93/49/EGS.
(2) Na razmnoževalnem
materialu, ki se trži, navzočnost nadzorovanih nekarantenskih škodljivih
organizmov, ne sme presegati pragov za navzočnost teh škodljivih organizmov,
določenih v Prilogi Direktive 93/49/EGS.
(3) Razmnoževalni
material mora biti na podlagi vizualnih pregledov tudi praktično brez vseh
ostalih škodljivih organizmov, ki zmanjšujejo uporabnost in kakovost
razmnoževalnega materiala.
(4) Razmnoževalni
material, ki na podlagi vizualnega pregleda ni brez škodljivih organizmov je
treba ustrezno tretirati ali odstraniti z mesta pridelave, če tretiranje zaradi
narave škodljivih organizmov ne pride v poštev.
6. člen
(dodatne zahteve glede zdravstvenega stanja razmnoževalnega
materiala)
(1) Poleg zahtev iz prejšnjega člena mora razmnoževalni material
vrst iz rodu Citrus L. izpolnjevati tudi naslednje zahteve:
-       
izvirati mora iz materiala, ki je bil pregledan in je bilo zanj
ugotovljeno, da ne kaže znamenj virusov ali virusom podobnih organizmov in
bolezni;
-       
biti mora pregledan in ugotovljeno mora biti, da je od začetka zadnje
rastne dobe praktično brez virusov ali virusom podobnih organizmov in bolezni;
-       
če gre za cepljene sadike, morajo biti podlage, uporabljene pri
cepljenju, odporne na viroide.
(2) Poleg zahtev iz prejšnjega člena morajo čebulice in
gomolji izpolnjevati tudi zahtevo, da izvirajo iz materiala, ki je bil med
rastjo pregledan in je bilo ugotovljeno, da je praktično brez katerihkoli
škodljivih organizmov oziroma da ne kaže znamenj ali simptomov njihove
prisotnosti.
(3) Razmnoževalni material mora glede zdravstvenega
stanja izpolnjevati tudi zahteve glede karantenskih škodljivih organizmov za
Evropsko unijo, karantenskih škodljivih organizmov za varovano območje in
nadzorovanih nekarantenskih škodljivih organizmov, določenih v Uredbi (EU)
2016/2031 Evropskega parlamenta in Sveta z dne 26. oktobra 2016 o ukrepih
varstva pred škodljivimi organizmi rastlin, spremembi uredb (EU) št. 228/2013,
(EU) št. 652/2014 in (EU) št. 1143/2014 Evropskega parlamenta in Sveta ter
razveljavitvi direktiv Sveta 69/464/EGS, 74/647/EGS, 93/85/EGS, 98/57/ES,
2000/29/ES, 2006/91/ES in 2007/33/ES (UL L št. 317 z dne 23. 11. 2016,
str. 4).
(4) (črtan).
6.a člen
(zahteve glede kakovosti, sortne ali vrstne pristnosti in
čistosti razmnoževalnega materiala)
Razmnoževalni material mora glede kakovosti, sortne ali
vrstne pristnosti in čistosti biti:
-       
nepoškodovan in brez drugih napak, ki lahko vplivajo na njegovo kakovost;
-       
dovolj vitalen in takih dimenzij, da se ga lahko uporabi kot
razmnoževalni material; če je razmnoževalni material seme, mora biti seme
kalivo;
-       
pristen in čist glede na rod, vrsto ali skupino rastlin, ki ji pripada;
če se trži z navedbo sorte, mora biti tudi sortno pristen in čist.
7. člen
(zahteve glede pakiranja in označevanja razmnoževalnega
materiala)
(1) Razmnoževalni material se trži v ločenih partijah
ali serijah.
(2) Razmnoževalni material mora biti na trgu označen z
etiketami dobavitelja oziroma ga mora spremljati potrdilo dobavitelja. Če se za
označevanje uporabi etiketa, mora biti iz ustreznega, pred tem še
neuporabljenega materiala.
(3) Ne glede na določbo prvega odstavka tega člena se
lahko razmnoževalni material različnih partij ali serij trži kot ena pošiljka,
če dobavitelj hrani zapise o partijah, ki sestavljajo pošiljko, ter dokazila o
izvoru teh partij.
(4) Ne glede na določbo prvega odstavka tega člena se
lahko trži razmnoževalni material tudi, če ni v partijah ali serijah, vendar le
osebam, ki se s pridelavo ali prodajo razmnoževalnega materiala oziroma
okrasnih rastlin ne ukvarjajo poklicno.
(5) Ne glede na določbe drugega odstavka tega člena se
lahko trži razmnoževalni material tudi, če je označen le z osnovnimi podatki o
proizvodu, na primer s podatki o vrsti, sorti oziroma o lastnostih skupine
rastlin, vendar le osebam, ki se s pridelavo ali prodajo razmnoževalnega
materiala oziroma okrasnih rastlin ne ukvarjajo poklicno. Pri navajanju
osnovnih podatkov se lahko uporabijo splošno razumljivi simboli in slike.
8. člen
(vsebina etikete in potrdila dobavitelja)
(1) Obvezni podatki, ki jih vsebujeta etiketa in
potrdilo dobavitelja iz drugega odstavka prejšnjega člena, so:
-       
»EU kakovost«;
-       
oznaka države članice Evropske unije;
-       
odgovorni uradni organ ali njegova razpoznavna oznaka;
-       
registrska številka dobavitelja;
-       
individualna serijska, tedenska ali zbirna številka serije ali partije;
-       
botanično ime;
-       
ime sorte, če se razmnoževalni material trži z navedbo sorte; v primeru
podlag se navede ime sorte ali njena oznaka;
-       
poimenovanje skupine rastlin, če se razmnoževalni material trži z
navedbo skupine rastlin;
-       
količina;
-       
v primeru uvoza iz tretjih držav: ime države pridelave.
(2) Če se na etiketi in potrdilu dobavitelja navede
poimenovanje skupine rastlin, mora biti to poimenovanje takšno, da ga ni mogoče
zamenjati z imenom sorte.
(3) Če dobavitelj za razmnoževalni material izda rastlinski
potni list v skladu s predpisi o zdravstvenem varstvu rastlin, se rastlinski
potni list šteje za etiketo dobavitelja, pod pogojem, da dobavitelj na istem
dokumentu ali podlagi, na kateri je nameščen rastlinski potni list, navede
naslednje podatke:
-       
»EU kakovost«;
-       
o odgovornem uradnem organu iz tretje alineje prvega odstavka tega
člena;
-       
ime ali oznako sorte ali poimenovanje skupine rastlin, če se
razmnoževalni material trži z navedbo sorte, podlage ali skupine rastlin;
-       
količino;
-       
ime države pridelave v primeru uvoza iz tretjih držav.
(4) Podatki iz prejšnjega odstavka morajo biti na
dokumentu ali podlagi, na kateri je nameščen rastlinski potni list in jasno
ločeni od rastlinskega potnega lista.
9. člen
(zahteve za seznam sort, ki ga vodi dobavitelj)
(1) Seznam sort, ki ga pripravi in vodi dobavitelj, mora
vsebovati:
-       
ime sorte, vključno z njenimi splošno znanimi sinonimi, če obstajajo;
-       
podatek o vzdrževanju sorte in o uporabljenem sistemu razmnoževanja;
-       
opis sorte, na podlagi izražanja vsaj tistih lastnosti, ki so določene z
uredbo EU, ki ureja vložitev prijave za žlahtniteljsko pravico Skupnosti, razen
pri vrstah, ki jih ta predpis ne ureja;
-       
če je mogoče, navedbo bistvenih lastnosti, po katerih se sorta razlikuje
od sort, ki so ji najbolj podobne.
(2) Določbi druge in četrte alinee prejšnjega odstavka
se ne uporabljata za dobavitelje, katerih dejavnost je izključno trženje razmnoževalnega
materiala okrasnih rastlin.
(3) Seznam sort iz prvega odstavka tega člena mora
dobavitelj dati na voljo pristojnemu fitosanitarnemu inšpektorju, če ga ta
zahteva.
10. člen
(zahteva za dovoljenje za izdajo etiket in potrdil
dobavitelja)
(1) Za pridobitev dovoljenja za izdajo etiket in potrdil
dobavitelja vloži dobavitelj pri Upravi Republike Slovenije za varno hrano,
veterinarstvo in varstvo rastlin (v nadaljnjem besedilu: Uprava) zahtevo, ki
vsebuje naslednje podatke:
1.     
o dobavitelju, in sicer:
- 
osebno ime ali naziv poslovnega subjekta, davčno številko, enotno
matično številko občana ali matično številko poslovnega subjekta,
- 
naslov ali sedež: kraj, naselje, ulico, hišno številko, poštno številko
in naziv pošte,
- 
registrsko številko dobavitelja,
- 
kontaktne podatke o odgovorni strokovni osebi dobavitelja, ki je
odgovorna za izdajo etiket in potrdil dobavitelja: osebno ime, telefonsko
številko oziroma naslov e-pošte;
2.     
o razmnoževalnem materialu, za katerega namerava izdajati etikete in
potrdila dobavitelja; 
3.     
o morebitnem združevanju etikete in potrdila dobavitelja z rastlinskim
potnim listom.
(2) Zahteva iz prejšnjega odstavka se lahko vloži na
predlogi obrazca, ki je dosegljiva na Upravi in na spletni strani Uprave.
(3) Dobavitelj zahtevi iz prvega odstavka tega člena
priloži vzorec etikete oziroma potrdila dobavitelja, ki mora biti pripravljen v
skladu z določbami 8. člena tega pravilnika.

Pravilnik o trženju razmnoževalnega materiala okrasnih
rastlin (Uradni list RS, št. 49/18) vsebuje naslednjo prehodno in
končni določbi:
»PREHODNA IN KONČNI DOLOČBI
11. člen
(prehodna določba)
Razmnoževalni material, ki ob uveljavitvi tega pravilnika
izpolnjuje zahteve za trženje, določene s Pravilnikom o trženju razmnoževalnega
materiala okrasnih rastlin (Uradni list RS, št. 61/05), se lahko trži do
prodaje zalog.
12. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
trženju razmnoževalnega materiala okrasnih rastlin (Uradni list RS, št. 61/05).
13. člen
(začetek veljavnosti
pravilnika)
Ta pravilnik začne veljati 1. oktobra 2018.«.

Pravilnik o spremembah in dopolnitvah
Pravilnika o trženju razmnoževalnega materiala okrasnih rastlin (Uradni list
RS, št. 58/20) vsebuje naslednjo končno določbo:
»KONČNA DOLOČBA
8. člen
(končna določba)
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 1. junija 2020.«.