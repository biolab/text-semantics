I. SPLOŠNI DOLOČBI
1. člen
(podlaga za državni lokacijski načrt)
(1) S to uredbo se v skladu z Odlokom o strategiji
prostorskega razvoja Slovenije (Uradni list RS, št. 76/04) in Uredbo o
prostorskem redu Slovenije (Uradni list RS, št. 122/04) sprejme državni
lokacijski načrt za oskrbni center na avtocestnem odseku Slivnica-Pesnica (v
nadaljnjem besedilu: državni lokacijski načrt).
(2) Državni lokacijski načrt je izdelalo podjetje LUZ, d.d.,
Ljubljana, pod številko projekta 5677, junija 2006.
2. člen
(vsebina uredbe)
(1) Ta uredba določa ureditveno območje, zasnovo projektnih
rešitev prometne infrastrukture, zasnovo projektnih rešitev za urbanistično,
krajinsko in arhitekturno oblikovanje, zasnovo projektnih rešitev za urejanje
komunalne, energetske in telekomunikacijske infrastrukture, rešitve in ukrepe
za varovanje okolja, ohranjanje narave in kulturne dediščine ter trajnostne
rabe naravnih dobrin, etapnost izvedbe, obveznosti investitorja in izvajalcev,
tolerance ter nadzor nad izvajanjem te uredbe.
(2) Sestavine iz prejšnjega odstavka so obrazložene in
grafično prikazane v državnem lokacijskem načrtu, ki je skupaj z obveznimi
prilogami na vpogled na Ministrstvu za okolje in prostor, Direktoratu za
prostor, Uradu za prostorski razvoj, in pri službah, pristojnih za urejanje
prostora, v Mestni občini Maribor.
II. UREDITVENO OBMOČJE
3. člen
(obseg ureditvenega območja)
(1) Ureditveno območje državnega lokacijskega načrta obsega
parcele oziroma dele parcel, na katerih se izvedejo trajni objekti, in parcele
oziroma dele parcel, na katerih so načrtovani objekti, potrebni za izvedbo
državnega lokacijskega načrta, po njihovi izvedbi pa se na njih vzpostavi
prejšnje stanje (območje novogradnje komunalne infrastrukture).
(2) Območje oskrbnega centra, kjer se izvedejo trajni
objekti, obsega naslednje parcele oziroma dele parcel po naslednjih katastrskih
občinah:
-      
k.o. Brezje:
parcele št.: 647, 648, 649,
650, 651/1, 651/2, 651/2, 652/1, 653, 1309/5, 1309/6, 1309/9, 1309/10, 1309/11,
1309/12, 1309/13, 1309/14, 1309/16, 1310, 1311, 1312/2, 1313/2, 1314/2, 1315,
1316/2, 1318/2, 1319/2, 1320/3, 1353/2, 1353/3 in
-      
k.o. Dogoše:
parcele št.: 264/2, 265/3,
265/4, 266/2, 267/3, 267/4, 268/2, 269/2, 270/2, 271/2, 272/2, 273/2, 274/2,
275/2, 276/2, 277/3, 277/4, 278/2, 279/2, 279/3, 280/2, 280/3, 281/2, 281/3,
282/2, 282/3, 283/2, 283/3, 284/2, 284/3, 285/2, 285/3, 286/3, 286/4, 286/5,
286/6, 287/2, 287/3, 288/2, 288/3, 289/2, 291/2, 291/3, 292/2, 292/3, 293/3,
298, 299, 300/1, 300/2, 301/1, 301/2, 302, 303, 304, 305/2, 306/2, 307/2, 308,
443/2, 472/2, 473/1, 473/2, 477/4, 477/5, 477/6, 477/7, 478/2, 479, 480, 481,
482, 483, 1970/6, 1970/7.
(3) Območje, kjer se izvede novogradnja komunalnih objektov
in naprav, po izvedbi pa se vzpostavi prejšnje stanje, obsega parcele po
naslednjih katastrskih občinah:
a) 
kanalizacija
- k.o.
Dogoše: 476, 477/3, 477/5, 477/7, 493/1, 493/2, 494, 495, 500/1, 501/3, 1969/1
in
- k.o.
Brezje: 1318/2, 1320/3, 1353/3.
b) 
vodovod
- k.o.
Dogoše: 444/1, 445/1, 468/1, 2490/1 in
- k.o.
Brezje: 1319/1, 1319/2, 1320/1, 1320/2.
4. člen
(funkcije ureditvenega območja)
Ureditveno območje iz prejšnjega člena obsega:
-      
območje vzhodnega platoja, na katerem so bencinski servis, površine za
promet in za oddih, otroško igrišče ter druge zelene površine,
-      
območje zahodnega platoja, na katerem so motel z restavracijo, bencinski
servis, površine za promet in za oddih, otroško igrišče ter druge zelene
površine,
-      
območje za izgradnjo komunalnih objektov in naprav.
III. ZASNOVA PROJEKTNIH REŠITEV PROMETNE INFRASTRUKTURE
5. člen
(tehnični elementi Oskrbnega centra Maribor)
(1) Platoja oskrbnega centra ob avtocestnem odseku
Slivnica-Pesnica (v nadaljnjem besedilu: Oskrbni center Maribor) bosta med 8+300 km in 9+000 km, na pododseku avtoceste Slivnica-Pesnica, priključek Ptujska cesta - priključek
Zrkovska cesta.
(2) Dostop na Oskrbni center Maribor je omogočen le
uporabnikom avtoceste in zaposlenim v njem. Dostopa z avtoceste sta načrtovana
v 8+060 km iz smeri Slivnica in 9+200 km iz smeri Pesnica. Vse priključne rampe so enopasovne.
(3) Elementi priključnih krakov so:
-      
vozni pas:      1 x 5,00 m,
-      
robni pas:      2 x 0,50 m,
-      
bankine:        2 x 1,50 m.
(4) Oskrbni center Maribor je zasnovan tako, da je omogočen
krožni promet med platojema. Promet poteka enosmerno, v proti urni smeri. V ta
namen se naredita dva podvoza. Za oba platoja sta načrtovana tudi dostopa z
lokalnih cest ob avtocesti do parkirišč za zaposlene. Prehod z lokalnih cest na
platoja Oskrbnega centra Maribor ni dovoljen. Dostop za zaposlene se uredi
zunaj območja cestninjenja.
(5) Zahodni in vzhodni plato imata različno
zmogljivost glede parkirnih mest, in sicer:
a) 
zahodni plato:
- osebna
vozila - zaposleni: 26 parkirnih mest,
- osebna
vozila - restavracija: 33 parkirnih mest,
- osebna
vozila - motel: 37 parkirnih mest,
- osebna
vozila - infotočka: 6 parkirnih mest,
- osebna
vozila - parkirišče: 127 parkirnih mest,
- avtodomi
- parkirišče: 21 parkirnih mest,
- avtobusi
- parkirišče: 12 parkirnih mest,
- tovornjaki
- parkirišče: 14 parkirnih mest;
b) 
vzhodni plato:
- osebna
vozila - zaposleni: 5 parkirnih mest,
- osebna
vozila - infotočka: 6 parkirnih mest,
- osebna
vozila - parkirišče: 34 parkirnih mest,
- avtodomi
- parkirišče: 8 parkirnih mest,
- avtobusi
- parkirišče: 10 parkirnih mest,
- tovornjaki
- parkirišče: 40 parkirnih mest.
(6) Glede na možne spremembe obsega in sestave prometa
je dopusten odklon glede števila, vrste in razporeditve parkirnih prostorov iz
prejšnjega odstavka v obsegu predvidenih utrjenih površin, pri čemer je treba
ohraniti prostorsko, funkcionalno in krajinsko ureditev.
(7) Na obeh platojih so po tri vzdolžne ceste: ceste A in B
na zahodni strani ter D in E na vzhodni so namenjene za ves promet, širina 9 m; cesta E1 na vzhodni strani je namenjena za avtodome in avtobuse, širina 7 m; ceste C, C1 in C2 na zahodni strani ter F na vzhodni strani pa so namenjene samo za osebna
vozila, širina 6 m.
(8) Niveleta platojev je povprečno 6 m pod niveleto avtoceste.
(9) V prometni signalizaciji se oskrbni center poimenuje
»Oskrbni center Maribor«.
6. člen
(deviacije nekategoriziranih cest)
(1) Zaradi zgraditve Oskrbnega centra Maribor je treba
prestaviti že načrtovane deviacije iz Uredbe o lokacijskem načrtu za odsek
avtoceste Slivnica-Pesnica (Uradni list RS, št. 41/98, 72/00, 68/02, 110/02 -
ZUreP - 1, 72/04 in 73/05).
(2) Ob zahodnem robu platoja se prestavi deviacija na odseku
med Dupleško cesto in Cesto k Dravi, in sicer od priključka na Cesti k Dravi do
parkirišča na Oskrbnem centru Maribor v skupni dolžini 856 m in širini 7 m ter od parkirišča do priključka na Dupleško cesto v dolžini 650 m in širini 4,5 m.
(3) Celotna dolžina ceste je predvidena v asfaltni izvedbi,
med Dupleško cesto in Novo Zrkovsko cesto je načrtovana tudi kolesarska steza.
Cesta bo hkrati omogočala dostop do dveh daljnovodnih stebrov zaradi vzdrževanja.
(4) Za zaposlene na bencinskem servisu so na vzhodni strani
načrtovana parkirišča z asfaltirano dostopno cesto zunaj avtoceste v dolžini 320 m in širini 4,5 m.
7. člen
(premostitveni objekti)
Zaradi zgraditve Oskrbnega centra Maribor se izvedeta dva
premostitvena objekta, podvoza P1 (severni) in P2 (južni). Dimenzije podvozov
so:
a) 
podvoz P1
- dolžina
podvoza: 30,6 m (pravokotno na avtocesto),
- svetla
višina: 4,7 m,
- širina
podvoza: 8,6 m,
- širina
vozišča: 2 x 3,0 m,
- širina
severnega pločnika: 1,6 m,
- širina
južnega pločnika: 1,0 m;
b) 
podvoz P2
- dolžina
podvoza: 30,6 m (pravokotno na avtocesto),
- svetla
višina: 4,7 m,
- širina
podvoza: 8,6 m,
- širina
vozišča: 2 x 3,0 m,
- širina
severnega pločnika: 1,0 m,
- širina
južnega pločnika: 1,6 m.
IV. ZASNOVA PROJEKTNIH REŠITEV ZA URBANISTIČNO, ARHITEKTURNO
IN KRAJINSKO OBLIKOVANJE
8. člen
(objekt bencinskega servisa)
(1) Objekta bencinskih servisov sta zasnovana enako, le
vzhodni plato ima dodano avtopralnico za osebna vozila.
(2) Objekt bencinskega servisa obsega pretakalno ploščad s
točilnimi otoki pod nadstreškom, avtopralnico za osebna vozila (vzhodni plato)
in stavbo bencinskega servisa. V stavbi bencinskega servisa so: prodajalna s
pripadajočimi skladišči, sanitarni prostori, infotočka, gostinski lokal s
pripadajočim vrtom, sanitarijami in skladišči.
(3) Nadstrešnica se izvede iz jeklene vidne konstrukcije in
prekrije z ustrezno kritino. Bencinski objekt in pretekalna ploščad imata
enotno streho z vmesnimi svetlobniki. Nadstrešnica je v naklonu 2-3° in z
minimalno višino +4,8 m. Na robu nadstrešnice je dopustno namestiti masko z
logotipom investitorja. Nadstrešnica je romboidne oblike in tlorisnih dimenzij:
dolžina 97 m in širina 29 m. Dimenzijsko mora biti usklajena s predvideno
tehnologijo bencinskega servisa, dopustna so odstopanja za največ 8 m v širini nadstrešnice v smeri uvoznih cest B in E.
(4) Stavba bencinskega servisa je pritlična, romboidne oblike
in tlorisnih dimenzij: dolžina 30 m in širina 30 m. Prodajalna je na uvozni strani, z vhodom ob pretekalni ploščadi. Gostinski del in sekundarni
servisni prostori so na zaledni strani.
(5) Na vsakem platoju bencinskega servisa je tudi pomožni
objekt za ekološko varno skladiščenje odpadkov in prodajo plinskih jeklenk.
Objekt se ogradi in oblikovno uskladi s stavbo bencinskega servisa.
(6) Objekt mora biti arhitekturno oblikovan in usklajen z
idejnim projektom restavracije in motela.
(7) Rezervoarji za tekoče gorivo in avtoplin so podzemni.
Nameščeni so ob bencinskem servisu skladno z njegovo tehnologijo. Zmogljivost
rezervoarjev je največ 4 x 50 m3 za tekoče gorivo in 1 x 50 m3 za avtoplin.
9. člen
(objekt motela z restavracijo)
(1) Objekt motela z restavracijo se postavi na zahodnem
platoju Oskrbnega centra Maribor. Na severozahodnem delu se zgradi enoten
objekt, ki združuje gostinski del in skupne prostore motela.
(2) Gostinski del obsega restavracijo, zajtrkovalnico,
točilnico s kuhinjo, manjšo trgovino in pomožne prostore. Ti so zasnovani v
enotnem objektu na podlagi fleksibilnega tlorisa odprtega tipa. V gostinskem
delu je tudi recepcija motela, sanitarije za goste in tehnični prostori
objekta. Restavracija ima pokrito in odprto teraso z otroškim igriščem ter
zunanjimi sanitarijami. Skupni vhod v gostinski del objekta je načrtovan pod
napuščem enotne strehe na jugozahodni strani. Streha je enokapnica z minimalnim
strešnim naklonom. Gostinski del objekta z recepcijo motela je obrnjen na
zahodno stran. Na vzhodni strani se naredijo pomožni, servisni prostori
(kuhinja, skladišča, prostori osebja, tehnični prostori), obrnjeni na zahod. V
nadaljevanju servisnih prostorov se oblikuje z geometrijo zelenja zamejeno
gospodarsko dvorišče s prostorom za odpadke.
(3) Bivalni del motela je zasnovan kot vzdolžno krilo,
podaljšano iz osrednjega kompaktnega volumna. Vhodi v posamezne bivalne enote
so iz vzhodnega dela platoja, parkiranje je omogočeno v njihovi neposredni
bližini. Bivalne enote morajo biti obrnjene v parkovni del Oskrbnega centra
Maribor in s posebno krajinsko arhitekturno ureditvijo ločene od tega dela.
Celotno krilo bivalnih enot je razdeljeno na tri vzdolžne lamele maksimalne
dimenzije 200 m in z dvema prehodoma v parkovni del.
(4) Gostinski del motela je dvoetažen, s povišano etažno
višino pritličja ter minimalno nadstropno etažo s tehničnimi prostori in
maksimalnega višinskega gabarita 8,25 m. Streha osrednjega dela motela se z
zveznim prehodom poveže s streho krila bivanjskih enot. Kota tlaka pritličnega
dela objektov je dvignjena nad osnovni plato le za višino pločnika. Vsi objekti
so načrtovani kot pritlični, z možnostjo podkletitve.
(5) Zunanjost objektov se izdela v kombinaciji pločevinastih
in steklenih površin. Steklene površine - fasade so obrnjene proti parkovnemu
delu na zahodno stran. Lamele bivalnega dela motela se barvno ločijo. Zunanje
površine gostinskih teras, otroškega igrišča in oprema prostorov za piknik so
oblikovane v lesu.
10. člen
(odprte površine)
(1) Območje se zasnuje kot celovita prostorska rešitev
platojev s posebno pozornostjo, namenjeno oblikovanju posameznih mikroambientov
odprtih površin. Načrtovano rastje zagotavlja ustrezno vpetost posega v
prostor, opravlja ekološko vlogo in oblikuje prostor po merilu uporabnikov. Na
ločilnih pasovih znotraj območij platojev se zasadi kar največ drevja višjega
kakovostnega razreda. Robne tratne površine se zasadijo v drevorednih slojih.
(2) Med motelom in parkirnimi prostori platoja se postavi
protihrupna pregrada, oblikovana kot umetna ozelenjena poševna brežina. Ta je
proti motelu dvignjena in se nadaljuje s pergolo nad parkiriščem. V brežini se
načrtujejo prostori za počitek.
(3) V vzporednih črtah načrtovanega dvostranskega drevoreda
ob avtocesti se na zelenih površinah med parkirnimi prostori zasadijo enoredni
drevoredi, ki sledijo ritmu osnovnega drevoreda ob trasi avtoceste.
(4) Robne tratne površine platojev morajo imeti urejene
prostore za oddih in piknik ter otroška igrišča. Prostor se ustrezno dopolni s
pritrjeno urbano in komunalno opremo ter zasadi. Z drevorednimi potezami in
programskimi prostori (za piknik, otroška igrišča) se zagotovijo kar najboljše
mikroklimatske razmere in posebna oblikovna prepoznavnost Oskrbnega centra
Maribor.
(5) V projektih za gradbeno dovoljenje in za izvedbo
mora biti načrt krajinske arhitekture izdelan skladno z ureditveno situacijo
državnega lokacijskega načrta in zasnovo načrta krajinske arhitekture iz strokovnih
podlag.
V. ZASNOVA PROJEKTNIH REŠITEV ZA UREJANJE KOMUNALNE
ENERGETSKE IN TELEKOMUNIKACIJSKE INFRASTRUKTURE
11. člen
(skupne določbe)
(1) Pri projektiranju komunalnih, energetskih in
telekomunikacijskih vodov se upošteva urbanistična zasnova celote.
(2) Zaradi gradnje obojestranskega bencinskega servisa je
treba prestaviti, zamenjati oziroma zaščititi komunalne, energetske in
telekomunikacijske naprave in objekte.
(3) Za dopustna odstopanja po tej uredbi se lahko štejejo
tudi druga križanja komunalnih vodov z območjem obojestranskega bencinskega
servisa, ki niso določena s to uredbo. K vsaki drugačni rešitvi križanj mora
investitor voda predhodno pridobiti soglasje investitorja oziroma upravljavca
bencinskega servisa ter restavracije in motela.
12. člen
(vodovod)
(1) Oskrba obeh bencinskih servisov s pitno in požarno vodo
na oskrbnem centru se zagotavlja iz glavnega vozlišča na Dupleški cesti z
odcepom litoželezne cevi notranjega premera 250, ki poteka po zunanjem robu
zahodnega platoja. Napajanje je dvostransko, tako da se naredi vodovodna zanka.
(2) Na platoju se naredi vodovodna zanka iz litoželezne cevi
notranjega premera 150, ki je na obeh straneh platoja vezana na litoželezno cev
notranjega premera 250.
(3) Vzhodni plato se oskrbuje preko litoželezne cevi
notranjega premera 150. Povezava med platojema se naredi pod podhodoma.
(4) Načrt predvidenega vodovoda litoželezne cevi notranjega
premera 500 za širitev mariborskega omrežja, ki ga načrtuje Mestna občina
Maribor in poteka po meji državnega lokacijskega načrta za Oskrbni center
Maribor, je treba prilagoditi državnemu lokacijskemu načrtu.
(5) Na območju Oskrbnega centra Maribor se namesti ustrezno
hidrantno omrežje.
(6) Oskrbni tlak na platoju je 4,5-5,5 bar in ga zagotavlja
sistem javnega vodovodnega omrežja Mariborskega vodovoda.
13. člen
(odvodnjavanje platojev in kanalizacija)
(1) Meteorne vode z utrjenih površin platoja in dveh podvozov
se odvajajo prek dveh sekundarnih kanalizacijskih zbiralnikov na vsaki strani
avtoceste. Priključita se na načrtovano kanalizacijo avtoceste, ki vodi do
čistilnega objekta ob Stražunskem jarku. Meteorne vode z območja obeh
bencinskih servisov se speljejo prek lovilca olj s koalescentnimi filtri v
načrtovano padavinsko kanalizacijo avtoceste. Za lovilcem olj se namesti zasun,
ki se ob pretakanju goriva zapre.
(2) Čiste meteorne vode s streh objektov na oskrbnem centru
ponikajo. Ponikovalnice morajo biti zunaj vplivnega območja voznih in
manipulativnih površin.
(3) Sanitarne odpadne vode se prek tlačne kanalizacije in
črpališča speljejo do obstoječe kanalizacije v Dogošah. Tlačni vod poteka v
lokalni cesti.
14. člen
(ogrevanje)
(1) Objekti na Oskrbnem centru Maribor se ogrevajo na
utekočinjen naftni plin. Postrojenje 1 se načrtuje za oskrbo objektov
bencinskega servisa in motela na zahodni strani Oskrbnega centra Maribor,
postrojenje 2 pa za oskrbo bencinskega servisa na vzhodnem platoju.
(2) Pri namestitvi rezervoarjev je treba upoštevati
predpisano varnostno razdaljo do priključkov in plašča rezervoarja.
15. člen
(elektrika)
(1) Napajanje Oskrbnega centra Maribor z električno energijo
se omogoči iz nove tipske kabelske transformatorske postaje 630 kVA na zahodnem
platoju centra.
(2) Transformatorska postaja se vključi v srednjenapetostno
omrežje 10(20) kV z vzankanjem dveh kablov v obstoječi daljnovod oziroma
kablovod, ki se zgradi v sklopu avtoceste kot nadomestni kablovod za del
demontiranega daljnovoda. Pokabljeni odsek daljnovoda prečka avtoceste v km
8+360.
(3) Nizkonapetostni kabli se vključijo neposredno iz nove
transformatorske postaje do posameznih objektov na platoju Oskrbnega centra
Maribor.
(4) Zaradi poteka obstoječega daljnovoda Dogoše
(Maribor)-Melje 2 x 110 kV po območju zahodnega platoja Oskrbnega centra
Maribor morajo vsi načrtovani objekti in ureditve tega platoja upoštevati
pogoje glede varnostnih odmikov od daljnovoda in glede elektromagnetnega
sevanja po uredbi, ki ureja elektromagnetno sevanje v naravnem in življenjskem
okolju.
(5) Zaradi poteka obstoječega daljnovoda Dogoše
(Maribor)-Sladki Vrh 2 x 110 kV prek deviacije na vzhodnem platoju Oskrbnega
centra Maribor je treba pri načrtovanju objektov in ureditev na tem platoju
upoštevati ustrezne varnostne višine daljnovoda.
16. člen
(telekomunikacijsko omrežje)
(1) Oskrbni center Maribor se priključi na telefonsko
centralo na Pobrežju.
(2) Zgradi se cevni telekomunikacijski kabelski priključek do
Oskrbnega centra Maribor.
17. člen
(javna razsvetljava)
(1) Oskrbni center Maribor se opremi z javno razsvetljavo.
Razsvetljene morajo biti uvozno-izvozne rampe, vozišča oziroma povezovalne
ceste znotraj tega centra, parkirišča, počivališča z dostopi do objektov in
podvoza s podhodom. Zasnova osvetlitve se mora prilagoditi osnovni urbanistični
zasnovi ter načrtovati višinsko in strukturno gradacijo. Na območju priključnih
ramp, vozišč in parkirišč je treba načrtovati višja svetlobna telesa, ki
postopoma prehajajo v nižje in intimnejše osvetlitve bivanjskega dela prostora
in parkovne ureditve.
(2) Javna razsvetljava se napaja iz prižigališča na zahodnem
platoju Oskrbnega centra Maribor. Prižigališče se priključi na novo
transformatorsko postajo.
18. člen
(klic v sili)
(1) Oskrbni center Maribor se opremi z informacijskim
panojem, priključenem na obstoječi optični kabel, ki poteka v odstavnem pasu avtoceste.
(2) Izvede se priključitev napajanja iz kabelske kanalizacije
za napajanje prometne signalizacije in vodenja prometa.
VI. REŠITVE IN UKREPI ZA VAROVANJE OKOLJA, OHRANJANJE NARAVE
IN KULTURNE DEDIŠČINE TER TRAJNOSTNE RABE NARAVNIH DOBRIN
19. člen
(tla)
(1) Začasni posegi se izvedejo tako, da se prizadane čim
manjša površina tal. Za začasne prometne in gradbene površine se prednostno
uporabijo obstoječe infrastrukturne in druge manipulativne površine.
(2) Na območju gradnje in transportnih poti se zagotovi
zbiranje in odstranjevanje odpadnih vod in odpadne embalaže, ki vsebuje ostanke
hidroizolacijskih materialov in drugih sredstev.
(3) Pri gradnji se uporabljajo tehnično brezhibna transportna
sredstva in gradbeni stroji ter tisti materiali, za katere obstaja dokazilo o
njihovi neškodljivosti za okolje. S transportnih in gradbenih površin ter
deponij gradbenih materialov se preprečijo emisije prahu z vlaženjem ob sušnem
in vetrovnem vremenu. Načrtujejo se nujni ukrepi za odstranitev in odlaganje
materialov, ki vsebujejo škodljive snovi.
(4) V sklopu izdelave projektne dokumentacije se
izdela projekt o ravnanju in uporabi rodovitnega dela prsti. Prst se odstrani
in deponira ter uporabi za sanacijo devastiranih in degradiranih tal. Sanacija
razgaljenih površin se začne že med gradnjo avtoceste. Prst se odstrani in
premesti drugam, tako da se prepreči onesnaženje s škodljivimi snovmi in manj
kakovostnim materialom. Deponije se uredijo tako, da se ohrani rodovitnost in
količina prsti, pri tem pa se ne smeta mešati mrtvica in živica, ki ne sme biti
deponirana v kupih, višjih od 1,2 m. Deponije se zaščitijo pred onesnaževanjem
in erozijskimi procesi.
20. člen
(ureditve na območjih kmetijskih zemljišč)
(1) Investitor je dolžan omogočiti dostop na kmetijska zemljišča
med gradnjo in po njej.
(2) Investitor je med gradnjo dolžan zagotavljati čim manjše
poseganje na kmetijske površine in ravnati z rodovitno prstjo v skladu s
prejšnjim členom. Po izgradnji je treba poškodovana kmetijska zemljišča, ki po
posegu ne bodo zasedena, vrniti v prvotno stanje.
21. člen
(zaščitni ukrepi za varstvo voda)
(1) Na območju začasne deponije izkopanega materiala in
celotnem obravnavanem območju je treba zagotoviti zbiranje in odstranjevanje
morebitnih odpadnih vod. To velja posebno ob nezgodi z razlitjem in razsutjem
nevarnih snovi.
(2) Utrjene površine, na katerih se pretaka gorivo in
izvajajo manjša popravila tehničnih naprav, se uredijo tako, da ni mogoče
neposredno odtekanje odpadnih in izcednih vod v tla. Utrjene površine morajo
biti ustrezno odvodnjavane in prečiščene. Možni ukrepi za ravnanje z odpadnimi
vodami se načrtujejo že v programu gradbenih del.
(3) Ob razlitju ali razsutju nevarnih tekočin ali drugih
materialov je treba onesnaženi material (npr. onesnažena tla) preiskati v
skladu s pravilnikom, ki ureja ravnanje z odpadki, zato, da se določi pravilni
način deponiranja.
(4) Vzdrževalec bencinskega servisa mora imeti pripravljen
načrt za takojšnje učinkovito ukrepanje ob razlitju onesnaževal (goriva, olja
in druge za vodne vire škodljive suspenzije), ki ga potrdi ustrezna služba
Ministrstva za okolje in prostor ter Zdravstvenega inšpektorata Republike
Slovenije, ločeno za čas gradnje in za čas obratovanja avtoceste.
(5) Z gradbenotehničnimi rešitvami mora investitor zagotoviti
kar največjo zaščito pred izlitjem onesnaževal s cestišča. Treba je izdelati
elaborat ekološke ureditve gradbišča med gradnjo, ki je sestavni del
dokumentacije za pridobitev gradbenega dovoljenja.
22. člen
(ohranjanje narave)
(1) Območje gradbišča je treba omejiti na najmanjši možni
poseg.
(2) Odlaganje odpadkov v naravno okolje ni dopustno.
(3) Pri odrivih zemlje je treba zagotoviti, da se humusna
plast skrbno odgrne in deponira na kraju posega, ločeno od drugega materiala,
ter se takoj po končani gradnji uporabi za prekritje.
(4) Stiki med varovalno ograjo in tlemi se morajo tesno
prilegati ter živalim preprečevati uhajanje na cestišče. Priporočena je uporaba
gostejše mreže v spodnji tretjini ograje.
(5) Pri osvetljevanju območja Oskrbnega centra Maribor se
uporabijo svetila, ki ne sevajo UV-svetlobe in so oblikovana tako, da
osvetljujejo samo minimalno potrebne površine, ne pa tudi neba. Na območju
parkovne ureditve se uporabijo le zasenčena ali ustrezno usmerjena svetlobna
telesa.
(6) Območje posega leži znotraj ekološko pomembnega območja
Spodnja Drava, na katerem ni dovoljeno odlagati odpadkov, urejati dodatnih
dovoznih cest do gradbišča, deponij gradbenega materiala, parkirišč in obračališč
za tovorna vozila.
23. člen
(varovanje objektov in območij kulturne dediščine)
(1) Zagotoviti je treba izvedbo predhodnih arheoloških
raziskav na območju Oskrbnega centra Maribor (ekstenzivni in intenzivni
površinski in podpovršinski pregled, geofizikalne meritve in analize aeroposnetkov).
(2) Zagotoviti je treba izvedbo zaščitnega izkopavanja
morebitno odkritih najdbišč, vključno z vsemi poizkopavalnimi postopki.
(3) Zagotoviti je treba stalen arheološki nadzor zemeljskih
izkopov, ki ga izvaja Zavod za varstvo kulturne dediščine Republike Slovenije,
Območna enota Maribor. Morebitna nova arheološka najdišča je treba obravnavati
v skladu z zakonom, ki ureja varstvo kulturne dediščine. Začetek gradbenih del
mora biti deset dni prej javljen Zavodu za varstvo kulturne dediščine Republike
Slovenije, Območni enoti Maribor.
24. člen
(varstvo pred hrupom)
(1) V okviru strokovnih podlag za izdelavo državnega
lokacijskega načrta za Oskrbni center Maribor je izdelana Študija obremenitve s
hrupom in predlog protihrupne zaščite za 20-letno plansko obdobje - leto 2031.
Iz analize izhaja, da dodatni protihrupni ukrepi zaradi prometa kot vira hrupa
v Oskrbnem centru Maribor niso potrebni.
(2) Aktivna protihrupna zaščita za objekte visoke gradnje na
območju Oskrbnega centra Maribor ni načrtovana. Investitor gradnje teh objektov
mora zagotoviti ustrezno zvočno zaščito varovanih prostorov v skladu s
pravilnikom, ki ureja zvočno zaščito stavb.
(3) Med gradnjo se uporabljajo delovne naprave, ki so
izdelane v skladu z normami kakovosti za emisije hrupa, predvsem naprave tišje
izvedbe; treba je ravnati v skladu s pravilnikom, ki ureja emisijo hrupa
strojev, ki se uporabljajo na prostem. Vsa hrupna dela naj se glede na
dovoljene ravni hrupa izvajajo v dnevnem času med 6. in 18. uro.
(4) Izvajalec mora zagotoviti spremljanje hrupa med
gradnjo in ukrepati ob ugotovljenih prekoračitvah vrednosti, določenih za čas
gradnje. Merilne točke se določijo na podlagi načrta organizacije gradbišča in
cest, po katerih potekajo glavni prevozi.
25. člen
(varstvo zraka)
Med gradnjo je treba sipki material in nezaščitene površine
vlažiti. Preprečevati je treba raznos materiala z gradbišča. Pri transportu po
javnih prometnih površinah je treba sipki tovor prekrivati.
26. člen
(varstvo pred požarom)
(1) Upoštevati je treba prostorske, gradbene in tehnične
ukrepe varstva pred požarom, s katerimi se zagotovi:
-      
pogoje za varen umik ljudi, živali in premoženja,
-      
potrebne odmike med objekti ali potrebno protipožarna ločitev,
-      
prometne in delovne površine za intervencijska vozila ter
-      
vire za zadostno oskrbo z vodo za gašenje.
(2) Pri načrtovanju je treba upoštevati požarno tveganje,
povezano s povečano možnostjo nastanka požara v naseljih, zaradi uporabe
požarno nevarnih snovi in tehnoloških postopkov ter širjenja požara med
posameznimi poselitvenimi območji.
(3) Pri projektiranju in graditvi objektov, napeljav, opreme
in postrojev ter izdelavi naprav in izdelkov je treba upoštevati ukrepe varstva
pred požarom, zlasti za:
-      
zmanjšanje možnosti nastanka požara,
-      
pravočasno odkrivanje in obveščanje o požaru,
-      
učinkovito in varno gašenje požara ter reševanje v objektu in iz njega
ter
-      
zagotovitev prometnih in delovnih površin za intervencijska vozila.
(4) Pri načrtovanju ukrepov varstva pred požarom je treba
upoštevati vrsto in namembnost posega, naprave ali sredstva, požarno tveganje
in ogroženost ter požarno varnost, določeno s predpisi, ki urejajo varstvo pred
požarom.
27. člen
(odvzemi in deponije materiala)
Presežkov materiala ni in nanosni material ni potreben.
VII. ETAPNOST IZVEDBE
28. člen
(etape izvajanja)
(1) Etape izvajanja državnega lokacijskega načrta so:
-      
zgraditev in ureditev podvozov P-1 in P-2 ter priključitev platojev oskrbnega centra na avtocesto,
-      
zgraditev platojev (spodnji ustroj), zgraditev komunalne infrastrukture
do obeh platojev in ureditev deviacij poti,
-      
zgraditev platojev (zgornji ustroj), zgraditev objektov bencinskega
servisa, izvedba celotne zunanje ureditve, vključno z otroškimi igrišči in
počivališči, 
-      
zgraditev 1. faze motela z restavracijo in
-      
zgraditev 2. faze motela.
(2) Etape iz prejšnjega odstavka se lahko izvajajo ločeno ali
sočasno. Posamezne etape ni mogoče deliti, lahko se izvedejo le kot celota.
VIII. OBVEZNOSTI INVESTITORJA IN IZVAJALCEV
29. člen
(monitoring)
(1) Investitor mora zagotoviti celostno izvajanje monitoringa
po odprtju obojestranskega Oskrbnega centra Maribor in med njegovo gradnjo za
področja, ki jih določa poročilo o vplivih na okolje. Zavezanec za izvedbo
monitoringa med gradnjo je izvajalec gradbenih del, po odprtju pa upravljavec
ceste.
(2) Za morebitno nesrečo z razlitjem ali razsutjem nevarne
tekočine ali snovi je treba načrtovati dodatni monitoring. Njegova vsebina se
določi glede na oceno obsega nesreče in značilnosti tekočine ali snovi.
(3) Izvajalec monitoringa o rezultatih monitoringa redno
obvešča izvajalca gradbenih del oziroma upravljavca z vmesnimi poročili.
(4) Pri določitvi monitoringa se smiselno upoštevajo točke že
izvedenih meritev ničelnega stanja. V delih, kjer je to mogoče, je treba
monitoring prilagoditi in uskladiti z drugimi obstoječimi državnimi in
lokalnimi spremljanji stanja kakovosti okolja. Pri fizičnih meritvah stanja
sestavin okolja (tla, površinske in podzemne vode, živali in rastline) je treba
zagotoviti vsaj tolikšno število točk nadzora, da se pridobi utemeljena
informacija o stanju posamezne sestavine okolja. Točke spremljanja stanjaje
treba zasnovati tako, da omogočajo neprekinjeno pridobivanje podatkov.
Monitoring je treba izvajati v skladu s predpisi in usmeritvami, določenimi v
Poročilu o vplivih na okolje. Rezultati monitoringa so javni. Investitor je
dolžan poskrbeti za dostopnost podatkov.
(5) Dodatni ustrezni zaščitni ukrepi, ki jih investitor mora
izvesti na podlagi rezultatov monitoringa, so:
-      
dodatne tehnične in prostorske rešitve,
-      
dodatna zasaditev in vegetacijska zgostitev,
-      
sanacija poškodovanih območij, naprav ali drugih prostorskih sestavin in
-      
povečanje ali zgraditev naprav za varstvo sestavin okolja.
30. člen
(dodatne obveznosti)
(1) Zaradi zgraditve Oskrbnega centra Maribor mora
investitor:
-      
izdelati pospeševalne in zaviralne pasove ter enosmerne priključne rampe
v skladu s 5. členom te uredbe,
-      
izdelati dva podvoza in podaljšanje že projektiranega podvoza 10-3,3-6
Dupleška cesta avtocestnega odseka Slivnica-Pesnica, in sicer podvoza dolžine 29,31 m in širine 10,00 m, načrtovana v km 8+584 trase avtoceste in km 8+773 bodoče trase avtoceste,
-      
izdelati med avtocesto in platojema na obeh straneh se načrtovana
avtocestna zemeljska nasipa humusirata in zatravita ter zasadita z
dvostranskima enorednima drevoredoma,
-      
za izvedbo telekomunikacijskega (v nadaljnjem besedilu: TK) priključka
za Oskrbni center Maribor je treba povečati projektirano TK - kanalizacijo ob
delu trase nove Zrkovske ceste in zgraditi TK - kanalizacijo na delu te trase v
skladu s 16. členom te uredbe,
-      
zgraditi cevni TK - kabelski priključek do Oskrbnega centra Maribor v
skladu s 16. členom te uredbe in
-      
izvesti priključek na sistem klica v sili.
(2) Poleg obveznosti iz prejšnjega odstavka morajo
investitorji poskrbeti še:
-      
drevnina mora biti vzdrževana vsaj dvakrat na leto in košnja trate mora
biti redno zagotovljena,
-      
urbana oprema in igrala na otroškem igrišču morajo biti redno
vzdrževani,
-      
zemljišča se morajo odkupiti v sodelovanju z vsemi prizadetimi in
-      
vzdrževati se mora celoten obcestni prostor.
(3) Investitorji in izvajalci morajo tudi:
-      
uporabljati materiale, za katere obstajajo dokazila o neškodljivosti za
okolje, zagotoviti nemoteno komunalno in energetsko oskrbo objektov po
obstoječih infrastrukturnih omrežjih, objektih in napravah,
-      
obnoviti in sanirati vse infrastrukturne vode in naprave ter druge
objekte, če bi se poškodovali zaradi prevelikih obremenitev ali tresljajev,
povzročenih z gradnjo Oskrbnega centra Maribor, priključne ceste in z njo
povezanih ureditev,
-      
v najkrajšem možnem času v skladu s predpisi odpraviti morebitne negativne
posledice, ki bi nastale zaradi graditve in obratovanja Oskrbnega centra
Maribor.
31. člen
(organizacija gradbišča)
Organizacija gradbišča se omeji na območje platojev. Za
potrebe gradbišča se uporabljajo že obstoječe komunikacije in se uredi čim manj
novih dovoznih poti. Obveznosti investitorja in izvajalca med gradnjo so tudi:
-      
zagotovitev ustreznega poteka motornega in peš prometa po obstoječem
omrežju cest in poti,
-      
pred začetkom del ustrezna ureditev vseh cest, ki bi se lahko
uporabljale za obvoz ali transport, po gradnji pa po potrebi sanacija poškodb,
-      
ustrezna zaščita infrastrukturnih objektov, naprav in drugih objektov,
po gradnji pa po potrebi sanacija poškodb,
-      
zagotovitev zavarovanja gradbišča tako, da bosta zagotovljeni varnost in
nemotena raba sosednjih objektov in zemljišč, ter odprava morebitnih negativnih
posledic, ki bi nastale zaradi graditve in obratovanja v skladu s predpisi, v
najkrajšem možnem času,
-      
zagotovitev nemotene komunalne oskrbe objektov in naprav po vseh
komunalnih, energetskih, telekomunikacijskih in drugih napravah,
-      
uskladitev posegov na območju naprav in napeljav z upravljavci
komunalnih, energetskih, telekomunikacijskih in drugih naprav, ki so v njihovi
pristojnosti,
-      
zagotovitev vseh potrebnih varnostnih ukrepov in organizacija gradbišča,
da se prepreči onesnaženje okolja in voda, ki bi nastalo zaradi transporta,
skladiščenja in uporabe tekočega goriva in drugih škodljivih snovi oziroma ob
nezgodi, in
-      
ob nezgodi zagotovitev takojšnjega ukrepanja za to usposobljenih delavcev.
32. člen
(razmejitve ter izročitev in prevzem)
Investitor mora pripraviti ustrezne razmejitve, predložiti
potrebno dokumentacijo drugim upravljavcem ter poskrbeti za izročitev in
prevzem komunalne, energetske in telekomunikacijske infrastrukture, ki jih v
skladu s svojimi pristojnostmi ne bo prevzel v upravljaje. Pristojni
upravljavci so te dolžni prevzeti v upravljanje in vzdrževanje.
33. člen
(razmejitev financiranja)
Družba za avtoceste v Republiki Sloveniji, d.d. (v nadaljnjem
besedilu: DARS), je investitor del v obsegu, ki bo določen na osnovi
medsebojnih pogodb med DARS in bodočimi najemniki Oskrbnega centra Maribor.
IX. TOLERANCE
34. člen
(dovoljena odstopanja)
(1) Pri realizaciji državnega lokacijskega načrta so dopustna
odstopanja od tehničnih rešitev, določenih s to uredbo, če se pri nadaljnjem
podrobnejšem proučevanju prometnih, funkcionalnih, tehnoloških, geoloških,
hidroloških, geomehanskih in drugih razmer poiščejo tehnične rešitve, ki so
primernejše s prometno tehničnega, tehnološkega in okoljevarstvenega vidika, s
katerimi pa se ne smejo poslabšati prostorske in okoljske razmere oziroma
spremeniti arhitekturna zasnova.
(2) Odstopanja od tehničnih rešitev iz prejšnjega odstavka ne
smejo biti v nasprotju z javnimi interesi, z njimi morajo soglašati organi in
organizacije, v delovno področje katerih spadajo ta odstopanja.
(3) V projektih za pridobitev gradbenega dovoljenja morajo
biti vse stacionaže objektov in naprav natančno določene. Dopustna so manjša
odstopanja od stacionaž in gabaritov, navedenih v tej uredbi, ki so posledica
natančnejše stopnje obdelave projektov in potrebne prilagoditve rešitev novim
tehnologijam bencinskih servisov. Večja odstopanja so dopustna le v skladu z
določbami prvega in drugega odstavka tega člena. Pri motelu je ob morebiti
drugačni funkcionalni shemi, določeni v tej uredbi, nekatere programe mogoče
prenesti tudi v kletno etažo.
35. člen
(gradnja enostavnih objektov)
Na območju državnega lokacijskega načrta je v skladu s
predpisi, ki urejajo graditev objektov, dovoljena postavitev naslednjih
pomožnih infrastrukturnih objektov:
-      
pomožni cestni objekti,
-      
pomožni energetski objekti,
-      
pomožni telekomunikacijski objekti in
-      
pomožni komunalni objekti.
X. NADZOR
36. člen
(nadzor)
Nadzor nad izvajanjem te uredbe opravlja Ministrstvo za
okolje in prostor - Inšpektorat Republike Slovenije za okolje in prostor.

Uredba o državnem lokacijskem načrtu za
oskrbni center ob avtocestnem odseku Slivnica-Pesnica (Uradni list RS, št. 30/10)
vsebuje naslednji prehodni in končno določbo:
»XI. PREHODNI IN KONČNA DOLOČBA
37. člen
(občinski prostorski akti)
Z dnem uveljavitve te uredbe se za ureditveno območje
državnega lokacijskega načrta iz 3. člena te uredbe šteje, da so spremenjeni in
dopolnjeni naslednji občinski prostorski akti:
-      
Prostorske sestavine dolgoročnega plana občine Maribor za obdobje
1986-2000 (Medobčinski uradni vestnik, št. 1/86 in 16/87, in popravek, št.
19/87, 7/93, 5/96, 6/96, 6/98, 11/98, 26/98 in 11/00) in
-      
Prostorske sestavine srednjeročnega družbenega plana občine Maribor za
obdobje 1986-1990 (Medobčinski uradni vestnik, št. 12/86, 29/88, 3/98, 2/90,
3/90, 16/90, 7/92, 7/93, 8/94, 5/96, 6/96, 6/98, 11/98, 26/98 in 11/00).
38. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembi in dopolnitvi Uredbe o
državnem lokacijskem načrtu za oskrbni center ob avtocestnem odseku
Slivnica-Pesnica (Uradni list RS, št. 30/10) vsebuje naslednjo končno določbo:
2. člen
Ta uredba začne veljati naslednji dan po objavi v Uradnem
listu Republike Slovenije.«.