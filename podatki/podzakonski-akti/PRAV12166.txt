I. SPLOŠNE DOLOČBE
1. člen
Ta pravilnik določa postopek in roke za
imenovanje v naziv predavatelj višje strokovne šole (v nadaljnjem besedilu:
predavatelj).
2. člen
(1) Naziv predavatelj podeli
predavateljski zbor ustrezne višje strokovne šole (v nadaljnjem besedilu: šola)
kandidatu, ki izpolnjuje z zakonom in drugimi predpisi določene pogoje glede
izobrazbe in delovnih izkušenj ter izkazuje vidne dosežke v izobraževanju in na
svojem strokovnem področju, v skladu s pravilnikom, ki ureja merila za
določitev vidnih dosežkov za pridobitev naziva predavatelj višje šole (v
nadaljnjem besedilu: merila), ki jih določi minister, pristojen za višje strokovno
izobraževanje (v nadaljnjem besedilu: minister) na predlog Strokovnega sveta
Republike Slovenije za poklicno in strokovno izobraževanje. Z imenovanjem v
naziv predavatelj mora soglašati Komisija za akreditacijo višješolskih
študijskih programov in višjih strokovnih šol (v nadaljnjem besedilu: komisija
za akreditacijo).
(2) Če predavateljski zbor šole še ni
konstituiran, naziv predavatelj podeli komisija za akreditacijo.
3. člen
Naziv predavatelj se podeli za pet let in
se lahko vnovič podeli. Naknadno imenovanje za drugi oziroma nadaljnje predmete
se predavatelju podeli do roka, ko mu poteče imenovanje v naziv predavatelja za
prvi predmet v skladu s tem pravilnikom.
II. PRVO IMENOVANJE V NAZIV PREDAVATELJ
4. člen
(1) Postopek za prvo imenovanje v
naziv predavatelj se opravi na podlagi javnega razpisa za pridobitev naziva predavatelj
(v nadaljnjem besedilu: razpis). Objavijo ga šole najmanj enkrat v petih letih.
(2) Javna šola lahko objavi razpis za
predavatelje v študijskem programu, ki ga na novo uvaja, potem ko minister
odloči, da bo izvajalka tega programa.
(3) Šole v razpisu navedejo predmete
oziroma predmetna področja, za katere se podeljuje naziv, pogoje, ki jih mora
izpolnjevati kandidat, dokazila, ki jih mora predložiti, rok, do katerega se
sprejemajo prijave kandidatov, in rok, v katerem bodo prijavljeni kandidati
obveščeni o podelitvi naziva.
5. člen
(1) Kandidat za prvo imenovanje v
naziv predavatelj mora vlogi priložiti vsa z razpisom zahtevana dokazila, predvsem
pa:
-       
življenjepis (europass),
-       
dokazilo o pridobljeni izobrazbi,
-       
dokazilo o najmanj treh letih ustreznih delovnih izkušenj,
-       
dokazila o vidnih dosežkih na svojem strokovnem področju v skladu z
merili iz 2. člena tega pravilnika, in sicer najmanj:
a)     
dve dokazili o dosežkih na področju
izobraževanja in
b)     
dve dokazili o dosežkih na področju strokovnega
dela,
-       
podpisano izjavo, v kateri navede predmete, za katere želi biti
imenovan.
6. člen
Če ravnatelj oziroma direktor šole (v
nadaljnjem besedilu: ravnatelj) ugotovi, da je vloga pomanjkljiva, pozove kandidata,
da jo najkasneje v osmih dneh dopolni. Če kandidat vloge v tem roku ne dopolni,
se ta s sklepom zavrže in skupaj z vso priloženo dokumentacijo vrne kandidatu.
7. člen
(1) Ravnatelj pošlje komisiji za
akreditacijo popolno vlogo in predlog sklepa o imenovanju. Ravnatelj iz vloge
izloči vso dokumentacijo, ki ne ustreza predpisanim dokazilom.
(2) Obliko vloge za imenovanje v naziv
predavatelj določi komisija za akreditacijo.
8. člen
(1) Kadar o podelitvi naziva
predavatelj odloča komisija za akreditacijo, ji ravnatelj predloži popolne
vloge in predloge sklepov o imenovanju za vse prijavljene kandidate.
(2) Kadar komisija za akreditacijo
daje soglasje k podelitvi naziva predavatelj, ki jim je naziv podelil
predavateljski zbor šole, ji ravnatelj predloži tudi sklepe predavateljskega
zbora o imenovanju.
(3) Sklep o imenovanju v naziv
predavatelj začne veljati z dnem izdaje soglasja komisije za akreditacijo.
9. člen
Izjava iz pete alineje 5. člena tega
pravilnika in predlogi sklepov o imenovanju iz 7., 8. in 13. člena tega
pravilnika se izpolnijo na obrazcih, ki so objavljeni na spletnih straneh
ministrstva, pristojnega za višje strokovno izobraževanje.
10. člen
(1) Predavateljski zbor šole mora
odločiti o podelitvi naziva predavatelj najkasneje v 30 dneh od predložitve
popolne vloge. O podelitvi naziva predavatelj odloči z večino glasov vseh
članov. Komisija za akreditacijo izda soglasje k imenovanju v naziv najkasneje
v 60 dneh od prejetja predloga sklepa šole.
(2) V primeru iz drugega odstavka 2.
člena odloči komisija za akreditacijo o podelitvi naziva predavatelj najkasneje
v 60 dneh po predložitvi predlogov sklepov o imenovanju prijavljenih
kandidatov. O podelitvi naziva predavatelj odloči z večino glasov vseh članov.
11. člen
V skladu z določili za prvo imenovanje v
naziv predavatelj se imenujejo tudi kandidati, ki jim je bil ta naziv že
podeljen, pa v obdobju veljavnosti naziva niso opravljali dela predavatelja
višje šole.
III. VNOVIČNO IMENOVANJE V NAZIV PREDAVATELJ
12. člen
(1) Postopek za vnovično imenovanje v
naziv predavatelj poteka na šoli.
(2) Kandidat za vnovično imenovanje v
naziv predavatelj mora najmanj šest mesecev pred datumom, ko mu poteče
imenovanje v naziv predavatelj, oddati vlogo ravnatelju šole, na kateri je
zaposlen oziroma je bil imenovan. Vlogi mora priložiti:
-       
dokazila o vidnih dosežkih na svojem strokovnem področju in pri
izobraževalnem delu v zadnjih petih letih v skladu z merili iz 2. člena tega
pravilnika,
-       
podpisano izjavo, v kateri navede, za katere predmete želi biti vnovič
imenovan,
-       
dokazilo o pridobljeni izobrazbi, če se je izobrazbeni pogoj v obdobju
od zadnjega imenovanja spremenil.
(3) Če ravnatelj ugotovi, da je vloga
pomanjkljiva, ravna v skladu s 6. členom tega pravilnika.
13. člen
(1) Predavateljski zbor šole mora v
postopku vnovičnega imenovanja v naziv predavatelj pridobiti mnenje študentov
in preveriti ali je kandidat opravil strokovni izpit oziroma nastopno
predavanje. Če kandidat izpolnjuje pogoje, ga najpozneje 60 dni pred datumom,
ko mu poteče naziv predavatelj, vnovič imenuje, in takoj pošlje popolno vlogo
ter predlog sklepa o imenovanju v naziv predavatelj v soglasje komisiji za
akreditacijo.
(2) Komisija za akreditacijo odloči o
soglasju najpozneje v 60 dneh od prejema predloga sklepa šole.
(3) Sklep o vnovičnem imenovanju v
naziv predavatelj začne veljati z dnem izdaje soglasja komisije za
akreditacijo.
14. člen
Odločitev predavateljskega zbora šole
oziroma komisije za akreditacijo o podelitvi naziva predavatelj višje šole je
dokončna.
IV. PREHODNE IN KONČNE DOLOČBE
15. člen
Nerešene vloge, oddane pred uveljavitvijo
tega pravilnika, se obravnavajo v skladu s tem pravilnikom.
16. člen
Z dnem uveljavitve tega pravilnika preneha
veljati Pravilnik o postopku za imenovanje v naziv predavatelja višje šole
(Uradni list RS, št. 29/06).
17. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 0070-48/2014
Ljubljana, dne 24. septembra
2014
EVA 2014-3330-0035
dr. Stanislava Setnikar
Cankar l.r.
Ministrica
za izobraževanje, znanost in šport