I
Minister za okolje, prostor in energijo odreja javno
razgrnitev: 
1.     
predloga državnega lokacijskega načrta za hitro cesto na odseku
Koper–Izola, dopolnjenega z območjem nasutja trajnih viškov izkopanega
materiala Šared (izdelal Urbi d.o.o., Ljubljana, marec 2004; v nadaljnjem
besedilu: dopolnitev državnega lokacijskega načrta), 
2.     
povzetka za javnost, 
3.     
obrazložitve in utemeljitve predloga državnega lokacijskega načrta, 
4.     
Poročila o vplivih na okolje za nasutje trajnih viškov materiala Šared
(Epi Spektrum d.o.o., Maribor, februar 2004), 
5.     
Idejnega projekta nasutja viškov materiala Šared (PA – Nizke gradnje
d.o.o., Ljubljana, št. proj. 9-9/99., november 2003, dopolnitve februar 2004).
II
Gradivo iz prejšnje točke se javno razgrne na Ministrstvu za
okolje, prostor in energijo, Uradu za prostorski razvoj, Dunajska 21, Ljubljana
in v prostorih Občine Izola v času uradnih ur od 1. aprila 2004 do 8. aprila
2004. 
Javna obravnava bo potekala 6. aprila 2004 ob 18. uri v
prostorih Krajevne skupnosti Jagodje – Dobrava, Jagodje 24a (dvorana v gostišču
Jasna).
III
Med javno razgrnitvijo in obravnavo lahko na razgrnjeno
gradivo dajo pripombe in predloge vsi zainteresirani organi, organizacije in
posamezniki. Pripombe in predloge se lahko poda pisno ali ustno na javni
obravnavi, na mestih javne razgrnitve kot zapis v knjigo pripomb in predlogov
ali se jih posreduje na elektronski naslov: info.upr@gov.si z z navedbo »DLN za
hitro cesto na odseku Koper – Izola, nasutje trajnih viškov izkopanega
materiala Šared« pod rubriko »Zadeva«.
IV
Ta sklep se objavi v Uradnem listu Republike Slovenije, na
spletni strani Ministrstva za okolje, prostor in energijo, Urada za prostorski
razvoj (www.gov.si/upp) in v glasilu Primorske novice.
Št. 352-21-37/00
Ljubljana, dne 19. marca 2004.
EVA 2004-2511-0071
mag. Janez Kopač l. r. 
Minister 
za okolje prostor in energijo
 