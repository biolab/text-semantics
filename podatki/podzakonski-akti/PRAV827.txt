I. SPLOŠNE DOLOČBE
1. člen
S tem pravilnikom se za tujce in Slovence brez slovenskega
državljanstva določajo, plačevanje šolnine in pogoji za bivanje v študentskih
domovih.
2. člen
(prenehal veljati)
3. člen
(prenehal veljati)
4. člen
(prenehal veljati)
PROSTA VPISNA MESTA
5. člen
(prenehal veljati)
6. člen
(prenehal veljati)
7. člen
(prenehal veljati)
8. člen
(prenehal veljati)
ŠOLNINA
9. člen
Tujci in Slovenci brez slovenskega državljanstva, ki se
izobražujejo na visokošolskih zavodih v Republiki Sloveniji, plačujejo šolnino.
Šolnina se plačuje praviloma v enkratnem znesku za vsako
študijsko leto oziroma za čas trajanja programa za izpopolnjevanje.
Polovica predpisane šolnine se plačuje tudi za ponavljanje
letnika, za čas podaljšanega absolventskega staža in za pripravljalno študijsko
leto.
S plačilom šolnine se tujcem in Slovencem brez slovenskega
državljanstva zagotavlja tudi obvezno zdravstveno zavarovanje.
10. člen
Tujci in Slovenci brez slovenskega državljanstva za redni
študij po dodiplomskih študijskih programih ne plačujejo šolnine:
-       
če je tako določeno z meddržavnimi ali mednarodnimi sporazumi in
pogodbami,
-       
če so štipendisti Vlade Republike Slovenije oziroma ministrstev.
Tujci in Slovenci brez slovenskega državljanstva iz
prejšnjega odstavka za redni študij po podiplomskih študijskih programih
plačujejo tolikšno šolnino, kot je določena za državljane Republike Slovenije,
povišano za stroške obveznega zdravstvenega zavarovanja.
11. člen
Šolnino določi minister za šolstvo in šport. Višina šolnine
se objavi v Uradnem listu Republike Slovenije.
12. člen
Šolnina se plačuje univerzi oziroma njeni članici ali
samostojnemu visokošolskemu zavodu. O plačani šolnini se izda potrdilo.
Univerze ali njene članice oziroma samostojni visokošolski
zavodi vodijo evidenco o plačilu šolnin in o tem seznanjajo Ministrstvo za
šolstvo in šport.
BIVANJE V ŠTUDENTSKIH DOMOVIH
13. člen
Republika Slovenija tujcem in Slovencem brez slovenskega
državljanstva zagotavlja 150 mest za bivanje v študentskih domovih, ki jih je
ustanovila oziroma se financirajo ali sofinancirajo iz javnih sredstev,
-       
če so štipendisti Vlade Republike Slovenije oziroma ministrstev,
-       
če je tako določeno z meddržavnimi ali mednarodnimi sporazumi in
pogodbami,
Razdelitev razpoložljivih mest študentom iz prve in druge
alinee prejšnjega odstavka opravi Ministrstvo za šolstvo in šport v sodelovanju
z visokošolskimi zavodi.
Drugi tujci in Slovenci brez slovenskega državljanstva lahko
bivajo v študentskih domovih, če zmogljivosti iz prvega odstavka tega člena
ostanejo proste in če plačajo ekonomsko ceno.
Razdelitev prostega dela zmogljivosti opravijo komisije za
sprejem v študentske domove v sodelovanju z visokošolskimi zavodi in
Ministrstvom za šolstvo in šport.

Pravilnik o študiju tujcev in Slovencev brez
slovenskega državljanstva v Republiki Sloveniji (Uradni list RS, št. 5/94) vsebuje naslednje prehodne in
končne določbe:
»PREHODNE IN KONČNE DOLOČBE
14. člen
Tujci in Slovenci brez slovenskega državljanstva, ki so se
vpisali na visokošolske zavode v Republiki Sloveniji pred uveljavitvijo tega
pravilnika, lahko končajo študijski program, v katerega so vpisani, pod pogoji,
ki so veljali ob vpisu.
15. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o razpisu za vpis in izvedbi vpisa v visokem šolstvu (Uradni list
RS, št. 2/05) vsebuje naslednjo končno določbo:
»16. člen
Ta pravilnik začne veljati naslednji dan po objavi v Uradnem
listu Republike Slovenije.«.