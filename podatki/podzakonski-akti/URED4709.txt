1. člen
(vsebina)
(1) S to uredbo se predpisuje: 
-       
način izračunavanja količine električne energije, proizvedene v
proizvodnih napravah s soproizvodnjo toplote in električne energije z visokim
izkoristkom (v nadaljnjem besedilu: proizvodne naprave SPTE), 
-       
način določanja izkoristka soproizvodnje z visokim izkoristkom, 
-       
način izračunavanja prihranka primarne energije, 
-       
način izračunavanja celotnega izkoristka pretvorbe energije, dovedene z
biomaso, v električno energijo in koristno toploto. 
S to uredbo se za določanje referenčnih vrednosti izkoristkov
ločene proizvodnje električne energije in koristne toplote, ki se namerava
nadomestiti s soproizvodnjo, ureja izvajanje Odločbe Komisije z dne 21.
decembra 2006 o vzpostavitvi harmoniziranih referenčnih vrednosti za ločeno
proizvodnjo električne energije in toplote za izvajanje Direktive 2004/8/ES (UL
L št. 32 z dne 21. 12. 2006, str. 50; v nadaljnjem besedilu: Odločba
2007/74/ES), za določanje izkoristka soproizvodnje z visokim izkoristkom,
količine električne energije iz soproizvodnje in doseženih prihrankov primarne
energije pa se ureja izvajanje Odločbe Komisije z dne 19. novembra 2008 o
določitvi podrobnih smernic za izvajanje in uporabo Priloge II k Direktivi
2004/8/ES Evropskega parlamenta in Sveta (UL L št. 338 z dne 17. 12. 2008, str.
55; v nadaljnjem besedilu: Odločba 2008/952/ES). 
(2) S to uredbo se v slovenski pravni red prenaša 3. in 5.
člen ter Priloge 1, 2 in 3 Direktive 2004/8/ES Evropskega parlamenta in Sveta z
dne 11. februarja 2004 o spodbujanju soproizvodnje, ki temelji na rabi koristne
toplote, na notranjem trgu z energijo in o spremembi direktive 92/42/EGS (UL L
št. 52 z dne 21. 2. 2004, str. 33; v nadaljnjem besedilu: Direktiva 2004/8/ES).
2. člen
(pomen izrazov)
Izrazi, uporabljeni v tej uredbi, imajo enak pomen kot izrazi
v Energetskem zakonu, poleg tega pa imajo izrazi, uporabljeni v tej uredbi, še
naslednji pomen: 
-       
biomasa: biomasa, na katero se nanaša ta uredba, je lesna
biomasa, kot jo določa uredba, ki ureja podpore električni energiji,
proizvedeni iz obnovljivih virov energije; 
-       
bruto proizvedena električna energija proizvodne naprave: je
proizvodnja električne energije v obdobju poročanja merjena na sponkah
generatorja ali na sponkah drugih sklopov za pretvarjanje drugih vrst energije
v električno energijo. Električna energija, porabljena za obratovanje same
proizvodne naprave, se ne odšteje od bruto proizvedene električne energije; 
-       
celotni izkoristek: je vsota proizvedene električne in mehanske
energije ter koristne toplote v obdobju poročanja, deljena z vložkom goriva, ki
se porabi za proizvodnjo koristne toplote, ter bruto proizvodnjo električne
energije in mehanske energije v soproizvodnji z visokim izkoristkom in
proizvodnih napravah na biomaso v obdobju poročanja; 
-       
deklaracija za proizvodno napravo: je javna listina, ki je
opredeljena s 64.f členom Energetskega zakona in ki jo v upravnem postopku
podeli Javna agencija Republike Slovenije za energijo proizvodnim napravam, ki
izpolnjujejo pogoje za pridobitev potrdil o izvoru; 
-       
ekonomsko opravičljivo povpraševanje: je povpraševanje, ki ne
presega potreb po toploti ali hladu in ki bi jih sicer zadovoljili po pogojih
na trgu s postopki za proizvodnjo toplote ali hladu, različnimi od
soproizvodnje; 
-       
električna energija iz SPTE: je električna energija, proizvedena
v proizvodnih napravah s soproizvodnjo toplote in električne energije z visokim
izkoristkom na način, ki ga določa ta uredba; 
-       
energija iz SPTE: je vsota električne in/ali mehanske energije
ter koristne toplote, ki so pridobljene v soproizvodnji z visokim izkoristkom; 
-       
izkoristek: je izkoristek, izračunan na podlagi neto kurilnih
vrednosti goriv imenovane tudi »spodnje kurilne vrednosti«; 
-       
koristna toplota: je toplota, proizvedena v postopku
soproizvodnje za zadovoljitev ekonomsko opravičljivega povpraševanja po toploti
oziroma hlajenju; 
-       
ločena proizvodnja: je proizvodnja električne energije in toplote
v samostojnih ločenih postrojih. V ločeni proizvodnji je za primere, ki jih
obravnava ta uredba, možno pridobiti električno energijo v termoelektrarni in
toploto v kotlovnici; 
-       
meje proizvodne naprave SPTE: so meje proizvodne naprave, za
katero se določa izkoristek, prihranek primarne energije ter električna
energija, proizvedena v soproizvodnji z visokim izkoristkom, znotraj katerih se
štejejo samo tisti deli proizvodne naprave, ki so namenjeni soproizvodnji.
Proizvodni deli, ki so namenjeni samo proizvodnji električne energije, ali
naprave, ki so namenjene samo proizvodnji toplote, so izven mej proizvodne
naprave; 
-       
naprava SPTE: je naprava, ki obratuje po postopku soproizvodnje z
visokim izkoristkom; 
-       
obdobje poročanja: je obdobje obratovanja proizvodne naprave, v
katerem se, na podlagi poročanja, ugotavlja proizvedena količina električne
energije v soproizvodnji z visokim izkoristkom. Za proizvodne naprave s
soproizvodnjo in za proizvodne naprave na biomaso, ki prejemajo podpore, je
obdobje poročanja eno leto; 
-       
prihranek primarne energije (PPE): je pokazatelj, ki izraža
odstotek prihranjenega goriva v soproizvodnji glede na porabo goriva v ločeni
proizvodnji enake količine električne energije in enake količine koristne
toplote; 
-       
proizvedena električna energija v soproizvodnji: je električna
energija, izmerjena na sponkah generatorja, ko se istočasno proizvaja tudi
koristna toplota; 
-       
proizvodna naprava: je sklop opreme in instalacij, ki pretvarjajo
druge vrste energij v električno energijo, in lahko samostojno obratuje; 
-       
referenčni izkoristek za ločeno proizvodnjo: je izkoristek
nadomestne ločene proizvodnje koristne toplote in električne energije, ki se ju
namerava nadomestiti s soproizvodnjo; 
-       
soproizvodnja z visokim izkoristkom: je soproizvodnja toplote in
električne in/ali mehanske energije, ki izpolnjuje merila glede izkoristkov in
prihrankov primarne energije po tej uredbi.
3. člen
(vrste podatkov, ki se lahko uporabljajo)
(1) Podatki za določanje količine električne energije,
proizvedene v SPTE, in izkoristka pretvorbe biomase v električno energijo in
koristno toploto morajo biti izmerjeni in registrirani podatki na mejah
proizvodne naprave o obratovanju proizvodne naprave za soproizvodnjo toplote in
električne energije in/ali mehanske energije z visokim izkoristkom. 
(2) Za proizvodne naprave SPTE z električno močjo, manjšo od
50 kW, se lahko uporabljajo tudi podatki proizvajalca proizvodne naprave SPTE
pod pogojem da jih je potrdil organ, ki je izdal deklaracijo za proizvodno
napravo SPTE.
4. člen
(izkoristek SPTE)
(1) Izkoristek soproizvodnje z visokim izkoristkom se določi
tako, da se energije iz SPTE v obdobju poročanja delijo z dovedeno energijo
goriva v obdobju poročanja na naslednji način: 
Izkoristek SPTE =
energije iz SPTE / energija dovedenega goriva
(2) Kot energija iz SPTE se šteje: 
-       
bruto proizvedena električna energija; 
-       
mehanska energija, če se proizvaja, pri čemer se upošteva, da je
energetska vrednost mehanske energije enaka, s faktorjem 1, električni
energiji; 
-       
koristna toplota, proizvedena v soproizvodnji z visokim izkoristkom.
Količina koristne toplote v SPTE je vsa proizvedena koristna toplota, ki se ji
odšteje eventualna koristna toplota, proizvedena v ločenih kotlovskih napravah,
in/ali koristna toplota, ki se proizvede iz pare pred vstopom v parno turbino. 
(3) Energija dovedenega goriva je celotna količina dovedenega
goriva oziroma dovedenih goriv, pomnoženih z neto kurilno vrednostjo goriv. 
(4) Izkoristek SPTE, dosežen v obdobju poročanja enega leta,
je celotni izkoristek SPTE.
5. člen
(določanje količine električne energije iz SPTE, če je
celotni izkoristek SPTE 75% oziroma 80%)
(1) Če je celotni izkoristek SPTE, ki temelji na energetskih
tehnologijah I. skupine iz Priloge I te uredbe, ki je njen sestavni del, 75%
ali več, se vsa bruto električna energija, proizvedena v obdobju poročanja,
šteje za električno energijo, proizvedeno v SPTE z visokim izkoristkom. 
(2) Če je celotni izkoristek SPTE, ki temelji na energetskih
tehnologijah II. skupine iz Priloge I te uredbe, 80% ali več, se vsa bruto
električna energija, proizvedena v obdobju poročanja, šteje za električno
energijo, proizvedeno v SPTE z visokim izkoristkom.
6. člen
(določanje količine električne energije iz SPTE, če je
celotni izkoristek SPTE manjši od 75% oziroma 80%)
(1) Če celotni izkoristek SPTE ne doseže predpisanih
vrednosti celotnega izkoristka SPTE iz prejšnjega člena, je lahko del
električne energije v obdobju poročanja proizveden v obratovanju, ko proizvodna
naprava SPTE ne obratuje s soproizvodnjo z visokim izkoristkom. V tem primeru
se količina električne energije, proizvedene v SPTE v obdobju poročanja, določi
na podlagi naslednje enačbe: 
ESPTE = HSPTE
x C
pri čemer je:
ESPTE    količina
električne energije, proizvedene v soproizvodnji z visokim izkoristkom v
obdobju poročanja,
HSPTE   količina
koristne toplote, proizvedene v soproizvodnji z visokim izkoristkom v obdobju
poročanja,
C         razmerje
med električno in/ali mehansko energijo oziroma močjo in koristno toplotno
energijo oziroma močjo iz soproizvodnje, v časovnem obdobju, ko proizvodna
naprava SPTE obratuje v polni soproizvodnji z visokim izkoristkom.
(2) Polna soproizvodnja z visokim izkoristkom pomeni
obratovanje proizvodne naprave SPTE, ko se vsa soproizvedena toplota izkoristi
kot koristna toplota oziroma se ne odvaja neizkoriščena v okolico. 
(3) Določitev razmerja C med električno energijo in/ali
mehansko energijo in koristno toploto mora temeljiti na dejanskih izmerjenih podatkih
bruto električne energije, mehanske energije in koristne toplote. Če dejanskega
razmerja ni mogoče izmeriti, se lahko uporabijo vrednosti iz tehnične
dokumentacije, na osnovi katere je proizvodna naprava SPTE dobila uporabno
dovoljenje, za naprave, ki ne potrebujejo uporabnega dovoljenja, pa vrednosti
iz soglasja za priključitev. 
(4) Poraba goriva za proizvodnjo preostale električne
energije, ki ni bila proizvedena v soproizvodnji z visokim izkoristkom, se
določi kot preostala električna energija, deljena z izkoristkom proizvodne
naprave pri proizvodnji električne energije brez koristne izrabe toplote. Če ta
izkoristek ni znan, se uporabi referenčna vrednost izkoristka ločene
proizvodnje električne energije iz Priloge I Odločbe 2007/74/ES.
7. člen
(doseženi prihranki primarne energije)
(1) Proizvodna naprava SPTE mora v obdobju poročanja pri
soproizvodnji z visokim izkoristkom ustvarjati prihranek primarne energije.
Električna energija se šteje za električno energijo, proizvedeno v
soproizvodnji z visokim izkoristkom, če je pri soproizvodnji bruto električne
energije in/ali mehanske energije ter koristne toplote dosežen prihranek
primarne energije najmanj 10%. Pri soproizvodnji z visokim izkoristkom v
proizvodnih napravah SPTE z električno močjo, manjšo od 1 MW, zadošča, da je
prihranek primarne energije večji od 0%. 
(2) Prihranek primarne energije se izračuna na podlagi
dejanskih obratovalnih podatkov v normalnem načinu obratovanja proizvodne
naprave SPTE po naslednji enačbi:
pri čemer je:
PPE     prihranek
primarne energije,
ηSPTE,q celotni
toplotni izkoristek SPTE, določen kot letna proizvodnja koristne toplote,
proizvedene v soproizvodnji z visokim izkoristkom, deljena z dovedenim gorivom,
potrebnim za proizvodnjo te koristne toplote in električne energije,
ηRef,q     referenčna
vrednost izkoristka ločene proizvodnje toplote,
ηSPTE,p celotni
električni izkoristek SPTE, določen kot letna količina električne energije, proizvedene
v soproizvodnji z visokim izkoristkom, deljena z dovedenim gorivom, potrebnim
za proizvodnjo te električne energije in koristne toplote,
ηRef,p     referenčna
vrednost izkoristka ločene proizvodnje električne energije.
(3) Za proizvodne naprave SPTE, ki pričenjajo z obratovanjem,
se lahko za določitev pričakovanega PPE uporabijo podatki o načrtovanem
obratovanju iz energetskega dovoljenja ali soglasja za priključitev, vendar
morajo za obdobje poročanja izkazati doseganje PPE na podlagi dejanskih
obratovalnih podatkov. 
(4) V primeru, da se v soproizvodnji z visokim izkoristkom
proizvaja mehanska energija ali poleg električne energije tudi mehanska
energija, se za izračun izkoristkov letna količina proizvedene električne
energije poveča za ekvivalenten znesek mehanske energije. Na ta način določena
dodatna količina električne energije ni upravičena do potrdil o izvoru. 
(5) Za določitev PPE za mikro proizvodne naprave SPTE se
lahko uporabijo potrjeni podatki proizvajalcev proizvodnih naprav SPTE, ki jih
mora potrditi izdajatelj potrdil o izvoru. 
(6) Kot referenčne vrednosti izkoristkov za ločeno
proizvodnjo električne energije in toplote se upoštevajo vrednosti iz Prilog I
in II Odločbe 2007/74/ES. 
(7) Pri korekciji temperature okolja po postopku iz Priloge
III Odločbe 2007/74/ES se upošteva, da je celotna Republika Slovenija znotraj
enega podnebnega območja s povprečno letno temperaturo okolja 11 °C.
8. člen
(uporaba smernic pri izračunih)
Pri izračunih izkoristkov soproizvodnje z visokim izkoristkom
iz 4. člena, določanju količine električne energije iz SPTE iz 5. in 6. člena
ter izračunih prihrankov primarne energije iz 7. člena se uporabljajo smernice
iz Priloge k Odločbi 2008/952/ES.
9. člen
(izkoristek pretvorbe energije biomase)
(1) Pri proizvodnih napravah za proizvodnjo električne
energije iz obnovljivih virov energije, ki proizvajajo električno energijo iz
biomase in morajo na podlagi predpisov, ki urejajo prejemanje podpor, dosegati
predpisani celotni izkoristek, se izkoristek pretvorbe energije, dovedene z
biomaso, v druge oblike končne energije določi tako, da se druge oblike končne
energije v obdobju enega leta delijo z dovedeno energijo biomase v teku enega
leta na naslednji način: 
Izkoristek pretvorbe
energije biomase = druge oblike končne energije/energija, dovedena z biomaso
goriva
(2) Kot druge oblike končne energije se upošteva bruto
proizvedena električna energija in/ali mehanska energija, če se proizvaja, pod
pogojem, da je ta energija enaka, s faktorjem 1, električni energiji ter
koristna toplota. 
(3) Kot koristna toplota se lahko upošteva tudi toplota,
porabljena za pripravo biomase na sami lokaciji proizvodne naprave, vendar ne
sme preseči 25% toplote, ki jo odda proizvodna naprava. 
(4) Energija dovedene biomase je vsa količina dovedene
biomase oziroma dovedenih vrst biomase v proizvodno napravo, pomnožena z neto
kurilno vrednostjo teh goriv. 
(5) Izkoristek pretvorbe biomase, dosežen v obdobju poročanja
enega leta, je celotni izkoristek pretvorbe energije biomase. 
(6) Določbe tega člena se uporabljajo tudi za proizvodne
naprave na obnovljive vire energije, ki prejemajo podpore za električno
energijo z dodatki zaradi sočasne proizvodnje koristne toplote.
10. člen
(končna določba)
Ta uredba začne veljati naslednji dan po objavi v Uradnem
listu Republike Slovenije.
Št. 00713-21/2009/4
Ljubljana, dne 7. maja 2009
EVA 2008-2111-0011
Vlada Republike Slovenije
mag. Mitja Gaspari l.r. 
Minister

Priloga
I: Razdelitev energetskih tehnologij SPTE