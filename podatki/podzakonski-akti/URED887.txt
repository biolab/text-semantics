1. člen
S to uredbo Vlada Republike Slovenije uvaja Klasifikacijo
proizvodov po dejavnosti (v nadaljnjem besedilu: CPA-SI) kot obvezen standard,
ki se uporablja pri evidentiranju, zbiranju, obdelovanju, analiziranju,
posredovanju in izkazovanju podatkov o proizvodih za statistične in evidenčne
namene.
2. člen
CPA-SI temelji in je izvedena iz klasifikacije Evropske unije
Classification of Products by Activity (CPA), ki je obvezen statistični
standard Evropske unije.
3. člen
CPA-SI se uporablja za razvrščanje proizvodov glede na
dejavnost, ki je proizvod proizvedla. 
S pojmom proizvod so zajete dobrine v opredmeteni obliki,
neopredmetene dobrine in storitve.
4. člen
CPA-SI ima hierarhično strukturo in določa naslednje ravni
proizvoda: 
-       
področje (označeno z eno črko), 
-       
podpodročje (označeno z dvema črkama), 
-       
oddelek (označen z dvomestno numerično šifro), 
-       
skupina (označena s trimestno numerično šifro), 
-       
razred (označen s štirimestno numerično šifro), 
-       
kategorija (označena s petmestno numerično šifro), 
-       
podkategorija (označena s šestmestno numerično šifro). 
Prvi del šifre proizvoda, do ravni razreda, se ujema s šifro
standardne klasifikacije dejavnosti (Uradni list RS, št. 34/94, 3/95, 33/95,
15/96 in 89/98), oziroma šifro dejavnosti po NACE Rev. 1 (Statistical
Classification of Economic Activities in the European Community).
5. člen
CPA-SI s šiframi in nazivi postavk je sestavni del te uredbe.
Sestavni del te uredbe je tudi povezava postavk CPA-SI s
šiframi harmoniziranega sistema nomenklature carinske tarife za leto 1996.
6. člen
Statistični urad Republike Slovenije je zadolžen za izvajanje
te uredbe in za usklajevanje CPA-SI s standardi Evropske unije.
7. člen
Ta uredba začne veljati petnajsti dan po objavi v Uradnem
listu Republike Slovenije.
Št. 056-02/2000-1
Ljubljana, dne 29. junija 2000.
Vlada Republike Slovenije
dr. Andrej Bajuk l. r. 
Predsednik

Priloga:
Klasifikacija proizvodov po dejavnosti