1. člen
(vsebina sklepa)
S tem sklepom se za dijake, katerih materni jezik ni
slovenski ali niso končali osnovnošolskega izobraževanja v Republiki Sloveniji
določa izvedba intenzivnega tečaja slovenščine (v nadaljnjem besedilu: tečaj),
opravljanje preizkusa po opravljenem tečaju in dodatnih ur slovenščine v
šolskem letu 2020/2021.
2. člen
(izvedba tečaja)
Ne glede na drugi odstavek 3. člena Pravilnika o tečaju
slovenščine za dijake v srednjih šolah (Uradni list RS, št. 30/18 in 22/20; v
nadaljnjem besedilu: pravilnik) izvede šola intenzivni tečaj slovenščine do
konca pouka v šolskem letu 2020/2021.
3. člen
(preizkus po opravljenem tečaju)
Preizkus znanja slovenščine iz 4. člena pravilnika se v času
izvajanja pouka in vzgojno-izobraževalnega dela na daljavo ne opravlja.
4. člen
(dodatne ure slovenščine)
Ne glede na prvi, drugi in tretji odstavek 5. člena pravilnika
izvede šola dodatne ure slovenščine najkasneje do konca prvega ocenjevalnega
obdobja v šolskem letu 2021/2022.
KONČNA DOLOČBA
5. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.
Št. 0070-8/2021
Ljubljana, dne 13. januarja 2021
EVA 2021-3330-0006
Prof. dr. Simona Kustec
ministrica
za izobraževanje, znanost in šport