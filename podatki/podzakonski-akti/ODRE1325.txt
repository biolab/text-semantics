1. člen
S to odredbo se uvede agromelioracijski postopek trajnih
nasadov na kmetijskih zemljiščih območja Občine Puconci.
2. člen
Agromelioracijski postopek se uvede na kmetijskih zemljiščih,
katerih lastniki oziroma uporabniki (v nadaljnjem besedilu: investitorji) so:
__________________________________________________________________________K.o.  Parc.
št.      Vrsta rabe              Kat. raz.             Pov. (m2)          Št.
ZKV
__________________________________________________________________________
1. Šumak Jože in Marta, Vaneča 84/a, Puconci
Dolina           1095                  njiva                   7
                       3532                  296
 
2. Smodiš Vlado, Vaneča 64/a, 9201 Puconci
Otovci           1637                  njiva                   7
                       2230                  261
Otovci           1492/3               njiva                   6
                       5500                  261
 
3. Horvat Marta in Dušan, Moščanci 76, 9202 Mačkovci
Otovci           1640                  travnik               6
                       819                    261
Otovci           1648                  pašnik                4
                       4987                  261
 
4. Grah Šarika, Vidonci 116, 9264 Grad
Otovci           1057                  travnik               5                        2269                  16
Otovci           1058                  travnik               5                        1606                  16
Otovci           1059                  njiva                   6                        2693                  16
 
5. Vidovič Alojz, Cankova 23, 9261 Cankova
Vadarci         del 683              vinograd            5                        7471                  180
Vadarci         del 684              sadovnjak          5                        3332                  180
__________________________________________________________________________
Meje območij agromelioracij so vrisane v preglednih
katastrskih kartah, ki so sestavni del investicijsko tehnične dokumentacije, ki
je na vpogled pri investitorju oziroma Kmetijski svetovalni službi pri
živinorejsko veterinarskem zavodu za Pomurje Murska Sobota. Investicijsko
tehnična dokumentacija mora biti v skladu s prostorsko ureditvenimi pogoji, ki
veljajo na navedenih melioracijskih območjih.
3. člen
Investitorji agromelioracije po tej odredbi so: 
-       
lastniki oziroma uporabniki kmetijskih zemljišč iz 2. člena te odredbe,
zanje lahko vlaga zahtevke njihov pooblaščenec, ali 
-       
pravne osebe, ki jih ustanovijo oziroma za to pooblastijo lastniki
oziroma uporabniki kmetijskih zemljišč iz 2. člena te odredbe.
4. člen
Sredstva za agromelioracije zagotovijo lastniki in uporabniki
kmetijskih zemljišč iz 2. člena te odredbe, ki lahko pridobijo del sredstev iz
proračuna Republike Slovenije na podlagi javnega razpisa Ministrstva za
kmetijstvo, gozdarstvo in prehrano Republike Slovenije.
5. člen
Agromelioracija po tej odredbi obsega ureditev kmetijskih
površin za obnovo trajnih nasadov po investicijskem programu, ki zajema: 
-       
odstranjevanje zarasti in krčenje predhodne kulture 
-       
zasipavanje depresij in planiranje 
-       
kalcifikacija in založno gnojenje po gnojilnem načrtu 
-       
rigolanje in brananje 
-       
količenje 
-       
ostala dela po investicijskem programu. 
Lastniki oziroma uporabniki kmetijskih zemljišč na
agromelioracijskih območjih iz 2. člena te odredbe morajo sami odstraniti
zarast in izkrčiti predhodno kulturo ter tako pripraviti površino za zemeljska
dela. Na podlagi gnojilnega načrta morajo sami potrositi apno in gnojila. Če
lastniki oziroma uporabniki kmetijskih zemljič ne opravijo del v roku,
določenem v investicijskem programu, odredi Upravna enota Murska Sobota,
Oddelek za kmetijstvo in gozdarstvo v skladu s 109. členom zakona o kmetijskih
zemljiščih izvedbo potrebnih ukrepov na stroške lastnika oziroma uporabnika
kmetijskih zemljišč iz 2. člena te odredbe. 
Investitorji morajo vsa dela opravljati tudi v skladu s
predpisi o urejanju naselij in drugih posegov v prostor ter morajo zagotoviti,
da bo pooblaščena strokovna inštitucija opravljala strokovni nadzor nad vsemi
deli.
6. člen
Raba kmetijskih zemljišč iz 2. člena te odredbe mora biti po
končanih agromelioracijah usklajena z novo kakovostjo zemljišča in mora
ustrezati predpisom o dobrem gospodarju. 
Lastniki oziroma uporabniki kmetijskih zemljišč iz 2. člena
te odredbe morajo redno vzdrževati doseženo rodovitnost melioriranih zemljišč.
7. člen
Ta odredba začne veljati naslednji dan po objavi v Uradnem
listu Republike Slovenije.
Št. 355-03-07/96
Ljubljana, dne 5. marca 1996.
Minister 
za kmetijstvo, gozdarstvo 
in prehrano 
dr. Jože Osterc l. r.
 