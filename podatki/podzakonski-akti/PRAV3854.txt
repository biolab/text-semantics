I. SPLOŠI DOLOČBI
1. člen
Pravilnik ureja subvencioniranje bivanja
študentov višješolskega in visokošolskega študija (v
nadaljnjem besedilu: študenti), pogoje in postopek za
dodeljevanje subvencij in nadzorovanje njihove porabe.
1.a člen
Minister, pristojen za visoko šolstvo,
lahko v primeru naravnih ali drugih nesreč, če se taka nesreča pričakuje ali v
drugih izjemnih okoliščinah, podaljša roke iz tega pravilnika, razen rokov iz drugega stavka prvega odstavka in drugega odstavka
24. člena tega pravilnika, s sklepom za čas
trajanja takšnih okoliščin, vendar ne dlje kot za tri mesece.
2. člen
Subvencije za bivanje študentov se dodelijo
javnim in zasebnim zavodom, drugim pravnim osebam, registriranim za dejavnost
študentskih domov (v nadaljnjem besedilu: študentski domovi), prek njih pa tudi
zasebnikom, lastnikom sob (v nadaljnjem besedilu: zasebniki), ki sprejemajo
študente v skladu z določili iz tega pravilnika.
Za zasebnike iz prejšnjega odstavka se
štejejo fizične osebe,
ki niso samostojni podjetniki, so lastniki nastanitvenih zmogljivosti in za
subvencionirano bivanje ponujajo do 6 ležišč.
Javni razpis za zasebnike objavijo
študentski domovi.
Subvencije se dodelijo za študente, ki
izpolnjujejo pogoje in merila za subvencioniranje bivanja iz tega pravilnika in
s študentskim domom sklenejo nastanitveno pogodbo.
II. JAVNI RAZPIS ZA IZBIRO ZASEBNIH ŠTUDENTSKIH DOMOV
3. člen
Ministrstvo, pristojno za visoko šolstvo (v
nadaljnjem besedilu: ministrstvo) bo zasebnim študentskim
domovom dodeljevalo subvencije za bivanje študentov na podlagi javnega razpisa
v skladu s finančnimi predpisi.
Razpis za izbiro zasebnih študentskih domov
se objavi v Uradnem listu Republike Slovenije najpozneje do 15. februarja za
prihodnje študijsko leto.
Na razpis za izbiro zasebnih študentskih
domov se lahko prijavijo zasebni študentski domovi, ki za
subvencionirano bivanje ponujajo 7 ali več ležišč.
Ne glede na določbo prvega odstavka tega
člena se javnim zavodom, registriranim za dejavnost zasebnih študentskih domov,
subvencije lahko dodeljujejo brez javnega razpisa.
4. člen
Javni razpis mora vsebovati:
-      
ime in sedež ministrstva,
-      
predmet javnega razpisa in natančne pogoje, ki
jih morajo zasebni študentski
domovi, prejemniki subvencij, izpolnjevati,
-      
roke za dodeljevanje subvencij,
-      
rok, do katerega morajo biti poslane vloge za
dodelitev subvencij, in način oddajanja vlog,
-      
datum odpiranja vlog,
-      
rok, v katerem bodo zasebni študentski
domovi obveščeni o izbiri,
-      
okvirno vsoto denarja,
-      
druge potrebne podatke.
5. člen
Prijava na razpis mora vsebovati natančne
podatke o:
-      
vseh bivalnih zmogljivostih v zasebnem študentskem
domu in pri zasebnikih,
-      
ceni bivanja v zasebnem študentskem domu in pri zasebnikih,
-      
pravilih za vselitev v zasebni študentski
dom in
-      
druge podatke, določene z razpisom.
6. člen
Postopek za izbiro ustreznih zasebnih študentskih
domov vodi tričlanska komisija, ki jo imenuje minister,
pristojen za visoko šolstvo (v nadaljnjem besedilu: minister).
7. člen
Komisija ministrstva o izbiri ustreznega
zasebnega študentskega doma odloča s sklepom najkasneje v 45 dneh po datumu za
odpiranje vlog. V sklepu se določi tudi datum, do katerega mora biti podpisana
pogodba med ministrstvom in izbranim zasebnim študentskim
domom.
8. člen
Kdor meni, da izpolnjuje pogoje in merila
iz javnega razpisa, pa ni bil izbran, lahko v 8 dneh po vročitvi sklepa
zahteva, da se preveri njegova utemeljenost.
O zahtevku za preveritev utemeljenosti
sklepa se odloči v 15 dneh po prejemu zahtevka. Odločitev je dokončna.
9. člen
Med ministrstvom in izbranim zasebnim študentskim
domom se za dodeljevanje subvencij sklene pogodba za eno študijsko leto. V njej
mora biti poleg obveznih sestavin navedeno:
-      
natančno število postelj (v zasebnem študentskem
domu in pri zasebnikih), namenjenih za bivanje študentov, ki bodo izpolnjevali
pogoje in merila za subvencioniranje bivanja iz tega pravilnika,
-      
način in postopek izplačevanja subvencij,
-      
način in postopek za nadzorovanje namenske
porabe sredstev,
-      
določilo, da mora zasebni študentski dom ob nenamenski porabi sredstva skupaj z zakonitimi zamudnimi
obrestmi vrniti v proračun,
-      
drugo.
III. POGOJI ZA DODELJEVANJE SUBVENCIJ
1. Minimalni standard
10. člen
Študentski domovi morajo študentu
zagotavljati:
-      
opremljeno sobo, skupne in pomožne prostore,
-      
vzdrževanje stavbe, opreme in napeljav po
sanitarno-tehničnih predpisih,
-      
električno energijo za razsvetljavo in drugo
uporabo,
-      
možnost internetne povezave,
-      
hladno in toplo vodo,
-      
možnost kuhanja,
-      
posteljno perilo,
-      
vzdrževanje reda in čistoče v skupnih in
pomožnih prostorih,
-      
ogrevanje prostorov v skladu s predpisi,
-      
ustrezne prostore v primeru subvencioniranega bivanja študenta
z otrokom.
Zasebniki morajo izpolnjevati pogoje iz
prvega odstavka tega člena, razen skupnih prostorov in posteljnega perila.
2. Ugotavljanje splošnih pogojev in meril,
ki jih morajo izpolnjevati študenti za subvencioniranje bivanja
11. člen
Pogoje in merila za subvencioniranje
bivanja študentov ugotavljajo pisarne za študentske domove.
Za vsako območje, v katerem je sedež enega
ali več visokošolskih zavodov oziroma višjih
strokovnih šol (v nadaljnjem besedilu: visokošolsko
središče) jo izbere ministrstvo na podlagi javnega razpisa.
Na razpis se lahko prijavijo visokošolski
zavodi, študentski dom ali druge pravne ali fizične osebe, usposobljene za
opravljanje upravno-administrativnih in strokovnih nalog, povezanih z
ugotavljanjem pogojev in meril za subvencioniranje bivanja študentov, ter
organizirajo pisarno za študentske domove.
Pisarne se izbirajo po postopku, določenem
v 6., 7. in 8. členu tega pravilnika.
V pogodbi med ministrstvom in pisarno za
študentske domove mora biti poleg obveznih sestavin natančno določen:
-      
način dela pisarne za študentske domove in
poravnavanja nastalih stroškov,
-      
postopek za nadzorovanje njenega dela.
2.1 Splošni pogoji
12. člen
Študenti morajo izpolnjevati naslednje
splošne pogoje: 
1.    
so državljani Republike Slovenije, 
2.    
imajo status študenta in se izobražujejo po študijskih programih, ki se
izvajajo kot redni ali izredni študij, razen študija na daljavo, 
3.    
niso v delovnem razmerju ali ne opravljajo samostojne registrirane
dejavnosti, niso vpisani v evidenco brezposelnih oseb pri pristojnem organu
oziroma niso poslovodne osebe gospodarskih družb ali direktorji zasebnih
zavodov ter niso prejemniki pokojnine, razen prejemniki družinske pokojnine, 
4.    
povprečni bruto dohodek na člana družine v preteklem letu ne presega
150% povprečne bruto plače na zaposlenega v Republiki Sloveniji v istem
obdobju, 
5.    
stalno prebivališče imajo oddaljeno najmanj 25 km od kraja študija, 
6.    
niso izključeni iz študentskega doma. 
Subvencija se izjemoma lahko dodeli tudi
študentu, katerega stalno prebivališče je od kraja študija oddaljeno manj kot
25 km: 
-      
če ima do najbližjega postajališča javnega
prevoznega sredstva najmanj 4 km ali 
-      
če živi v posebno težkih socialnih ali
zdravstvenih razmerah in predloži dokazila iz prvega odstavka 17. člena tega
pravilnika.
Subvencija se dodeljuje tudi za
spremljevalca študenta invalida, če je do njega upravičen v skladu s posebnimi
predpisi. Spremljevalec študenta invalida mora izpolnjevati pogoje iz 1., 2. in 3. točke prvega odstavka tega člena.
Subvencija se dodeljuje tudi za partnerico ali partnerja študentke ali študenta z
otrokom. Partnerica ali partner študentke ali študenta mora izpolnjevati pogoje
iz 1., 2. in 3. točke prvega odstavka tega člena.
Subvencija se dodeljuje tudi za otroka študentke
ali študenta, in sicer dokler otrok
obiskuje osnovno šolo.
Subvencija za bivanje v dijaških domovih
ter javnih in zasebnih študentskih domovih se dodeljuje tudi za študenta, ki
ima status osebe z mednarodno zaščito oziroma status
osebe z začasno zaščito in izpolnjuje pogoj iz 2. in
3. točke prvega odstavka tega člena.
2.2 Merila za subvencioniranje bivanja
študentov, ki s študentskim domom prvič sklenejo nastanitveno pogodbo
1. Učna oziroma študijska uspešnost
13. člen
Študentom, vpisanim v prvi letnik višjih
strokovnih šol ali visokošolskih zavodov, se upošteva uspeh pri maturi,
poklicni maturi ali zaključnem izpitu in uspeh v zadnjem letniku srednje šole.
Če se je študent vpisal na višjo strokovno šolo ali visokošolski zavod brez
mature, poklicne mature ali zaključnega izpita, se upoštevata uspeha zadnjih
dveh opravljenih letnikov srednje šole. Študentom višjih strokovnih šol ali
visokošolskih zavodov, ki so opravili splošno maturo, ne da bi končali 3. in 4.
letnik srednješolskega izobraževanja, se za uspeh 3. in 4. letnika upošteva
uspeh pri splošni maturi, ki se pretvori v oceno v skladu s sklepom, izdanim na
podlagi tretjega odstavka 10. člena Pravilnika o razpisu za vpis in
izvedbi vpisa v visokem šolstvu (Uradni list RS, št. 6/22).
Uspeh se točkuje tako, da se vsota uspeha
pri maturi, poklicni maturi ali zaključnem izpitu in povprečne ocene zadnjega
letnika oziroma zadnjih dveh opravljenih letnikov srednje šole pomnoži z 18.
Zbrati je mogoče največ 180 točk.
Uspeh pri
maturi, poklicni maturi ali zaključnem izpitu se točkuje takole:


Ocene pri maturi

Ocene pri poklicni maturi ali zaključnem izpitu

Točke


23–34

18–23

5


18–22

14–17

4


13–17

10–13

3


10–12

8–9

2


Študentom, vpisanim v drugi ali višji
letnik študijskega programa prve stopnje ali enovitega magistrskega študija, in
študentom študijskega programa druge in tretje stopnje se upošteva njihov
dotedanji študijski uspeh. Študentom višje strokovne šole, vpisanim v drugi
letnik višje strokovne šole, se upošteva njihov dotedanji študijski uspeh na
višji strokovni šoli.
Študentom prvega letnika podiplomskega
študija druge stopnje se upošteva študijski uspeh dodiplomskega študija prve
stopnje, študentom prvega letnika podiplomskega študija tretje stopnje pa se
upošteva študijski uspeh podiplomskega študija druge stopnje.
Uspeh se točkuje tako, da se povprečna
ocena pomnoži z 20. Zbrati je mogoče največ 200 točk.
Ne glede na povprečno oceno dobi študent, ki
ponavlja letnik ali zamenja študijski program ali smer zaradi neizpolnitve
obveznosti v prejšnji smeri ali študijskem programu, 60 točk.
Študentom, ki se v višješolski ali visokošolski študij
vpisujejo po izobraževanju, zaključenem v tujini, se učni oziroma študijski
uspeh točkuje ob smiselni uporabi prvega, četrtega in petega odstavka tega
člena.
Študentom umetniških
akademij, ki so bili sprejeti v študijski program
zaradi izjemne nadarjenosti, se prizna največje število točk iz drugega
odstavka tega člena.
2. Izjemen uspeh in obštudijske dejavnosti
14. člen
K točkam za učni ali študijski uspeh se
prišteje 50 točk, če študent predloži dokazilo o:
-      
maturitetnem spričevalu s pohvalo,
-      
tem, da je zlati maturant,
-      
mednarodni nagradi za umetniške dosežke,
-      
statusu kategoriziranega vrhunskega športnika
in uvrstitvi do osmega
mesta na evropskem, svetovnem prvenstvu, univerzijadi ali olimpijskih
igrah,
-      
pohvali ali medalji na mednarodni olimpijadi
znanja,
-      
statusu umetnika, ki je izdelal umetniško delo,
ki je dobilo vsaj dve pozitivni strokovni kritiki, objavljeni v različnih tiskanih medijih,
dostopnih na področju Republike Slovenije oziroma je sodelovalo na mednarodni
razstavi ali festivalu,
-      
udeležbi in najvišjem mestu na mednarodnem
tekmovanju na področju znanstvenoraziskovalne dejavnosti, razvojne dejavnosti ali
umetnosti,
-      
nagrajenem znanstvenoraziskovalnem, razvojnem
ali umetniškem delu na državni ali mednarodni ravni ali
-      
priznanju za najboljšo raziskovalno nalogo.
K točkam za učni ali študijski uspeh se
prišteje 30 točk, če študent priloži dokazilo o:
-      
državni nagradi za umetniške dosežke,
-      
statusu umetnika z umetniškimi dosežki na
področju Republike Slovenije,
-      
statusu kategoriziranega vrhunskega športnika
in uvrstitvi do tretjega mesta na državnem prvenstvu,
-      
zlatem priznanju na državnem tekmovanju iz
znanja ali
-      
objavi znanstvenoraziskovalne naloge ali znanstvenega prispevka v strokovni
reviji ali zborniku.
Pri dodeljevanju točk se upošteva le eno
dokazilo, in sicer tisto, ki je za študenta ugodnejše. Posamezno dokazilo se
lahko uporabi le enkrat. Upoštevajo se dokazila, ki
niso starejša od dveh študijskih let, status umetnika oziroma status
kategoriziranega športnika iz prvega in drugega odstavka tega člena pa mora
študent imeti v času odločanja pisarne za študentske domove o subvencioniranem
bivanju.
3. Materialni položaj
15. člen
Materialni položaj se točkuje tako, da se
razlika med 100 odstotki povprečne bruto plače na zaposlenega v Republiki
Sloveniji in povprečnim bruto dohodkom na člana družine, izraženim v odstotkih,
pomnoži s 3.
4. Oddaljenost stalnega prebivališča od kraja
študija
16. člen
Oddaljenost stalnega prebivališča od kraja
študija se točkuje tako, da je število točk enako številu kilometrov. Zbrati je
mogoče največ 100 točk.
Če študent priloži potrdilo pristojnih
organizacij oziroma organov o tem, da je stalno prebivališče več kot 25 km
oddaljeno od kraja študija in da nima več kot dvakratne možnosti javnega
prevoza dnevno, se mu po individualni obravnavi lahko prišteje še 50 točk. (črtan)
5. Posebne socialne, zdravstvene razmere
študenta in drugo
17. člen
Če študent predloži ustrezna dokazila
pristojnih organov (center za socialno delo, zdravnik specialist, upravni
organ) o težkem socialnem ali zdravstvenem položaju (študent, ki je invalid po
zakonu, ki ureja zaposlitveno rehabilitacijo in zaposlovanje invalidov, študent
z najmanj trimesečno neprekinjeno odsotnostjo od študijske dejavnosti zaradi
bolezni ali starševstva v času študija, študent, ki je prejemnik denarne
socialne pomoči, študent z nezaposlenim vsaj enim od staršev ali skrbnikov,
študent, ki je brez vsaj enega od staršev ali skrbnikov, študent, ki je v
rejništvu, študent, ki je žrtev nasilja v družini), se mu po individualni obravnavi k skupnemu številu točk prišteje
50 točk. 
Študent mora prejemati denarno socialno
pomoč v času odločanja pisarne za študentske domove o subvencioniranem bivanju,
dokazilo o izredni denarni socialni pomoči pa v času vložitve vloge ne sme biti
starejše od treh mesecev.
Študentki materi oziroma študentu očetu, ki
bo imel(a) med študijem otroka pri sebi, se k skupnemu številu točk prišteje
100 točk.
6. Dodatno razvrstitveno merilo
18. člen
Študentom, otrokom padlih v vojni za
Slovenijo, študentom, ožjim družinskim članom pripadnika, ki je izgubil
življenje med vojaško službo pri obrambi države, izvajanju nalog, ki jih je
država sprejela v mednarodnih organizacijah ali z mednarodnimi pogodbami, ali
pri opravljanju drugih nalog Slovenske vojske, študentom, ožjim družinskim
članom v skladu z uredbo, ki ureja način uveljavljanja in dodeljevanja pravic
ožjim družinskim članom po smrti policista in v primeru njegove invalidnosti,
ter študentom, žrtvam naravnih nesreč, se k skupnemu številu točk prišteje 100
točk.
19. člen
Pisarna za študentske domove z odločbo določi
število točk za posameznega študenta. Število točk mora biti navedeno tudi v obvestilu o napotitvi v
posamezni študentski dom.
Pisarna za študentske domove v 30 dneh po
preteku roka, določenega v javnem razpisu, za vložitev prošenj za sprejem na
spletnem portalu eVŠ objavi prvo prednostno listo ob upoštevanju splošnih
pogojev iz 12. člena tega pravilnika in meril iz 13. do 18. člena
tega pravilnika. Študente, za katere v navedenem roku ni mogoče ugotoviti
izpolnjevanja splošnih pogojev in meril iz prejšnjega stavka, pisarna za
študentske domove uvršča na prednostno listo po izdaji odločbe o dodelitvi
pravice do subvencioniranega bivanja.
Prošnje za sprejem, vložene po preteku
roka, določenega v javnem razpisu, iz prvega stavka prejšnjega odstavka,
pisarne za študentske domove rešijo v dveh mesecih od vložitve vloge. Študenti,
katerih prošnje za sprejem so bile zavrnjene zaradi neizpolnjevanja pogojev,
lahko prošnjo za sprejem za isto študijsko leto znova vložijo ob spremembi
dejanskega stanja. Študenti, katerih prošnje za sprejem so bile zavržene, lahko
prošnjo za sprejem za isto študijsko leto vložijo znova.
Prošnje za podaljšanje bivanja se vložijo
do roka, določenega v javnem razpisu. Študenti, katerih prošnje za podaljšanje
bivanja so bile zavržene ali do roka iz prejšnjega stavka niso bile vložene,
lahko za isto študijsko leto vložijo tudi prošnjo za sprejem. Prošnjo za
sprejem iz prejšnjega stavka ob spremembi dejanskega stanja lahko znova vložijo
tudi študenti, katerih prošnje za podaljšanje bivanja so bile zavrnjene zaradi
neizpolnjevanja pogojev.
20. člen
Pri sklepanju nastanitvenih pogodb morajo
študentski domovi upoštevati število točk, prednost imajo študenti z več
točkami.
Študenti, ki imajo status osebe z
mednarodno zaščito oziroma status osebe z začasno
zaščito, sklenejo nastanitveno pogodbo po dokončnosti
odločbe o upravičenosti do subvencioniranega bivanja.
21. člen
Če ima po merilih iz 13., 14., 15., 16., 17. in 18. člena tega pravilnika več študentov enako število točk, se pri sklepanju nastanitvenih
pogodb upošteva učna oziroma študijska uspešnost.
2.3 Pogoji za subvencioniranje bivanja
študentov, ki s študentskim domom sklenejo aneks k nastanitveni pogodbi za
podaljšanje bivanja
22. člen
Za študente, ki podaljšujejo bivanje v
študentskem domu, se subvencija dodeli, če še izpolnjujejo pogoje iz 12. člena
tega pravilnika.
3. Dodeljevanje subvencij
23. člen
Subvencija za bivanje v študentskem domu se
dodeljuje za čas trajanja enega študijskega programa na prvi stopnji, enega na
drugi stopnji in enega na tretji stopnji. Če ima med trajanjem študijskega
programa oziroma po njegovem izteku iz prejšnjega stavka študent status
študenta v skladu z drugo alinejo prvega odstavka 66. člena oziroma 70. členom Zakona
o visokem šolstvu (Uradni list RS, št. 32/12 –
uradno prečiščeno besedilo, 40/12 – ZUJF, 57/12 – ZPCP-2D, 109/12, 85/14,
75/16, 61/17 – ZUPŠ, 65/17, 175/20 – ZIUOPDVE, 57/21 – odl. US in 54/22 –
ZUPŠ-1) ali na podlagi drugega zakona, se mu
subvencija dodeli tudi za ta čas. 
Subvencija za bivanje v študentskem domu se
dodeljuje za čas trajanja enega višješolskega študijskega programa. Če ima med
trajanjem višješolskega študijskega programa oziroma po njegovem izteku iz
prejšnjega stavka študent status študenta v skladu s četrto alinejo prvega
odstavka 39. člena oziroma 46. členom Zakona o višjem strokovnem
izobraževanju (Uradni list RS, št. 86/04, 100/13 in 54/22 – ZUPŠ-1; v
nadaljnjem besedilu: Zakon o višjem strokovnem izobraževanju) ali na podlagi
drugega zakona, se mu subvencija dodeli tudi za ta čas.
Če je posamezni študent vzporedno vpisan v
več višješolskih ali visokošolskih študijskih programov, se glede trajanja
študijskega programa upošteva samo študijski program, v katerega je bil vpisan
na začetku prejemanja subvencije. Če študent zamenja višješolski ali
visokošolski študijski program, se glede trajanja študijskega programa upošteva
tisti, v katerega je študent vpisan v posamičnem študijskem letu, za katero
uveljavlja subvencionirano bivanje, pri čemer se trajanje subvencioniranega
bivanja pred zamenjavo študijskega programa všteje v čas subvencioniranega
bivanja na podlagi trajanja študijskega programa iz prvega stavka prvega
odstavka ali prvega stavka drugega odstavka tega člena.
Subvencioniranje bivanja se sorazmerno
skrajša glede na to, kateri letnik študent obiskuje, ko mu je subvencija prvič
podeljena.
4. Naloge pisarn za študentske domove in
študentskih domov
24. člen
Študentski domovi za vsako študijsko leto,
najpozneje pa do 1. maja, sprejmejo sklep
o razpisu za sprejem oziroma podaljšanje bivanja študentov, upravičenih do
subvencije. Javni razpis se objavi do 1. junija
v skladu s 73.č členom Zakona o visokem šolstvu. Prijava za sprejem in
podaljšanje subvencioniranega bivanja poteka z elektronsko vlogo v eVŠ.
Pisarne za študentske domove najpozneje do
1. junija hkrati z javnim razpisom iz prejšnjega odstavka na svojih
spletnih straneh objavijo razpis za subvencionirano bivanje študentov s
statusom osebe z mednarodno zaščito oziroma status osebe z začasno zaščito v
javnih in zasebnih študentskih domovih ter dijaških domovih, navedenih v javnem
razpisu iz prejšnjega odstavka. Študenti s statusom osebe z mednarodno zaščito
oziroma statusom osebe z začasno zaščito oddajo prijavo za sprejem in
podaljšanje subvencioniranega bivanja na obrazcu, ki ga pisarne za študentske
domove hkrati z razpisom iz prejšnjega stavka objavijo na svojih spletnih
straneh.
25. člen
Vsi študentski domovi, ki jim ministrstvo
nakazuje subvencije za bivanje študentov, morajo:
-      
ugotavljati, ali zasebniki izpolnjujejo pogoje
za subvencioniranje bivanja iz 10. člena tega pravilnika,
-      
s študenti, upravičenimi do subvencije,
sklepati nastanitvene pogodbe oziroma anekse k pogodbam za bivanje v
študentskih domovih in pri zasebnikih. Pri sklepanju pogodb s študenti, ki
prosijo za sprejem v študentski dom, morajo upoštevati število točk, ki ga v obvestilu
o napotitvi določi pisarna za študentske domove,
-      
pisarne za študentske domove sproti obveščati o
študentih, s katerimi so sklenili nastanitveno pogodbo ali anekse k pogodbam,
in tistih, katerim je pogodba potekla,
-      
pisarne za študentske domove sproti obveščati o
izseljenih študentih in datumih izselitve,
-      
zasebnikom mesečno nakazovati subvencije.
26. člen
Pisarne za študentske domove morajo:
-      
voditi postopke za ugotavljanje izpolnjevanja
pogojev in meril za subvencioniranje bivanja študentov,
-      
voditi evidenco o prostih mestih v študentskih
domovih, namenjenih za subvencioniranje bivanja študentov,
-      
študentske domove, ki jim ministrstvo nakazuje
subvencije za bivanje študentov, sproti obveščati o študentih, ki izpolnjujejo
pogoje in merila za subvencioniranje bivanja in jim je bil izdano obvestilo o
napotitvi v posamezni študentski dom oziroma odločba o izpolnjevanju pogojev za
podaljšanje bivanja v njem,
-      
študentom, ki prosijo za sprejem v študentski dom
in izpolnjujejo pogoje in merila za subvencioniranje bivanja, izdajati obvestila
o napotitvi v posamezni študentski dom,
-      
študentom, ki prosijo za podaljšanje bivanja v
študentskem domu in izpolnjujejo pogoje in merila za subvencioniranje bivanja,
izdajati odločbe o izpolnjevanju pogojev za podaljšanje bivanja,
-      
ministrstvu pošiljati podatke o številu
študentov, ki izpolnjujejo pogoje za subvencioniranje bivanja in imajo
sklenjene nastanitvene pogodbe oziroma anekse k pogodbam, in sicer po
posameznih javnih in zasebnih študentskih domovih ter dijaških domovih, in
podatke o skupnem številu študentov pri zasebnikih na podlagi razpredelnice, ki
je priloga pogodbe iz 27. člena tega pravilnika.
27. člen
Druge naloge, potrebne za uresničevanje
tega pravilnika, se opredelijo v pogodbah, ki jih ministrstvo sklene z vsakim
študentskim domom in pisarnami za študentske domove.
IV. SUBVENCIJE IN NADZOROVANJE NAMENSKE PORABE
28. člen
Mesečno subvencijo določi minister na
podlagi povprečne letne cene bivanja v Študentskem domu Ljubljana, Študentskih
domovih Univerze v Mariboru in Študentskih domovih Univerze na Primorskem za
preteklo študijsko leto.
29. člen
Cena bivanja v javnih študentskih domovih
je sestavljena iz:
1.    
stroškov dela (plače in drugi izdatki za zaposlene za nastanitveno
dejavnost ter prispevki delodajalcev za socialno varnost);
2.    
izdatkov za blago in storitve; ti lahko zajemajo:
-  
stroške za porabljeno energijo, vodo, komunalne
storitve in komunikacije,
-  
druge izdatke za blago in storitve, in sicer
največ do 20% iz prve alinee,
-  
stroške za odpravljanje zapisniško ugotovljene
škode, če jih ni mogoče izterjati od povzročiteljev,
-  
tekoče vzdrževanje;
3.    
stroškov za investicijsko vzdrževanje ter nakup opreme.
30. člen
Subvencija znaša najmanj 20% povprečne
mesečne cene bivanja. Subvencija se zagotavlja največ do 12 mesecev na leto in
se za vsako študijsko leto na novo preračuna.
31. člen
Cena bivanja v študentskih domovih in pri
zasebnikih se zmanjša za toliko, kolikor znaša subvencija.
32. člen
Ministrstvo bo začelo izplačevati
subvencije potem, ko bodo študentski domovi s študentom sklenili nastanitveno
pogodbo oziroma aneks k pogodbi. Pisarne za študentske domove morajo
razpredelnico iz šeste alineje 26. člena tega pravilnika pošiljati ministrstvu
najpozneje do 20. dneva v mesecu.
Če pisarne za študentske domove ne bodo
pravočasno pošiljale razpredelnice iz prejšnjega odstavka, bo ministrstvo
začasno prenehalo izplačevati subvencije.
33. člen
Nadzor nad zakonitostjo dela študentskih
domov in izpolnjevanjem pogojev za dodeljevanje subvencij opravlja ministrstvo
v skladu s posebnimi predpisi.
Študentski domovi so dolžni pristojni osebi
iz ministrstva omogočiti vpogled v listine o namenski porabi nakazanih
subvencij.
34. člen
Če ministrstvo ugotovi, da subvencije niso
bile porabljene v skladu z namenom, za katerega so bile dodeljene, so jih
študentski domovi dolžni vrniti. Minister izda sklep o vrnitvi izplačanih
subvencij.

Pravilnik o subvencioniranju bivanja študentov
(Uradni list RS, št. 22/01)
vsebuje naslednje prehodne in končne določbe:
»V. PREHODNE IN KONČNE DOLOČBE
35. člen
Subvencioniranje bivanja študentov po tem
pravilniku se začne v študijskem letu 2001/2002.
36. člen
Bivanje študentov se do 30. 9. 2001
sofinancira v skladu s pravilnikom o sofinanciranju bivanja študentov (Uradni
list RS, št. 47/98), ko ta preneha veljati.
37. člen
Do izbire pisarn za študentske domove v
skladu z 11. členom tega pravilnika pogoje in merila za subvencioniranje
bivanja študentov ugotavljajo za visokošolsko središče:
-      
v Ljubljani Študentski domovi v Ljubljani,
-      
v Mariboru Študentski domovi v Mariboru,
-      
v Kranju Dijaški in študentski dom Kranj,
-      
na Obali Visokošolsko središče v Kopru.
38. člen
Ne glede na določbo iz 3. člena tega
pravilnika se javni razpis za izbiro študentskih domov za študijsko leto
2001/2002 objavi do 20. aprila 2001.
39. člen
Ne glede na določbo iz 24. člena tega
pravilnika mora biti skupni razpis za sprejem in podaljšanje bivanja v
študentskih domovih za študijsko leto 2001/2002 objavljen najpozneje do 15.
junija 2001.
40. člen
Pravilnik začne veljati osmi dan po objavi
v Uradnem listu Republike Slovenije.«.

Pravilnik o spremembah Pravilnika o
subvencioniranju bivanja študentov (Uradni list RS, št. 35/06) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne za subvencioniranje
bivanja v študijskem letu 2006/2007.«.

Pravilnik o spremembah in dopolnitvah
Pravilnika o subvencioniranju bivanja študentov (Uradni list RS, št. 75/08) spreminja 37. člen pravilnika
tako, da se glasi:
»37. člen
Do izbire pisarn za študentske domove v
skladu z 11. členom tega pravilnika pogoje in merila za subvencioniranje
bivanja študentov ugotavljajo za visokošolsko središče:
-      
v Ljubljani Študentski domovi v Ljubljani,
-      
v Mariboru Študentski domovi v Mariboru,
-      
v Kranju Dijaški in študentski dom Kranj,
-      
v Kopru Študentski domovi Univerze na Primorskem.«;
ter vsebuje naslednjo prehodno in končno
določbo:
»PREHODNA IN KONČNA DOLOČBA
9. člen
Ne glede na spremenjeni prvi odstavek 23.
člena Pravilnika o subvencioniranju bivanja študentov (Uradni list RS, št.
22/01 in 35/06) se za študente, ki so začeli uveljavljati pravico do
subvencioniranega bivanja pred študijskim letom 2008/2009, uporablja prvi
odstavek 23. člena Pravilnika o subvencioniranju bivanja študentov (Uradni list
RS, št. 22/01 in 35/06).
10. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne za
subvencioniranje bivanja v študijskem letu 2008/2009.«.

Pravilnik o spremembah in dopolnitvah
Pravilnika o subvencioniranju bivanja študentov (Uradni list RS, št. 97/10) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o subvencioniranju bivanja študentov (Uradni list RS, št. 46/12) vsebuje naslednje prehodne in
končne določbe:
»PREHODNE IN KONČNE DOLOČBE
14. člen
Izpolnjevanje pogojev in meril za
subvencionirano bivanje študentov
pri zasebnikih in v študentskih domovih, izbranih na javnem razpisu, ugotavlja
tista pisarna za študentske domove iz 37. člena Pravilnika o subvencioniranju bivanja študentov (Uradni list RS, št. 22/01),
ki jo ministrstvo določi ob
upoštevanju statistične regije, v kateri je študentski dom oziroma zasebnik.
15. člen
Določbi o skupnem razpisu na spletnem portalu
eVŠ in elektronski vlogi v eVŠ iz 24. člena pravilnika se začneta uporabljati za
študijsko leto 2012/2013.
16. člen
Ta pravilnik začne veljati naslednji dan po
objavi v
Uradnem listu Republike Slovenije.«.

Pravilnik o spremembah in dopolnitvah
Pravilnika o subvencioniranju bivanja študentov (Uradni list RS, št. 55/13) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne za
subvencioniranje bivanja v študijskem letu 2013/2014.«.

Pravilnik o spremembah in dopolnitvah
Pravilnika o subvencioniranju bivanja študentov (Uradni list RS, št. 38/16)
vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o subvencioniranju bivanja študentov (Uradni list RS, št. 13/17)
vsebuje naslednje prehodne in končne določbe:
»PREHODNE IN KONČNE DOLOČBE
8. člen
Do izbire pisarn za študentske domove v
skladu z 11. členom pravilnika pogoje in merila za subvencioniranje
bivanja študentov ugotavljajo za visokošolsko središče: 
-      
v Ljubljani Študentski dom Ljubljana, 
-      
v Mariboru Študentski domovi Univerze v
Mariboru, 
-      
v Kopru Študentski domovi Univerze na
Primorskem. 
Izpolnjevanje pogojev in meril za
subvencionirano bivanje študentov pri zasebnikih in v študentskih domovih,
izbranih na javnem razpisu, ugotavlja tista pisarna iz prejšnjega odstavka, ki
jo ministrstvo določi ob upoštevanju statistične regije, v kateri je študentski
dom oziroma zasebnik. 
9. člen
Pogodbe, sklenjene med ministrstvom in
pisarnami za študentske domove iz prvega odstavka prejšnjega člena, se
uskladijo z določbami spremenjene šeste alineje 26. člena ter spremenjenima
prvim in drugim odstavkom 32. člena pravilnika v 30 dneh od uveljavitve tega
pravilnika. 
10. člen
Določbe spremenjenega 6. člena, prvega in
drugega odstavka 12. člena ter 17. člena pravilnika se začnejo uporabljati za
subvencioniranje bivanja v študijskem letu 2017/2018. 
11. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o subvencioniranju bivanja študentov (Uradni list RS, št. 13/18)
vsebuje naslednjo končno določbo:
»KONČNA DOLOČBA
8. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o subvencioniranju bivanja študentov (Uradni list RS, št. 58/20)
vsebuje naslednjo končno določbo:
»KONČNA DOLOČBA
8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o dopolnitvah Pravilnika o subvencioniranju bivanja študentov (Uradni list RS,
št. 56/22)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
Študenti s statusom osebe z začasno zaščito
lahko prošnjo za sprejem študentov za študijsko leto 2021/2022 oddajo kadarkoli
med tem študijskim letom skupaj z dokazilom o statusu osebe z začasno zaščito.
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o spremembah in dopolnitvah Pravilnika o subvencioniranju bivanja študentov
(Uradni list RS, št. 74/22)
vsebuje naslednjo končno določbo:
»KONČNA DOLOČBA
10. člen
Ta pravilnik začne veljati naslednji dan po
objavi v Uradnem listu Republike Slovenije.«.