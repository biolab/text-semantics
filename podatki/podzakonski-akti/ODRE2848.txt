1. člen
(vsebina)
Ta odredba z namenom ohranjanja in izboljševanja kakovosti
tal ter ocenjevanja onesnaženosti tal razvršča območje Mestne občine Celje v dve
stopnji obremenjenosti okolja zaradi onesnaženosti tal s kadmijem, cinkom in
svincem.
2. člen
(izrazi)
Izrazi, uporabljeni v tej odredbi, pomenijo:
1.     
imisija snovi v tleh je imisija snovi v tleh določena v predpisu, ki
ureja mejne, opozorilne in kritične imisijske vrednosti nevarnih snovi v tleh;
2.     
mejna imisijska vrednost (v nadaljnjem besedilu: mejna vrednost) je
mejna vrednost nevarne snovi v tleh, določena v predpisu, ki ureja mejne,
opozorilne in kritične imisijske vrednosti nevarnih snovi v tleh;
3.     
opozorilna imisijska vrednost (v nadaljnjem besedilu: opozorilna
vrednost) je opozorilna vrednost nevarne snovi v tleh, določena v predpisu, ki
ureja mejne, opozorilne in kritične imisijske vrednosti nevarnih snovi v tleh;
4.     
kritična imisijska vrednost (v nadaljnjem besedilu: kritična vrednost)
je opozorilna vrednost nevarne snovi v tleh, določena v predpisu, ki ureja
mejne, opozorilne in kritične imisijske vrednosti nevarnih snovi v tleh;
5.     
standard kakovosti okolja je standard kakovosti okolja, določen v
predpisu, ki ureja varstvo okolja.
3. člen
(razvrstitev območij Mestne občine Celje v stopnje
onesnaženosti tal)
(1) Območje Mestne občine Celje, ki je v javni lasti, se
zaradi preseganj standardov kakovosti okolja za parametre kadmij, cink in svinec v tleh v skladu s predpisom, ki
določa mejne, opozorilne in kritične imisijske vrednosti nevarnih snovi v tleh,
in predpisom, ki določa merila za ugotavljanje stopnje obremenjenosti okolja
zaradi onesnaženosti tal z nevarnimi snovmi razvrsti v dve stopnji:
-       
območja prve stopnje obremenjenosti okolja zaradi onesnaženosti tal z
nevarnimi snovmi, kjer so vsebnosti kadmija, cinka ali svinca v tleh najmanj
enake ali večje od opozorilne vrednosti;
-       
območje druge stopnje obremenjenosti okolja zaradi onesnaženosti tal z
nevarnimi snovmi je območje, ki ni območje iz prejšnje alineje.
(2) Območja Mestne
občine Celje, ki se uvrščajo v prvo ali drugo stopnjo obremenjenosti okolja
zaradi onesnaženosti tal z nevarnimi snovmi, so po dejanski rabi naslednja:
-       
opuščeno industrijsko območje,
-       
območje kmetijskih zemljišč,
-       
otroško igrišče in
-       
stanovanjsko območje.
4. člen
(začetek veljavnosti)
Ta odredba začne veljati petnajsti dan po objavi v Uradnem
listu Republike Slovenije.
Št. 007-167/2023
Ljubljana, 2. oktobra 2023
EVA 2023-2570-0063
mag. Bojan Kumer
minister
za okolje, podnebje in energijo