1. člen
(opredelitev pojmov)
(1) Uredba (EU) št. 1095/2010 je Uredba (EU)
št. 1095/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski organ za vrednostne
papirje in trge) in o spremembi Sklepa št. 716/2009/ES ter razveljavitvi
Sklepa Komisije 2009/77/ES (UL L št. 331 z dne 15. 12. 2010,
str. 84) v vsakokrat veljavnem besedilu.
(2) Direktiva 2014/65/EU je Direktiva 2014/65/EU
Evropskega parlamenta in Sveta z dne 15. maja 2014 o trgih finančnih instrumentov
ter spremembi Direktive 2002/92/ES in Direktive 2011/61/EU (UL L št. 173 z
dne 12. 6. 2014, str. 349) v vsakokrat veljavnem besedilu.
(3) ESMA je Evropski organ za vrednostne papirje in trge
ustanovljen z Uredbo (EU) št. 1095/2010.
(4) Mesto trgovanja je mesto trgovanja kot je
opredeljeno v 24. točki prvega odstavka 4. člena Direktive 2014/65/EU.
(5) Algoritemsko trgovanje je trgovanje kot je
opredeljeno v 39. točki prvega odstavka 4. člena Direktive 2014/65/EU.
2. člen
(smernice)
(1) ESMA je na podlagi prvega odstavka 16. člena
Uredbe (EU) št. 1095/2010 ter trinajstega odstavka 48. člena
Direktive 2014/65/EU, dne 27. junija 2017, objavila Smernice – Kalibracija
sistemov prekinitve trgovanja in objava zaustavitve trgovanja v skladu z
direktivo MiFID II (ESMA70-872942901-63 SL) (v nadaljnjem besedilu: smernice).
(2) Smernice so objavljene na spletnih straneh Agencije
za trg vrednostnih papirjev (v nadaljnjem besedilu: agencija) in ESMA.
(3) Smernice se uporabljajo za mesta trgovanja, ki na
svojih sistemih dovoljujejo ali omogočajo algoritemsko trgovanje, in organe
pristojne za nadzor nad njimi.
3. člen
(obseg uporabe smernic)
S tem sklepom agencija določa uporabo smernic za:
-       
mesta trgovanja, ki na svojih sistemih dovoljujejo ali omogočajo
algoritemsko trgovanje, in
-       
agencijo, kadar izvaja pristojnosti in naloge nadzora nad subjekti iz
prejšnje točke.
4. člen
(uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije, uporablja pa se od 3. januarja 2018 dalje.
Št. 00700-9/2017-4
Ljubljana, dne 28. avgusta 2017
EVA 2017-1611-0089
Predsednik Sveta
Agencije za trg vrednostnih papirjev
mag. Miloš Čas l.r.