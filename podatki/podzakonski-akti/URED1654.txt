1. člen
(rok za vložitev vlog)
S to uredbo se uvede podpora skladiščenju govejega mesa po
uredbi o ureditvi trga za goveje meso (Uradni list RS, št. 34/00; v nadaljnjem
besedilu: uredba).
2. člen
(rok za vložitev vlog)
Rok za vložitev vlog je od 25. junija 2001 do 15. avgusta
2001.
3. člen
(najmanjša količina)
Najmanjša količina proizvodov znaša deset ton.
4. člen
(obdobje skladiščenja)
Obdobje skladiščenja znaša najmanj tri mesece in se lahko
podaljša za največ tri mesece.
5. člen
(višina podpore)
Višina podpore za obdobje treh mesecev znaša: 
-       
za kategorijo 2 (klavni trupi oziroma polovice bikov, starih do 24
mesecev), kategorijo 3 (klavni trupi oziroma polovice telic in klavnih
prvesnic, starih do 30 mesecev) in kategorijo 4 (klavni trupi oziroma polovice
moških kastriranih živali, starih do 30 mesecev): 150.000 SIT/tono; 
-       
za kategorijo 5 (klavni trupi oziroma polovice krav, starih od 30
mesecev do 5 let) in kategorijo 6 (klavni trupi oziroma polovice krav, starih
nad 5 let): 100.000 SIT/tono. 
Če je obdobje skladiščenja daljše od treh mesecev oziroma v
primeru drugega odstavka 20. člena uredbe krajše od treh mesecev, se podpora
poveča oziroma zmanjša za 197,60 SIT/tono na dan.
6. člen
(odkoščevanje govejega mesa)
Ne glede na četrti odstavek 18. člena uredbe se v primeru
odkoščenja proizvodov kategoriji 5 in 6 podpora: 
-       
ne plača, če je dejanska skladiščena količina odkoščenega mesa od 100 kg
mesa s kostmi manjša od 60 kg; 
-       
proporcionalno zmanjša, če je dejanska skladiščena količina odkoščenega
mesa od 100 kg mesa s kostmi najmanj 60 kg in do 68 kg; 
-       
plača v celoti, če je dejanska skladiščena količina odkoščenega mesa od
100 kg mesa s kostmi 68 kg in več.
7. člen
(veljavnost uredbe)
Ta uredba začne veljati naslednji dan po objavi v Uradnem
listu Republike Slovenije.
Št. 331-12/2001-2
Ljubljana, dne 21. junija 2001.
Vlada Republike Slovenije
mag. Anton Rop l. r. 
Minister
 