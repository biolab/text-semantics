1. člen
Ta pravilnik določa metode in postopke ugotavljanja
skladnosti kazeinov in kazeinatov, ki obsega metode vzorčenja ter metode za
fizikalno-kemijske analize kazeinov in kazeinatov.
2. člen
(1) Metode vzorčenja kazeinov in kazeinatov so določene v
prilogi 1 tega pravilnika. 
(2) Metode za fizikalno-kemijske analize kazeinov in
kazeinatov so določene v prilogi 2 tega pravilnika. 
(3) Priloge iz prvega in drugega odstavka tega člena so
sestavni del tega pravilnika.
3. člen
(1) Poleg metod iz prejšnjega člena, se lahko uporabljajo
tudi druge metode vzorčenja kazeinov in kazeinatov ter druge preverjene in
znanstveno utemeljene metode za fizikalno-kemijske analize kazeinov in
kazeinatov. 
(2) Metode iz prejšnjega odstavka morajo biti, kjer je
mogoče, preverjene na naslednje parametre: 
-       
specifičnost, 
-       
točnost, 
-       
natančnost; ponovljivost znotraj laboratorija in obnovljivost znotraj
laboratorija ter med laboratoriji, 
-       
meja zaznave, 
-       
občutljivost, 
-       
praktičnost in uporabnost, 
-       
meja določanja, 
-       
drugi parametri po izbiri. 
(3) Vrednosti natančnosti (ponovljivosti in obnovljivosti) iz
tretje alinee prejšnjega odstavka se dobijo z medlaboratorijskim primerjalnim
preskušanjem, ter se izrazijo, v skladu z mednarodnim standardom (SIST ISO
5725) o medlaboratorijskih preskušanjih.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 324-01-9/2004
Ljubljana, dne 15. marca 2004.
EVA 2004-2311-0014
Minister 
za kmetijstvo, gozdarstvo in prehrano 
mag. Franc But l. r.

Priloga
1: Metode vzorčenja kazeinov in kazeinatov
Priloga
2: Analitske metode kazeinov in kazeinatov