1. člen
S tem pravilnikom se določa vsebina obrazca napovedi za
odmero dohodnine od obresti na denarne depozite pri bankah in hranilnicah,
ustanovljenih v Republiki Sloveniji (v nadaljnjem besedilu: Slovenija) in
drugih državah članicah Evropske unije (v nadaljnjem besedilu: EU), ki so bile
dosežene v letu 2006.
2. člen
Davčni zavezanec oziroma davčna zavezanka (v nadaljnjem
besedilu: davčni zavezanec) predloži davčnemu organu napoved za odmero
dohodnine od obresti na denarne depozite pri bankah in hranilnicah, ustanovljenih
v Sloveniji in drugih državah članicah EU, ki so bile dosežene v letu 2006, in
sicer na obrazcu, ki je Priloga 1 tega pravilnika in njegov sestavni del, v
skladu z navodilom za izpolnjevanje, ki je Priloga 2 tega pravilnika in njegov
sestavni del.
3. člen
Z dnem uveljavitve tega pravilnika se preneha uporabljati
Pravilnik o obrazcih za napoved za odmero akontacije dohodnine in o obrazcih za
napoved za odmero dohodnine od obresti, dividend in dobička iz kapitala (Uradni
list RS, št. 123/05), in sicer v delu, ki določa napoved za odmero dohodnine od
obresti na denarne depozite pri bankah in hranilnicah, ustanovljenih v skladu s
predpisi v Sloveniji ter pri bankah in hranilnicah drugih držav članicah EU.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 421-360/2006/6
Ljubljana, dne 22. decembra 2006
EVA 2006-1611-0187
dr. Andrej Bajuk l.r. 
Minister 
za finance

Priloga
1: Napoved za odmero dohodnine od obresti na denarne depozite pri bankah in
hranilnicah, ustanovljenih v Sloveniji in drugih državah članicah EU, ki so
bile dosežene v letu 2006
Priloga
2: Navodilo za izpolnjevanje obrazca napovedi za odmero dohodnine od obresti na
denarne depozite pri bankah in hranilnicah, ustanovljenih v Sloveniji ter
drugih državah članicah EU, doseženih v letu 2006