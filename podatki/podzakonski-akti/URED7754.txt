1. člen
S to uredbo se sprejme Načrt upravljanja Krajinskega parka
Strunjan za obdobje 2018–2027 (v nadaljnjem besedilu: načrt upravljanja).
2. člen
Načrt upravljanja je programski akt in določa razvojne
usmeritve, načine izvajanja varstva, rabe in upravljanja zavarovanega območja
ter podrobnejše usmeritve za varstvo naravnih vrednot. Upošteva se pri urejanju
prostora, opravljanju dejavnosti ter upravljanju in rabi naravnih dobrin v
parku ter gospodarjenju z njimi, pri ohranjanju krajinske pestrosti ter
izvajanju gospodarskih in drugih javnih služb v parku.
3. člen
Načrt upravljanja je kot priloga sestavni del te uredbe.
KONČNA DOLOČBA
4. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00719-5/2019
Ljubljana, dne 28. februarja 2019
EVA 2018-2550-0057
Vlada Republike Slovenije
Marjan Šarec l.r.
Predsednik

Priloga: Načrt
upravljanja Krajinskega parka Strunjan za obdobje 2018–2027