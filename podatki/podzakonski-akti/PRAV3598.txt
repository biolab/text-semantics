1. člen
Ta pravilnik določa vrste tehničnih pripomočkov (v nadaljnjem
besedilu: pripomočki), pri nakupu katerih je vojni invalid upravičen do
doplačila, in natančnejše kriterije za določitev višine doplačil za nakup
pripomočkov.
2. člen
Vojni invalid je glede na vojno invalidnost upravičen do
doplačila za naslednje pripomočke: 
 I.   Pripomočki, ki vojnemu
invalidu omogočajo mobilnost 
1.    
Osebno motorno vozilo, če mu je vojna invalidnost priznana na podlagi
naslednjih okvar zdravja: 
- 
eksartikulacije v kolenu, obojestranske; 
- 
amputacije obeh nog nad kolenom; 
- 
ankiloze obeh kolkov v kateremkoli položaju; 
- 
obojestranske eksartikulacije v kolku; 
- 
amputacije obeh goleni s kratkimi ali skrčenimi štrclji, neprimernimi za
proteze ali z omejenim gibanjem v kolenu; 
- 
okvare hrbtenjače s paraplegijo oziroma tetraplegijo; 
- 
prizadetosti po težkih poškodbah glave, ko gibanje ni mogoče; 
- 
slepote – izgube vida na obeh očeh. 
2. a)  Prilagoditev
osebnega motornega vozila, če mu je vojna invalidnost priznana na podlagi
naslednjih okvar zdravja: 
- 
hude okvare sklepov spodnjih udov in/ali zgornjega uda; 
- 
paraplegije oziroma parapareze in tetraplegije oziroma tetrapareze; 
- 
amputacije zgornjega uda; 
- 
amputacije enega ali obeh spodnjih udov. 
2. b)  Do
doplačila za nakup avtomatičnega menjalnika kot oblike prilagoditve osebnega
motornega vozila je upravičen vojni invalid, ki mu je vojna invalidnost
priznana na podlagi naslednjih okvar zdravja: 
- 
amputacije spodnjega uda; 
- 
amputacije zgornjega uda najmanj v zapestju ali višje; 
- 
zatrditve skočnega sklepa v neugodnem položaju; 
- 
omejene gibljivosti kolena z možno ekstenzijo pod 30 stopinj; 
- 
zatrditve kolena; 
- 
omejene gibljivosti kolka v neugodnem položaju; 
- 
zatrditve kolka; 
- 
skrajšanja spodnjega uda nad 6 cm; 
- 
okvar perifernih živcev spodnjega uda, ki ne omogočajo uporabe sklopke
(srednje ali težko izražene delne ali popolne ohromitve); 
- 
oslabljene moči spodnjega uda, ki ne omogoča uporabe sklopke
(nevromišična obolenja in drugo). 
3.    
Prenosna klančina (rampa), če je vojni invalid zaradi vojne invalidnosti
trajno vezan na invalidski voziček. 
4.    
Dvižni sedež (katapult), če je vojni invalid zaradi vojne invalidnosti
trajno vezan na invalidski voziček. 
5.    
Sedež za prenos, če je vojni invalid zaradi vojne invalidnosti trajno
vezan na invalidski voziček. 
6.    
Dvigalo (pritrjeno na osebni avto) za premestitev iz vozička v osebni
avto, če je vojni invalid zaradi vojne invalidnosti trajno vezan na invalidski
voziček. 
II.   Pripomočki, ki vojnemu
invalidu omogočajo samostojno življenje: 
1.    
Telefon z gumbom za klic v sili, če vojni invalid, ki živi sam,
potrebuje pripomoček glede na vojno invalidnost (80%–100%). 
2.    
Braillova vrstica (ki nadomešča zaslon na računalniku, imenovana tudi
Braillov terminal ali Braillov display) za vojnega invalida, ki je usposobljen
za uporabo računalnika, o čemer predloži potrdilo Zveze društev slepih in
slabovidnih Slovenije, če mu je vojna invalidnost priznana na podlagi slepote –
popolne izgube vida na obeh očeh. 
3.    
Telefonska slušalka z vgrajeno indukcijsko tuljavo za induktivni prenos
zvoka na slušni aparat, če je vojna invalidnost priznana na podlagi okvare
sluha, zaradi katere ima vojni invalid težave pri sporazumevanju in mu z
zdravljenjem ni mogoče izboljšati sluha. 
4.    
Silhuetni induktor, ki omogoča večjo razumljivost pri poslušanju radia
ali televizije s slušnim aparatom, če je vojna invalidnost priznana na podlagi
okvare sluha, zaradi katere ima vojni invalid težave pri sporazumevanju in mu z
zdravljenjem ni mogoče izboljšati sluha. 
5.    
Budilka za gluhe, če je vojna invalidnost priznana na podlagi popolne
izgube sluha. 
6.    
Svetlobni indikatorji zvonjenja hišnega in telefonskega zvonca, če je
vojna invalidnost priznana na podlagi popolne izgube sluha. 
7.    
7. Elektronsko (stacionarno ali prenosno) povečalo, če je vojna invalidnost
priznana na podlagi močne slabovidnosti ali ostanka vida – skupna izguba vida
na obeh očeh znaša od 0,1 do 0,4.
3. člen
Izpolnjevanje pogojev za ponovno dodelitev doplačila po
tretjem odstavku 40. člena zakona se ugotavlja na podlagi izvida in mnenja
pristojne zdravniške komisije in na podlagi strokovnega mnenja proizvajalca ali
serviserja pripomočka o možnosti njegovega popravila ali prilagoditve.
4. člen
Višina doplačila se določi v odstotku od nabavne cene
pripomočka in znaša 50% te cene. 
Ne glede na določbo prejšnjega
odstavka se določi višina doplačila za nakup osebnega motornega vozila, kot
sledi:
Cena
pripomočka                                                      Višina
doplačila v
v
SIT                                                                         odstotku
od cene
                                                                                pripomočka
do
1,000.000                                                             80%
nad
1,000.000-1,500.000                                            800.000 + 70%
                                                                                nad
1,000.000
nad
1,500.000-2,000.000                                            1,150.000 + 30%
                                                                                nad
1,500.000
nad
2,000.000-2,500.000                                            1,300.000 + 20%
                                                                                nad
2,000.000
nad
2,500.000                                                            1,400.000
+ 10%
                                                                                nad
2,500.000
Ne glede na določbo prvega odstavka se določi višina doplačila
za nakup Braillove vrstice, kot sledi:
Cena
pripomočka                                                      Višina
doplačila v
v
SIT                                                                         odstotku
od cene
                                                                                pripomočka
do
1,200.000                                                             80%
nad
1,200.000-1,500.000                                            960.000 + 30%
                                                                                nad
1,200.000
nad
1,500.000-2,000.000                                            1,050.000 + 20%
                                                                                nad
1,500.000
nad
2,000.000                                                            1,150.000
+ 10%
                                                                                nad
2,000.000
Višina doplačila ne sme presegati
dvanajst odmernih osnov, veljavnih v času vložitve zahteve.
5. člen
Pristojna upravna enota odloči o priznanju pravice do
doplačila k stroškom nakupa pripomočka na podlagi predloženega predračuna,
odločba pa se po izvršljivosti realizira z nakazilom priznanega zneska
doplačila upravičencu ali prodajalcu na podlagi predloženega računa.
6. člen
Z dnem uveljavitve tega pravilnika se prenehata uporabljati
pravilnik o posebnih pripomočkih za vojaške invalide (Uradni list SFRJ, št.
19/83 in 11/86 in Uradni list RS, št. 18/94) in pravilnik o okvarah organizma,
na podlagi katerih ima vojaški invalid pravico do osebnega motornega vozila, in
o vrsti motornega vozila (Uradni list SFRJ, št. 7/82, 14/84, 52/86, 41/87,
21/88 in Uradni list RS, št. 74/94).
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 01701/0004/98
Ljubljana, dne 24. aprila 1998.
mag. Anton Rop l. r. 
Minister 
za delo