1. člen
Ta pravilnik določa način uporabe označbe Slovenska potica.
2. člen
(1) Z označbo Slovenska potica je lahko označena samo
potica, pripravljena na način, kot je določen v specifikaciji za Slovensko
potico, ki jo potrdi Ministrstvo za kmetijstvo, gozdarstvo in prehrano (v
nadaljnjem besedilu: ministrstvo), in ima proizvajalec zanjo certifikat, izdan
v skladu s predpisom, ki ureja sheme kakovosti kmetijskih pridelkov in živil (v
nadaljnjem besedilu: certifikat).
(2) Specifikacija iz prejšnjega odstavka je dosegljiva
na ministrstvu, Dunajska cesta 22, 1000 Ljubljana, in na spletni strani
ministrstva.
3. člen
Vsi imetniki certifikata enkrat letno, najpozneje do
28. februarja, na ministrstvo pisno sporočijo količino Slovenskih potic,
ki so jih v preteklem letu pripravili.
4. člen
Proizvajalci potic, ki so do uveljavitve tega pravilnika za
svoje potice uporabljali označbo Slovenska potica in jo želijo uporabljati še
naprej, morajo certifikat pridobiti najpozneje v enem letu od uveljavitve tega
pravilnika.
5. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-491/2017
Ljubljana, dne 16. maja 2018
EVA 2018-2330-0038
Mag. Dejan Židan l.r.
minister
za kmetijstvo, gozdarstvo in prehrano