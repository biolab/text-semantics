I. SPLOŠNE DOLOČBE
1. člen
(vsebina)
(1) Ta uredba ureja izvajanje aktivnosti in tehnične pomoči
programa za izvajanje evropskega sklada za pomorstvo, ribištvo in akvakulturo
za obdobje 2021–2027, ki se izvajajo v skladu s predpisi, ki urejajo javno
naročanje (v nadaljnjem besedilu: P ESPRA 2021–2027), ki je potrjen z
Izvedbenim sklepom Komisije z dne 1. decembra 2022 o odobritvi Programa za
izvajanje Evropskega sklada za ribištvo in akvakulturo v Republiki Sloveniji za
obdobje 2021–2027 za podporo iz Evropskega sklada za pomorstvo, ribištvo in
akvakulturo v Sloveniji, št. CCI 2021 SI 14 MF PR 001, in dostopen na osrednjem
spletnem mestu državne uprave in na spletni strani ribiškega sklada
https://evropskasredstva.si/vsebina-programa.
(2) Ta uredba za aktivnosti in tehnično pomoč iz prejšnjega
odstavka določa pristojne organe, vrste, cilje, pogoje upravičenosti, izvajanje
in nadzor aktivnosti in tehnične pomoči, ki se izvajajo v skladu s predpisi, ki
urejajo javno naročanje, za izvajanje:
-       
Uredbe Sveta (ES) št. 1224/2009 z dne 20. novembra 2009 o vzpostavitvi
nadzornega sistema Skupnosti za zagotavljanje skladnosti s pravili skupne
ribiške politike o spremembi uredb (ES) št. 847/96, (ES) št. 2371/2002, (ES)
št. 811/2004, (ES) št. 768/2005, (ES) št. 2115/2005, (ES) št. 2166/2005, (ES)
št. 388/2006, (ES) št. 509/2007, (ES) št. 676/2007, (ES) št. 1098/2007, (ES)
št. 1300/2008, (ES) št. 1342/2008 in razveljavitvi uredb (EGS) št. 2847/93,
(ES) št. 1627/94 in (ES) št. 1966/2006 (UL L št. 343 z dne 22. 12. 2009, str.
1), zadnjič spremenjene z Uredbo (EU) 2019/1241 Evropskega parlamenta in Sveta
z dne 20. junija 2019 o ohranjanju ribolovnih virov in varstvu morskih ekosistemov
s tehničnimi ukrepi, o spremembi uredb Sveta (ES) št. 2019/2006, (ES) št.
1224/2009 ter uredb (EU) št. 1380/2013, (EU) 2016/1139, (EU) 2018/973, (EU)
2019/472 in (EU) 2019/1022 Evropskega parlamenta in Sveta ter o razveljavitvi
uredb Sveta (ES) št. 894/97, (ES) št. 850/98, (ES) št. 2549/2000, (ES) št.
254/2002, (ES) št. 812/2004 in (ES) št. 2187/2005 (UL L št. 198 z dne 25. 7.
2019, str. 105), (v nadaljnjem besedilu: Uredba 1224/2009/ES);
-       
Izvedbene uredbe Komisije (EU) št. 404/2011 z dne 8. aprila 2011 o
določitvi podrobnih pravil za izvajanje Uredbe Sveta (ES) št. 1224/2009 (UL L
št. 112 z dne 30. 4. 2011, str. 1), zadnjič spremenjene z Izvedbeno uredbo
Komisije (EU) 2020/863 z dne 22. junija 2020 o popravku nemške jezikovne
različice Izvedbene uredbe (EU) št. 404/2011 o določitvi podrobnih pravil za
izvajanje Uredbe Sveta (ES) št. 1224/2009 o vzpostavitvi nadzornega sistema
Skupnosti za zagotavljanje skladnosti s pravili skupne ribiške politike (UL L
št. 200 z dne 24. 6. 2020, str. 1), (v nadaljnjem besedilu: Izvedbena uredba
404/2011/EU);
-       
Uredbe (EU) št. 1380/2013 Evropskega parlamenta in Sveta z dne 11.
decembra 2013 o skupni ribiški politiki in o spremembi uredb Sveta (ES) št.
1954/2003 in (ES) št. 1224/2009 ter razveljavitvi uredb Sveta (ES) št.
2371/2002 in (ES) št. 639/2004 ter Sklepa Sveta 2004/585/ES (UL L št. 354 z dne
28. 12. 2013, str. 22), zadnjič spremenjene z Uredbo (EU) 2022/2495 Evropskega
parlamenta in Sveta z dne 14. decembra 2022 o spremembi Uredbe (EU) št.
1380/2013 glede omejitev dostopa do voda Unije (UL L št. 325 z dne 20. 12.
2022, str. 1), (v nadaljnjem besedilu: Uredba 1380/2013/EU);
-       
Uredbe (EU) 2017/1004 Evropskega parlamenta in Sveta z dne 17. maja 2017
o vzpostavitvi okvira Unije za zbiranje, upravljanje in uporabo podatkov v
ribiškem sektorju in podporo znanstvenemu svetovanju v zvezi s skupno ribiško
politiko ter razveljavitvi Uredbe Sveta (ES) št. 199/2008 (prenovitev) (UL L
št. 157 z dne 20. 6. 2017, str. 1), zadnjič spremenjene z Uredbo (EU) 2021/1139
Evropskega parlamenta in Sveta z dne 7. julija 2021 o vzpostavitvi Evropskega
sklada za pomorstvo, ribištvo in akvakulturo ter spremembi Uredbe (EU)
2017/1004 (UL L št. 247 z dne 13. 7. 2021, str. 1), (v nadaljnjem besedilu:
Uredba 2017/1004/EU);
-       
Uredbe (EU) 2021/1060 Evropskega parlamenta in Sveta z dne 24. junija
2021 o določitvi skupnih določb o Evropskem skladu za regionalni razvoj,
Evropskem socialnem skladu plus, Kohezijskem skladu, Skladu za pravični prehod
in Evropskem skladu za pomorstvo, ribištvo in akvakulturo ter finančnih pravil
zanje in za Sklad za azil, migracije in vključevanje, Sklad za notranjo varnost
in Instrument za finančno podporo za upravljanje meja in vizumsko politiko (UL
L št. 231 z dne 30. 6. 2021, str. 159), zadnjič spremenjene z Uredbo (EU)
2023/955 Evropskega parlamenta in Sveta z dne 10. maja 2023 o vzpostavitvi
Socialnega sklada za podnebje in spremembi Uredbe (EU) 2021/1060 (UL L št. 130
z dne 16. 5. 2023, str. 1), (v nadaljnjem besedilu: Uredba 2021/1060/EU);
-       
Uredbe (EU) 2021/1139 Evropskega parlamenta in Sveta z dne 7. julija
2021 o vzpostavitvi Evropskega sklada za pomorstvo, ribištvo in akvakulturo ter
spremembi Uredbe (EU) 2017/1004 (UL L št. 247 z dne 13. 7. 2021, str. 1),
zadnjič spremenjene z Delegirano uredbo Komisije (EU) 2022/2181 z dne 29.
junija 2022 o dopolnitvi Uredbe (EU) 2021/1139 Evropskega parlamenta in Sveta o
Evropskem skladu za pomorstvo, ribištvo in akvakulturo glede datumov začetka in
časovnih obdobij za nedopustnost vlog za podporo (UL L št. 288 z dne 9. 11.
2022, str. 7), (v nadaljnjem besedilu: Uredba 2021/1139/EU);
-       
Izvedbene uredbe Komisije (EU) 2022/44 z dne 13. januarja 2022 o
pravilih za uporabo Uredbe (EU) 2021/1139 Evropskega parlamenta in Sveta glede
meril za določitev ravni finančnih popravkov in meril za uporabo pavšalnih
stopenj, povezanih z resno neskladnostjo s pravili skupne ribiške politike (UL
L št. 9 z dne 14. 1. 2022, str. 13);
-       
Izvedbene uredbe Komisije (EU) 2022/45 z dne 13. januarja 2022 o
izvajanju Uredbe (EU) 2021/1139 Evropskega parlamenta in Sveta o vzpostavitvi
Evropskega sklada za pomorstvo, ribištvo in akvakulturo v zvezi s primeri
neizpolnjevanja in resnega neizpolnjevanja pravil skupne ribiške politike, ki
lahko povzročijo prekinitev roka izplačila ali začasno ustavitev izplačil v
okviru navedenega sklada (UL L št. 9 z dne 14. 1. 2022, str. 20);
-       
Izvedbene uredbe Komisije (EU) 2022/46 z dne 13. januarja 2022 o
izvajanju Uredbe (EU) 2021/1139 Evropskega parlamenta in Sveta o vzpostavitvi
Evropskega sklada za pomorstvo, ribištvo in akvakulturo ter spremembi Uredbe
(EU) 2017/1004, kar zadeva opredelitev energetsko učinkovitih tehnologij in
specifikacijo elementov metodologije za določitev običajnega ribolovnega napora
ribiških plovil (UL L št. 9 z dne 14. 1. 2022, str. 27);
-       
Izvedbene uredbe Komisije (EU) 2022/79 z dne 19. januarja 2022 o
določitvi pravil za uporabo Uredbe (EU) 2021/1139 Evropskega parlamenta in
Sveta glede beleženja, pošiljanja in predstavitve podatkov o izvajanju na
operativni ravni (UL L št. 13 z dne 20. 1. 2022, str. 24; v nadaljnjem
besedilu: Izvedbena uredba 2022/79/EU);
-       
Delegirane uredbe Komisije (EU) 2022/2181 z dne 29. junija 2022 o
dopolnitvi Uredbe (EU) 2021/1139 Evropskega parlamenta in Sveta o Evropskem
skladu za pomorstvo, ribištvo in akvakulturo glede datumov začetka in časovnih
obdobij za nedopustnost vlog za podporo (UL L št. 288 z dne 9. 11. 2022, str.
7).
2. člen
(pomen izrazov)
Izrazi, uporabljeni v tej uredbi, pomenijo:
1.     
izvajalec je katera koli fizična ali pravna oseba ali skupina teh oseb,
izbrana v postopku javnega naročanja za dobavo blaga ali izvedbo storitev;
2.     
aktivnost je sklop operacij iz točke (a) pod (4) 2. člena Uredbe
2021/1060/EU;
3.     
operacija je operacija v skladu s točko (a) pod (4) 2. člena Uredbe
2021/1060/EU in pomeni projekt, pogodbo, ukrep ali skupino projektov, izbranih
v okviru programa P ESPRA 2021–2027;
4.     
prednostne naloge so prednostne naloge iz prvega odstavka 3. člena
Uredbe 2021/1139/EU.
3. člen
(pristojni organi in odbor)
(1) Organ upravljanja P ESPRA 2021–2027 (v nadaljnjem
besedilu: organ upravljanja) iz prvega odstavka 71. člena Uredbe 2021/1060/EU
je Ministrstvo za kmetijstvo, gozdarstvo in prehrano (v nadaljnjem besedilu:
ministrstvo). Organ upravljanja opravlja naloge iz prvega odstavka 72. člena
ter 73. in 74. člena Uredbe 2021/1060/EU.
(2) Posredniško telo organa upravljanja je Agencija Republike
Slovenije za kmetijske trge in razvoj podeželja (v nadaljnjem besedilu:
posredniško telo), ki izvaja izplačila iz evropskega sklada za pomorstvo,
ribištvo in akvakulturo. V skladu s tretjim odstavkom 71. člena Uredbe
2021/1060/EU organ upravljanja posredniškemu telesu izda navodilo, s katerim
prenese posamezne naloge iz svoje pristojnosti in način izvajanja nalog.
(3) V skladu z drugim odstavkom 72. člena Uredbe 2021/1060/EU
je organ, ki izvaja računovodsko funkcijo, Agencija Republike Slovenije za
kmetijske trge in razvoj podeželja. Organ, ki izvaja računovodsko funkcijo,
opravlja naloge iz 76. člena Uredbe 2021/1060/EU.
(4) Revizijski organ iz prvega in drugega odstavka 71. člena
Uredbe 2021/1060/EU je Urad Republike Slovenije za nadzor proračuna, ki je
organ v sestavi ministrstva, pristojnega za finance. Revizijski organ opravlja
naloge iz 77. člena Uredbe 2021/1060/EU.
(5) Odbor za spremljanje izvajanja P ESPRA 2021–2027 iz
prvega odstavka 38. člena Uredbe 2021/1060/EU je Odbor za spremljanje programa
za izvajanje evropskega sklada za pomorstvo, ribištvo in akvakulturo v
Republiki Sloveniji za obdobje 2021–2027 (v nadaljnjem besedilu: odbor za
spremljanje). Odbor za spremljanje opravlja naloge iz 40. člena Uredbe
2021/1060/EU.
II. PREDNOSTNE NALOGE, SPECIFIČNI CILJI IN POVEZANE
AKTIVNOSTI
4. člen
(prednostna naloga in specifični cilji)
(1) V skladu s točko (i) pod (d) tretjega odstavka 22. člena
Uredbe 2021/1060/EU in 14. členom Uredbe 2021/1139/EU se v okviru P ESPRA
2021–2027 sredstva namenijo za izvajanje naslednjih aktivnosti prve prednostne
naloge iz 1. točke prvega odstavka 3. člena Uredbe 2021/1139/EU:
1.     
zbiranje podatkov,
2.     
nadzor in izvrševanje,
3.     
varovanje in obnavljanje vodne in morske biotske raznovrstnosti,
4.     
upravljanje, obnavljanje in spremljanje območij Natura 2000 in
zavarovanih območij ter izvajanje prednostnega okvira ukrepanja.
(2) V skladu s točko (i) pod (d) tretjega odstavka 22. člena
Uredbe 2021/1060/EU in prvim odstavkom 26. člena Uredbe 2021/1139/EU se v
okviru P ESPRA 2021–2027 sredstva namenijo za izvajanje naslednjih aktivnosti
druge prednostne naloge iz 2. točke prvega odstavka 3. člena Uredbe
2021/1139/EU:
1.     
akvakultura, ki temelji na znanju, in raziskave,
2.     
promocija rib, akvakulture, lokalnih sektorjev in proizvodov.
(3) V skladu s točko (i) pod (d) tretjega odstavka 22. člena
Uredbe 2021/1060/EU, 31. členom, točkama (a) in (b) 32. člena ter 33. členom
Uredbe 2021/1139/EU se v okviru P ESPRA 2021–2027 sredstva namenijo za
izvajanje naslednjih aktivnosti četrte prednostne naloge Evropske unije iz 4.
točke prvega odstavka 3. člena Uredbe 2021/1139/EU:
1.     
spremljanje vrst in habitatov iz Direktive Sveta 92/43/EGS z dne 21.
maja 1992 o ohranjanju naravnih habitatov ter prosto živečih živalskih in
rastlinskih vrst (UL L št. 206 z dne 22. 7. 1992, str. 7), zadnjič spremenjene
z Direktivo Sveta 2013/17/EU z dne 13. maja 2013 o prilagoditvi nekaterih
direktiv na področju okolja zaradi pristopa Republike Hrvaške (UL L št. 158 z
dne 10. 6. 2013, str. 193), (v nadaljnjem besedilu: Direktiva 92/43/EGS) in
Direktive 2009/147/ES Evropskega parlamenta in Sveta z dne 30. novembra 2009 o
ohranjanju prosto živečih ptic (Kodificirana različica) (UL L št. 20 z dne 26.
1. 2010, str. 7), zadnjič spremenjene z Uredbo (EU) 2019/1010 Evropskega
parlamenta in Sveta z dne 5. junija 2019 o uskladitvi obveznosti poročanja na
področju zakonodaje, povezane z okoljem, ter spremembi uredb (ES) št. 166/2006
in (EU) št. 995/2010 Evropskega parlamenta in Sveta, direktiv 2002/49/ES,
2004/35/ES, 2007/2/ES, 2009/147/ES in 2010/63/EU Evropskega parlamenta in
Sveta, uredb Sveta (ES) št. 338/97 in (ES) št. 2173/2005 ter Direktive Sveta
86/278/EGS (UL L št. 170 z dne 25. 6. 2019, str. 115), (v nadaljnjem besedilu:
Direktiva 2009/147/ES);
2.     
podpora pomorskemu prostorskemu načrtovanju v skladu z Direktivo
2014/89/EU Evropskega parlamenta in Sveta z dne 23. julija 2014 o vzpostavitvi
okvira za pomorsko prostorsko načrtovanje (UL L št. 257 z dne 28. 8. 2014, str.
135; v nadaljnjem besedilu: Direktiva 2014/89//EU);
3.     
izvajanje pomorskega nadzora.
III. CILJI AKTIVNOSTI, POGOJI UPRAVIČENOSTI OPERACIJ IN
FINANČNA SREDSTVA
5. člen
(zbiranje podatkov)
(1) Cilji aktivnosti iz 1. točke prvega odstavka prejšnjega
člena so zbiranje, upravljanje in uporaba bioloških, okoljskih, tehničnih in
socialno-ekonomskih podatkov v ribiškem sektorju iz 23. člena Uredbe
2021/1139/EU in Uredbe 2017/1004/EU z naslednjo vrsto operacij iz preglednice 7
Priloge II Izvedbene uredbe 2022/79/EU:
1. zbiranje podatkov.
(2) Pogoja za upravičenost operacije sta:
-       
operacija se lahko izvaja v obdobju od 1. decembra 2022 in najpozneje do
30. novembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih; in
-       
operacija se ne izvaja v okviru drugih evropskih investicijskih in
strukturnih skladov ali instrumentov financiranja Evropske unije ali
nacionalnih instrumentov financiranja.
6. člen
(nadzor in izvrševanje)
(1) Cilj aktivnosti iz 2. točke prvega odstavka 4. člena te
uredbe je izvajanje nadzora in izvrševanja sistema za nadzor ribištva v
Republiki Sloveniji, kot je določen v 36. členu Uredbe 1380/2013/EU in 22.
členu Uredbe 2021/1139/EU ter podrobneje v Uredbi 1224/2009/ES in Uredbi
404/2011/EU, z naslednjimi vrstami operacij iz preglednice 7 Priloge II
Izvedbene uredbe 2022/79/EU:
1.     
naložbe za nadzor in izvrševanje za javne organe,
2.     
naložbe za nadzor in izvrševanje za zasebna podjetja,
3.     
skupna raba znanja,
4.     
naložbe za izboljšanje sledenja,
5.     
dogodki,
6.     
študije in raziskave,
7.     
gradnja zmogljivosti.
(2) Pogoja za upravičenost operacij sta:
-       
operacije se lahko izvajajo v obdobju od 1. decembra 2022 in najpozneje
do 30. novembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih; in
-       
operacije se ne izvajajo v okviru drugih evropskih investicijskih in
strukturnih skladov ali instrumentov financiranja Evropske unije ali
nacionalnih instrumentov financiranja.
7. člen
(varovanje in obnavljanje vodne in morske biotske
raznovrstnosti)
(1) Cilj aktivnosti iz 3. točke prvega odstavka 4. člena te
uredbe je varstvo in obnova vodne biotske raznovrstnosti in ekosistemov tudi v
celinskih vodah v skladu s 25. členom Uredbe 2021/1139/EU z naslednjimi vrstami
operacij iz preglednice 7 Priloge II Izvedbene uredbe 2022/79/EU:
1.     
študije in raziskave,
2.     
usposabljanje za izboljšanje sposobnosti in razvoj človeškega kapitala,
3.     
vrednotenje,
4.     
upravljanje in spremljanje območij Natura 2000 (mehke operacije) in
5.     
obnovitev ekološke kontinuitete rek.
(2) Pogoji za upravičenost operacij so:
-       
operacije se lahko izvajajo v obdobju od 1. decembra 2022 in najpozneje
do 30. novembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih;
-       
skladnost s predpisi, ki urejajo okolje (upoštevanje določb predpisov,
ki urejajo področje celovite presoje vplivov na okolje, naravo in vode ter
vplivov ravnanja z odpadki); in
-       
operacije se ne izvajajo v okviru drugih evropskih investicijskih in
strukturnih skladov ali instrumentov financiranja Evropske unije ali
nacionalnih instrumentov financiranja.
8. člen
(upravljanje, obnavljanje in spremljanje območij Natura 2000
in zavarovanih območij ter izvajanje prednostnega okvira ukrepanja)
(1) Cilj aktivnosti iz 4. točke prvega odstavka 4. člena te
uredbe je varstvo in obnova vodne biotske raznovrstnosti in ekosistemov tudi v
celinskih vodah v skladu s 25. členom Uredbe 2021/1139/EU z naslednjimi vrstami
operacij iz preglednice 7 Priloge II Izvedbene uredbe 2022/79/EU:
1.     
upravljanje in spremljanje območij Natura 2000 (mehke operacije),
2.     
upravljanje in spremljanje pomorskih zaščitenih območij (mehke
operacije),
3.     
naložbe v obnovo zaščitenih pomorskih območij.
(2) Pogoji za upravičenost operacij so:
-       
operacije se lahko izvajajo v obdobju od 1. decembra 2021 in najpozneje
do 30. novembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih;
-       
skladnost s predpisi, ki urejajo okolje (upoštevanje določb predpisov,
ki urejajo področje celovite presoje vplivov na okolje, naravo in vode ter
vplivov ravnanja z odpadki); in
-       
operacije se ne izvajajo v okviru drugih evropskih investicijskih in
strukturnih skladov ali instrumentov financiranja Evropske unije ali
nacionalnih instrumentov financiranja.
9. člen
(akvakultura, ki temelji na znanju, in raziskave)
(1) Cilj aktivnosti iz 1. točke drugega odstavka 4. člena te
uredbe je spodbujanje trajnostnih dejavnosti akvakulture in zlasti povečevanje
konkurenčnosti akvakulturne proizvodnje, pri čemer se hkrati zagotavlja, da so
dejavnosti akvakulture dolgoročno okoljsko trajnostne v skladu s točko (a)
prvega odstavka 26. člena Uredbe 1139/2021/EU, z naslednjimi vrstami operacij
iz preglednice 7 Priloge II Izvedbene uredbe 2022/79/EU:
1.     
gradnja zmogljivosti,
2.     
usposabljanje za izboljšanje spretnosti in razvoj človeškega kapitala,
3.     
skupna raba znanja,
4.     
dogodki,
5.     
študije in raziskave.
(2) Pogoja za upravičenost operacij sta:
-       
operacije se lahko izvajajo v obdobju od 1. decembra 2022 in najpozneje
do 30. novembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih;
-       
operacije se ne izvajajo v okviru drugih evropskih investicijskih in
strukturnih skladov ali instrumentov financiranja Evropske unije ali
nacionalnih instrumentov financiranja.
10. člen
(promocija rib, akvakulture, lokalnih sektorjev in
proizvodov)
(1) Cilj aktivnosti iz 2. točke drugega odstavka 4. člena te
uredbe je spodbujanje trženja, kakovosti ter dodane vrednosti ribiških proizvodov
in proizvodov iz akvakulture ter predelave teh proizvodov v skladu s točko (b)
prvega odstavka 26. člena Uredbe 2021/1139/EU z naslednjimi vrstami operacij iz
preglednice 7 Priloge II Izvedbene uredbe 2022/79/EU:
1.     
dogodki,
2.     
dejavnosti trženja,
3.     
ozaveščanje, komunikacija s širšo javnostjo,
4.     
študije in raziskave.
(2) Pogoja za upravičenost operacij sta:
-       
operacije se lahko izvajajo v obdobju od 1. decembra 2022 in najpozneje
do 30. novembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih;
-       
operacije se ne izvajajo v okviru drugih evropskih investicijskih in
strukturnih skladov ali instrumentov financiranja Evropske unije ali
nacionalnih instrumentov financiranja.
11. člen
(spremljanje vrst in habitatov iz Direktive 92/43/EGS in
Direktive 2009/147/ES)
(1) Cilj aktivnosti iz 1. točke tretjega odstavka 4. člena te
uredbe je krepitev trajnostnega upravljanja morij in oceanov prek širjenja
znanja o morju ter spodbujanja pomorskega nadzora ali sodelovanja obalnih straž
v skladu z 31. členom Uredbe 2021/1139/EU z naslednjo vrsto operacij iz
preglednice 7 Priloge II Izvedbene uredbe 2022/79/EU:
1. upravljanje in spremljanje območij Natura 2000 (mehke
operacije).
(2) Pogoji za upravičenost operacije so:
-       
operacija se lahko izvaja v obdobju od 1. decembra 2022 in najpozneje do
30. novembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih;
-       
operacija se izvaja v skladu s točko (a) 32. člena Uredbe 2021/1139/EU;
-       
operacija se ne izvaja v okviru drugih evropskih investicijskih in
strukturnih skladov ali instrumentov financiranja Evropske unije ali
nacionalnih instrumentov financiranja.
12. člen
(podpora pomorskemu prostorskemu načrtovanju v skladu z
Direktivo 2014/89//EU)
(1) Cilj aktivnosti iz 2. točke tretjega odstavka 4. člena te
uredbe je krepitev trajnostnega upravljanja morij in oceanov prek širjenja
znanja o morju ter spodbujanja pomorskega nadzora ali sodelovanja obalnih straž
v skladu z 31. členom Uredbe 2021/1139/EU z naslednjima vrstama operacij iz
preglednice 7 Priloge II Izvedbene uredbe 2022/79/EU:
1.     
zbiranje in razširjanje podatkov,
2.     
študije in raziskave.
(2) Pogoji za upravičenost operacij so:
-       
operaciji se lahko izvajata v obdobju od 1. decembra 2022 in najpozneje
do 30. novembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih;
-       
operaciji se izvajata v skladu s točko (b) 32. člena Uredbe
2021/1139/EU;
-       
operaciji se ne izvajata v okviru drugih evropskih investicijskih in
strukturnih skladov ali instrumentov financiranja Evropske unije ali
nacionalnih instrumentov financiranja.
13. člen
(izvajanje pomorskega nadzora)
(1) Cilj aktivnosti iz 3. točke tretjega odstavka 4. člena te
uredbe je izvajanje dejavnosti, ki prispevajo k celostnemu pomorskemu nadzoru
in zlasti ustvarjanju skupnega okolja za izmenjavo informacij za nadzor na
področju pomorstva, z naslednjima vrstama operacij iz preglednice 7 Priloge II
Izvedbene uredbe 2022/79/EU:
1.     
dogodki,
2.     
naložbe v IT – programska oprema.
(2) Pogoji za upravičenost operacij so:
-       
operaciji se lahko izvajata v obdobju od 1. decembra 2022 in najpozneje
do 30. decembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih;
-       
operaciji se izvajata v skladu s 33. in 34. členom Uredbe 2021/1139/EU;
-       
operaciji se ne izvajata v okviru drugih evropskih investicijskih in
strukturnih skladov ali instrumentov financiranja Evropske unije ali nacionalnih
instrumentov financiranja.
14. člen
(finančne določbe)
(1) Za izvedbo aktivnosti iz 5. člena te uredbe je v celotnem
programskem obdobju 2021–2027 namenjenih 2.291.510,00 eurov, od tega
1.604.057,00 eurov evropskih sredstev iz evropskega sklada za pomorstvo,
ribištvo in akvakulturo ter 687.453,00 eurov iz sredstev proračuna Republike
Slovenije.
(2) Za izvedbo aktivnosti iz 6. člena te uredbe je v celotnem
programskem obdobju 2021–2027 namenjenih 2.571.429,00 eurov, od tega
1.800.000,00 eurov evropskih sredstev iz evropskega sklada za pomorstvo,
ribištvo in akvakulturo ter 771.429,00 eurov iz sredstev proračuna Republike
Slovenije.
(3) Za izvedbo aktivnosti iz 7. člena te uredbe je v celotnem
programskem obdobju 2021–2027 namenjenih 979.000,00 eurov, od tega 949.630,00
eurov evropskih sredstev iz evropskega sklada za pomorstvo, ribištvo in
akvakulturo ter 29.370,00 eurov iz sredstev proračuna Republike Slovenije.
(4) Za izvedbo aktivnosti iz 8. člena te uredbe je v celotnem
programskem obdobju 2021–2027 namenjenih 210.000,00 eurov, od tega 147.000,00
eurov evropskih sredstev iz evropskega sklada za pomorstvo, ribištvo in
akvakulturo ter 63.000,00 eurov iz sredstev proračuna Republike Slovenije.
(5) Za izvedbo aktivnosti iz 9. člena te uredbe je v celotnem
programskem obdobju 2021–2027 namenjenih 630.000,00 eurov, od tega 441.000,00
eurov evropskih sredstev iz evropskega sklada za pomorstvo, ribištvo in
akvakulturo ter 189.000,00 eurov iz sredstev proračuna Republike Slovenije.
(6) Za izvedbo aktivnosti iz 10. člena te uredbe je v
celotnem programskem obdobju 2021–2027 namenjenih 2.009.192,00 eurov, od tega
1.406.434,00 eurov evropskih sredstev iz evropskega sklada za pomorstvo,
ribištvo in akvakulturo ter 602.758,00 eurov iz sredstev proračuna Republike Slovenije.
(7) Za izvedbo aktivnosti iz 11. člena te uredbe je v
celotnem programskem obdobju 2021–2027 namenjenih 560.000,00 eurov, od tega
392.000,00 eurov evropskih sredstev iz evropskega sklada za pomorstvo, ribištvo
in akvakulturo ter 168.000,00 eurov iz sredstev proračuna Republike Slovenije.
(8) Za izvedbo aktivnosti iz 12. člena te uredbe je v
celotnem programskem obdobju 2021–2027 namenjenih 423.000,00 eurov, od tega
296.100,00 eurov evropskih sredstev iz evropskega sklada za pomorstvo, ribištvo
in akvakulturo ter 126.900,00 eurov iz sredstev proračuna Republike Slovenije.
(9) Za izvedbo aktivnosti iz prejšnjega člena je v celotnem
programskem obdobju 2021–2027 namenjenih 330.000,00 eurov, od tega 231.000,00
eurov evropskih sredstev iz evropskega sklada za pomorstvo, ribištvo in
akvakulturo ter 99.000,00 eurov iz sredstev proračuna Republike Slovenije.
IV. TEHNIČNA POMOČ
15. člen
(cilj tehnične pomoči)
(1) V skladu s 36. členom Uredbe 2021/1060/EU je cilj
tehnične pomoči podpora ukrepom, ki se lahko nanašajo na prejšnja in naslednja
programska obdobja ter so potrebni za učinkovito upravljanje in uporabo teh
skladov, vključno s krepitvijo zmogljivosti partnerjev iz prvega odstavka 8.
člena Uredbe 2021/1060/EU, ter za izvajanje nalog, kot so priprava, usposabljanje,
upravljanje, spremljanje, vrednotenje, prepoznavnost in komuniciranje, z
naslednjimi vrstami operacij iz preglednice 7 Priloge II Izvedbene uredbe
2022/79/EU:
1.     
svetovalne storitve,
2.     
usposabljanje za izboljšanje spretnosti in razvoj človeškega kapitala,
3.     
dogodki,
4.     
ozaveščanje, komunikacija s širšo javnostjo,
5.     
krepitev zmogljivosti,
6.     
študije in raziskave,
7.     
izmenjava znanja,
8.     
sodelovanje,
9.     
naložbe v IT – strojna oprema,
10.  
naložbe v IT – programska oprema,
11.  
upravljanje,
12.  
vrednotenje.
(2) Pogoja za upravičenost operacij sta:
-       
operacije se lahko izvajajo v obdobju od 1. decembra 2022 in najpozneje
do 30. decembra 2029, ki je zadnji rok za predložitev popolne dokumentacije, ki
mora biti podrobneje opredeljena v javnih naročilih;
-       
operacije se ne izvajajo v okviru drugih evropskih investicijskih in
strukturnih skladov ali instrumentov financiranja Evropske unije ali
nacionalnih instrumentov financiranja.
16. člen
(finančna določba)
(1) Za tehnično pomoč je v celotnem programskem obdobju
2021–2027 namenjenih 1.935.010,00 eurov, od tega 1.354.507,00 eurov evropskih
sredstev iz evropskega sklada za pomorstvo, ribištvo in akvakulturo ter
580.503,00 eurov iz sredstev proračuna Republike Slovenije.
(2) Prispevek Evropske unije za tehnično pomoč se izplača v
skladu s petim odstavkom 36. člena Uredbe 2021/1060/EU.
V. UPRAVIČENEC IN LOČENOST NALOG ORGANA UPRAVLJANJA
17. člen
(upravičenec)
Upravičenec do vseh aktivnosti in tehnične pomoči v skladu s
to uredbo je organ upravljanja.
18. člen
(ločenosti nalog)
Za aktivnosti in tehnično pomoč iz te uredbe organ
upravljanja v skladu s tretjim odstavkom 74. člena Uredbe 2021/1060/EU zagotovi
ločenost nalog upravljanja in nadzora ter izvajanja operacij, izbranih na
podlagi te uredbe.
VI. IZVAJANJE OPERACIJ V OKVIRU AKTIVNOSTI IN TEHNIČNE POMOČI
19. člen
(izbor in izvajanje operacij)
(1) Izbor in izvajanje operacij v okviru aktivnosti in
tehnične pomoči iz te uredbe potekata v dveh fazah:
1.     
izbor operacij se izvede v skladu s pogoji upravičenosti na podlagi te
uredbe, merili iz drugega odstavka tega člena ter drugim odstavkom 73. člena
Uredbe 2021/1060/EU;
2.     
izbor izvajalca za izvedbo posamezne operacije se izvede na podlagi
predpisov, ki urejajo javno naročanje.
(2) Za izvajanje drugega odstavka 40. člena in drugega
odstavka 73. člena Uredbe 2021/1060/EU pripravi merila za izbor operacij iz te
uredbe organ upravljanja iz prvega odstavka 3. člena te uredbe in jih odobri
odbor za spremljanje iz petega odstavka 3. člena te uredbe.
(3) Aktivnosti in tehnična pomoč se v posameznem letu
izvajajo v skladu s sprejetim proračunom Republike Slovenije za posamezno
proračunsko leto.
(4) Za izvajanje 49. člena Uredbe 2021/1060/EU se podrobna
navodila za izvajanje nalog organa upravljanja iz prvega odstavka 3. člena te
uredbe objavijo na spletni strani www.evropskasredstva.si.
20. člen
(trajnost operacij)
Upravičenec do aktivnosti iz te uredbe mora zagotavljati
trajnost operacij v skladu s 65. členom Uredbe 2021/1060/EU.
21. člen
(obveščanje javnosti o izbranih operacijah)
(1) Za obveščanje javnosti in zagotavljanje prepoznavnosti
operacij, ki so izbrane v skladu s to uredbo, je pristojen organ upravljanja iz
prvega odstavka 3. člena te uredbe.
(2) Organ upravljanja mora v skladu s 46. členom Uredbe
2021/1060/EU posebno pozornost pri prepoznavnosti operacij nameniti operacijam
strateškega pomena.
(3) Vsebina in način obveščanja javnosti o izbranih
operacijah na podlagi te uredbe se podrobneje uredita v navodilih iz četrtega
odstavka 19. člena te uredbe.
(4) Organ upravljanja imenuje skrbnika za komuniciranje, ki skrbi
za naloge informiranja, obveščanja in prepoznavnosti za aktivnosti iz te uredbe
in opravlja druge naloge v skladu z 49. členom Uredbe 2021/1060/EU.
VII. NADZOR
22. člen
(nadzor)
Revizijski organ iz četrtega odstavka 3. člena te uredbe
opravlja nadzor nad izvajanjem aktivnosti in tehnične pomoči iz te uredbe.
VIII. PREHODNA IN KONČNA DOLOČBA
23. člen
(smiselna uporaba obstoječih navodil)
Do sprejetja navodil iz četrtega odstavka 19. člena te uredbe
se za izvajanje nalog organa upravljanja iz prvega odstavka 3. člena te uredbe
smiselno uporabljajo navodila, pripravljena za izvajanje programskega obdobja
2014–2020.
24. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00704-280/2023
Ljubljana, dne 20. julija 2023
EVA 2023-2330-0049
Vlada Republike Slovenije
dr. Robert Golob
predsednik