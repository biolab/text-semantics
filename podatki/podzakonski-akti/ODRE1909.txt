1. člen
Kmet se v letu 2003 obvezno vključi v pokojninsko in
invalidsko zavarovanje (v nadaljnjem besedilu: obvezno zavarovanje) na podlagi
16. člena zakona o pokojninskem in invalidskem zavarovanju (Uradni list RS, št.
106/99, 72/00, 124/00, 109/01 in 108/02), če je dohodek kmečkega gospodarstva
iz kmetijske dejavnosti v letu 2002 dosegel najmanj 1,172.812 tolarjev.
2. člen
Kot dohodek kmečkega gospodarstva se šteje katastrski dohodek
kmetijskih in gozdnih zemljišč, ki je bil podlaga za zadnjo odmero davka iz
kmetijstva oziroma za zadnjo odmero dohodnine in dobiček, dosežen z
opravljanjem kmetijske dejavnosti, ki je bil podlaga za zadnjo odmero davka iz
dejavnosti. 
Katastrski dohodek se pomnoži s količnikom za preračun
katastrskega dohodka, ki ga določi Ministrstvo za delo, družino in socialne
zadeve.
3. člen
Z dnem uveljavitve te odredbe preneha veljati odredba o
določitvi najnižjega dohodka kmečkega gospodarstva, ki je podlaga za vključitev
v obvezno pokojninsko in invalidsko zavarovanje (Uradni list RS, št. 18/02 in
25/02 - popravek).
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 017-02-008/01-7
Ljubljana, dne 13. januarja 2003.
dr. Vlado Dimovski l. r. 
Minister za delo, družino 
in socialne zadeve
Soglašam!
mag. Franci But l. r. 
Minister za kmetijstvo, 
gozdarstvo in prehrano