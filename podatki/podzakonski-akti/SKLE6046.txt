I.
Minister za okolje in prostor odreja javno razgrnitev: 
1.     
Predloga državnega lokacijskega načrta za AC na odseku Pluska–Ponikve,
ki ga je pod številko projekta J-1/05 v septembru 2005 izdelal Acer d.o.o. Novo
mesto (v nadaljnjem besedilu: državni lokacijski načrt); 
2.     
Poročila o vplivih na okolje za AC odsek Pluska–Ponikve, ki ga je pod
številko projekta PVO-070/05 v septembru 2005 izdelal Imos Geateh d.o.o.
Ljubljana; 
3.     
povzetka za javnost ter 
4.     
drugih strokovnih podlag, na katerih temeljijo rešitve državnega
lokacijskega načrta.
II.
Gradivo iz prejšnje točke bo od 28. oktobra do 28. novembra
2005 javno razgrnjeno: 
-       
na Ministrstvu za okolje in prostor, Direktoratu za pro­stor, Uradu za
prostorski razvoj, Dunajska 21, Ljubljana, in 
-       
v prostorih Občine Trebnje, Goliev trg 5, Trebnje. 
Javne obravnave bodo potekale: 
-       
14. novembra 2005 s pričetkom ob 16. uri v Domu gasilcev Gasilskega
društva Ponikve, 
-       
14. novembra 2005 ob 18. uri v Kulturnem domu v Trebnjem in 
-       
14. novembra 2005 ob 20. uri v Gasilskem domu na Občinah.
III.
Med javno razgrnitvijo in obravnavo lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko do 28. novembra 2005 poda pisno ali ustno na javni obravnavi, na mestih
javne razgrnitve kot zapis v knjigo pripomb in predlogov ali se jih posreduje
na elektronski naslov gp.mop@gov.si, pri čemer se v rubriko »zadeva« navede
ključne besede »DLN za AC na odseku Pluska–Ponikve«. 
O pripombah in predlogih, danih med javno razgrnitvijo,
odloči pripravljavec državnega lokacijskega načrta po predhodnem mnenju
pobudnika izdelave državnega lokacijskega načrta.
IV.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upr) ter na
krajevno običajen način v tedniku Dolenjski list.
Št. 350-08-26/2005 – RR
Ljubljana, dne 13. oktobra 2005
EVA 2005-2511-0230
Janez Podobnik l.r. 
Minister 
za okolje in prostor