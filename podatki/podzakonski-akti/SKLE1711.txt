1
Ta sklep določa merila in postopek za priznanje enkratne
letne nagrade za uspešno poslovanje (v nadaljnjem besedilu: nagrada)
direktorjev javnih zavodov, katerih ustanoviteljica je Republika Slovenija,
lokalna skupnost ali druga z zakonom pooblaščena pravna oseba javnega prava ter
direktorjev javnih zavodov, katerih soustanoviteljica je poleg naštetih pravnih
oseb tudi druga pravna ali fizična oseba.
2
Direktorju javnega zavoda (v nadaljnjem besedilu:
delojemalec) se lahko izjemno prizna nagrada, če so v letu za katero se
izplačuje nagrada izpolnjeni naslednji pogoji: 
1.     
letni program dela oziroma letni delovni načrt javnega zavoda je bil
izpolnjen v celoti; 
2.     
tekoče poslovanje javnega zavoda je bilo pozitivno; v primeru, da je
javni zavod posloval z izgubo je izjemno priznanje nagrade možno le v primeru,
da je izguba nastala iz objektivnih razlogov; 
3.     
javni zavod je del sredstev za poslovanje pridobil s prodajo blaga ali
storitev na trgu; 
4.     
javni zavod je pridobil soglasje za povečano delovno uspešnost
zaposlenih.
3
Pred priznanjem nagrade si mora organ upravljanja v javnih
zavodih, katerih ustanoviteljica je Republika Slovenija, predhodno pridobiti
soglasje komisije Vlade Republike Slovenije za kadrovske in administrativne
zadeve. 
V javnih zavodih, katerih ustanoviteljica je lokalna skupnost
ali druga z zakonom pooblaščena pravna oseba javnega prava, ter javnih zavodih,
katerih soustanoviteljica je poleg v tem sklepu naštetih pravnih oseb tudi
druga pravna ali fizična oseba, si mora organ upravljanja pred priznanjem
nagrade pridobiti soglasje pristojnega organa. 
Obrazložen predlog za izdajo soglasja iz prvega odstavka te
točke v imenu organa upravljanja poda pristojni minister, ki mora predhodno
preveriti ali delojemalec izpolnjuje pogoje za izplačilo nagrade, ki jih
določajo sklepi Vlade Republike Slovenije ter pogodba o zaposlitvi.
4
Ta sklep začne veljati naslednji dan po objavi v Uradnem
listu Republike Slovenije, uporablja pa se tudi za izplačevanje nagrade
direktorjev javnih zavodov za leto 1997.
Št. 142-10/98
Ljubljana, dne 30. julija 1998.
Vlada Republike Slovenije
dr. Janez Drnovšek l. r. 
Predsednik
 