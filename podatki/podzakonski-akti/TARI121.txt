SPLOŠNI DEL
1. člen
S to tarifo se določa višina nadomestil
stroškov postopkov (v nadaljevanju: nadomestilo), kadar Agencija za javni
nadzor nad revidiranjem (v nadaljevanju: Agencija) subjektu nadzora izreče
ukrep nadzora.
2. člen
V tarifi uporabljeni izrazi imajo enak
pomen kot jih določa Zakon o revidiranju (Uradni list RS, št. 65/08; v
nadaljevanju: ZRev‑2).
3. člen
Določbe tarife, ki veljajo za revizijsko
družbo, veljajo tudi za samostojnega revizorja.
4. člen
Višina nadomestil se določa v točkah.
5. člen
Znesek nadomestila se izračuna kot zmnožek
števila točk za posamezno obveznost in vrednosti točke na dan nastanka
obveznosti.
6. člen
Vrednost točke po tej tarifi znaša 5 EUR.
Vrednost točke se poveča za rast cen življenjskih
potrebščin, ko ta preseže 5 odstotkov od dneva uveljavitve tarife oziroma
zadnje sprememb vrednosti točke. Novo vrednost točke objavi Agencija s sklepom,
ki začne veljati naslednji dan po objavi v Uradnem listu Republike Slovenije.
7. člen
Zavezanec za plačilo nadomestila je oseba,
kateri Agencija izreče ukrep nadzora.
8. člen
Nadomestilo mora oseba, kateri je bil
izrečen ukrep nadzora, plačati najkasneje v 15 dneh po pravnomočnosti odločbe
oziroma odredbe, s katero je bil ukrep izrečen.

Priloga: Tarifa nadomestil

Tarifo o nadomestilih stroškov postopkov
Agencije za javni nadzor nad revidiranjem (Uradni list RS, št. 104/09) vsebuje naslednjo končno določbo:
»9. člen
Tarifa začne veljati naslednji dan po
objavi v Uradnem listu Republike Slovenije.«.

Spremembe Tarife o nadomestilih stroškov
postopkov Agencije za javni nadzor nad revidiranjem (Uradni list RS, št. 53/12) vsebujejo naslednjo končno
določbo:
»2. člen
Te spremembe tarife začnejo veljati naslednji dan po objavi v Uradnem listu Republike Slovenije.«.