1. člen
(Namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES dne 13. decembra 2016 ter v skladu s šestim odstavkom 100. člena Direktive
(EU) 2015/2366 z dne 25. novembra 2015 objavil Smernice o pritožbenih postopkih
glede domnevnih kršitev revidirane direktive o plačilnih storitvah (v
nadaljevanju: smernice), ki so objavljene na njegovi spletni strani.
(2) Smernice iz prvega odstavka tega člena urejajo zahteve glede:
-       
zagotavljanja kanalov za vložitev pritožb glede domnevnih kršitev,
-       
informacij, ki jih je treba pridobiti od pritožnikov,
-       
odgovorov pritožnikom,
-       
skupne analize pritožb,
-       
dokumentacije pritožbenih postopkov,
-       
javnega obveščanja o pritožbenih postopkih.
(3) Smernice so naslovljene na pristojne organe, ki so
opredeljeni v drugem odstavku 4. člena Uredbe (EU) št. 1093/2010 in so jih
določile države članice za zagotavljanje in spremljanje dejanskega
izpolnjevanja Direktive (EU) 2015/2366, v skladu s prvim odstavkom 100. člena
100(1) navedene direktive.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic za
Banko Slovenije, ki kot pristojni organ izvaja naloge nadzora na področju
plačilnih storitev, storitvah izdajanja elektronskega denarja, kot to določa 9.
člen ZBan-2 in 243. člen ZPlaSSIED.
(2) Banka Slovenije bo pri opravljanju nalog in pristojnosti
nadzora v skladu z ZPlaSSIED in ZBan-2 v celoti upoštevala določbe smernic v
delu, v katerem se nanašajo na izvajanje nalog in pooblastil pristojnega
organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne 22. februarja
2018
Boštjan Jazbec l.r.
Predsednik
Sveta Banke Slovenije