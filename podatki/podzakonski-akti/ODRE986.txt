1. člen
Ta odredba določa funkcionalno klasifikacijo javnofinančnih
izdatkov (v nadaljnjem besedilu: funkcionalna klasifikacija) neposrednih in
posrednih uporabnikov državnega in občinskih proračunov (v nadaljnjem besedilu:
neposredni in posredni uporabniki), kot so določeni z odredbo o določitvi
neposrednih in posrednih uporabnikov državnega in občinskih proračunov (Uradni
list RS, št. 13/00).
2. člen
Funkcionalna klasifikacija predstavlja prikaz razvrstitve
izdatkov po posameznih funkcijah neposrednih in posrednih uporabnikov (enot, ki
se razvrščajo v institucionalni sektor država). Funkcionalna klasifikacija je
določena v prilogi te odredbe in je njen sestavni del. 
Izdatki neposrednih in posrednih uporabnikov se v skladu s
funkcionalno klasifikacijo delijo na: 
-       
področja funkcionalnih dejavnosti, ki so označena z dvomestnimi šiframi,
-       
oddelke funkcionalnih dejavnosti, ki so označeni s tromestnimi šiframi
in 
-       
pododdelke funkcionalnih dejavnosti, ki so označeni s štirimestnimi
šiframi.
3. člen
Funkcionalna klasifikacija se uporablja pri: 
-       
analiziranju in prikazovanju tokov porabe javnofinančnih sredstev po
funkcionalnih namenih izdatkov neposrednih in posrednih uporabnikov, 
-       
pripravi predloga državnega in občinskih proračunov ter finančnih
načrtov neposrednih uporabnikov 
-       
in pripravi predlogov finančnih načrtov Zavoda za pokojninsko in
invalidsko zavarovanje Slovenije, Zavoda za zdravstveno zavarovanje Slovenije
in ostalih javnih skladov, katerih ustanovitelj je država ali občine.
4. člen
Pri pripravi predlogov finančnih načrtov je potrebno oblikovati
proračunske postavke ali druge strukturne enote izdatkov tako, da se
proračunska postavka ali druga strukturna enota izdatkov enoznačno opremi samo
z eno šifro pododdelka funkcionalne dejavnosti.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 401-42/2000
Ljubljana, dne 15. maja 2000.
Mitja Gaspari l. r. 
Minister 
za finance

Funkcionalna
klasifikacija javnofinančnih odhodkov (COFOG )