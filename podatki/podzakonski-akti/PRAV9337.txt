1. člen
(vsebina pravilnika)
Ta pravilnik določa vsebino poročil o posameznih organskih kemikalijah
ter roke in način poročanja.
2. člen
(opredelitev pojmov)
Poleg izrazov, ki so opredeljeni v Zakonu o nadzoru strateškega
blaga posebnega pomena za varnost in zdravje (Uradni list RS, št. 29/06), se v
tem pravilniku uporabljata še naslednja izraza:
-       
»PSF kemikalija« je organska kemikalija, ki ni vključena v sezname
strateškega blaga na podlagi Uredbe o določitvi seznama strateškega blaga in
pripadajočih nadzornih režimih (Uradni list RS, št. 48/07) in vsebuje elemente
fosfor, žveplo ali fluor, z izjemo razstreliv in ogljikovodikov;
-       
»posamezna organska kemikalija« je katera koli ogljikova spojina, ki jo
je mogoče opredeliti s kemijskim imenom, strukturno formulo, če je znana, in z
registrsko številko CAS, če ji je dodeljena, razen oksidov, sulfidov, kovinskih
karbonatov, razstreliv in ogljikovodikov.
3. člen
(roki in vsebina poročil)
V 60 dneh po koncu koledarskega leta zavezanec, ki letno
proizvaja več kot 30 ton PSF kemikalij ali več kot 200 ton posameznih organskih
kemikalij posreduje, pristojnemu organu naslednje podatke:
a)    
naslov, matično številko in kontaktne podatke (priimek in ime,
elektronski naslov, telefaks) pravne oziroma fizične osebe, ki proizvajajo PSF
kemikalije oziroma posamezne organske kemikalije,
b)    
naslov objekta, kjer se proizvajajo PSF kemikalije oziroma posamezne
organske kemikalije,
c)    
število obratov znotraj posameznega objekta, ki proizvajajo PSF
kemikalije oziroma posamezne organske kemikalije,
d)    
podatke o skupni količini proizvodnje PSF kemikalij oziroma posameznih
organskih kemikalij.
4. člen
(uveljavitev)
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-7/2008
Ljubljana, dne 15. marca 2009
EVA 2008-2711-0123
Borut Miklavčič l.r.
Minister
za zdravje