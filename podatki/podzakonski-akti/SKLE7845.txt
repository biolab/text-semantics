I.
V skladu s 150. in 150.b členom Zakona o pokojninskem in
invalidskem zavarovanju se pokojnine od 1. januarja 2008 uskladijo tako, da se
povečajo za 4,6%. 
II.
Pokojnine, uveljavljene od 1. januarja 2007, odmerjene od
najnižje pokojninske osnove, določene v Sklepu o najnižji pokojninski osnovi
(Uradni list RS, št. 21/08), se uskladijo tako, da se na novo odmerijo od najnižje
pokojninske osnove, veljavne od 1. januarja 2008.
Pokojnine, uveljavljene od 1. januarja 2008, odmerjene od dejanskih
pokojninskih osnov, ki so s pripadajočimi uskladitvami nižje kot bi bile, če bi
se, glede na dopolnjene pokojninske dobe upravičencev, odmerile od najnižje
pokojninske osnove, veljavne od 1. januarja 2008, se uskladijo tako, da se
odmerijo od navedene najnižje pokojninske osnove.
III.
Pokojnine, uveljavljene od 1. januarja 2007, odmerjene od
najvišje pokojninske osnove, določene v Sklepu o najvišji pokojninski osnovi
(Uradni list RS, št. 21/08), se uskladijo tako, da se na novo odmerijo od najvišje
pokojninske osnove, veljavne od 1. januarja 2008.
Pokojnine, uveljavljene od 1. januarja 2008, odmerjene od dejanskih
pokojninskih osnov, ki s pripadajočimi uskladitvami presegajo zneske pokojnin,
odmerjenih glede na dopolnjene pokojninske dobe upravičencev od najvišje
pokojninske osnove, veljavne od 1. januarja 2008, se uskladijo tako, da se odmerijo
od navedene najvišje pokojninske osnove.
IV.
Za odstotek povečanja, določen v I. točki tega sklepa se
uskladijo tudi pokojnine, odmerjene v skladu z drugim odstavkom 116. člena
Zakona o pokojninskem in invalidskem zavarovanju (Uradni list SRS, št. 27/83,
21/87, 48/87, 27/89 in Uradni list RS, št. 14/90 in 30/90) od polovice zneska
najnižje pokojninske osnove, določene v Sklepu o najnižji pokojninski osnovi in
osnovi za odmero dodatnih pravic (Uradni list RS, št. 65/00).
V.
Za odstotek povečanja, določen v I. točki tega sklepa, se uskladijo
v skladu s 390. členom Zakona o pokojninskem in invalidskem zavarovanju tudi
vse pokojnine borcev NOV pred 9. 9. 1943 oziroma do 13. 10. 1943, odmerjene od
zajamčene pokojninske osnove, določene po 102. členu Zakona o pokojninskem in
invalidskem zavarovanju (Uradni list SRS, št. 27/83, 21/87, 48/87, 27/89 in
Uradni list RS, št. 14/90, 30/90, 44/90 in 10/91).
VI.
Za odstotek povečanja, določen v I. točki tega sklepa, se v
skladu z 99. členom Zakona o pokojninskem in invalidskem zavarovanju uskladijo
tudi nadomestila za čas poklicne rehabilitacije, začasna nadomestila, delne
invalidske pokojnine in nadomestila za invalidnost, pri čemer se datum nastanka
invalidnosti šteje za datum uveljavitve pravice do nadomestila.
VII.
Za odstotek povečanja, določen v I. točki tega sklepa se uskladijo
tudi pokojnine, uveljavljene po posebnih predpisih. 
Akontacije pokojnin, ki jih zavod izplačuje po Odloku o izplačevanju
akontacij pokojnin, ki so jih osebe s stalnim prebivališčem v Republiki
Sloveniji uveljavile v drugih republikah SFRJ (Uradni list RS, št. 26/91) se
uskladijo tako, da se povečajo za odstotek, določen v I. točki tega sklepa.
VIII.
Pokojnine z varstvenim dodatkom se uskladijo tako, da se za
odstotek povečanja pokojnin, določen v I. točki tega sklepa, uskladi znesek
pokojnine, varstveni dodatek pa se v skladu z 10., 11. in 12. členom Zakona o
varstvenem dodatku – ZvarDod (Uradni
list RS, št. 10/08) z veljavnostjo od 1. februarja 2008 na novo odmeri od
razlike med mejnim zneskom, veljavnim od 1. februarja 2008 dalje in po tem
sklepu usklajeno pokojnino.
Pokojnine z varstvenim dodatkom, ki so bile odmerjene od
najnižje pokojninske osnove, se uskladijo na način, določen v II. točki tega
sklepa, varstveni dodatek pa se v skladu z 10., 11. in 12. členom ZvarDod z veljavnostjo
od 1. februarja 2008 na novo odmeri od razlike med mejnim zneskom, veljavnim od
1. februarja 2008 dalje in po tem sklepu usklajeno pokojnino.
IX.
Po določbah tega sklepa se uskladijo tudi pokojnine, odmerjene
v sorazmernem delu po mednarodnih sporazumih o socialni varnosti.
X.
Po I. točki tega sklepa se uskladijo zneski pokojnin in drugih
dajatev, določenih v tem sklepu, ki so prejemnikom pripadali za mesec januar
2008, po opravljeni uskladitvi po Sklepu o uskladitvi pokojnin od 1. januarja
2008 (Uradni list RS, št. 21/08).
Uskladitev pokojnin in obračun razlike med pokojninami in drugimi
dajatvami, usklajenimi na način, določen v tem sklepu in že izplačanimi za leto
2008 se opravi po uradni dolžnosti pri izplačilu pokojnin in drugih dajatev za
november 2008.
XI.
Ta sklep začne veljati naslednji dan po objavi v Uradnem listu
Republike Slovenije.
Št. 03000-29/2008
Ljubljana, dne 18. novembra 2008
EVA 2008-2611-0096
Svet Zavoda za pokojninsko
in invalidsko zavarovanje Slovenije
Ivan Sisinger l.r.
Predsednik