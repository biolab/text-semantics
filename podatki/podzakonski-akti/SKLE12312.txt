1. člen
S to odredbo se določi, da se osebe, ki opravljajo dejavnost
vzgoje in izobraževanja udeležijo posebnega presejalnega programa iz tretjega
odstavka 2. člena Uredbe o izvajanju presejalnih programov za zgodnje
odkrivanje okužb z virusom SARS-CoV-2 (Uradni list RS, št. 204/20).
2. člen
Osebe, ki delajo v vrtcih in osnovnih šolah, zavodih za
vzgojo in izobraževanje otrok in mladostnikov s posebnimi potrebami, glasbenih
šolah, domovih za učence, dijaških in študentskih domovih, organizacijah za
izobraževanje odraslih, srednjih in višjih strokovnih šolah ter v visokošolskih
zavodih, se morajo, kadar pri svojem delu prihajajo v neposreden stik z otroki,
učenci, dijaki, študenti oziroma drugimi udeleženci izobraževalnih programov,
udeležiti testiranja na virus SARS-CoV-2 v okviru posebnega presejalnega
programa za zgodnje odkrivanje okužb z virusom SARS-CoV-2 za osebe, ki
opravljajo dejavnost vzgoje in izobraževanja (v nadaljnjem besedilu: posebni
program).
3. člen
Testiranja na virus SARS-CoV-2 (v nadaljnjem besedilu:
testiranje) se osebe iz prejšnjega člena lahko udeležijo le, če na dan
testiranja nimajo povišane telesne temperature, nimajo prisotnih akutnih znakov
okužbe dihal ali prebavil in niso bile v stiku z okuženo osebo z virusom
SARS-CoV-2 v zadnjih desetih dneh.
4. člen
(1) Osebam iz 2. člena te odredbe se ni treba testirati, če:
1.     
predložijo dokazila o negativnem rezultatu testa na virus SARS-CoV-2 z
metodo verižne reakcije s polimerazo (v nadaljnjem besedilu: test PCR) ali
hitrega antigenskega testa (v nadaljnjem besedilu: test HAG),
2.     
predložijo dokazila o cepljenju zoper COVID-19, s katerim dokazujejo, da
je preteklo od prejema:
- 
drugega odmerka cepiva Comirnaty proizvajalca Biontech/Pfizer najmanj
sedem dni,
- 
drugega odmerka cepiva COVID-19 Vaccine proizvajalca Moderna najmanj 14
dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag najmanj 14 dni,
- 
prvega odmerka cepiva Covishield proizvajalca Serum Institute of
India/AstraZeneca najmanj 21 dni,
- 
drugega odmerka cepiva Sputnik V proizvajalca Russia’s Gamaleya National
Centre of Epidemiology and Microbiology preteklo najmanj 14 dni,
- 
drugega odmerka cepiva CoronaVac proizvajalca Sinovac Biotech najmanj 14
dni ali
- 
drugega odmerka cepiva COVID-19 Vaccine proizvajalca Sinopharm najmanj
14 dni, ali
3.     
predložijo dokazilo o pozitivnem rezultatu testa PCR, ki je starejši od
deset dni, razen če zdravnik presodi drugače, vendar ni starejši od šest
mesecev, ali potrdilo zdravnika, da je oseba prebolela COVID-19 in od začetka
simptomov ni minilo več kot šest mesecev,
4.     
predložijo dokazilo iz prejšnje točke in so se v obdobju največ do osem
mesecev od dneva pozitivnega rezultata testa PCR oziroma od začetka simptomov
cepile z enim od cepiv iz 2. točke tega odstavka, pri čemer zadostuje en
odmerek cepiva, zaščita pa se vzpostavi z dnem cepljenja.
(2) Dokazila o testiranju iz prejšnjega odstavka se
upoštevajo, če so bila izdana v državah članicah Evropske unije oziroma državah
članicah schengenskega območja, Avstraliji, Izraelu, Kanadi, Novi Zelandiji,
Ruski federaciji, Združenem kraljestvu Velike Britanije in Severne Irske ali
Združenih državah Amerike.
5. člen
Oseba iz 2. člena te odredbe sporoči negativen izvid
testiranja predstojniku vzgojno-izobraževalnega zavoda oziroma osebi, ki jo on
pooblasti.
6. člen
Osebe iz 2. člena te odredbe se testirajo enkrat tedensko.
7. člen
Podrobnejši način izvajanja posebnega programa iz 2. člena te
odredbe se uredi s protokoli.
8. člen
Posebni program se prvič izvede 25. januarja 2021.
9. člen
Potrebnost izvajanja posebnega programa iz 2. člena te
odredbe ugotavlja minister, pristojen za zdravje, na podlagi strokovnih mnenj.

Odredba o izvajanju posebnega presejalnega
programa za zgodnje odkrivanje okužb z virusom SARS-CoV-2 za osebe, ki
opravljajo dejavnost vzgoje in izobraževanja (Uradni list RS, št. 11/21) vsebuje naslednjo končno določbo:
»10. člen
Ta odredba začne veljati naslednji dan po objavi v Uradnem
listu Republike Slovenije in velja do preklica.«.

Odredba o spremembah Odredbe o izvajanju
posebnega presejalnega programa za zgodnje odkrivanje okužb z virusom
SARS-CoV-2 za osebe, ki opravljajo dejavnost vzgoje in izobraževanja (Uradni
list RS, št. 64/21) spreminja 10. člen odredbe tako,
da se glasi:
»10. člen
Ta odredba začne veljati naslednji dan po objavi v Uradnem
listu Republike Slovenije in velja do 22. maja 2021.«;
ter vsebuje naslednjo končno določbo:
»KONČNA DOLOČBA
6. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembah in dopolnitvi Odredbe o izvajanju posebnega presejalnega programa
za zgodnje odkrivanje okužb z virusom SARS-CoV-2 za osebe, ki opravljajo dejavnost
vzgoje in izobraževanja (Uradni list RS, št. 81/21)
spreminja 10. člen odredbe tako, da se glasi:
»10. člen
Ta odredba začne veljati naslednji dan po objavi v Uradnem
listu Republike Slovenije in velja do 22. junija 2021.«;
ter vsebuje naslednjo končno določbo:
»KONČNA DOLOČBA
3. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembah Odredbe o izvajanju posebnega presejalnega programa za zgodnje
odkrivanje okužb z virusom SARS-CoV-2 za osebe, ki opravljajo dejavnost vzgoje
in izobraževanja (Uradni list RS, št. 99/21)
spreminja 10. člen odredbe tako, da se glasi:
»10. člen
Ta odredba začne veljati naslednji dan po objavi v Uradnem
listu Republike Slovenije in velja do 22. julija 2021.«;
ter vsebuje naslednjo končno določbo:
»KONČNA DOLOČBA
3. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o izvajanju posebnega presejalnega programa za zgodnje
odkrivanje okužb z virusom SARS-CoV-2 za osebe, ki opravljajo dejavnost vzgoje
in izobraževanja (Uradni list RS, št. 115/21)
spreminja 10. člen odredbe tako, da se glasi:
»10. člen
Ta odredba začne veljati naslednji dan po objavi v Uradnem
listu Republike Slovenije in velja do 31. avgusta 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.