I. SPLOŠNA DOLOČBA
1. člen
Ta uredba določa skupne osnove in merila
za:
-      
določitev upravičencev do uporabe službenih
mobilnih telefonov in storitev mobilne telefonije (v nadaljevanju: uporabnik),
-      
dodelitev službenih mobilnih telefonov,
-      
način uporabe službenih mobilnih telefonov in
storitev mobilne telefonije,
-      
omejitve in prekoračitve omejitev uporabe
službenih mobilnih telefonov in storitev mobilne telefonije,
-      
prenehanje upravičenosti do uporabe službenih
mobilnih telefonov in storitev mobilne telefonije.
Ta uredba, zaradi specifične narave dela s
tujino, ne velja za Ministrstvo za zunanje zadeve, Službo Vlade Republike
Slovenije za evropske zadeve in za tiste javne uslužbence drugih organov
državne uprave, ki so napoteni na delo v tujino, razen 22. člena.
Ta uredba se ne uporablja za storitve
prenosa podatkov na PCMCIA karticah.
II. UPORABNIKI IN DODELITEV SLUŽBENIH MOBILNIH TELEFONOV
2. člen
Pravico do stalne uporabe službenega
mobilnega telefona in storitev mobilne telefonije imajo:
-      
predsednik vlade,
-      
ministri,
-      
generalni sekretar vlade,
-      
državni sekretarji,
-      
generalni direktorji v ministrstvih,
-      
generalni sekretarji v ministrstvih,
-      
direktorji vladnih služb,
-      
direktorji organov v sestavi ministrstev,
-      
vodja kabineta predsednika vlade,
-      
vodje kabinetov ministrstev,
-      
načelniki upravnih enot,
-      
namestniki predstojnikov vladnih služb,
generalnih sekretarjev, generalnih direktorjev v ministrstvih in direktorjev
organov v sestavi.
3. člen
Poleg uporabnikov službenih mobilnih
telefonov in storitev mobilne telefonije iz 2. člena te uredbe, se lahko
službeni mobilni telefon dodeli v stalno uporabo tudi drugim javnim uslužbencem
v organih državne uprave, ob upoštevanju potrebe po zagotovitvi namena za
uporabo službenega mobilnega telefona.
4. člen
Službeni mobilni telefon se lahko dodeli
tudi v začasno uporabo, za določen čas trajanja potrebe dosegljivosti
uporabnika.
5. člen
Službeni mobilni telefon za uporabo iz 3. in 4. člena dodeli predstojnik organa državne uprave ali od njega pooblaščena oseba (v
nadaljevanju: predstojnik) s sklepom.
6. člen
Službeni mobilni telefon se lahko dodeli
tudi za izvajanje različnih dnevnih operativnih nalog. Organ državne uprave je
v tem primeru dolžan voditi posebno evidenco o uporabi službenih mobilnih
telefonov za ta namen. Način dodelitve in vodenje evidence uredi organ državne
uprave v internem aktu.
7. člen
Merila za dodelitev službenega mobilnega
telefona v stalno ali začasno uporabo določi predstojnik, pri čemer mora
upoštevati predvsem naslednje:
-      
delovno mesto uporabnika,
-      
potrebo po stalni dosegljivosti uporabnika,
-      
opravljanje delovnih nalog uporabnika izven
lokacije organa državne uprave,
-      
nadomeščanje odsotnega uporabnika.
III. UPORABA SLUŽBENIH MOBILNIH TELEFONOV IN STORITEV MOBILNE
TELEFONIJE
8. člen
Službeni mobilni telefon se uporablja pri
izvrševanju službenih obveznosti uporabnika.
9. člen
Namen uporabe službenega mobilnega telefona
in storitev mobilne telefonije je zagotovitev stalne dosegljivosti uporabnika,
racionalnejša medsebojna komunikacija uporabnikov in boljša izraba delovnega
časa uporabnika.
Uporabnik mora biti stalno dosegljiv in
uporabljati službeni mobilni telefon v skladu z namenom uporabe.
Uporabnik je dolžan skrbeti za racionalno
in gospodarno uporabo službenega mobilnega telefona, kot na primer s klici
znotraj klicnih omrežij istega operaterja, uporabo sms sporočil in drugimi
načini uporabe, s katerimi se zmanjšujejo stroški uporabe.
10. člen
Uporabnik je dolžan:
-      
službeni mobilni telefon uporabljati v skladu z
navodili proizvajalcev,
-      
s službenim mobilnim telefonom ravnati s
skrbnostjo dobrega gospodarja,
-      
odgovorno osebo ali strokovno službo organa
državne uprave v najkrajšem možnem času opozoriti na morebitne napake ali
težave pri uporabi službenega mobilnega telefona,
-      
povrniti škodo, ki nastane po njegovi krivdi in
je ni mogoče povrniti iz naslova zavarovanja.
11. člen
Ob izgubi ali tatvini službenega mobilnega
telefona mora uporabnik o dogodku v najkrajšem možnem času obvestiti policijo
in operaterja mobilne telefonije ter odgovorno osebo organa državne uprave, ki
pri operaterju mobilne telefonije ukrene vse potrebno, da se prepreči zloraba
službenega mobilnega telefona s strani tretje osebe.
IV. OMEJITVE UPORABE SLUŽBENIH MOBILNIH TELEFONOV
12. člen
Uporabniki smejo pri izvrševanju službenih
obveznosti mesečno komunicirati v obsegu, ki ne presega naslednjih omejitev: 
-      
110,00 eurov za ministre, generalnega
sekretarja vlade, vodjo kabineta predsednika vlade in državne sekretarje, 
-      
61,00 eurov za generalne direktorje in
generalne sekretarje v ministrstvih, direktorje vladnih služb, direktorje
organov v sestavi ministrstev, namestnika generalnega sekretarja vlade, vodje
kabinetov ministrstev in načelnike upravnih enot, 
-      
47,00 eurov za namestnike predstojnikov vladnih
služb, generalnih sekretarjev in generalnih direktorjev v ministrstvih ter
direktorjev organov v sestavi ministrstev.
13. člen
Znesek mesečnega komuniciranja za ostale
uporabnike določi predstojnik s sklepom, s katerim se dodeli službeni mobilni
telefon v uporabo, vendar le-ta ne sme presegati: 
-      
30,00 eurov za vodje služb, vodje sektorjev in
vodje oddelkov, uradov in izpostav (v nadaljevanju: vodje NOE), 
-      
15,00 eurov za uradnike in strokovno tehnične
javne uslužbence ter za uporabo službenih mobilnih telefonov za izvajanje
dnevno operativnih nalog. 
Predstojnik lahko zaradi narave dela
javnemu uslužbencu izjemoma dodeli višji znesek, kot je določen v prejšnjem
odstavku, vendar ta znesek ne sme presegati 61.00 eurov.
13.a člen
Znesek mesečnega komuniciranja se ugotavlja
za obdobje treh mesecev, tako da se stroški uporabe službenega mobilnega
telefona lahko izravnavajo znotraj posameznega trimesečnega obdobja.
14. člen
Zneski navedeni v 12. in 13. členu te uredbe ne vsebujejo davka na dodano vrednost in mesečne naročnine.
V. PREKORAČITEV OMEJITVE UPORABE SLUŽBENIH MOBILNIH TELEFONOV
IN STORITEV MOBILNE TELEFONIJE
15. člen
V primeru utemeljene prekoračitve omejitve
uporabe službenega mobilnega telefona uporabnik posreduje pisno obrazložitev
predstojniku.
Če predstojnik oceni, da je prekoračitev
utemeljena, uporabnika s sklepom delno ali v celoti oprosti plačila
prekoračitve. V nasprotnem primeru uporabnik plača prekoračeni znesek, ki
vsebuje tudi davek na dodano vrednost, obračunan od neutemeljeno prekoračenega
zneska.
Če omejitev uporabe službenega telefona
prekorači predstojnik organa, mora to pisno obrazložiti. Predstojnik organa v
sestavi ministrstva, načelnik upravne enote in predstojnik vladne službe, ki je
odgovoren generalnemu sekretarju vlade, posreduje pisno obrazložitev
funkcionarju, ki mu je odgovoren, ta pa sprejme odločitev v skladu s prejšnjim
odstavkom.
Predstojnik vladne službe, ki je odgovoren
predsedniku vlade, posreduje pisno obrazložitev vodji kabineta predsednika
vlade.
16. člen
Finančna služba organa državne uprave
neupravičeni znesek prekoračitve uporabnika ali ustrezno zmanjšan znesek
odtegne pri naslednjem obračunu plače, na podlagi sklepa predstojnika in pisne
izjave uporabnika o dovolitvi odtegljaja prekoračitve omejitve od plače, ki jo
je podal ob izdaji prevzemnice za službeni mobilni telefon.
VI. PRENEHANJE UPRAVIČENOSTI DO UPORABE SLUŽBENIH MOBILNIH
TELEFONOV IN STORITEV MOBILNE TELEFONIJE
17. člen
Upravičenost do uporabe službenega
mobilnega telefona in storitev mobilne telefonije preneha:
-      
če uporabnik preneha opravljati funkcijo ali mu
preneha delovno razmerje ali se spremeni delovno mesto, na katerem ni več
upravičen do uporabe službenega mobilnega telefona,
-      
z dnem, ko poteče čas, za katerega je bil
službeni mobilni telefon dodeljen,
-      
v primeru daljše odsotnosti z dela, ko zaradi
narave odsotnosti uporabnik ne opravlja nobenih službenih nalog (npr. odsotnost
zaradi dolgotrajne bolezni, porodniškega dopusta, nepretrgana odsotnost zaradi
izobraževanja),
-      
s sklepom predstojnika, če ni več potrebe po
zagotovitvi namena za uporabo službenega mobilnega telefona.
V primeru prenehanja delovnega razmerja
mora uporabnik vrniti službeni mobilni telefon najkasneje zadnji delovni dan.
18. člen
Če uporabnik ne vrne službenega mobilnega
telefona v predpisanem roku, organ državne uprave od operaterja zahteva
takojšnjo izključitev uporabnikove klicne številke iz prometa in lahko prične s
postopkom za povrnitev škode.
19. člen
Uporabnik je dolžan vrniti službeni mobilni
telefon odgovorni osebi ali strokovni službi organa državne uprave v brezhibnem
stanju, z vso pripadajočo dodatno opremo, podatki in navodili, ki jih je
prevzel in potrdil s podpisom prevzemnice za službeni mobilni telefon.

Uredba o uporabi službenih mobilnih telefonov
in storitvah mobilne telefonije v organih državne uprave (Uradni list RS, št. 106/06)
vsebuje naslednje prehodne in končne določbe:
»VII. PREHODNE IN KONČNE DOLOČBE
20. člen
Organi državne uprave sprejmejo interni akt
o uporabi službenih mobilnih telefonov v skladu s to uredbo, s katerim lahko
natančneje opredelijo merila za omejitev zneskov uporabe posameznega
uporabnika, določijo način dodelitve službenih mobilnih telefonov ter uredijo
vodenje ustreznih evidenc in morebitne posebnosti uporabe službenih mobilnih
telefonov.
21. člen
Organi državne uprave morajo uskladiti
interne akte z določbami te uredbe najkasneje v dveh mesecih od začetka njene
veljavnosti.
22. člen
Ministrstvo za zunanje zadeve, Služba Vlade
Republike Slovenije za evropske zadeve in organi državne uprave, katerih javni
uslužbenci so napoteni na delo v tujino, uredijo pravico do uporabe službenih
mobilnih telefonov v svojih internih aktih, v soglasju z ministrom, pristojnim
za javno upravo, in sicer v roku 30 dni od dneva veljavnosti te uredbe.
23. člen
Z dnem, ko se začne uporabljati ta uredba,
preneha veljati Sklep Vlade Republike Slovenije, št. 046-01/2003-2 z dne
3. 7. 2003.
24. člen
Ta uredba začne veljati naslednji dan po
objavi v Uradnem listu Republike Slovenije, uporabljati pa se začne s
1. 1. 2007.«.

Uredba o spremembah in dopolnitvah Uredbe o
uporabi službenih mobilnih telefonov in storitvah mobilne telefonije v organih
državne uprave (Uradni list RS, št. 63/09) vsebuje naslednji prehodni in
končno določbo:
»PREHODNI IN KONČNA DOLOČBA
5. člen
Organi državne uprave morajo uskladiti
interne akte z določbami te uredbe najkasneje v 30 dneh od začetka njene
veljavnosti. 
Ministrstvo za zunanje zadeve, Služba Vlade
Republike Slovenije za razvoj in evropske zadeve in organi državne uprave,
katerih javni uslužbenci so napoteni na delo v tujino, morajo svoje interne
akte posredovati v soglasje ministru, pristojnemu za javno upravo, v 30 dneh od
začetka veljavnosti te uredbe.
6. člen
Ta uredba začne veljati naslednji dan po
objavi v Uradnem listu Republike Slovenije, uporabljati pa se začne 1.
septembra 2009.«.