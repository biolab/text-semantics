I. SPLOŠNI DOLOČBI
1. člen
Ta pravilnik določa način obdelave podatkov in posredovanje
podatkov, ki jih na podlagi Zakona o zaposlovanju in delu tujcev (Uradni list
RS, št. 26/11, v nadaljnjem besedilu: zakon) zbira in vodi Zavod Republike
Slovenije za zaposlovanje (v nadaljnjem besedilu: zavod).
2. člen
Zavod za namene, določene v prvem odstavku 19. člena in v 63.
členu zakona, zbira in vodi podatke o tujcih, delodajalcih, tujih delodajalcih,
pravnih ali fizičnih osebah, registriranih za opravljanje dejavnosti, ki s
tujci sklepajo pogodbe o delu, in naročnikih storitev iz prvega in drugega
odstavka 18. člena, iz prvega, drugega in tretjega odstavka 64. člena ter iz
prvega odstavka 65. člena zakona.
II. NAČIN OBDELAVE PODATKOV V ZBIRKAH IN POSREDOVANJE
PODATKOV PO NAMENIH
3. člen
Zavod lahko osebne podatke tujcev in podatke o delodajalcih
in naročnikih storitev iz prvega in drugega odstavka 18. člena zakona posreduje
le v skladu z določbami zakona, ki ureja varstvo osebnih podatkov.
4. člen
(1) Za spremljanje stanja na trgu dela ter za
znanstvenoraziskovalne in statistične namene iz prvega odstavka 19. člena
zakona zavod obdeluje zbirke podatkov tako, da zagotovi dostop do podatkov iz
prvega in drugega odstavka 18. člena zakona. 
(2) Zavod z obdelavo podatkov iz prvega in drugega odstavka
18. člena zakona zagotovi dostop do podatkov glede na države, v katerih imajo
izvajalci sedež, glede na državljanstvo izvajalcev storitev, vrsto storitve ter
kraj in trajanje izvajanja storitve. 
(3) Zavod zagotovi, da so podatki iz prvega in drugega
odstavka tega člena ministrstvu, pristojnemu za delo (v nadaljnjem besedilu:
ministrstvo), in Inšpektoratu Republike Slovenije za delo (v nadaljnjem
besedilu: inšpektorat za delo) neposredno dostopni na način, določen s
splošnimi akti zavoda. 
(4) Zavod za pretekli mesec v prvih treh delovnih dneh
tekočega meseca posreduje davčnemu organu podatke iz prvega in drugega odstavka
18. člena zakona. Zavod in davčni organ lahko z medsebojnim dogovorom
podrobneje določita način posredovanja podatkov in druge tehnične podrobnosti v
zvezi s tem.
5. člen
(1) Za odločanje o izdaji ali razveljavitvi delovnih
dovoljenj, izdaji ali zavrnitvi soglasij k izdaji modre karte EU in za
spremljanje stanja na trgu dela iz 63. člena zakona zavod zbira in vodi podatke
o tujcih, delodajalcih, tujih delodajalcih, pravnih ali fizičnih osebah,
registriranih za opravljanje dejavnosti, ki s tujci sklepajo pogodbe o delu, in
naročnikih storitev iz prvega, drugega in tretjega odstavka 64. člena ter iz
prvega odstavka 65. člena zakona. 
(2) Zavod inšpektoratu za delo posreduje podatke o tujih
delodajalcih, ki v Republiki Sloveniji izvajajo storitve iz tretjega odstavka
64. člena zakona, skupaj s podatkom o naročniku storitve in kraju izvajanja
storitve. 
(3) Zavod inšpektoratu za delo, v primerih ko so v skladu s
prvim odstavkom 13. člena zakona dolžni delodajalci, tuji delodajalci, pravne
ali fizične osebe, registrirane za opravljanje dejavnosti, zagotoviti tujcem
minimalne bivanjske in higienske standarde, posreduje naslednje podatke o
nastanitvi tujcev: 
-       
firmo in sedež delodajalca, 
-       
ime in priimek tujca, 
-       
EMŠO tujca in 
-       
kraj nastanitve tujca, naveden na vlogi za izdajo delovnega dovoljenja. 
(4) Zavod lahko osebne podatke tujcev in podatke o
delodajalcih, tujih delodajalcih, pravnih ali fizičnih osebah, registriranih za
opravljanje dejavnosti, ki s tujci sklepajo pogodbe o delu, ter o naročnikih storitev,
pridobljene v skladu s prejšnjim odstavkom, posreduje le v skladu z določbami
zakona, ki ureja varstvo osebnih podatkov.
6. člen
(1) Za spremljanje stanja na trgu dela ter za
znanstvenoraziskovalne in statistične namene iz 63. člena zakona zavod obdeluje
zbirke podatkov tako, da zagotovi dostop do podatkov o številu veljavnih,
izdanih in razveljavljenih delovnih dovoljenj po vseh vrstah osebnih delovnih
dovoljenj, dovoljenj za zaposlitev in dovoljenj za delo, do podatkov o izdaji
ali zavrnitvi soglasij k izdaji modre karte EU in do podatkov o prijavah dela
tujcev, ki v skladu s 44., 45., 46. in 47. členom zakona ne potrebujejo
delovnega dovoljenja. 
(2) Zavod z obdelavo podatkov zagotovi, da se podatki iz
prejšnjega odstavka lahko dopolnijo s številčnimi podatki o državljanstvu
tujcev, spolu, starosti, izobrazbi, poklicu in dejavnostih, v katerih so tujci
zaposleni. 
(3) Zavod zagotovi, da so podatki iz prvega in drugega
odstavka tega člena ministrstvu in inšpektoratu za delo neposredno dostopni na
način, določen s splošnimi akti zavoda.
III. KONČNI DOLOČBI
7. člen
Z dnem uveljavitve tega pravilnika se preneha uporabljati
Navodilo za obdelavo in posredovanje podatkov o tujcih, ki se zaposlijo in
delajo na ozemlju Republike Slovenije (Uradni list RS, št. 83/08).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0072-26/2011
Ljubljana, dne 6. oktobra 2011
EVA 2011-2611-0010
dr. Ivan Svetlik l.r.
Minister
za delo, družino in socialne zadeve