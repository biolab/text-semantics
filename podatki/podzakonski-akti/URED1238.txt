1. člen
S to uredbo se določijo dodatki strokovnim in
administrativno-tehničnim ter drugim delavcem (v nadaljevanju: zaposleni) na
sodiščih, državnih tožilstvih, državnem pravobranilstvu in v organih za
postopek o prekrških (v nadaljevanju: pravosodje).
2. člen
(Dodatek zaradi posebnosti dela v pravosodju)
(delno
razveljavljen)
Zaposlenim pripada zaradi posebnosti dela v pravosodju
dodatek v višini 0,45 količnika.
Zaposlenim na delovnih mestih v V., VI., VII., VIII. in IX.
tarifni skupini se zaradi posebnih obremenitev in odgovornosti pri delu dodatek
iz prejšnjega odstavka poveča tako, da znaša:
-       
za zaposlene na delovnih mestih v V. tarifni skupini v višini 0,75
količnika;
-       
za zaposlene na delovnih mestih v VI. tarifni skupini v višini 0,85
količnika,
-       
za zaposlene na delovnih mestih v VII., VIII. in IX. tarifni skupini v
višini 1,05 količnika.
2.a člen
Zaposlenim strokovnim in administrativno-tehničnim ter drugim
delavcem na sodiščih, državnih tožilstvih, državnem pravobranilstvu in v
organih za postopek o prekrških pripada, v skladu z dogovorom o načinu
usklajevanja plač v javnem sektorju v letu 2001 (Uradni list RS, št. 122/00),
dodatek v višini 0,15 količnika, in sicer od 1. 8. 2001 dalje.
3. člen
(Dodatek za odločanje)
Sodnim referentom, ki vodijo postopke in izdajajo odločbe v
zadevah zemljiške knjige, sodnega registra in denarnih izvršb, pripada dodatek
v višini 0,10 količnika.
Za vodje zemljiške knjige, sodnega registra in denarnih
izvršb, ki so upravičeni do dodatka za vodenje iz 5. člena te uredbe in vodijo
postopke ter izdajajo odločbe, znaša dodatek iz prejšnjega odstavka 0,05
količnika.
Vodjem zemljiške knjige, sodnega registra in denarnih izvršb,
ki niso upravičeni do dodatka za vodenje iz 5. člena te uredbe in vodijo
postopke ter izdajajo odločbe, pa dodatek iz prvega odstavka tega člena pripada
v višini 0,10 količnika.
4. člen
(Dodatek za znanje jezika narodne skupnosti)
Na območju, kjer živita avtohtoni italijanska in madžarska
narodna skupnost in na katerih je z ustavo in zakonom določena enakopravnost
italijanskega oziroma madžarskega jezika, se za delovna mesta, za katera je v
aktu o notranji organizaciji in sistemizaciji delovnih mest predpisan pogoj
znanje jezika narodne skupnosti, določi dodatek in sicer za:
-       
aktivno znanje jezika narodne skupnosti v višini 6% osnovne plače,
-       
pasivno znanje jezika narodne skupnosti v višini 3% osnovne plače, razen
če drug predpis ne določa drugače.
5. člen
(Vodstveni dodatek)
Za delovna mesta vodij notranjih organizacijskih enot se
določi dodatek za vodenje in sicer:
-       
za vodenje notranje organizacijske enote s tremi do petimi zaposlenimi v
višini 5% osnovne plače,
-       
za vodenje notranje organizacijske enote z več kot petimi zaposlenimi v
višini 10% osnovne plače.
6. člen
(Dodatek za psihofizične obremenitve)
Sodnim izvršiteljem zaradi izjemnih psihofizičnih obremenitev
pri delu s strankami pripada dodatek v višini 10% osnovne plače.
7. člen
(Mentorski dodatek)
Dodatek za mentorstvo v višini 30% urne vrednosti osnovne
plače pripada zaposlenemu, ki je s programom določen za mentorja in sicer za
vsako z normativom določeno mentorsko uro.
8. člen
(Dodatek za akademski naziv)
Dodatek za strokovni ali znanstveni naziv pripada zaposlenemu
s specializacijo po dveletnem programu, z magisterijem in doktoratom znanosti,
ki ni pogoj za zasedbo delovnega mesta, na katerega je zaposleni razporejen, v
višini:
-       
0,20 količnika za specializacijo,
-       
0,30 količnika za magisterij,
-       
0,50 količnika za doktorat znanosti.
Dodatki iz prejšnjega odstavka se med seboj izključujejo.
8.a člen
(Dodatek za obveznost zagotavljanja nemotenega opravljanja
nalog med stavko)
Za vrednotenje posebnih omejitev pravice do stavke pripada
strokovnim sodelavcem, sodnim referentom, sodniškim pripravnikom, upravno
tehničnim, administrativnim, tehničnim in drugim delavcem na sodiščih, državnih
tožilstvih, državnem pravobranilstvu in v organih za postopek o prekrških,
zaradi obveznosti zagotavljanja nemotenega opravljanja nalog med stavko, dodatek
v višini 0,10 količnika.

Uredba o določitvi dodatkov strokovnim in
administrativno-tehničnim ter drugim delavcem na sodiščih, državnih tožilstvih,
javnih pravobranilstvih in v organih za postopek o prekrških (Uradni list RS,
št. 38/96)
vsebuje naslednjo prehodno in končno določbo:
»9. člen
Dodatki iz 2. in 3. člena te uredbe se izplačujejo od 1.
avgusta 1996 dalje v višini 50%, od 1. septembra 1996 dalje v višini 75% in od
1. oktobra 1997 dalje v višini 100%.
10. člen
Ta uredba začne veljati naslednji dan po objavi v Uradnem
listu Republike Slovenije.

Zakon o minimalni plači, o načinu
usklajevanja plač in o regresu za letni dopust v obdobju 1999-2001 – ZMPUPR
(Uradni list RS, št. 39/99) v
zvezi s prenehanjem uporabe določb uredbe določa:
»26. člen
[…]
V času veljavnosti tega zakona se ne uporabljajo tiste
določbe kolektivnih pogodb in drugih predpisov, ki so v nasprotju s tem
zakonom.«.
ter vsebuje
naslednjo končno določbo:
»27. člen
Ta zakon začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah uredbe
o določitvi dodatkov strokovnim in administrativno-tehničnim ter drugim
delavcem na sodiščih, državnih tožilstvih, javnih pravobranilstvih in v organih
za postopek o prekrških (Uradni list RS, št. 33/00)
vsebuje naslednjo prehodno in končno določbo:
»5. člen
Dodatek za vrednotenje omejitve pravice do stavke iz 8.a
člena uredbe pripada zaposlenim:
-       
od 1. 5. 2000 v višini 0,05 količnika,
-       
od 1. 1. 2001 v višini 0,10 količnika.
Dodatek iz prvega odstavka 2. člena uredbe pripada
zaposlenim:
-       
od 1. 5. 2000 v višini 0,25 količnika,
-       
od. 1. 1. 2001 v višini 0,35 količnika.
Dodatek iz drugega odstavka 2. člena uredbe pripada
zaposlenim:
-       
na delovnih mestih v V. tarifni skupini od 1. 5. 2000 dalje v višini
0,45 količnika, od 1. 1. 2001 pa v višini 0,55 količnika, od 1. 7. 2001 v
višini 0,65 količnika,
-       
na delovnih mestih v VI. tarifni skupini od 1. 5. 2000 v višini 0,55
količnika, od 1. 1. 2001 pa v višini 0,65 količnika, od 1. 7. 2001 v višini
0,75 količnika in
-       
na delovnih mestih v VII., VIII. in IX. tarifni skupini od 1. 5. 2000 v
višini 0,60 količnika, od 1. 1. 2001 pa v višini 0,75 količnika in od 1. 7.
2001 v višini 0,90 količnika.
6. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembi uredbe o določitvi
dodatkov strokovnim in administrativno-tehničnim ter drugim delavcem na
sodiščih, državnih tožilstvih, javnih pravobranilstvih in v organih za postopek
o prekrških (Uradni list RS, št. 36/00)
vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah uredbe
o določitvi dodatkov strokovnim in administrativno-tehničnim ter drugim
delavcem na sodiščih, državnih tožilstvih, javnih pravobranilstvih in v organih
za postopek o prekrških (Uradni list RS, št. 1/01)
spreminja 5. člen Uredbe o spremembah in dopolnitvah uredbe o določitvi dodatkov
strokovnim in administrativno-tehničnim ter drugim delavcem na sodiščih,
državnih tožilstvih, javnih pravobranilstvih in v organih za postopek o
prekrških (Uradni list RS, št. 33/00) tako,
da se glasi:
»5. člen
Dodatek za vrednotenje omejitve pravice do stavke iz 8.a
člena uredbe pripada zaposlenim:
-       
od 1. 5. 2000 v višini 0,05 količnika,
-       
od 1. 1. 2001 v višini 0,10 količnika.
Dodatek iz prvega odstavka 2. člena uredbe pripada zaposlenim:
-       
od 1. 5. 2000 v višini 0,25 količnika,
-       
od. 1. 1. 2001 v višini 0,35 količnika.
Dodatek iz drugega odstavka 2. člena uredbe pripada
zaposlenim:
-       
na delovnih mestih v V. tarifni skupini od 1. 5. 2000 dalje v višini
0,45 količnika, od 1. 1. 2001 pa v višini 0,55 količnika, od 1. 12. 2001 v
višini 0,65 količnika,
-       
na delovnih mestih v VI. tarifni skupini od 1. 5. 2000 v višini 0,55
količnika, od 1. 1. 2001 pa v višini 0,65 količnika, od 1. 12. 2001 v višini
0,75 količnika in
-       
na delovnih mestih v VII., VIII. in IX. tarifni skupini od 1. 5. 2000 v
višini 0,60 količnika, od 1. 1. 2001 pa v višini 0,75 količnika in od 1. 12.
2001 v višini 0,90 količnika.«;
ter vsebuje
naslednjo prehodno in končno določbo:
»4. člen
Spremenjeni dodatki iz 2. člena te uredbe pripadajo
zaposlenim od 1. 5. 2002 dalje.
5. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o dopolnitvi uredbe o določitvi
dodatkov strokovnim in administrativno-tehničnim ter drugim delavcem na
sodiščih, državnih tožilstvih, državnem pravobranilstvu in v organih za
postopek o prekrških (Uradni list RS, št. 63/01)
vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije:«.

Uredba
o spremembi uredbe o določitvi dodatkov strokovnim in administrativno-tehničnim
ter drugim delavcem na sodiščih, državnih tožilstvih, državnem pravobranilstvu
in v organih za postopek o prekrških (Uradni list RS, št. 37/02)
določa:
»1. člen
(odpravljen)
ter vsebuje
naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.

Odločba o odpravi 2. člena uredbe o
spremembi in dopolnitvi uredbe o količnikih za določitev osnovne plače in
dodatkov zaposlenim v službah Vlade Republike Slovenije in v upravnih organih
in 1. člena uredbe o spremembi uredbe o določitvi dodatkov strokovnim in
administrativno-tehničnim ter drugim delavcem na sodiščih, državnih tožilstvih,
državnemu pravobranilstvu in v organih za postopek o prekrških (Uradni list RS,
št. 60/02)
določa:
»Člen 2 uredbe o spremembi in dopolnitvi uredbe o količnikih
za določitev osnovne plače in dodatkov zaposlenim v službah Vlade Republike
Slovenije in v upravnih organih (Uradni list RS, št. 37/02) in 1. člen uredbe o
spremembi uredbe o določitvi dodatkov strokovnim in administrativno-tehničnim
ter drugim delavcem na sodiščih, državnih tožilstvih, državnemu pravobranilstvu
in v organih za postopek o prekrških (Uradni list RS, št. 37/02) se odpravita.«.

Uredba o spremembi uredbe o določitvi
dodatkov strokovnim in administrativno-tehničnim ter drugim delavcem na
sodiščih, državnih tožilstvih, državnem pravobranilstvu in v organih za
postopek o prekrških (Uradni list RS, št. 61/02)
vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.