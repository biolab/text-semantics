1. člen
(predmet urejanja)
(1) Priprava lokacijskega načrta za vplivno območje plazu
Podmark v Občini Šempeter–Vrtojba se prične na podlagi pobude pooblaščenega
investitorja države za gradnjo objektov državne vodnogospodarske
infrastrukture, Agencije Republike Slovenije za okolje pri Ministrstvu za
okolje, prostor in energijo (v nadaljnjem besedilu: MOPE ARSO), št.
22502-5/2004 z dne 8. 1. 2004. 
(2) Pobuda je dokumentirana z gradivom »Strokovne podlage za
podajo pobude za pripravo lokacijskih načrtov za plazove večjega obsega za
Vplivno območje plazu Podmark v Občini Šempeter–Vrtojba«, ki ga je izdelal
Inštitut za vode, d.o.o., Ljubljana, št. 81-FR/02 v decembru 2002 (v nadaljnjem
besedilu: strokovne podlage za podajo pobude). 
(3) V strokovnih podlagah za podajo pobude so za zmanjšanje
ogroženosti predvideni naslednji ukrepi in objekti: 
-       
podporna konstrukcija pri objektu Podmark št. 39 z odvodnjo površine na
območju plazu, 
-       
sanacija labilnih površin nad lokalno potjo na južni strani plazu, 
-       
oblikovanje brežine nad objektoma Podmark št. 9a in 9b, 
-       
ureditev odvodnje s severnega dela plazu in 
-       
ureditev odvodnje z zahodnega dela plazu.
2. člen
(ureditveno območje)
(1) V skladu s strokovnimi podlagami za podajo pobude mora
lokacijski načrt za vplivno območje plazu Podmark v Občini Šempeter–Vrtojba (v
nadaljnjem besedilu: lokacijski načrt) obsegati: 
-       
vplivno območje plazu, 
-       
objekte in naprave, potrebne za sanacijo plazu, 
-       
krajinske ureditve, 
-       
prometne ureditve, 
-       
infrastrukturne objekte in naprave. 
(2) Ureditveno območje lokacijskega načrta obsega naslednje
parcele ali dele parcel: 
-       
na območju k.o. Rožna Dolina: 
421/1, 421/4, 421/14, 437/18, 447, 473, 228/1, 228/2, 229/1,
233/1, 234/2, 234/5, 235, 420, 421/2, 421/3, 421/5, 421/6, 421/11, 421/15,
436/1, 437/1, 444, 448, 452, 453, 454/1, 455/1, 456, 457/2, 457/3, 468, 470,
471, 472, 474, 477/1, 478, 484/1; 
-       
na območju k.o. Šempeter: 
17, 18, 37/1, 37/3, 37/4, 37/5, 43, 44, 46, 9, 13/1, 13/14,
15/1, 19/1, 19/2, 20, 21/2, 22/1, 22/2, 28, 29/1, 31/1, 31/2, 32/1, 32/2, 34/2,
34/4, 35/1, 36, 37/2, 38/1, 38/2, 39/1, 40/1, 40/10, 40/11, 40/12, 40/13, 45,
47/1, 48, 51, 64, 3395/1, 3416/1, 3416/3, 3416/4, 3416/5, 3416/7. 
(3) V skladu z izdelanimi strokovnimi podlagami, pridobljenimi
pogoji, soglasji in mnenji se ureditveno območje lokacijskega načrta s
sprejemom uredbe o lokacijskem načrtu lahko tudi spremeni.
3. člen
(obseg dela)
Priprava lokacijskega načrta obsega: 
-       
izdelavo strokovnih podlag, 
-       
izdelavo lokacijskega načrta.
4. člen
(strokovne podlage)
(1) Pred izdelavo osnutka lokacijskega načrta se izdelajo
oziroma pridobijo naslednje
strokovne podlage: 
1.     
idejno zasnovo načrtovane prostorske ureditve, kot celovito
urbanistično, krajinsko in arhitekturno rešitev, ki vključuje tudi: 
- 
idejno zasnovo objektov, naprav in ureditev za sanacijo plazu, 
- 
idejno zasnovo vodnogospodarskih ureditev, 
- 
idejno zasnovo novih prometnih ureditev, 
- 
idejno zasnovo novih energetskih, vodovodnih, komunalnih in drugih
infrastrukturnih priključkov in ureditev, 
- 
idejno zasnovo zaščite, prestavitve in ukinitve obstoječih energetskih,
vodovodnih, komunalnih in drugih infrastrukturnih priključkov in ureditev, 
- 
idejne zasnove rešitev in ukrepov za preprečitev negativnih vplivov na
okolje, naravo, kulturno dediščino in trajnostno rabo naravnih dobrin, vključno
z idejno zasnovo ureditve morebitnih izravnalnih ukrepov, 
- 
idejne zasnove rešitev in ukrepov za obrambo ter varstvo pred naravnimi
in drugimi nesrečami; 
2.     
geodetsko topografski načrt v merilu 1 : 1000 ali 1 : 5000 in zemljiško
katastrski načrt v merilu 1 : 1000 ali 1 : 2880; 
3.     
strokovne zasnove za varstvo kulturne dediščine, izdelane v skladu z
zakonom, ki ureja varstvo kulturne dediščine; 
4.     
naravovarstvene smernice, izdelane v skladu z zakonom, ki ureja
ohranjanje narave; 
5.     
strokovne podlage o vplivih načrtovane prostorske ureditve na okolje; 
6.     
strokovne podlage glede relevantnih naravnih in ustvarjenih danosti
prostora; 
7.     
morebitne druge strokovne podlage, ki izhajajo iz pogojev pristojnih
organov in organizacij, določenih v 6. členu tega odloka. 
(2) Za izdelavo lokacijskega načrta se lahko uporabijo že
izdelane strokovne podlage, ki se po potrebi dopolnijo.
5. člen
(vsebina lokacijskega načrta)
(1) Osnutek lokacijskega načrta se izdela na podlagi
strokovnih podlag, ob upoštevanju pogojev organov in organizacij, določenih v
6. členu tega odloka. 
(2) Osnutek lokacijskega načrta mora vsebovati: 
a)    
Osnutek uredbe o lokacijskem načrtu: 
1.     
navedbo občinskih prostorskih aktov, ki se s sprejemom tega lokacijskega
načrta štejejo za spremenjene in dopolnjene v delu in za območje, ki ga določa
lokacijski načrt; 
2.     
seznam parcel, ki se nahajajo znotraj meje ureditvenega območja; 
3.     
pogoje glede urbanističnega, arhitekturnega in krajinskega oblikovanja
območja in posegov v prostor z določitvijo namembnosti, velikosti (površine,
gabariti in kapacitete) in ureditve objektov, naprav in odprtih prostorov; 
4.     
pogoje glede komunalnega urejanja območja; 
5.     
okoljevarstvene pogoje, pomembne za izvedbo posegov v prostor; 
6.     
določitev odstopanj od funkcionalnih, oblikovalskih in tehničnih
rešitev, ki so dopustna pri pripravi projektov in se lahko podrobneje določijo
v postopku za pridobitev gradbenega dovoljenja; 
7.     
seznam objektov, predvidenih za rušitev ali odkup, z navedbo naslova in
namembnosti objekta, katastrske občine in parcelne številke; 
8.     
možnosti etapnega izvajanja posegov; 
9.     
obveznosti investitorja in izvajalcev pri izvajanju lokacijskega načrta.
b)    
Tekstualni del: 
1.     
obrazložitev in utemeljitev lokacijskega načrta; 
2.     
povzetek iz prostorskih sestavin planskih aktov Republike Slovenije; 
3.     
opis prostorskih pogojev za ureditev vplivnega območja plazu; 
4.     
opis prostorske, urbanistične in arhitekturne rešitve ureditve vplivnega
območja plazu, vključno z opisom namembnosti objektov, naprav in odprtih
površin ter določitvijo njihove velikosti (površine, gabariti in kapacitete)
ter njihov vpliv na obstoječe objekte in naprave; 
5.     
opis potrebnih infrastrukturnih objektov in naprav za ureditev vplivnega
območja plazu ter opis prestavitev, razširitev in drugih prilagoditev
obstoječih infrastrukturnih objektov in naprav; 
6.     
opis prostorskih rešitev po posameznih področjih: 
- 
varstvo naravnih vrednot, 
- 
varstvo kulturne dediščine, 
- 
ukrepi za varovanje bivalnega in delovnega okolja, 
- 
varstvo kmetijskih zemljišč, 
- 
vodnogospodarske ureditve in varovanje vodnih virov, 
- 
zasnova ureditve zelenih površin, 
- 
rešitve v zvezi z zaščito pred naravnimi ter drugimi nesrečami; 
7.     
seznam objektov, predvidenih za rušitev ali odkup, z navedbo naslova in
namembnosti objekta, katastrske občine in parcelne številke; 
8.     
seznam parcel, ki se nahajajo znotraj meje obravnavanega območja, s
podatki o označbi, površini, vrsti rabe in lastništvu; 
9.     
oceno stroškov za izvedbo lokacijskega načrta; 
10.  
etapnost izvajanja lokacijskega načrta; 
11.  
pogoji organov in organizacij, določenih v 6. členu tega odloka. 
c)    
Grafični del: 
1.     
prikazi iz prostorskih sestavin planskih aktov Republike Slovenije za
obravnavano območje; 
2.     
prikaz iz prostorskih planskih aktov občine s prikazom ureditvenega
območja; 
3.     
pregledni situacijski načrt v M 1 : 5000, vključujoč namensko rabo
prostora; 
4.     
ureditvena situacija lokacijskega načrta v M 1 : 1000 ali v drugem
ustreznem merilu (na topografski osnovi), ki vsebuje: 
- 
prikaz ureditvenega območja lokacijskega načrta z vodnogospodarskimi,
prometnimi in prostorsko-urbanističnimi rešitvami; 
- 
razporeditev objektov in naprav ter odprtih površin z določitvijo
njihove namembnosti, kapacitete in velikosti, z določitvijo okvirne površine
ter horizontalnih in vertikalnih gabaritov objektov in zasnovo ureditve odprtih
površin; 
- 
usmeritve za urbanistično-krajinsko in arhitekturno oblikovanje
objektov, naprav in odprtih površin; 
- 
okoljevarstvene rešitve in ureditve; 
- 
objekte, predvidene za odkup in/ali odstranitev; 
5.     
idejne rešitve komunalnih in energetskih objektov, naprav in ureditev
ter ureditev s področja prometa in zvez ter drugih objektov in naprav s
področja gospodarskih javnih služb v M 1 : 1000 ali v drugem ustreznem merilu; 
6.     
idejne rešitve prestavitev, razširitev in drugih prilagoditev obstoječih
infrastrukturnih objektov in naprav v M 1 : 1000 ali v drugem ustreznem merilu;
7.     
karakteristične poglede in prereze obravnavnega območja in posameznih
ureditev v ustreznem merilu; 
8.     
načrt gradbenih parcel v M 1:1000 ali 1:2880. 
d)    
Gradivo za javno razgrnitev in javno obravnavo osnutka lokacijskega
načrta ter prospekt. 
(3) Dopolnjen osnutek lokacijskega načrta mora poleg vsebin
iz osnutka lokacijskega načrta ter ob upoštevanju predloga stališč o
utemeljenosti predlogov in pripomb z javne razgrnitve vsebovati tudi: 
a)    
v tekstualnem delu: 
- 
soglasja in mnenja pristojnih organov in organizacij, določenih v 6.
členu tega odloka; 
b)    
v grafičnem delu: 
- 
tehnične elemente za zakoličenje objektov in naprav, ki jih določa
lokacijski načrt, in 
- 
elemente za zakoličenje gradbenih parcel. 
(4) V dopolnjenem osnutku lokacijskega načrta morajo biti
jasno opredeljeni pogoji za izdelavo projekta za pridobitev gradbenega
dovoljenja v skladu s predpisi o graditvi objektov.
6. člen
(pridobitev pogojev, soglasij in mnenj)
Organi in organizacije, ki morajo pred začetkom priprave
osnutka lokacijskega načrta podati pogoje za njegovo pripravo ter soglasja in
mnenja k dopolnjenemu osnutku lokacijskega načrta, so: 
1.     
Ministrstvo za obrambo, Inšpektorat Republike Slovenije za varstvo pred
naravnimi in drugimi nesrečami; 
2.     
Ministrstvo za obrambo, Urad za obrambne zadeve; 
3.     
Ministrstvo za okolje, prostor in energijo, področje varstva okolja; 
4.     
Ministrstvo za okolje, prostor in energijo, področje ohranjanja narave; 
5.     
Ministrstvo za okolje, prostor in energijo, področje upravljanja z
vodami; 
6.     
Ministrstvo za okolje, prostor in energijo, področje energetike; 
7.     
Ministrstvo za kmetijstvo, gozdarstvo in prehrano; 
8.     
Ministrstvo za promet, Direkcija Republike Slovenije za ceste; 
9.     
Ministrstvo za promet, Agencija za železniški promet; 
10.  
Ministrstvo za kulturo, področje varstva kulturne dediščine, skupaj s
pristojnim Zavodom za varstvo kulturne dediščine Slovenije; 
11.  
Zavod Republike Slovenije za varstvo narave; 
12.  
Zavod za gozdove Republike Slovenije; 
13.  
Zavod za ribištvo; 
14.  
ELES – Elektro Slovenije, d.o.o., Ljubljana; 
15.  
Elektro Primorska, d.d., Nova Gorica; 
16.  
Geoplin, d.o.o., Ljubljana; 
17.  
Telekom Slovenije, d.d.; 
18.  
Občinske komunalne storitve, d.o.o., Cesta Goriške fronte 11, Šempeter
pri Gorici; 
19.  
Občina Šempeter–Vrtojba in njene službe v delih, kjer so upravljavci
komunalne in druge infrastrukture; 
20.  
druge občinske gospodarske javne službe ter drugi organi in
organizacije, kolikor bi se v postopku priprave lokacijskega načrta izkazalo,
da rešitve posegajo v njihovo delovno področje.
7. člen
(organizacija dela)
(1) Postopek priprave in sprejemanja lokacijskega načrta vodi
Ministrstvo za okolje, prostor in energijo, Urad za prostorski razvoj,
Ljubljana, Dunajska 21 (v nadaljnjem besedilu: MOPE UPR). 
(2) Investitor posega v prostor je Republika Slovenija. Naloge investitorja opravlja MOPE ARSO. 
(3) Naročnik izdelave strokovnih podlag in lokacijskega
načrta je MOPE ARSO. 
(4) Naročnik izbere izdelovalce na podlagi oddaje javnih
naročil, v skladu z zakonom, ki ureja javna naročila. MOPE ARSO pred oddajo
javnega naročila za izbiro izdelovalca lokacijskega načrta pridobi soglasje
MOPE UPR k projektni nalogi, po izbiri pa na MOPE UPR dostavi podatke o izbranem izdelovalcu (podjetje, poimenski
seznam odgovornih nosilcev). Izbrani izdelovalec mora zagotoviti ustrezno
interdisciplinarno ekipo, ki jo obvezno sestavljajo univ. dipl. inž.
arhitekture in krajinske arhitekture, univ. dipl. inž. gradbeništva in po
potrebi tudi strokovnjaki drugih ustreznih strok. 
(5) MOPE ARSO mora v celotnem postopku priprave lokacijskega
načrta po lastni presoji ali na zahtevo MOPE UPR seznanjati slednjega z vsemi
vsebinskimi rešitvami in morebitnimi dilemami ter z vsemi izdelanimi
strokovnimi podlagami.
8. člen
(postopki in roki)
Udeleženci v postopku priprave lokacijskega načrta opravijo
naslednja dejanja v rokih kot sledi: 
-       
K idejni rešitvi sanacije plazu Podmark pridobi MOPE UPR pogoje organov
in organizacij, določenih v 6. členu tega odloka. Gradivo za pridobivanje
pogojev zagotovi MOPE ARSO. Rok za določitev pogojev je 30 dni. 
-       
Izdelovalec lokacijskega načrta pripravi analizo pogojev z usmeritvami
za izdelavo strokovnih podlag. Analizo in usmeritve potrdi MOPE UPR. 
-       
Ob upoštevanju pridobljenih pogojev, analize pogojev in usmeritev za
izdelavo strokovnih podlag zagotovi MOPE ARSO vse strokovne podlage, določene v
4. členu tega odloka. 
-       
Izdelovalec izdela osnutek lokacijskega načrta v 15 dneh po tem, ko so
izdelane vse strokovne podlage. 
-       
MOPE UPR zagotovi strokovni pregled osnutka lokacijskega načrta. 
-       
MOPE UPR z objavo v uradnem glasilu na krajevno običajen način obvesti
javnost o razgrnitvi ter kraju in času obravnave ter posreduje osnutek
lokacijskega načrta Občini Šempeter–Vrtojba. 
-       
Osnutek lokacijskega načrta se javno razgrne na sedežu MOPE UPR ter v
Občini Šempeter–Vrtojba. Javna razgrnitev traja 15 dni. 
-       
MOPE UPR v času javne razgrnitve organizira javno obravnavo osnutka
lokacijskega načrta. 
-       
V času javne razgrnitve in javnih obravnav občina evidentira vse pisne
in ustne pripombe vseh zainteresiranih organov, organizacij in posameznikov. 
-       
V 15 dneh po končani javni razgrnitvi posreduje občina ministru za
okolje, prostor in energijo vse pripombe in predloge z javne razgrnitve in
javnih obravnav, skupaj z mnenjem občine. Če v tem roku minister za okolje,
prostor in energijo ne prejme pripomb z javne razgrnitve in mnenja občine se
šteje, da na osnutek lokacijskega načrta ni pripomb oziroma da je ta usklajen. 
-       
MOPE UPR v sodelovanju z investitorjem in izdelovalcem lokacijskega
načrta prouči pripombe in predloge z javne razgrnitve, oblikuje predlog stališč
glede upoštevanja oziroma neupoštevanja posameznih pripomb in predlogov z
obrazložitvijo razlogov in z njimi seznani občino. 
-       
Na podlagi predloga stališč do pripomb in predlogov z javne razgrnitve
zagotovi MOPE ARSO morebitne spremembe in dopolnitve strokovnih podlag. 
-       
Izdelovalec lokacijskega načrta izdela predlog lokacijskega načrta v 10
dneh po tem, ko so izdelane vse morebitne spremembe in dopolnitve strokovnih
podlag. 
-       
K dopolnjenemu osnutku lokacijskega načrta pridobi MOPE UPR soglasja in
mnenja organov in organizacij, določenih v 6. členu tega odloka. Gradivo za
pridobitev soglasij in mnenj zagotovi MOPE ARSO. Rok za izdajo soglasja ali
mnenja je 15 dni. 
-       
Minister za okolje, prostor in energijo v soglasju z MOPE ARSO posreduje
usklajen predlog lokacijskega načrta, skupaj s predlogom stališč do pripomb in
predlogov z javne razgrnitve, Vladi Republike Slovenije v obravnavo in sprejem.
-       
Vlada Republike Slovenije sprejme stališča do pripomb in predlogov z
javne razgrnitve s sklepom. Vlada Republike Slovenije sprejme lokacijski načrt
z uredbo, ki jo objavi v Uradnem listu Republike Slovenije.
9. člen
(sredstva za izdelavo lokacijskega načrta)
Vsa sredstva, potrebna za izdelavo strokovnih podlag in
izdelavo lokacijskega načrta, zagotovi Ministrstvo za okolje, prostor in
energijo s proračunske postavke MOPE ARSO.
10. člen
(veljavnost)
Ta odlok začne veljati naslednji dan po objavi v Uradnem
listu Republike Slovenije.
Št. 350-31/2003-9
Ljubljana, dne 18. marca 2004
EVA 2004-2511-0042
Vlada Republike Slovenije
mag. Anton Rop l. r.
Predsednik