1. člen
S tem pravilnikom se določa pristojni organ za zbiranje in
posredovanje podatkov v zvezi z emisijami CO2 cestnih motornih vozil o novih cestnih
vozilih za izvajanje naslednjih uredb:
1.     
Uredbe (ES) št. 443/2009 Evropskega parlamenta in Sveta z dne 23. aprila
2009 o določitvi standardov emisijskih vrednosti za nove osebne avtomobile kot
del celostnega pristopa Skupnosti za zmanjšanje emisij CO2 iz lahkih tovornih vozil (UL L št. 140
z dne 5. 6. 2009, str. 1), zadnjič spremenjene z Delegirano uredbo Komisije
(EU) 2018/649 z dne 23. januarja 2018 o spremembi Priloge I k Uredbi (ES) št.
443/2009 Evropskega parlamenta in Sveta glede sprememb mase novih osebnih
avtomobilov, registriranih v letih 2014, 2015 in 2016 (UL L št. 108 z dne 27.
4. 2018, str. 14), (v nadaljnjem besedilu: Uredba 443/2009/ES);
2.     
Uredbe (EU) št. 510/2011 Evropskega parlamenta in Sveta z dne 11. maja
2011 o določitvi standardov emisijskih vrednosti za nova lahka gospodarska
vozila kot del celostnega pristopa Unije za zmanjšanje emisij CO2 iz lahkih tovornih
vozil (UL L št. 145 z dne 31. 5. 2011, str. 1), zadnjič spremenjene z
Delegirano uredbo Komisije (EU) 2017/1499 z dne 2. junija 2017 o spremembi
prilog I in II k Uredbi (EU) št. 510/2011 Evropskega parlamenta in Sveta z
namenom prilagoditve na spremembo v regulativnem preskusnem postopku za
merjenje emisij CO2 iz
lahkih gospodarskih vozil (UL L št. 219 z dne 25. 8. 2017, str. 1), (v
nadaljnjem besedilu: Uredba 510/2011/EU) in
3.     
Uredbe (EU) 2018/956 Evropskega parlamenta in Sveta z dne 28. junija
2018 o spremljanju emisij CO2 in
porabe goriva pri novih težkih vozilih ter o poročanju o njih (UL L št. 173 z
dne 9. 7. 2018, str. 1), (v nadaljnjem besedilu: Uredba 2018/956/EU).
2. člen
Pristojni organ za izvajanje tega pravilnika in uredb iz
prejšnjega člena je Javna agencija Republike Slovenije za varnost prometa (v
nadaljnjem besedilu: agencija).
3. člen
Agencija izvaja naloge iz:
-       
prvega, drugega, tretjega in osmega odstavka 8. člena Uredbe
443/2009/ES,
-       
prvega, drugega, tretjega in desetega odstavka 8. člena Uredbe
510/2011/EU in
-       
4. člena Uredbe 2018/956/EU.
4. člen
Agencija podatke, zbrane v skladu s Pravilnikom o izvajanju
Uredbe (ES) Evropskega parlamenta in Sveta o določitvi standardov emisijskih
vrednosti za nove osebne avtomobile kot del celostnega pristopa Skupnosti za
zmanjšanje emisij CO2 iz
lahkih tovornih vozil (Uradni list RS, št. 96/09), uporabi za namene izvajanja
nalog iz prejšnjega člena.
5. člen
Z dnem uveljavitve tega pravilnika preneha veljati Pravilnik
o izvajanju Uredbe (ES) Evropskega parlamenta in Sveta o določitvi standardov
emisijskih vrednosti za nove osebne avtomobile kot del celostnega pristopa
Skupnosti za zmanjšanje emisij CO2
iz lahkih tovornih vozil (Uradni list RS, št. 96/09).
6. člen
Ta pravilnik začne veljati naslednji dan po objavi v Uradnem
listu Republike Slovenije, tretja alineja 3. člena tega pravilnika pa se začne
uporabljati 1. januarja 2019.
Št. 007-221/2018
Ljubljana, dne 4. oktobra 2018
EVA 2018-2430-0048
mag. Alenka Bratušek l.r.
Ministrica 
za infrastrukturo