1. člen
(namen in področje uporabe smernic)
(1) Evropski organ za vrednostne papirje in trge (v
nadaljevanju ESMA) je na podlagi 16. člena Uredbe (EU) št. 1095/2010 Evropskega
parlamenta in Sveta z dne 24. novembra 2010 o ustanovitvi Evropskega nadzornega
organa (Evropski organ za vrednostne papirje in trge) in o spremembi Sklepa št.
716/2009/ES ter razveljavitvi Sklepa Komisije 2009/77/ES (UL L št. 331 z dne
15. 12. 2010, str. 84), zadnjič spremenjena z Uredbo (EU) 2021/23 Evropskega
parlamenta in Sveta z dne 16. decembra 2020 o okviru za sanacijo in reševanje
centralnih nasprotnih strank ter spremembi uredb (EU) št. 1095/2010, (EU) št.
648/2012, (EU) št. 600/2014, (EU) št. 806/2014 in (EU) 2015/2365 ter direktiv
2002/47/ES, 2004/25/ES, 2007/36/ES, 2014/59/EU in (EU) 2017/1132 (UL L št. 22 z
dne 22. 1. 2021, str. 1) 3. aprila 2023 objavil Smernice o nekaterih vidikih
zahtev glede prejemkov iz direktive MiFID II (v nadaljnjem besedilu: Smernice o
prejemkih), ki so objavljene na njegovi spletni strani.
(2) Smernice o prejemkih so namenjene:
1.     
pristojnim organom, kot so opredeljeni v 26. točki prvega odstavka 4.
člena Direktive 2014/65/EU Evropskega parlamenta in Sveta z dne 15. maja 2014 o
trgih finančnih instrumentov ter spremembi Direktive 2002/92/ES in Direktive
2011/61/EU (UL L št. 173 z dne 12. 6. 2014, str. 349), zadnjič spremenjena z
Uredbo (EU) 2022/858 Evropskega parlamenta in Sveta z dne 30. maja 2022 o
pilotni ureditvi za tržne infrastrukture na podlagi tehnologije razpršene
evidence ter spremembi uredb (EU) št. 600/2014 in (EU) št. 909/2014 ter
Direktive 2014/65/EU (UL L št. 151 z dne 2. 6. 2022, str. 1; v nadaljnjem
besedilu: Direktiva 2014/65/EU) in
2.     
podjetjem, ki za namene Smernic o prejemkih vključuje:
(a) 
investicijska podjetja, kot so opredeljena v 1. točki prvega odstavka 4.
člena Direktive 2014/65/EU,
(b) 
kreditne institucije, kot so opredeljene v 1. točki prvega odstavka 4.
člena Uredbe (EU) št. 575/2013 Evropskega parlamenta in Sveta z dne 26. junija
2013 o bonitetnih zahtevah za kreditne institucije in investicijska podjetja
ter o spremembi Uredbe (EU) št. 648/2012 (UL L št. 176 z dne 27. 6. 2013, str.
1), zadnjič spremenjena s popravkom Uredbe (EU) 2017/2401 Evropskega parlamenta
in Sveta z dne 12. decembra 2017 o spremembi Uredbe (EU) št. 575/2013 o
bonitetnih zahtevah za kreditne institucije in investicijska podjetja (Uradni
list Evropske unije L 347 z dne 28. decembra 2017) (UL L št. 39 z dne 9. 2.
2023, str. 69; v nadaljnjem besedilu: Uredba (EU) 575/2013), kadar ponujajo
investicijske storitve in posle iz 2. točke prvega odstavka 4. člena Direktive
2014/65/EU,
(c) 
investicijska podjetja in kreditne institucije, kadar prodajajo
strukturirane vloge ali strankam svetujejo v zvezi z njimi,
(d) 
družbe za upravljanje KNPVP, kot so opredeljene v točki (b) prvega
odstavka 2. člena Direktive 2009/65/ES Evropskega parlamenta in Sveta z dne 13.
julija 2009 o usklajevanju zakonov in drugih predpisov o kolektivnih naložbenih
podjemih za vlaganja v prenosljive vrednostne papirje (KNPVP) (UL L št. 302 z
dne 17. 11. 2009, str. 32), zadnjič spremenjena z Direktivo (EU) 2021/2261
Evropskega parlamenta in Sveta z dne 15. decembra 2021 o spremembi Direktive
2009/65/ES glede uporabe dokumentov s ključnimi podatki s strani družb za
upravljanje kolektivnih naložbenih podjemov za vlaganja v prenosljive
vrednostne papirje (KNPVP) (UL L št. 455 z dne 20. 12. 2021, str. 15; v
nadaljnjem besedilu: Direktiva 2009/65/ES), kadar ponujajo investicijske
storitve ali pomožne storitve iz tretjega odstavka 6. člena Direktive
2009/65/ES in
(e) 
zunanje upravitelje alternativnih investicijskih skladov (UAIS), kot so
opredeljeni v točki (a) prvega odstavka 5. člena Direktive 2011/61/EU
Evropskega parlamenta in Sveta z dne 8. junija 2011 o upraviteljih
alternativnih investicijskih skladov in spremembah direktiv 2003/41/ES in
2009/65/ES ter uredb (ES) št. 1060/2009 in (EU) št. 1095/2010 (UL L št. 174 z
dne 1. 7. 2011, str. 1), zadnjič spremenjena z Direktivo (EU) 2019/2034
Evropskega Parlamenta in Sveta z dne 27. novembra 2019 o bonitetnem nadzoru investicijskih
podjetij ter o spremembi direktiv 2002/87/ES, 2009/65/ES, 2011/61/EU,
2013/36/EU, 2014/59/EU in 2014/65/EU (UL L št. 314 z dne 5. 12. 2019, str. 64;
v nadaljnjem besedilu: Direktiva 2011/61/EU), kadar ponujajo investicijske
storitve ali pomožne storitve iz četrtega odstavka 6. člena Direktive
2011/61/EU.
(3) Smernice o prejemkih so sprejete z namenom, da se
zagotovi skupno, enotno in dosledno uporabo zahtev iz Direktive 2014/65/EU
glede prejemkov, opredeljenih v 27. členu Delegirane uredbe Komisije (EU)
2017/565 z dne 25. aprila 2016 o dopolnitvi Direktive 2014/65/EU Evropskega
parlamenta in Sveta v zvezi z organizacijskimi zahtevami in pogoji poslovanja
investicijskih podjetij ter opredeljenimi izrazi za namene navedene direktive
(UL L št. 87 z dne 31. 3. 2017, str. 1), zadnjič spremenjena z Delegirano
uredbo Komisije (EU) 2021/1254 z dne 21. aprila 2021 o popravku Delegirane
uredbe (EU) 2017/565 o dopolnitvi Direktive 2014/65/EU Evropskega parlamenta in
Sveta v zvezi z organizacijskimi zahtevami in pogoji poslovanja investicijskih
podjetij ter opredeljenimi izrazi za namene navedene direktive (UL L št. 277 z
dne 2. 8. 2021, str. 6; v nadaljnjem besedilu: Delegirana uredba 2017/565) ter
na eni strani zahtev glede nasprotij interesov, opredeljenih v tretjem odstavku
16. in 23. členu Direktive 2014/65/EU in 34. členu Delegirane uredbe 2017/565
na področju prejemkov, ter na drugi strani glede pravil poslovanja iz prvega in
desetega odstavka 24. člena Direktive 2014/65/EU. Smernice o prejemkih pojasnjujejo
tudi uporabo zahtev glede upravljanja na področju prejemkov iz tretjega
odstavka 9. člena Direktive 2014/65/EU.
(4) Smernice o prejemkih zagotavljajo večjo konvergenco v
nadzornih pristopih in pri uporabi zahtev iz Direktive 2014/65/EU glede
prejemkov ter zahtev iz iste direktive glede nasprotij interesov in pravil
poslovanja na področju prejemkov, s ciljem izboljšati obstoječe standarde in
okrepiti zaščito vlagateljev.
2. člen
(obseg uporabe smernic)
(1) S tem sklepom Agencija za trg vrednostnih papirjev (v
nadaljnjem besedilu: Agencija) določa uporabo Smernic o prejemkih za:
1.     
borznoposredniške družbe, ki so v skladu z zakonom, ki ureja trg
finančnih instrumentov pridobile dovoljenje Agencije za opravljanje
investicijskih storitev in poslov,
2.     
kreditne institucije s sedežem v Republiki Sloveniji, ki so v skladu z
zakonom, ki ureja bančništvo pridobile dovoljenje Banke Slovenije za
opravljanje investicijskih storitev in poslov,
3.     
borznoposredniške družbe in kreditne institucije s sedežem v Republiki
Sloveniji, kadar prodajajo strukturirane vloge ali strankam svetujejo v zvezi z
njimi,
4.     
družbe za upravljanje, ki so v skladu z zakonom, ki ureja investicijske
sklade in družbe za upravljanje pridobile dovoljenje Agencije za opravljanje
storitev gospodarjenja s finančnimi instrumenti ter pomožni storitvi
investicijskega svetovanja v zvezi s finančnimi instrumenti ter hrambo in
administrativne storitve v zvezi z enotami investicijskih skladov,
5.     
upravljalce alternativnih investicijskih skladov, ki so v skladu z
zakonom, ki ureja upravljalce alternativnih investicijskih skladov pridobili
dovoljenje Agencije za opravljanje storitve gospodarjenja s finančnimi
instrumenti in pomožne storitve investicijskega svetovanja, hrambe in
administrativnih storitev v zvezi z enotami investicijskih skladov oziroma
sprejemanja in posredovanja naročil v zvezi z enim ali več finančnimi
instrumenti in
6.     
Agencijo, kadar ta, v skladu z zakonom, ki ureja trg finančnih
instrumentov, v vlogi pristojnega organa izvaja pristojnosti in naloge nadzora
nad subjekti iz 1. do 5. točke tega odstavka v zvezi z izpolnjevanjem
obveznosti iz tretjega odstavka 1. člena tega sklepa.
(2) Subjekti iz 1. do 5. točke prvega odstavka tega člena
morajo v celoti upoštevati določbe Smernic o prejemkih v delu, v katerem so te
naslovljene na njih.
PREHODNE IN KONČNA DOLOČBA
3. člen
(prehodne določbe)
(1) Smernice o prejemkih se uporabljajo od 4. oktobra 2023
dalje, subjekti iz 1. do 5. točke prvega odstavka 2. člena tega sklepa pa
morajo svoje poslovanje prilagoditi na način, da bo le to skladno z vsebino
Smernic o prejemkih.
(2) V Sklepu o uporabi smernic in priporočil Evropskega
organa za vrednostne papirje in trge (ESMA) (Uradni list RS, št. 11/17, 22/17,
31/17, 68/18, 83/18, 46/19, 80/21, 135/21 in 71/22) se razveljavi besedilo 5.
točke alineje C) prvega odstavka 3. člena, ki se glasi »5. Smernice – Politike
in prakse prejemkov (MiFID) – (št. ESMA//2013/606 z dne 3. 6. 2013);«.
4. člen
(uveljavitev sklepa)
Ta sklep začne veljati osmi dan po njegovi objavi v Uradnem
listu Republike Slovenije.
Št. 00700-3/2023-7
Ljubljana, dne 18. maja 2023
EVA 2023-1611-0044
Predsednica sveta
Agencije za trg vrednostnih
papirjev
Anka Čadež