1. člen
S tem pravilnikom se sprejme gozdnogospodarski načrt gozdnogospodarske
enote Remšnik (2002–2011), št. 12-16/02 z dne 14. marca 2002, ki ga je izdelal
Zavod za gozdove Slovenije, Območna enota Maribor.
2. člen
Gozdnogospodarska enota Remšnik, ki meri 4.642 ha, se nahaja
v Gozdnogospodarskem območju Maribor, v občinah Podvelka in Radlje ob Dravi,
oziroma v katastrskih občinah Radelca, Vas, Remšnik, Brezni vrh, Zgornja Kapla,
Javnik, Brezno in Kozji vrh.
3. člen
V gozdnogospodarski enoti Remšnik je z dnem 1. januarja 2002
ugotovljeno naslednje stanje gozdov:
A)    
površina: 3.382,63 ha, od katere je 2.803,23 ha zasebnih gozdov v lasti
fizičnih oseb, 26,05 ha zasebnih gozdov v lasti pravnih oseb in 553,35 ha
državnih gozdov;
B)    
lesna zaloga: 353,6 m3/ha, od tega 283,0 m3/ha iglavcev
in 70,6 m3/ha listavcev;
C)   
tekoči letni prirastek: 9,97 m3/ha, od tega 7,77 m3/ha
iglavcev in 2,20 m3/ha listavcev.
4. člen
V gozdnogospodarskem načrtu gozdnogospodarske enote Remšnik
(2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Maribor (2001–2010), ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Remšnik, določeno, da
so najbolj poudarjene funkcije gozdov, ki določajo način gospodarjenja z
gozdom,
-       
proizvodne funkcije na površini 3.092,63 ha,
-       
ekološke funkcije na površini 359,23 ha in
-       
socialne funkcije na površini 368,25 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Remšnik (2002–2011) določeni
cilji gospodarjenja z gozdom in gozdnim prostorom ter usmeritve za njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Remšnik za obdobje od 1. januarja 2002 do
31. decembra 2011 določeni naslednji ukrepi:
-       
najvišji možni posek v višini 193.047 m3, od tega 168.183 m3
iglavcev in 24.864 m3 listavcev,
-       
gojitvena dela, potrebna za ohranitev in razvoj gozdov, na površini
621,71 ha,
-       
nega mlajšega drogovnjaka na površini 57,89 ha,
-       
nega prebiralnega gozda na površini 241,06 ha,
-       
varstvena dela, in sicer zaščita pred divjadjo z 20.983 količki ali
tulci, zaščita pred žuželkami v obsegu 89 delovnih dni, zaščita pred boleznimi
v obsegu 32 delovnih dni in zaščita pred požari v obsegu 28 delovnih dni,
-       
nega habitatov prostoživečih živali z vzdrževanjem grmišč na površini
2,8 ha, vzdrževanjem travinj na površini 32,53 ha ter postavitvijo valilnic in
opravljanjem drugih podobnih del v obsegu 6,2 delovnih dni,
-       
gradnja gozdnih cest v dolžini 6,25 km,
-       
gradnja in rekonstrukcija gozdnih vlak v dolžini 6,45 km.
V gozdnogospodarskem načrtu gozdnogospodarske enote Remšnik
(2002–2011) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Remšnik v obdobju od uveljavitve tega
pravilnika do 31. decembra 2011 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Remšnik
(2002–2011).
7. člen
Po en izvod gozdnogospodarskega načrta gozdnogospodarske enote
Remšnik (2002–2011) je na vpogled na sedežu Zavoda za gozdove Slovenije,
Območne enote Maribor, Tyrševa 15, Maribor, na sedežu Zavoda za gozdove Slovenije,
Krajevne enote Podvelka, Podvelka 1, Podvelka, in na Ministrstvu za kmetijstvo,
gozdarstvo in prehrano, Dunajska 56-58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta gozdnogospodarske
enote Remšnik (2002–2011).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-4/01/7
Ljubljana, dne 30. oktobra 2003.
EVA 2002-2311-0180
Minister
za kmetijstvo,
gozdarstvo in prehrano
mag. Franc But l. r.