1. člen
(vsebina)
Ta uredba določa podrobnejšo vsebino načrta spodbujanja
digitalne vključenosti (v nadaljnjem besedilu: načrt).
2. člen
(vsebina načrta)
Načrt vsebuje:
1.     
podlage za sprejetje načrta,
2.     
oceno stanja na področju digitalne vključenosti, vključno z analizo o
obstoju manj ugodnega položaja posamezne skupine na področju digitalne
vključenosti,
3.     
določitev ciljnih skupin, ki so jim namenjeni ukrepi spodbujanja
digitalne vključenosti,
4.     
določitev ciljne ravni digitalnih kompetenc za določene ciljne skupine,
5.     
določitev in opis ukrepov spodbujanja digitalne vključenosti za vsako od
določenih ciljnih skupin,
6.     
opredelitev ocenjene višine sredstev, potrebnih za vsako skupino ukrepov
za spodbujanje digitalne vključenosti, in
7.     
določitev kazalnikov učinka za predvidene ukrepe spodbujanja digitalne
vključenosti in načinov njihovega spremljanja oziroma merjenja učinkovitosti
izvedenih ukrepov.
3. člen
(podlage za sprejetje načrta)
(1) Podlage za
sprejetje načrta iz 1. točke prejšnjega člena zajemajo:
-       
podatke o veljavnih predpisih na področju spodbujanja digitalne
vključenosti,
-       
podatke o strateških dokumentih Republike Slovenije in Evropske unije s
področja digitalne vključenosti in
-       
podatek o obdobju, za katero se sprejema načrt, z določitvijo konkretnih
datumov začetka in konca obdobja.
(2) Podatki iz druge
alineje prejšnjega odstavka obsegajo vsaj:
-       
naslov dokumenta, ki je za obdobje, za katero se sprejema načrt,
pomemben za področje digitalne vključenosti,
-       
povezavo do objavljenega dokumenta iz prejšnje alineje in
-       
kratek povzetek ključne vsebine dokumenta iz prve alineje tega odstavka.
4. člen
(ocena stanja)
(1) V okviru ocene
stanja iz 2. točke 2. člena te uredbe se povzamejo aktualni razpoložljivi
statistični podatki za Republiko Slovenijo za vsakega od naslednjih ključnih
temeljev digitalne vključenosti:
-       
dostopnost infrastrukture in digitalnih tehnologij, rešitev ter
storitev,
-       
zaupanje v varno uporabo digitalnih tehnologij, rešitev in storitev,
-       
digitalne kompetence,
-       
aktivna vključenost v digitalno družbo.
(2) V vsakem od
temeljev iz prejšnjega odstavka se statistični podatki navedejo glede na
merila, na podlagi katerih se v skladu z zakonom določajo ciljne skupine.
(3) Ob upoštevanju
aktualnih razpoložljivih statističnih podatkov iz prvega odstavka tega člena se
pripravi analiza o obstoju manj ugodnega položaja posamezne ciljne skupine na
področju digitalne vključenosti, ki zahteva določitev ukrepov za spodbujanje
digitalne vključenosti, namenjene tej ciljni skupini. Analiza je obvezna
sestavina načrta.
(4) V okviru analize iz
prejšnjega odstavka se navedejo tudi vzroki, ki posamezni ciljni skupini bolj
kot drugemu prebivalstvu otežujejo ustrezno digitalno vključenost.
5. člen
(ukrepi za spodbujanje digitalne vključenosti)
Za vsakega od ukrepov za spodbujanje digitalne vključenosti
se opredelita delovni naslov in namen ukrepa ter navede kratek opis predvidene
vsebine ukrepa.
6. člen
(višina sredstev)
V okviru določanja višine sredstev, potrebnih za vsako
skupino ukrepov za spodbujanje digitalne vključenosti, se opredelijo tudi
predvideni viri financiranja.
KONČNA DOLOČBA
7. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00704-330/2023
Ljubljana, dne 7. septembra 2023
EVA 2023-3150-0028
Vlada Republike Slovenije
dr. Robert Golob
predsednik