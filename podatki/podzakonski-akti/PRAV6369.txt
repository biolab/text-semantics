I. SPLOŠNE DOLOČBE
1. člen
Ta pravilnik določa način, pogoje in
postopek izbiranja prijav za sofinanciranje znanstvenih monografij (v
nadaljnjem besedilu: monografije), postopek evalvacije in izvajanja
sofinanciranja ter način spremljanja izida monografij.
Postopek obravnavanja prijav za
sofinanciranje znanstvenih monografij poteka skladno s predpisi, ki urejajo
dodeljevanje sredstev državnih pomoči, subvencij, posojil in drugih oblik
sofinanciranja, razen če je s tem pravilnikom drugače določeno.
2. člen
Javna agencija za raziskovalno dejavnost
Republike Slovenije (v nadaljnjem besedilu: agencija) izvaja sofinanciranje:
-       
natisa izvirnih znanstvenih monografij slovenskih avtorjev ter virov z
uvodno študijo in komentarjem;
-       
natisa prevodov znanstvenih monografij slovenskih avtorjev v tuj jezik;
-       
natisa prevodov znanstvenih monografij tujih avtorjev v slovenski jezik,
pomembnih za razvoj znanstvene vede in slovenske znanstvene terminologije.
Monografije morajo biti opremljene po
mednarodnih bibliografskih standardih in standardih za znanstveni tisk,
veljavnih v Republiki Sloveniji.
3. člen
V pravilniku uporabljeni izrazi zapisani v
slovnični obliki moškega spola, so uporabljeni kot nevtralni za moške in
ženske.
4. člen
Agencija sofinancira monografije z namenom,
da se zniža prodajna cena tistih monografij, ki so temeljnega pomena za razvoj
določene znanstvene discipline doma ali v svetu oziroma so pomembne za razvoj
slovenske znanstvene terminologije.
5. člen
V primeru monografij slovenskih avtorjev v
slovenskem jeziku agencija sofinancira stroške lektoriranja, tehnične priprave
rokopisa za tisk in tiskarske stroške, ne sofinancira pa avtorskega honorarja
piscu monografije.
V primeru prevoda monografij slovenskih
avtorjev v tuj jezik pri tujem založniku agencija sofinancirala največ do 50%
priznanih stroškov prevajanja.
V primeru prevoda monografij tujih avtorjev
v slovenski jezik agencija sofinancira do 50% priznanih stroškov prevajanja,
tehnične priprave prevoda za tisk in tiskarske stroške.
6. člen
Agencija zbira prijave za izdajo monografij
(v nadaljnjem besedilu: prijave) na podlagi javnega razpisa.
Na javni razpis se lahko prijavijo
organizacije, ki so vpisane v evidenco raziskovalnih organizacij pri agenciji,
založbe ter samozaložbe in društva s statusom delovanja v javnem interesu na
področju raziskovalne dejavnosti. Prav tako se lahko prijavijo pravne osebe iz
slovenskega zamejstva in pravne osebe Slovencev po svetu (v nadaljnjem
besedilu: prijavitelj).
7. člen
Postopek odpiranja prijav vodi komisija za
odpiranje prijav, ki jo imenuje direktor. Predsednik komisije za odpiranje prijav
je javni uslužbenec, ki je na agenciji zadolžen za področje znanstvenih
monografij (v nadaljnjem besedilu: uradna oseba). Poleg predsednika ima
komisija za odpiranje prijav še dva člana, ki morata imeti ustrezno strokovno
izobrazbo in izkušnje s področja vodenje postopka javnega razpisa.
8. člen
Evalvacijski postopek vodi strokovno telo
za znanstveni tisk (v nadaljnjem besedilu: strokovno telo), ki ga opredeljuje
pravilnik, ki ureja strokovna telesa za področje raziskovalne dejavnosti, ter
je imenovano na podlagi 29. člena Sklepa o ustanovitvi Javne agencije za
raziskovalno dejavnost Republike Slovenije (Uradni list RS, št. 123/03).
II. IZVEDBA JAVNEGA RAZPISA
9. člen
Agencija objavi javni razpis za izbor in
sofinanciranje znanstvenih monografij v Uradnem listu Republike Slovenije
enkrat na leto.
10. člen
Objava javnega razpisa mora vsebovati
zlasti:
1.     
naziv in sedež agencije;
2.     
pravno podlago za izvajanje javnega razpisa;
3.     
predmet javnega razpisa z navedbo osnovnih pogojev in meril za
sofinanciranje;
4.     
okvirno višino sredstev, ki so na razpolago za predmet javnega razpisa;
5.     
določitev obdobja sofinanciranja;
6.     
način, oblika in rok, do katerega morajo biti oddane prijave;
7.     
datum odpiranja prijav za sofinanciranje;
8.     
rok, v katerem bodo prijavitelji obveščeni o izboru in o v višini
sofinanciranja;
9.     
kraj, čas in osebo, pri kateri lahko zainteresirani dvignejo razpisno
dokumentacijo.
11. člen
Prijavitelj se prijavi na javni razpis s
prijavo skladno z razpisno dokumentacijo.
Razpisna dokumentacija vsebuje:
1.     
prijavni obrazec;
2.     
navedbo zahtevanih podatkov o znanstvenih monografijah;
3.     
način določanja deleža sofinanciranja;
4.     
finančni predračun;
5.     
vzorec pogodbe;
6.     
navedbo potrebnih dokumentov, ki jih mora prijavitelj predložiti kot
dokazilo, da izpolnjuje pogoje in da je upravičen do sofinanciranja;
7.     
okvirno višino sredstev, ki so na razpolago za predmet javnega razpisa;
8.     
navedbo vrste meril, način njihove uporabe in pomen posameznih meril;
9.     
navedbo o tem, kdo s sklepom odloči o dodelitvi sredstev in kdo o
pritožbi zoper ta sklep.
12. člen
Prijavitelj mora predložiti k prijavi na
javni razpis:
-       
rokopis monografije v elektronski obliki z obsegom največ 30 avtorskih
pol (obsežnejši rokopis je treba dodatno utemeljiti);
-       
avtorsko in uredniško predstavitev izvirne monografije;
-       
dve recenziji rokopisa znanstvene monografije;
-       
predstavitev prevoda monografije tujega avtorja v slovenščino (samo za
prevod);
-       
predračun tiskarne;
-       
pogodbo avtorja s tujim založnikom, če bo prevod monografije slovenskega
avtorja objavljen v tujini oziroma dokazilo, da je monografija sprejeta v tisk;
-       
finančni predračun;
-       
izjava, da so izpolnjene vse pogodbene obveznosti v predhodnem letu (le
v primeru, da je bilo prijavitelju odobreno sofinanciranje v predhodnem letu);
-       
izjavo prijavitelja, da se lahko podatki, navedeni v vlogi, uporabljajo
za evidence agencije.
Recenzenta monografije morata biti ugledna
znanstvenika s tistega področja, s katerega je monografija. Recenzenta ne smeta
biti iz iste raziskovalne skupine kot je avtor monografije. Recenzenta morata
imeti najmanj enak znanstveni naziv kot avtor.
13. člen
Uradna oseba označi na vsakem prejetem
prijavnem obrazcu zaporedno številko in datum prejema prijave na javni razpis.
Vsakemu prijavitelju v roku 15 dni od prejema prijave pošlje potrdilo, v
katerem sta navedena zaporedna številka njegove prijave in datum prejema.
Komisija za odpiranje prijav mora sproti
voditi zapisnik o odpiranju prijav, ki vsebuje predvsem:
1.     
naslov, prostor in čas odpiranja prijav;
2.     
predmet javnega razpisa;
3.     
imena navzočih predstavnikov komisije;
4.     
imena oziroma nazive prijaviteljev, ki so vložili prijave, po vrstnem
redu odpiranja prijav;
5.     
vrstni red odpiranja prijav, ugotovitve o popolnosti prijav z navedbo
tistih prijaviteljev, ki niso dostavili popolne prijave.
Zapisnik podpišejo predsednik in člani
komisije za odpiranje prijav.
14. člen
V postopku izbora so upoštevane samo
prijave, ki so pravočasno oddane v razpisnem roku in imajo vse elemente,
zahtevane z javnim razpisom in razpisno dokumentacijo. V kolikor je kateri od
elementov pomanjkljiv, komisija za odpiranje prijav o tem pisno obvesti
prijavitelja in ga pozove, da ga v roku 7 dni dopolni.
Nepopolne prijave, ki jih prijavitelj v
roku iz prejšnjega odstavka ne dopolni, se zavržejo.
III. EVALVACIJA IN IZBOR
15. člen
Ko komisija za odpiranje prijav ugotovi, da
prijave na javni razpis vsebuje vse podatke, zahtevane z javnim razpisom in
razpisno dokumentacijo, pošlje prijave v ocenitev strokovnemu telesu.
16. člen
Strokovno telo pri ocenjevanju znanstvenih
monografij upošteva naslednja merila:
-       
pomen monografije za razvoj znanstvenega področja;
-       
aktualnost monografije;
-       
pomen monografije za razvijanje znanstvene in strokovne terminologije;
-       
reference avtorja;
-       
poseben pomen monografije za slovenski ali mednarodni znanstveni prostor
oziroma uveljavljanje slovenske znanosti v mednarodnem prostoru.
17. člen
Strokovno telo v 30 dneh od dneva prejema
dokumentacije pripravi finančno ovrednoten predlog prednostnega seznama za
sofinanciranje znanstvenih monografij (v nadaljevanju: predlog).
Predlog podpiše predsednik strokovnega telesa.
Direktor predlog prednostnega seznama za
sofinanciranje znanstvenih monografij posreduje upravnemu odboru agencije.
Upravni odbor agencije sprejme sklep o izboru prijav za sofinanciranje
znanstvenih monografij. V obrazložitvi sklepa mora utemeljiti svojo odločitev.
Upravni odbor pri odločitvi upošteva
politiko na področju raziskovalne dejavnosti in prioritete, določene v
Nacionalnem raziskovalnem in razvojnem programu.
18. člen
Agencija v roku, ki je bil naveden v objavi
javnega razpisa, obvesti vse prijavitelje o odločitvi glede dodelitve sredstev.
Obvestilo prijaviteljem, katerim je bilo
odobreno sofinanciranje znanstvene monografije, vsebuje tudi podatke o predmetu
sofinanciranja in višini sredstev ter poziv k podpisu priložene pogodbe.
IV. PRITOŽBENI POSTOPEK
19. člen
Prijavitelj ima v osmih dneh od prejema
obvestila o rezultatih izbora prijav pravico vložiti pritožbo. V svoji pritožbi
mora natančno opredeliti razloge, zaradi katerih je pritožba vložena.
Predmet pritožbe ne morejo biti pogoji,
kriteriji in merila za ocenjevanje prijav, niti ocena prijave. Predmet pritožbe
je lahko samo očitna pomota oziroma kršenje postopka izbora.
Vložena pritožba ne zadrži podpisa pogodbe
z izbranimi prijavitelji.
20. člen
Direktor agencije imenuje komisijo, ki
pripravi predlog odločitve o pritožbi.
Direktor predlog odločitve o pritožbi
pošlje upravnemu odboru agencije.
Upravni odbor agencije odloči o pritožbi s
sklepom v 30 dneh od dneva prejema predloga iz prejšnjega odstavka tega člena.
Odločitev je dokončna.
Agencija objavi na spletni strani
prednostni seznam sofinanciranja znanstvenih monografij.
V. IZVAJANJE SOFINANCIRANJA
21. člen
Agencija sklene s prijavitelji pogodbo, v
kateri pogodbeni stranki določita medsebojne pravice in obveznosti.
Agencija pošlje prijavitelju predlog
pogodbe v podpis.
Prijavitelj mora vrniti podpisano pogodbo v
15 dneh od prejema predloga pogodbe skupaj z dokazilom, da je rokopis oddan v
tiskarno, računalniško obdelavo ali prevajanje, sicer agencija odstopi od
sklenitve pogodbe.
22. člen
Sestavine pogodbe so zlasti:
1.     
naziv in naslov agencije in prijavitelja;
2.     
pogodbeni predmet;
3.     
višina dodeljenih sredstev;
4.     
namen za katerega se dodeljujejo;
5.     
terminski plan porabe sredstev;
6.     
način nadzora nad porabo sredstev:
-     spisek
dokazil, ki jih mora predložiti prijavitelj za porabo odobrenih sredstev;
-     možnost,
da agencija kadarkoli preverja namensko porabo sredstev;
-     poročilo o
poteku in rezultatih porabljenih sredstev oziroma najmanj zaključno poročilo;
-     dolžnost
agencije, da spremlja in nadzira izvajanje pogodbe ter namensko porabo
proračunskih sredstev;
-     določilo,
da mora prijavitelj ob nenamenski porabi sredstev ali ob neizpolnitvi predmeta
pogodbe, sredstva vrniti v proračun skupaj z zakonitimi zamudnimi obrestmi;
-     določilo,
da mora prijavitelj obrazložiti in utemeljiti podaljšanje roka porabe sredstev
glede na predvideni terminski plan, ker v nasprotnem primeru izgubi pravico do
nadaljnje porabe sredstev;
7.     
določilo, da mora prijavitelj sproti obveščati agencijo o spremembah, ki
lahko vplivajo na izpolnitev pogodbenih obveznosti;
8.     
določilo o obveščanju javnosti, da je predmet pogodbe sofinanciran s
strani agencije.
V pogodbi direktor pooblasti uradno osebo
za spremljanje izvajanja določil pogodbe.
VI. SPREMLJANJE IZDAJE MONOGRAFIJ
23. člen
Prijavitelj je dolžan v 8 dneh obvestiti
agencijo o spremembah, ki utegnejo vplivati na izpolnitev njegovih obveznosti,
določenih v pogodbi.
Če so novi pogoji drugačni od dogovorjenih,
agencija lahko spremeni ali odstopi od pogodbe.
Agencija lahko odstopi od pogodbe:
-       
če prijavitelj ni porabil sredstev skladno z namenom določenim v
pogodbi;
-       
če se prijavitelj ni držal roka izida monografije, ki ga je navedel v
prijavnem obrazcu.
Če agencija odstopi od pogodbe, mora
prijavitelj vrniti agenciji že izplačana sredstva skupaj z zakonitimi zamudnimi
obrestmi od dneva nakazila do dneva vračila.

Pravilnik o postopku in merilih za izbor in
sofinanciranje znanstvenih monografij (Uradni list RS, št. 12/05) vsebuje naslednji končni določbi:
»VII. KONČNI DOLOČBI
24. člen
Z dnem uveljavitve tega pravilnika se
preneha uporabljati pravilnik o postopku in merilih za izbor in sofinanciranje
znanstvenih monografij (Uradni list RS, št. 36/02).
25. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o postopku in merilih za izbor in sofinanciranje znanstvenih
monografij (Uradni list RS, št. 24/06) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.