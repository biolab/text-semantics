1. člen
Ta pravilnik določa način imenovanja in razrešitve članov
Strokovnega sveta za dolgotrajno oskrbo (v nadaljnjem besedilu: Strokovni svet
za DO) ter način njegovega dela.
2. člen
(1) Pristojni minister iz tretjega odstavka 9. člena
Zakona o dolgotrajni oskrbi (Uradni list RS, št. 196/21; v nadaljnjem
besedilu: zakon) lahko za člana Strokovnega sveta za DO imenuje osebo, ki:
-       
ima najmanj izobrazbo, pridobljeno po študijskem programu prve stopnje,
oziroma izobrazbo, ki ustreza ravni izobrazbe, pridobljene po študijskih
programih prve stopnje, in je v skladu z zakonom, ki ureja slovensko ogrodje
kvalifikacij, uvrščena na 7. raven, ali najmanj izobrazbo, pridobljeno po
študijskih programih za pridobitev višje izobrazbe, sprejetih pred 1. 1.
1994, in je v skladu z zakonom, ki ureja slovensko ogrodje kvalifikacij,
uvrščena na 6. raven,
-       
ima najmanj pet let delovnih izkušenj s področja sistemov zdravstva,
socialnega varstva ali dolgotrajne oskrbe in
-       
ne opravlja dela ali dejavnosti, ki bi vplivale na nepristransko in
objektivno opravljanje nalog oziroma bi se pojavile okoliščine, v katerih bi njen
zasebni interes vplival aliustvarjal videz, da vpliva, na nepristransko in
objektivno opravljanje nalog člana.
(2) Minister, pristojen za zdravje, med člani
Strokovnega sveta za DO s sklepom imenuje predsednika. Namestnika predsednika
izvolijo člani med seboj. Če je predsednik Strokovnega sveta za DO imenovan med
člani, ki jih imenuje minister, pristojen za zdravje, se namestnika imenuje med
člani, ki jih imenuje minister, pristojen za socialno varstvo, in obratno.
(3) Pristojni minister iz tretjega odstavka 9. člena
zakona imenuje nove člane Strokovnega sveta za DO najpozneje 30 dni pred
iztekom mandata člana Strokovnega sveta za DO.
(4) Člani Strokovnega sveta za DO začnejo opravljati
naloge s konstitutivno sejo Strokovnega sveta za DO, ko jim začne teči mandat.
3. člen
(1) Člana Strokovnega sveta za DO predčasno razreši
pristojni minister iz tretjega odstavka 9. člena zakona, ki je člana v
Strokovni svet za DO imenoval.
(2) Člana Strokovnega sveta za DO se lahko predčasno
razreši, če:
1.     
to sam zahteva,
2.     
je pravnomočno obsojen za kaznivo dejanje,
3.     
trajno izgubi delovno zmožnost za opravljanje funkcije,
4.     
se izkaže, da ne izpolnjuje pogojev za imenovanje,
5.     
začne opravljati delo ali dejavnost, ki bi vplivala na njegovo
neodvisnost, ali
6.     
zanemarja ali malomarno opravlja svoje naloge.
4. člen
(1) Delo Strokovnega sveta za DO vodi njegov predsednik.
V primeru odsotnosti predsednika ga nadomešča njegov namestnik.
(2) Seje Strokovnega sveta za DO sklicuje predsednik na
predlog ministra, pristojnega za zdravje, ali na predlog ministra, pristojnega
za socialno varstvo.
(3) Član Strokovnega sveta za DO, ki se seje ne more
udeležiti, mora o tem predhodno obvestiti sklicatelja.
(4) Strokovni svet za DO je sklepčen, če je na seji
navzoča večina vseh članov.
(5) O sejah Strokovnega sveta za DO se vodi zapisnik.
(6) Zapisniki sej Strokovnega sveta za DO se objavijo na
spletnih straneh ministrstva, pristojnega za zdravje.
(7) Strokovni svet za DO lahko po potrebi na svoje seje
vabi funkcionarje, javne uslužbence in strokovnjake na področjih, ki se
nanašajo na dolgotrajno oskrbo, pri čemer vabljene osebe nimajo pravice do
glasovanja. Na seje Strokovnega sveta za DO se vabi predstavnika Zavoda za
zdravstveno zavarovanje Slovenije (v nadaljnjem besedilu: ZZZS), razen kadar je
predstavnik ZZZS že imenovan kot član Strokovnega sveta za DO.
(8) Za pripravo in aktivno sodelovanje na seji ter
dajanje mnenj, stališč in predlogov v zvezi z izvedbo nalog Strokovnega sveta
za DO člani prejmejo sejnino v skladu s pravilnikom, ki določa plačila na
ministrstvu, pristojnem za zdravje.
(9) Administrativne naloge za Strokovni svet za DO
opravlja ministrstvo, pristojno za zdravje.
KONČNA DOLOČBA
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-37/2022
Ljubljana, dne 4. aprila 2022
EVA 2022-2711-0015
Janez Poklukar
minister
za zdravje