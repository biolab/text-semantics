1. člen
(1) S to odredbo se določi, da se prekine izvajanje
preventivnih zdravstvenih storitev pri vseh izvajalcih zdravstvene dejavnosti v
mreži javne zdravstvene službe.
(2) Ne glede na prejšnji odstavek se izvajajo preventivne
zdravstvene storitve, katerih opustitev bi lahko imela negativne posledice za
zdravje pacienta.
2. člen
(1) V Splošni bolnišnici Novo mesto, Zdravstvenem domu Novo
mesto in Zdravstvenem domu Črnomelj se za obdobje štirinajst dni od uveljavitve
te odredbe prekine izvajanje nenujnih specialističnih pregledov in posegov.
(2) V Zdravstvenem domu Metlika se v obdobju štirinajstih dni
od uveljavitve te odredbe izvaja samo administrativna nujna medicinska pomoč.
(3) Vodstva izvajalcev zdravstvene dejavnosti v mreži javne
zdravstvene službe morajo na poziv ministra, pristojnega za zdravje,
prerazporediti zaposlene na izvajanje nalog, povezanih z obvladovanjem širjenja
nalezljive bolezni SARS-CoV-2 (COVID-19).
3. člen
Ta odredba začne veljati 11. marca 2020 ob 18. uri.
Št. 0070-23/2020
Ljubljana, dne 11. marca 2020
EVA 2020-2711-0013
Aleš Šabeder
minister
za zdravje