1. člen
S tem pravilnikom se sprejme gozdnogospodarski načrt gozdnogospodarske
enote Podkraj-Nanos (2016–2025), št. 01-13/16 z dne 26. 9. 2017, ki
ga je za obdobje od 1. januarja 2016 do 31. decembra 2025 izdelal
Zavod za gozdove Slovenije, Območna enota Tolmin.
2. člen
Gozdnogospodarska enota Podkraj-Nanos, ki meri 7.259,73 ha,
se nahaja v gozdnogospodarskem območju Tolmin, v občinah Ajdovščina in Vipava,
oziroma v katastrskih občinah Podkraj, Višnje, Vodice ter Nanos.
3. člen
V gozdnogospodarski enoti Podkraj-Nanos je s 1. januarjem
2016 ugotovljeno naslednje stanje gozdov:
1.     
lastništvo: 68,2 % zasebnih gozdov v lasti fizičnih ali pravnih oseb,
31,4 % državnih gozdov ter 0,4 % gozdov lokalnih skupnosti;
2.     
površina: 6.138,02 ha, od katere je 6.121,27 ha večnamenskih gozdov ter
16,75 gozdov s posebnim namenom, v katerih ukrepi niso dovoljeni;
3.     
lesna zaloga: 296,7 m3/ha, od tega 137,8 m3/ha
iglavcev in 159,0 m3/ha listavcev;
4.     
tekoči letni prirastek: 6,77 m3/ha, od tega 3,48 m3/ha
iglavcev in 3,29 m3/ha listavcev.
4. člen
(1) V gozdnogospodarskem načrtu gozdnogospodarske enote
Podkraj-Nanos (2016–2025) je ob upoštevanju usmeritev iz gozdnogospodarskega
načrta gozdnogospodarskega območja Tolmin, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Podkraj-Nanos
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 4.100,64 ha,
-       
ekološke funkcije na površini 51,92 ha ter
-       
socialne funkcije na površini 1.156,90 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Podkraj-Nanos
(2016–2025) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Podkraj-Nanos za obdobje od
1. januarja 2016 do 31. decembra 2025 določeni naslednji ukrepi:
-       
najvišji možni posek v višini 364.318 m3, od tega 168.028 m3
iglavcev in 196.290 m3 listavcev,
-       
gojitvena dela, potrebna za ohranitev in razvoj gozdov, na površini
352,22 ha,
-       
nega mlajšega drogovnjaka na površini 78,38 ha,
-       
vzdrževanje protipožarnih objektov v dolžini 5.000 m,
-       
varstvo pred žuželkami 15,16 dni,
-       
zaščita s premazom na 160,64 ha,
-       
zaščita s 4.000 m ograje,
-       
vzdrževanje grmišč na 7,85 ha ter
-       
vzdrževanje travinj na 144,8 ha.
(2) V gozdnogospodarskem načrtu gozdnogospodarske enote
Podkraj-Nanos (2016–2025) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Podkraj-Nanos v obdobju od
uveljavitve tega pravilnika do 31. decembra 2025 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Podkraj-Nanos (2016–2025).
7. člen
Po en izvod gozdnogospodarskega načrta gozdnogospodarske enote
Podkraj-Nanos (2016–2025) je na vpogled na sedežu Zavoda za gozdove Slovenije,
Območne enote Tolmin, Tumov drevored 17, 5220 Tolmin, na sedežu Zavoda za
gozdove Slovenije, Krajevne enote Ajdovščina, Gregorčičeva 44, 5270 Ajdovščina,
in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Podkraj-Nanos (2016–2025).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-369/2016
Ljubljana, dne 27. decembra 2017
EVA 2016-2330-0002
Mag. Dejan Židan l.r.
minister
za kmetijstvo, gozdarstvo in prehrano