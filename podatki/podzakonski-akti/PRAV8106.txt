I. SPLOŠNI DOLOČBI
1. člen
(predmet pravilnika)
Ta pravilnik določa podrobnejšo vsebino,
obliko in način priprave občinskega podrobnega prostorskega načrta.
2. člen
(občinski podrobni prostorski načrt)
(1) Občinski podrobni prostorski načrt (v
nadaljnjem besedilu: podrobni načrt) se izdela za prostorske ureditve na območjih:
-       
sanacije razpršene gradnje, in sicer za območje razpršene gradnje, ki se
vključi v območje naselij, za območje razpršene gradnje, ki se opredeli kot
območje novega naselja, in za območje razpršene gradnje, ki se opredeli kot
posebno zaključeno območje,
-       
celovite oziroma delne prenove naselja,
-       
razvoja naselja kot širitev na nove površine,
-       
pomembnejše gospodarske javne infrastrukture,
-       
prostorskih ureditev lokalnega pomena zaradi sanacije posledic naravnih
in drugih nesreč,
-       
izkoriščanja mineralnih surovin in rud ter njihove sanacije in
-       
kjer se zaradi obsega ali vplivov predvidenih ureditev na okolje zahteva
celovit pristop, kakor tudi na večjih območij v naselju, ki so namenjena zgoščanju
pozidave.
(2) Podrobnega načrta za območja iz prejšnjega
odstavka ni treba izdelati, če so v občinskem prostorskem načrtu prostorski
izvedbeni pogoji določeni z enako natančnostjo in v taki vsebini, kot jih določa
ta pravilnik. V tem primeru morajo biti rešitve prikazane na geodetskem načrtu.
(3) Podrobni načrt se izdela za območje
enote urejanja prostora ali za manjše območje znotraj posamezne enote urejanja
prostora, za katero je tako določeno v občinskem prostorskem načrtu. Podrobni
načrt se lahko izdela za posamezno enoto urejanja prostora ali manjše območje
znotraj posamezne enote urejanja prostora tudi, če to ni določeno v občinskem
prostorskem načrtu in se takšna potreba izkaže po sprejetju občinskega
prostorskega načrta. Potreba je izkazana kadar:
-       
se za območje ali manjše območje znotraj posamezne enote urejanja
prostora izkaže investicijski interes in ta ni v nasprotju s strateškimi
usmeritvami prostorskega razvoja občine oziroma ne odstopa od prostorskih
izvedbenih pogojev, ki veljajo za predlagano območje,
-       
so potrebne prostorske ureditve zaradi posledic naravnih in drugih nesreč.
II. VSEBINA PODROBNEGA NAČRTA
3. člen
(vsebina podrobnega načrta)
(1) S podrobnim načrtom se ob upoštevanju
prostorskih izvedbenih pogojev iz občinskega prostorskega načrta podrobneje določi:
območje podrobnega načrta,
-       
arhitekturne, krajinske in oblikovalske rešitve prostorskih ureditev,
-       
območja, za katera se projektne rešitve pridobijo z javnim natečajem,
kadar je to potrebno,
-       
načrt parcelacije,
-       
etapnost izvedbe prostorske ureditve, če je ta potrebna,
-       
rešitve in ukrepe za celostno ohranjanje kulturne dediščine,
-       
rešitve in ukrepe za varstvo okolja in naravnih virov ter ohranjanje
narave,
-       
rešitve in ukrepe za obrambo ter varstvo pred naravnimi in drugimi nesrečami,
vključno z varstvom pred požarom,
-       
pogoje glede priključevanja objektov na gospodarsko javno infrastrukturo
in grajeno javno dobro,
-       
vplive in povezave s sosednjimi enotami urejanja prostora,
-       
dopustna odstopanja od načrtovanih rešitev.
(2) Poleg vsebin iz prejšnjega odstavka se
v primerih izdelave podrobnega načrta za prenovo naselja določijo še rešitve in
ukrepi, ki obsegajo:
-       
vrsto in namen prenove naselja,
-       
način prenove naselja z gospodarskega, socialnega, kulturnega,
okoljskega, energetskega, urbanističnega in arhitekturnega vidika,
-       
način zagotovitve finančnih virov in drugih ukrepov,
-       
določitev nosilcev izvedbe prenove naselja.
(3) Vsebine iz prvega in drugega odstavka
tega člena se določijo tako podrobno, da je na njihovi podlagi možno izdelati projekte
za izdajo gradbenega dovoljenja po predpisih o graditvi objektov.
4. člen
(območje podrobnega načrta)
(1) Območje podrobnega načrta obsega površine,
na katerih so načrtovane prostorske ureditve s pripadajočimi površinami, potrebnimi
za njihovo nemoteno izvedbo in rabo.
(2) Območja podrobnega načrta praviloma
sovpadajo z območji enot urejanja prostora iz občinskega prostorskega načrta.
Odstopanja meje območja podrobnega načrta od meja enote urejanja prostora iz občinskega
prostorskega načrta so možna skladno z določbo tretjega odstavka 2. člena tega pravilnika.
5. člen
(arhitekturne, krajinske in oblikovalske
rešitve prostorskih ureditev)
(1) V podrobnem načrtu se podrobneje
opredelijo rešitve in pogoji glede:
-       
funkcije in oblikovanja območja podobnega načrta,
-       
funkcije in oblikovanja objektov in naprav,
-       
funkcije in oblikovanja javnih zelenih in drugih javnih površin,
-       
lege in velikosti objektov na zemljišču z njihovo funkcionalno,
-       
tehnično in oblikovno zasnovo s pogoji za projektiranje,
-       
lege, zmogljivosti ter poteka objektov in omrežij gospodarske javne
infrastrukture in grajenega javnega dobra s pogoji za projektiranje.
(2) Za rešitve in pogoje iz prejšnjega
odstavka se smiselno uporabljajo določbe glede prostorskih izvedbenih pogojev
iz pravilnika, ki ureja vsebino, obliko in način priprave občinskega prostorskega
načrta.
6. člen
(območja, za katera se projektne rešitve
pridobijo z javnim natečajem)
V podrobnem načrtu se podrobneje opredelijo
območja oziroma objekti, za katere se projektne rešitve pridobijo z javnim natečajem,
če:
-       
to izhaja iz občinskega prostorskega načrta ali
-       
se to opredeli na podlagi meril za določitev območij prostorskih
ureditev, za katere je treba izvesti javni natečaj.
7. člen
(načrt parcelacije)
Načrt parcelacije vsebuje načrt parcel s
tehničnimi elementi, ki omogočajo prenos novih mej parcel in objektov v naravo
v skladu s predpisi, ki urejajo evidentiranje nepremičnin.
8. člen
(etapnost izvedbe prostorske ureditve)
V podrobnem načrtu se lahko določi etapnost
izvedbe prostorske ureditve tako, da posamezne etape predstavljajo zaključene
funkcionalne celote, ki lahko služijo svojemu namenu tudi brez izvedbe ostalih
delov prostorske ureditve.
9. člen
(rešitve in ukrepi za celostno ohranjanje kulturne
dediščine)
(1) V podrobnem načrtu se na območjih, kjer
so evidentirani objekti in območja kulturne dediščine, določijo tudi takšne rešitve
in ukrepi, ki omogočajo in zagotavljajo njihovo celostno ohranjanje.
(2) Če je v območje celovite prenove
naselja vključena zavarovana arhitekturna, naselbinska in arheološka dediščina,
mora podrobni načrt za celovito prenovo vsebovati konservatorski načrt po
predpisih o varstvu kulturne dediščine.
10. člen
(rešitve in ukrepi za varstvo okolja,
naravnih virov in ohranjanje narave)
V podrobnem načrtu se podrobneje določijo
rešitve in ukrepi, ki zagotavljajo varstvo okolja, ohranjanje narave, vključno
z rešitvami in ureditvami v zvezi z urejanjem voda, urejanjem kmetijskih in
gozdnih zemljišč ter izkoriščanjem mineralnih surovin.
11. člen
(rešitve in ukrepi za obrambo ter varstvo
pred naravnimi in drugimi nesrečami, vključno z varstvom pred požarom) 
V podrobnem načrtu se prikažejo in opišejo
rešitve in ureditve za izvajanje dejavnosti obrambe ter za varstvo pred naravnimi
in drugimi nesrečami na ogroženih območjih ter ukrepi za zagotavljanje požarne
varnosti.
12. člen
(pogoji glede priključevanja objektov na
gospodarsko javno infrastrukturo in grajeno javno dobro)
(1) V podrobnem načrtu se določijo pogoji
glede priključevanja načrtovanih objektov na obstoječo in načrtovano gospodarsko
javno infrastrukturo. Določijo se tudi lokacijski in tehnični pogoji in
usmeritve za projektiranje priključkov na gospodarsko javno infrastrukturo ter
grajeno javno dobro.
(2) V podrobnem načrtu se lahko določi, na
katera omrežja in objekte gospodarske javne infrastrukture ter javnega dobra se
morajo posamezni objekti oziroma površine obvezno priključiti.
13. člen
(vplivi in povezave s sosednjimi enotami
urejanja prostora)
Z umestitvijo načrtovane ureditve v prostor
se tudi opišejo in prikažejo vplivi načrtovane ureditve na urbane in krajinske
strukture na širšem območju in njene povezave s sosednjimi območji.
III. NAČIN PRIPRAVE IN OBLIKA PODROBNEGA NAČRTA
14. člen
(način priprave podrobnega načrta)
Za pripravo podrobnega načrta se ob upoštevanju
podatkov, ki jih morajo zagotoviti nosilci urejanja prostora v okviru
prostorskega informacijskega sistema ter njihovih zahtev in drugih podatkov,
izdelajo potrebne strokovne podlage.
15. člen
(osnutek podrobnega načrta)
(1) Osnutek podrobnega načrta, ki je
podlaga za pridobivanje smernic, vsebuje tekstualni in grafični del.
(2) Tekstualni del osnutka podrobnega načrta
vsebuje:
-       
opis prostorske ureditve, vključno s programom dejavnosti, in rešitev
glede umeščanja načrtovanih objektov in površin, ki se načrtuje s podrobnim načrtom,
-       
opis zasnove načrtovanih rešitev komunalne infrastrukture in načrtovanega
grajenega javnega dobra ter njihovih zmogljivosti,
-       
rešitve za celostno ohranjanje kulturne dediščine, za varovanje okolja,
naravnih virov in ohranjanje narave ter za obrambo ter varstvo pred naravnimi
in drugimi nesrečami, vključno z varstvom pred požarom.
(3) Grafični del osnutka podrobnega načrta
vsebuje:
-       
izsek iz kartografskega dela izvedbenega dela občinskega prostorskega načrta
s prikazom lege prostorske ureditve na širšem območju,
zazidalno oziroma ureditveno
situacijo s prikazom poteka omrežij in priključevanja objektov na gospodarsko javno
infrastrukturo ter grajeno javno ter prikazom vplivov in povezav s sosednjimi
območji,
-       
prikaz ureditev potrebnih za varovanje okolja, naravnih virov in ohranjanje
narave in ureditev potrebnih za obrambo ter varstvo pred naravnimi in drugimi
nesrečami, vključno z varstvom pred požarom.
16. člen
(oblika podrobnega načrta)
(1) Podrobni načrt vsebuje grafični in
tekstualni del.
(2) Podrobni načrt se izdela v digitalni
obliki. Arhiviranje in vpogled v podrobni načrt se zagotavljata v digitalni in analogni
obliki, ki morata biti med seboj skladni. V primeru neskladnosti se uporablja
analogna oblika.
(3) Analogna oblika podrobnega načrta mora
biti pripravljena tako, da sta tekstualni in grafični del podrobnega načrta vložena
v ustrezno mapo, vezano v takšni obliki, da posameznih listov ni mogoče
dodajati ali odvzemati. Če je gradivo obsežnejše, se gradivo lahko vloži tudi v
več map, ki morajo biti označene z ustreznimi zaporednimi številkami.
(4) Mapa, v katero se vlagajo sestavine
podrobnega načrta, mora omogočati vstavljanje listov v formatu A4. Če so
posamezne sestavine načrta na listih večjega formata, se zložijo na format A4.
(5) Mapa iz prejšnjega odstavka mora biti
opremljena z naslovnico in notranjimi naslovnimi listi.
(6) Naslovnica vsebuje:
-       
naziv podrobnega načrta,
-       
podatke o investitorju in izdelovalcu podrobnega načrta,
-       
podatke o odgovornem vodji izdelave podrobnega načrta s podpisom in
identifikacijsko številko,
-       
navedbo organa, ki je podrobni načrt sprejel, z žigom organa in podpisom
odgovorne osebe,
-       
datum sprejema podrobnega načrta,
-       
podatke o objavi podrobnega načrta v uradnem glasilu.
 (7) Notranji naslovni listi vsebujejo:
-       
kazalo vsebine besedila,
-       
kazalo vsebine kartografskega dela z grafičnimi načrti,
-       
povzetek glavnih tehničnih značilnosti oziroma podatkov o prostorski
ureditvi,
-       
seznam prilog podrobnega načrta,
-       
izjavo odgovornega prostorskega načrtovalca, da je podrobni načrt
izdelan v skladu z občinskimi prostorskimi akti in z drugimi predpisi, ki
veljajo na območju podrobnega načrta ali se nanašajo na načrtovano prostorsko
ureditev, opremljeno z njegovim podpisom in osebnim žigom.
(8) Podrobni načrt se sprejme z odlokom.
17. člen
(tekstualni del podrobnega načrta)
Tekstualni del podrobnega načrta je urejen
v naslednjih poglavjih:
1.     
opis prostorske ureditve, ki se načrtuje s podrobnim načrtom;
2.     
umestitev načrtovane ureditve v prostor, ki vsebuje:
- 
vplive in povezave prostorskih ureditev s sosednjimi območji,
- 
rešitve načrtovanih objektov in površin,
- 
pogoje in usmeritve za projektiranje in gradnjo;
3.     
zasnova projektnih rešitev in pogojev glede priključevanja objektov na
gospodarsko javno infrastrukturo in grajeno javno dobro;
4.     
rešitve in ukrepi za celostno ohranjanje kulturne dediščine;
5.     
rešitve in ukrepi za varovanje okolja, naravnih virov in ohranjanje
narave;
6.     
način, vrsta in namen prenove naselja
7.     
rešitve in ukrepi za obrambo ter varstvo pred naravnimi in drugimi nesrečami,
vključno z varstvom pred požarom;
8.     
etapnost izvedbe prostorske ureditve;
9.     
velikost dopustnih odstopanj od funkcionalnih, oblikovalskih in tehničnih
rešitev;
10.  
usmeritve za določitev meril in pogojev po prenehanju veljavnosti
podrobnega načrta.
18. člen
(grafični del podrobnega načrta)
(1) Grafični del podrobnega načrta vsebuje
naslednje grafične načrte:
-       
izsek iz grafičnega načrta kartografskega dela občinskega prostorskega
načrta s prikazom lege prostorske ureditve na širšem območju,
-       
območje podrobnega načrta z obstoječim parcelnim stanjem,
-       
prikaz vplivov in povezav s sosednjimi območji,
-       
zazidalna oziroma ureditvena situacija
-       
prikaz ureditev glede poteka omrežij in priključevanja objektov na
gospodarsko javno infrastrukturo ter grajeno javno dobro,
-       
prikaz ureditev, potrebnih za varovanje okolja, naravnih virov in
ohranjanje narave,
-       
prikaz ureditev, potrebnih za obrambo ter varstvo pred naravnimi in
drugimi nesrečami, vključno z varstvom pred požarom,
-       
načrt parcelacije.
(2) Grafični načrti
iz prejšnjega odstavka se prikažejo na geodetskih načrtih. Merilo grafičnih načrtov je odvisno od obsežnosti načrtovane
prostorske ureditve, pri čemer natančnost merila ne sme biti manjša od 1:5000
in praviloma ne večja od 1:500. Po potrebi se izdela tudi ustrezne
publikacijske karte. Vplivi načrtovane prostorske ureditve na urbane in
krajinske strukture na širšem območju in povezave s sosednjimi območji se prikažejo
na topografskem ali ortofoto načrtu najmanj z natančnostjo, ki ustreza merilu
1:10000.
(3) Vsak izris grafičnega načrta mora biti
opremljen s številko lista, nazivom podrobnega načrta, legendo tistih sestavin,
ki so na izrisu prikazane, orientacijo grafičnega izrisa (praviloma sever–jug), oznako
merila in datumom izdelave geodetskega načrta.
19. člen
(variantne rešitve)
Kadar se strokovna rešitev pridobi z izdelavo
več variantnih rešitev, se za način njihove priprave, vrednotenja in primerjave
smiselno uporabljajo določbe pravilnika, ki ureja vsebino, obliko in način
priprave državnega prostorskega načrta ter način priprave variantnih rešitev
prostorskih ureditev, njihovega vrednotenja in primerjave.
IV. PREHODNE IN KONČNE DOLOČBE
20. člen
(prehodno obdobje)
Postopki priprave občinskih lokacijskih načrtov
po četrtem odstavku 98. člena Zakona o prostorskem načrtovanju (Uradni list RS,
št. 33/07) se dokončajo v skladu s Pravilnikom o vsebini, obliki in načinu
priprave državnih in občinskih lokacijskih načrtov ter vrstah njihovih
strokovnih podlag (Uradni list RS, št. 86/04 in 33/07 – ZPNačrt).
21. člen
(prenehanje veljavnosti)
Z dnem uveljavitve tega pravilnika preneha
veljati Pravilnik o vsebini, obliki in načinu priprave državnih in občinskih lokacijskih
načrtov ter vrstah njihovih strokovnih podlag (Uradni list RS, št. 86/04 in
33/07 – ZPNačrt) v delu, ki se nanaša na pripravo občinskih lokacijskih načrtov.
22. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 0071-154/2007
Ljubljana, dne 19. oktobra 2007
EVA 2007-2511-0006
Janez Podobnik l.r.
Minister
za okolje in prostor