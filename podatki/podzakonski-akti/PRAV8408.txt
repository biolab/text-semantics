1. člen
S tem pravilnikom se sprejme gozdnogospodarski načrt gozdnogospodarske
enote Vrhnika (2007–2016), št.
04-83/07 z dne 27. 11. 2007, ki ga je za obdobje od 1. januarja 2007 do 31.
decembra 2016 izdelal Zavod za gozdove Slovenije, Območna enota Ljubljana.
2. člen
Gozdnogospodarska enota Vrhnika, ki meri 13.372,78 ha, se
nahaja v Gozdnogospodarskem območju Ljubljana, v občinah Brezovica, Log -
Dragomer in Vrhnika, oziroma v katastrskih občinah Brezovica, Log, Blatna Brezovica,
Velika Ligojna, Podlipa, Zaplana, Stara Vrhnika, Vrhnika, Verd in Smrečje.
3. člen
V gozdnogospodarski enoti Vrhnika
je s 1. Januarjem 2007 ugotovljeno naslednje stanje gozdov:
A)    
lastništvo: 95,60% zasebnih gozdov v lasti fizičnih ali pravnih oseb, 4,31%
državnih gozdov in 0,9% gozdov lokalnih skupnosti;
B)    
površina: 5.605,66 ha, od katere je 5.125,26 ha večnamenskih gozdov,
12,72 ha gozdov s posebnim namenom, v katerih gozdnogospodarski ukrepi niso
dovoljeni, 33,00 ha gozdov s posebnim namenom, v katerih so gozdnogospodarski ukrepi
dovoljeni, in 434,68 ha varovalnih gozdov;
C)   
lesna zaloga: 266,8 m3/ha, od tega 117,3 m3/ha
iglavcev in 149,5 m3/ha listavcev;
D)   
tekoči letni prirastek: 6,83 m3/ha, od tega 2,65 m3/ha
iglavcev in 4,18 m3/ha listavcev.
4. člen
(1) V gozdnogospodarskem načrtu gozdnogospodarske enote
Vrhnika (2007–2016) je ob upoštevanju
usmeritev iz gozdnogospodarskega načrta Gozdnogospodarskega območja Ljubljana,
izdelanega za obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Vrhnika določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 3.329,38 ha,
-       
ekološke funkcije na površini 993,98 ha ter
-       
socialne funkcije na površini 925,89 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Vrhnika (2007–2016) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Vrhnika za obdobje od 1. januarja 2007 do
31. decembra 2016 določeni naslednji ukrepi:
-       
najvišji možni posek v višini 241.737 m3, od tega 112.364 m3
iglavcev in 129.373 m3 listavcev,
-       
gojitvena dela, potrebna za ohranitev in razvoj gozdov, na površini
976,73 ha,
-       
nega drogovnjaka na površini 114,70 ha,
-       
varstvena dela, potrebna za zaščito pred divjadjo, in sicer zaščita s
premazom na površini 143,17 ha, obeleževanje sadik in vzdrževanje tulcev v
obsegu 627 delovnih dni,
-       
nega habitatov prosto živečih živali, in sicer vzdrževanje travinj na
površini 6,20 ha ter vzdrževanje vodnih površin v obsegu 30 delovnih dni.
(2) V gozdnogospodarskem načrtu gozdnogospodarske enote
Vrhnika (2007–2016) so določeni ukrepi
in načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Vrhnika v obdobju od uveljavitve tega
pravilnika do 31. decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Vrhnika (2007–2016).
7. člen
Po en izvod gozdnogospodarskega načrta gozdnogospodarske enote
Vrhnika (2007–2016) je na vpogled na
sedežu Zavoda za gozdove Slovenije, Območne enote Ljubljana, Tržaška 2,
Ljubljana, na sedežu Zavoda za gozdove Slovenije, Krajevne enote Vrhnika,
Vrtnarija 11, Vrhnika, in na Ministrstvu za kmetijstvo, gozdarstvo in prehrano,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Vrhnika (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-21/2001/8
Ljubljana, dne 19. decembra 2007
EVA 2007-2311-0118
Iztok Jarc l.r.
Minister
za kmetijstvo, gozdarstvo in prehrano