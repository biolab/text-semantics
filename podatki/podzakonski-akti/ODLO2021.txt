1. člen
Z namenom blažitev posledic ukrepov zaradi izrednih razmer
ter zaradi ohranitve finančne stabilnosti v Republiki Sloveniji zaradi virusa
SARS-CoV-2 (COVID-19) se s tem odlokom začasno določi oprostitev plačila
prispevka za zagotavljanje podpor proizvodnji električne energije v
soproizvodnji z visokim izkoristkom in iz obnovljivih virov energije za končne
odjemalce odjemne skupine NN brez merjenja moči in gospodinjske odjemalce
električne energije (v nadaljnjem besedilu: odjemalci).
2. člen
Odjemalcem se od 1. marca 2020 do 31. maja 2020 ne
obračuna prispevek za zagotavljanje podpor proizvodnji električne energije v
soproizvodnji z visokim izkoristkom in iz obnovljivih virov energije.
KONČNA DOLOČBA
3. člen
Ta odlok začne veljati 21. marca 2020 ob 00.00 uri.
Št. 00710-12/2020
Ljubljana, dne 20. marca 2020
EVA 2020-2430-0026
Vlada Republike Slovenije
Janez Janša
predsednik