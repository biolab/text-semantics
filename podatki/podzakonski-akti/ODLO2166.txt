1. člen
S tem odlokom se ustanovi Urad Vlade Republike Slovenije za
demografijo (v nadaljnjem besedilu: urad), ki opravlja naloge, določene s tem
odlokom in drugimi predpisi.
2. člen
Urad opravlja naslednje naloge:
1.     
spremlja in analizira demografska gibanja na državni ravni in v
posameznih regijah;
2.     
v sodelovanju s pristojnimi ministrstvi pripravlja strateške državne
dokumente in politike s področja demografije ter usklajuje in nadzira njihovo
izvajanje;
3.     
usklajuje in pripravlja ukrepe institucij na državni ravni s področja
demografske politike, ki vključujejo spodbujanje materinstva in očetovstva ter
dvig rojstev, vzpostavljanje pogojev, da se mladi in ostale generacije ne bi
odseljevali iz Republike Slovenije, vračanje Slovencev iz tujine, varno in
dostojno starost, medgeneracijsko sožitje, sobivanje in dialog, skladen
regionalni demografski razvoj, migracije in integracijo tujcev, ter spremlja in
usklajuje njihovo izvajanje;
4.     
v sodelovanju s pristojnimi ministrstvi pripravlja in izvaja ključne
državne projekte, ki so v skladu z državno demografsko strategijo in vplivajo
na izboljšanje demografskih kazalnikov;
5.     
pripravlja, vodi in izvaja lastne projekte s področja demografske
politike, ki so financirani iz proračuna Republike Slovenije in skladov
Evropske unije;
6.     
v sodelovanju s pristojnimi ministrstvi usklajuje bivanjsko politiko
starejših, s poudarkom na neinstitucionalnih oblikah bivanja in
medgeneracijskega sobivanja;
7.     
v sodelovanju z lokalnimi skupnostmi pripravlja, usklajuje in izvaja
ukrepe demografske politike v skladu s posebnimi regijskimi demografskimi
izzivi v skladu z nacionalnimi strategijami;
8.     
ozavešča družbo o demografskih izzivih, spremenjenih medgeneracijskih
razmerjih, potrebi po medgeneracijskem sodelovanju in o posameznikovi
odgovornosti do aktivnega staranja;
9.     
pri opravljanju svojih nalog sodeluje z upravnimi organi, raziskovalnimi
in drugimi organizacijami ter nevladnimi organizacijami;
10.  
spremlja demografsko politiko drugih držav, vzpostavlja sodelovanje s
podobnimi institucijami v državah članicah Evropske unije in drugih državah ter
predlaga Vladi Republike Slovenije posnemanje dobrih praks za izboljšanje
demografske slike v Republiki Sloveniji.
3. člen
(1) Urad vodi direktor.
(2) Direktorja urada imenuje in razrešuje Vlada
Republike Slovenije (v nadaljnjem besedilu: vlada).
(3) Direktor je za delo urada odgovoren generalnemu
sekretarju vlade.
4. člen
(1) Direktor urada ima namestnika, ki mu pomaga pri
vodenju urada in opravlja najzahtevnejše strokovne naloge na področjih, ki jih
določi direktor.
(2) Namestnika imenuje in razrešuje direktor.

Odlok o ustanovitvi in nalogah Urada Vlade
Republike Slovenije za demografijo (Uradni list RS, št. 141/20) vsebuje naslednji prehodni in
končno določbo:
»PREHODNI IN KONČNA DOLOČBA
5. člen
Akt o notranji organizaciji in sistemizaciji delovnih mest v
uradu sprejme direktor v desetih dneh po njegovem imenovanju in ga pošlje vladi
v soglasje.
6. člen
Z dnem uveljavitve tega odloka preneha veljati Odlok o
ustanovitvi in nalogah Urada Vlade Republike Slovenije za demografijo (Uradni
list RS, št. 113/20).
7. člen
Ta odlok začne veljati naslednji dan po objavi v Uradnem
listu Republike Slovenije, uporabljati pa se začne 15. januarja 2021.«.

Odlok o spremembi Odloka o ustanovitvi in
nalogah Urada Vlade Republike Slovenije za demografijo (Uradni list RS, št. 5/21) spreminja 7. člen odloka tako, da
se glasi:
»7. člen
Ta odlok začne veljati naslednji dan po objavi v Uradnem
listu Republike Slovenije, uporabljati pa se začne 15. aprila 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o ustanovitvi in
nalogah Urada Vlade Republike Slovenije za demografijo (Uradni list RS, št. 60/21) spreminja 7. člen odloka tako, da
se glasi:
»7. člen
Ta odlok začne veljati naslednji dan po objavi v Uradnem
listu Republike Slovenije, uporabljati pa se začne 15. julija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o ustanovitvi in
nalogah Urada Vlade Republike Slovenije za demografijo (Uradni list RS, št. 113/21) spreminja 7. člen odloka tako, da
se glasi:
»7. člen
Ta odlok začne veljati naslednji dan po objavi v Uradnem
listu Republike Slovenije, uporabljati pa se začne 15. septembra 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o ustanovitvi in
nalogah Urada Vlade Republike Slovenije za demografijo (Uradni list RS, št. 147/21) spreminja 7. člen odloka tako, da
se glasi:
»7. člen
Ta odlok začne veljati naslednji dan po objavi v Uradnem
listu Republike Slovenije, uporabljati pa se začne 15. oktobra 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o ustanovitvi in
nalogah Urada Vlade Republike Slovenije za demografijo (Uradni list RS, št. 6/22) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o ustanovitvi in
nalogah Urada Vlade Republike Slovenije za demografijo (Uradni list RS, št. 67/22) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.