1. člen
Priprava lokacijskega načrta za mednarodni mejni prehod
Dobova (v nadaljevanju: lokacijski načrt) se začne na podlagi predloga
pooblaščenega investitorja Servisa skupnih služb Vlade Republike Slovenije, št.
dopisa 266-42/01 z dne 12. 9. 2001 in 27. 11. 2001. 
Predlog za izdelavo lokacijskega načrta je utemeljen, ker so:
-       
mejni prehodi infrastrukturni objekti državnega pomena, definirani v
zakonu o ureditvi določenih vprašanj v zvezi z graditvijo objektov na mejnih
prehodih (Uradni list RS, št. 111/01, v nadaljevanju: ZDVGOMP) in v prostorskih
sestavinah dolgoročnega plana Republike Slovenije za obdobje od leta 1986 do
leta 2000 (Uradni list SRS, št. 1/86, 41/87, 12/89 in Uradni list RS, št.
36/90, 27/91, 72/95, 13/96, 11/99) ter v prostorskih sestavinah družbenega
plana SR Slovenije za obdobje 1986–1990 (Uradni list SRS, št. 2/86, 41/87,
23/89 in Uradni list RS, št. 72/95, 13/96, 11/99); 
-       
mejni prehod Dobova določen v uredbi o določitvi mejnih prehodov za
meddržavni cestni in železniški promet na meji z Republiko Hrvaško (Uradni list
RS, št. 54/94) kot mejni prehod za mednarodni železniški promet. 
Predlog za izdelavo lokacijskega načrta je dokumentiran s
projektom: 
-       
mednarodni mejni prehod Dobova – var. 2.3, zasnova, izdelalo SŽ –
projektivno podjetje Ljubljana d.d., št. proj. 3455, februar 2002.
2. člen
V skladu s projektom mednarodni mejni prehod Dobova (v
nadaljevanju: mejni prehod) obsega: 
-       
vse objekte in naprave, potrebne za delovanje policije, carine ter
fitosanitarne in veterinarske službe (adaptacijo obstoječega postajnega objekta
in dozidavo novega dela), 
-       
ureditev tirnih naprav z odstranitvijo, prestavitvijo in novogradnjo
tirov in kretnic, 
-       
podhod za potnike in kontrolne službe z dostopi na perone in pregledno
rampo, 
-       
razširitev in rekonstrukcijo ceste pri postajnem poslopju s pločnikom, 
-       
parkirišče za službena vozila, zaposlene in potnike, 
-       
rušenje stanovanjskega in pomožnega objekta, 
-       
infrastrukturne objekte in naprave, potrebne za delovanje mejnega
prehoda.
3. člen
(ureditveno območje)
Ureditveno območje lokacijskega načrta leži na območju Občine
Brežice in obsega naslednje parcele ali dele parcel: 
-       
v katastrski občini Sela: 658/7, 1091/7, 1091/11, 1091/12, 1111/9,
1113/1, 1113/4 in 1115, 
-       
v katastrski občini Gabrje: 145, 139, 118, 114, 99, 435, 798, 434/2,
434/3, 602/3, 741/1, 741/2, 742/1, 742/2, 743/1, 743/2, 743/3, 743/4, 744/1,
744/2, 745/1, 745/3, 745/4, 748/1, 748/4, 748/5, 749/1, 749/2, 749/4, 749/5,
755/1, 755/3, 755/4, 755/5, 755/6, 756/1, 756/4, 757/4, 757/5, 757/6, 757/7,
760/1, 760/3, 760/4, 760/5, 761/1, 761/4, 767/11, 767/4, 768/4, 779/3, 780/16,
781/2, 782/2, 786/1, 793/3, 795/2, 800/1, 800/2, 815/10, 815/8, 815/9, 831/1,
831/5, 831/6, 836/1 in 836/2, 
-       
v katastrski občini Veliki Obrež: 123, 1316/1, 1316/2 in 1331. 
Parcelacijski načrt z mejo ureditvenega območja mejnega
prehoda je sestavni del lokacijskega načrta.
4. člen
(obseg dela)
Priprava lokacijskega načrta obsega: 
-       
izdelavo posebnih strokovnih podlag; 
-       
izdelavo lokacijskega načrta.
5. člen
(posebne strokovne podlage)
Pred izdelavo osnutka lokacijskega načrta je potrebno
izdelati oziroma pridobiti naslednje posebne strokovne podlage: 
1.     
geodetsko topografski načrt izdelan v M 1:1000, reambuliran in potrjen
na Geodetski upravi Republike Slovenije, ki vključuje podatke o komunalnih
vodih ter druge geodetske podloge izdelane v skladu s pravilnikom o vsebini
geodetskih podlog za pripravo prostorskih izvedbenih aktov (Uradni list SRS,
št. 17/85); 
2.     
katastrski načrt z vrisanim območjem mednarodnega mejnega prehoda v M
1:1000 ali 1:2880; 
3.     
posebne strokovne podlage izdelane v skladu z navodilom o vsebini
posebnih strokovnih podlag in o vsebini prostorskih izvedbenih aktov (Uradni
list SRS, št. 14/85), zlasti: 
- 
idejna rešitev prostorsko-urbanistične zasnove mejnega prehoda z
razporeditvijo objektov in naprav, parkirišč ter drugih odprtih površin z
določitvijo njihove namembnosti, kapacitete in velikosti, z določitvijo okvirne
etažne površine ter horizontalnih in vertikalnih gabaritov objektov; 
- 
idejne rešitve arhitekturnega oblikovanja objektov in naprav; 
- 
idejne rešitve urbanistično-krajinskega oblikovanja ureditve odprtih
površin; 
- 
idejne rešitve vseh novih infrastrukturnih omrežij, objektov, naprav in
ureditev, potrebnih za delovanje mednarodnega mejnega prehoda, z določitvijo
njihovih kapacitet; 
- 
idejne rešitve prestavitev, razširitev in drugih prilagoditev obstoječih
infrastrukturnih in drugih objektov, naprav in ureditev, potrebnih zaradi
realizacije mejnega prehoda; 
- 
geološko in geotehnično poročilo; 
- 
naravovarstvene smernice, izdelane v skladu s 97. in 98. členom zakona o
ohranjanju narave (Uradni list RS, št. 56/99); 
- 
strokovne zasnove za varstvo kulturne dediščine izdelane v skladu z
zakonom o varstvu kulturne dediščine (Uradni list RS, št. 7/99); 
- 
posebne strokovne podlage o vplivih predvidenih prostorskih ureditev,
gradnje in obratovanja posega na okolje, ki vključujejo oceno obsega, vrste in
vplivna območja posameznega vpliva ter rešitve v zvezi z varovanjem okolja in
rešitve za preprečitev in zmanjšanje negativnih vplivov na okolje, zlasti pa
ukrepi in rešitve: 
- 
za preprečitev in sanacijo prekomernega hrupa virov in imisijskih
obremenitev varovanih območij, 
- 
za lokalno zmanjšanje onesnaženja zraka, 
- 
za zaščito pred prekomernim onesnaženjem zemlje in tal, 
- 
za omilitev vplivov na živalski in rastlinski svet, 
- 
vodnogospodarskih ureditev s prikazom zaščite podtalnice, vodnih virov,
površinskih voda ter ureditve strug površinskih voda s prikazom sistema odvodnjavanja
meteornih in odpadnih voda; 
- 
morebitni ukrepi v času gradnje; 
4.     
morebitne druge strokovne podlage, ki bodo izhajale iz pogojev
pristojnih pogojedajalcev.
6. člen
(lokacijski načrt)
Osnutek lokacijskega načrta se izdela na podlagi posebnih
strokovnih podlag, določenih v 5. členu tega odloka ter ob upoštevanju pogojev
organov in organizacij, določenih v 7. členu tega odloka. 
Osnutek lokacijskega načrta mora vsebovati: 
a)    
osnutek uredbe o lokacijskem načrtu: 
- 
navedbo prostorskih sestavin dolgoročnega in srednjeročnega plana
občine, ki se štejejo za spremenjene in dopolnjene s sprejemom tega
lokacijskega načrta, 
- 
opis meje območja po parcelnih mejah in seznam parcel, ki se nahajajo
znotraj meje obravnavanega območja, 
- 
funkcijo območja s pogoji urejanja, 
- 
pogoji za urbanistično, arhitekturno in krajinsko oblikovanje območja in
posegov v prostor z določitvijo namembnosti, velikosti (površine, gabariti in
kapacitete) in ureditve objektov, naprav in odprtih prostorov; 
- 
pogoji glede komunalnega urejanja območja, 
- 
okoljevarstveni pogoji, ki so pomembni za izvedbo predvidenih posegov, 
- 
določitev toleranc pri legi, velikosti in funkciji mednarodnega mejnega
prehoda, ki so dopustne v projektni dokumentaciji, z uporabo katerih pa se ne
sme spreminjati vpliv načrtovanega mednarodnega mejnega prehoda na sosednje
objekte in parcele ter na načrtovani videz obravnavanega območja in poslabšati
bivalne in delovne razmere obravnavanega območja, 
- 
seznam objektov predvidenih za rušitev ali odkup, z navedbo naslova in
namembnosti objekta, katastrske občine in parcelne številke, 
- 
možnosti etapnega izvajanja posegov, 
- 
režim in začasna namembnost zemljišč, ki se ne zazidajo v prvi fazi
oziroma se njihova namembnost v času gradnje ne spremeni ter pogoji za ureditev
začasnih objektov in naprav, 
- 
obveznosti investitorja in izvajalcev pri izvajanju lokacijskega načrta,
- 
seznam državnih in občinskih izvedbenih aktov, ki prenehajo veljati z
dnem uveljavitve tega lokacijskega načrta; 
b)    
tekstualni del: 
- 
obrazložitev in utemeljitev lokacijskega načrta; 
- 
povzetek iz prostorskih sestavin planskih aktov Republike Slovenije, 
- 
opis prostorskih pogojev za realizacijo mejnega prehoda, 
- 
opis prostorske, urbanistične in arhitekturne rešitve mejnega prehoda,
vključno z opisom namembnosti objektov, naprav in odprtih površin ter
določitvijo njihove velikosti (površine, gabariti in kapacitete) ter njihov
vpliv na obstoječe objekte in naprave, 
- 
opis potrebnih infrastrukturnih objektov in naprav za delovanje mejnega
prehoda ter opis prestavitev in prilagoditev obstoječih infrastrukturnih
objektov in naprav, 
- 
opis prostorskih rešitev po posameznih področjih: 
- 
varstvo naravne dediščine, 
- 
varstvo kulturne dediščine, 
- 
ukrepi za varovanje bivalnega in delovnega okolja, 
- 
varstvo kmetijskih zemljišč, 
- 
vodnogospodarske ureditve in varovanje vodnih virov, 
- 
zasnova ureditve zelenih površin, 
- 
rešitve v zvezi z zaščito pred naravnimi ter drugimi nesrečami, 
- 
seznam objektov predvidenih za rušitev ali odkup, z navedbo naslova in
namembnosti objekta, katastrske občine in parcelne številke, 
- 
seznam parcel, ki se nahajajo znotraj meje obravnavanega območja, s
podatki o označbi, površini, vrsti rabe in lastništvu, 
- 
oceno stroškov za izvedbo lokacijskega načrta, 
- 
etapnost izvajanja lokacijskega načrta, 
- 
pogoji organov in organizacij določenih v 7. členu tega odloka; 
c)    
grafični del 
- 
prikazi iz prostorskih sestavin republiškega dolgoročnega in
srednjeročnega plana za obravnavano območje, 
- 
prikaz širšega območja lokacijskega načrta v M 1:25000 ali 1:50000, 
- 
pregledni situacijski načrt M 1:5000, vključujoč namensko rabo prostora,
- 
ureditvena situacija lokacijskega načrta v M 1:1000 ali 1:500 (na
topografski osnovi), ki vsebuje: 
- 
prikaz ureditvenega območja lokacijskega načrta s
prostorsko-urbanistično zasnovo, 
- 
razporeditev objektov in naprav, parkirišč in drugih odprtih površin z
določitvijo njihove namembnosti, kapacitete in velikosti, z določitvijo okvirne
etažne površine ter horizontalnih in vertikalnih gabaritov objektov in zasnovo
ureditve odprtih površin, 
- 
usmeritve za arhitekturno oblikovanje objektov in naprav, 
- 
usmeritve za urbanistično-krajinsko oblikovanje ureditve odprtih
površin, 
- 
funkcionalne in tehnične rešitve in ureditve, 
- 
okoljevarstvene in vodnogospodarske rešitve in ureditve, 
- 
objekte predvidene za odkup in/ali odstranitev, 
- 
idejne rešitve komunalnih in energetskih objektov, naprav in ureditev
ter ureditev s področja prometa in zvez ter drugih objektov in naprav s
področja gospodarskih javnih služb v merilu 1:1000 ali 1:500, 
- 
idejne rešitve prestavitev, rušitev in prilagoditev obstoječih
infrastrukturnih objektov in naprav v merilu 1:1000 ali 1:500, 
- 
karakteristične poglede in prereze obravnavnega območja in posameznih
ureditev v ustreznem merilu, 
- 
načrt gradbenih parcel v M 1:1000 ali 1:2880; 
d)    
Gradivo za javno razgrnitev in javno obravnavo osnutka lokacijskega
načrta ter prospekt. 
Predlog lokacijskega načrta mora poleg vsebin iz osnutka
lokacijskega načrta ter ob upoštevanju stališč o utemeljenosti predlogov in
pripomb z javne razgrnitve vsebovati tudi: 
a)    
v tekstualnem delu: 
- 
soglasja in mnenja pristojnih organov in organizacij določenih v 7.
členu tega odloka; 
b)    
v grafičnem delu: 
- 
tehnične elemente za zakoličenje objektov in naprav, ki jih določa
lokacijski načrt, in elemente za zakoličenje gradbenih parcel. 
V predlogu lokacijskega načrta morajo biti jasno opredeljeni
pogoji za izdelavo projekta za pridobitev gradbenega dovoljenja po 19. členu
zakona o graditvi objektov (Uradni list SRS, št. 34/84, 29/86 ter Uradni list
RS, št. 40/94, 69/94, 29/95, 59/96, 45/99).
7. člen
(pridobitev pogojev, soglasij in mnenj)
Organi in organizacije, ki morajo pred začetkom priprave
lokacijskega načrta podati pogoje in usmeritve za njegovo pripravo: 
1.     
Ministrstvo za obrambo, Inšpektorat Republike Slovenije za varstvo pred
naravnimi in drugimi nesrečami, Ljubljana, Kardeljeva ploščad 21; 
2.     
Ministrstvo za obrambo, Uprava za civilno obrambo, Ljubljana, Kardeljeva
ploščad 25; 
3.     
Ministrstvo za okolje in prostor, Agencija Republike Slovenije za okolje
(področje varstva narave, varstva okolja in področje vodnega gospodarstva),
Ljubljana, Vojkova 1b; 
4.     
Ministrstvo za zdravje, Zdravstveni inšpektorat Republike Slovenije,
Ljubljana, Parmova 33; 
5.     
Ministrstvo za promet, Direkcija Republike Slovenije za ceste,
Ljubljana, Tržaška 19; 
6.     
Ministrstvo za promet, Direkcija za železniški promet, Maribor,
Kopitarjeva 5; 
7.     
Ministrstvo za notranje zadeve, Ljubljana, Štefanova 2; 
8.     
Ministrstvo za notranje zadeve, Generalna policijska uprava, Uprava
uniformirane policije, Ljubljana, Štefanova 2, 
9.     
Ministrstvo za finance, Carinska uprava Republike Slovenije, Generalni
carinski urad, Ljubljana, Šmartinska 130; 
10.  
Ministrstvo za kmetijstvo, gozdarstvo in prehrano, Ljubljana, Dunajska
56-58; 
11.  
Ministrstvo za kmetijstvo, gozdarstvo in prehrano, Veterinarska uprava
Republike Slovenije, Ljubljana, Parmova 53, 
12.  
Ministrstvo za kmetijstvo, gozdarstvo in prehrano, Inšpektorat Republike
Slovenije za kmetijstvo, gozdarstvo in ribištvo, Ljubljana, Parmova 33; 
13.  
Ministrstvo za kulturo, Uprava Republike Slovenije za kulturno
dediščino, Ljubljana, Plečnikov trg 2; 
14.  
Zavod Republike Slovenije za varstvo narave, Ljubljana; 
15.  
ELES Elektro-Slovenija d.o.o, Ljubljana, Hajdrihova 2; 
16.  
Elektro Celje, Poslovna enota Krško, Krško C. 4. julija 32; 
17.  
Telekom Slovenije, Ljubljana, Cigaletova 15; 
18.  
Komunalno stanovanjsko podjetje Brežice, Brežice, Cesta prvih borcev 9; 
19.  
Občina Brežice in njene službe v delih, kjer so upravljavci komunalne in
druge infrastrukture. 
Organi in organizacije, ki morajo v skladu z zakonskimi
pooblastili podati soglasja k predlogu lokacijskega načrta: 
1.     
Ministrstvo za zdravje, Zdravstveni inšpektorat Republike Slovenije,
Ljubljana, Parmova 33; 
2.     
Ministrstvo za obrambo, Inšpektorat Republike Slovenije za varstvo pred
naravnimi in drugimi nesrečami, Ljubljana, Kardeljeva ploščad 21; 
3.     
Ministrstvo za okolje in prostor, Agencija Republike Slovenije za
okolje, Ljubljana, Vojkova 1a in 1b (področje varstva okolja in področje
varstva voda); 
4.     
Ministrstvo za promet, Direkcija Republike Slovenije za ceste,
Ljubljana, Tržaška 19; 
5.     
Ministrstvo za promet, Direkcija za železniški promet, Maribor,
Kopitarjeva 5; 
6.     
Ministrstvo za notranje zadeve, Ljubljana, Štefanova 2; 
7.     
Telekom Slovenije, Ljubljana, Cigaletova 15. 
Organi in organizacije, ki podajo mnenja k predlogu
lokacijskega načrta: 
1.     
Ministrstvo za kmetijstvo, gozdarstvo in prehrano, Ljubljana, Dunajska
56-58; 
2.     
Ministrstvo za obrambo, Uprava za civilno obrambo, Ljubljana, Kardeljeva
ploščad 25; 
3.     
Ministrstvo za kulturo, Uprava Republike Slovenije za kulturno
dediščino, Ljubljana, Plečnikov trg 2; 
4.     
Ministrstvo za okolje in prostor, Agencija Republike Slovenije za
okolje, Ljubljana, Vojkova 1a (področja varstva narave), 
5.     
Ministrstvo za finance, Carinska uprava Republike Slovenije, Generalni
carinski urad, Ljubljana, Šmartinska 130; 
6.     
Ministrstvo za notranje zadeve, Generalna policijska uprava, Uprava
uniformirane policije, Ljubljana, Štefanova 2, 
7.     
Ministrstvo za kmetijstvo, gozdarstvo in prehrano, Veterinarska uprava
Republike Slovenije, Ljubljana, Parmova 53, 
8.     
Ministrstvo za kmetijstvo, gozdarstvo in prehrano, Inšpektorat Republike
Slovenije za kmetijstvo, gozdarstvo in ribištvo, Ljubljana, Parmova 33; 
9.     
Zavod RS za varstvo narave, Ljubljana; 
10.  
ELES Elektro-Slovenija d.o.o, Ljubljana, Hajdrihova 2; 
11.  
Elektro Celje, Poslovna enota Krško, Krško C. 4. julija 32; 
12.  
Komunalno stanovanjsko podjetje Brežice, Brežice, Cesta prvih borcev 9; 
13.  
Občina Brežice in njene službe v delih, kjer so upravljavci komunalne in
druge infrastrukture.
8. člen
(organizacija dela)
Postopek priprave in sprejemanja lokacijskega načrta vodi
Ministrstvo za okolje in prostor – Urad Republike Slovenije za prostorsko
planiranje, Ljubljana, Dunajska 21 (v nadaljevanju: MOP UPP). 
Investitor posega v prostor je Republika Slovenija. Naloge
investitorja opravlja Servis skupnih služb Vlade Republike Slovenije,
Ljubljana, Gregorčičeva 27a (v nadaljevanju: SSSV). 
Naročnik posebnih strokovnih podlag in lokacijskega načrta je
SSSV. 
Naročnik izbere izdelovalce na podlagi oddaje javnih naročil
v skladu z zakonom o javnih naročilih. SSSV pred oddajo javnega naročila za
izbiro izdelovalca lokacijskega načrta pridobi soglasje MOP UPP k projektni
nalogi, po izbiri pa na MOP UPP dostavi podatke o izbranem izdelovalcu
(podjetje, poimenski seznam odgovornih nosilcev). Izbrani izdelovalec mora zagotoviti
ustrezno interdisciplinarno ekipo, ki jo obvezno sestavljajo univ. dipl. inž.
arhitekture in krajinske arhitekture, univ. dipl. inž. gradbeništva in po
potrebi tudi strokovnjaki drugih ustreznih strok. 
SSSV je dolžan v celotnem postopku priprave lokacijskega
načrta po lastni presoji ali na zahtevo MOP UPP seznanjati slednjega z vsemi
vsebinskimi rešitvami in morebitnimi dilemami ter z vsemi strokovnimi
podlagami.
9. člen
(postopki in roki)
K idejni rešitvi mejnega prehoda pridobi MOP UPP pogoje organov
in organizacij, določenih v 7. členu tega odloka. Gradivo za pridobivanje
pogojev zagotovi SSSV. Rok za pridobitev pogojev je 15 dni. 
Izdelovalec lokacijskega načrta (v nadaljevanju: izdelovalec)
pripravi analizo pogojev z usmeritvami za izdelavo posebnih strokovnih podlag.
Analizo in usmeritve potrdi MOP UPP. 
Ob upoštevanju pridobljenih pogojev, analize pogojev in
usmeritev za izdelavo strokovnih podlag pridobi SSSV vse posebne strokovne
podlage, določene v 5. členu tega odloka do 15. 6. 2002. 
Izdelovalec izdela osnutek lokacijskega načrta in predlog
sprememb in dopolnitev občinskih prostorskih planskih aktov v 15 dneh po tem,
ko so izdelane vse posebne strokovne podlage, predvidoma do 30. 6. 2002. 
K osnutku lokacijskega načrta pridobi MOP UPP recenzijsko
mnenje strokovnjakov s področja prostorskega načrtovanja, varstva okolja in
finančnega področja. 
Osnutek lokacijskega načrta, predlog sklepa o javni
razgrnitvi in predlog sklepa o imenovanju delovne skupine za izvedbo javne
razgrnitve predloži minister za okolje in prostor, v soglasju z generalnim
sekretarjem Vlade Republike Slovenije, Vladi Republike Slovenije. 
Vlada Republike Slovenije sprejme sklepe in jih objavi v
Uradnem listu Republike Slovenije ter posreduje osnutek lokacijskega načrta
Občini Brežice. 
Osnutek lokacijskega načrta se javno razgrne, v skladu s
sklepom Vlade Republike Slovenije, na Ministrstvu za okolje in prostor in v
Občini Brežice. Javna razgrnitev traja 15 dni. 
Občina, v sodelovanju z MOP UPP, v času javne razgrnitve
organizira javno obravnavo osnutka lokacijskega načrta. 
V času javne razgrnitve in javnih obravnav občina evidentira
vse pisne in ustne pripombe vseh zainteresiranih organov, organizacij in
posameznikov. 
Občina oblikuje k osnutku lokacijskega načrta svoje mnenje. 
V 15 dneh po končani javni razgrnitvi posreduje občina
ministru za okolje in prostor vse pripombe in predloge iz javne razgrnitve in
javnih obravnav ter mnenje občine. Če v tem roku minister ne prejme pripomb z
javne razgrnitve in mnenja občine, se šteje, da na osnutek lokacijskega načrta
ni pripomb oziroma da je ta usklajen. 
MOP UPP v sodelovanju z naročnikom, izdelovalcem in člani
delovne skupine za izvedbo javne razgrnitve prouči pripombe in predloge z javne
razgrnitve, oblikuje predlog glede upoštevanja oziroma neupoštevanja posameznih
pripomb in predlogov z obrazložitvijo razlogov in ga posreduje ministru za
okolje in prostor. 
O utemeljenosti pripomb in predlogov iz javne razgrnitve
odloči Vlada Republike Slovenije na predlog ministra za okolje in prostor. 
Na podlagi odločitve o utemeljenosti pripomb in predlogov iz
javne razgrnitve pridobi SSSV eventualne spremembe in dopolnitve posebnih
strokovnih podlag. 
Izdelovalec izdela predlog lokacijskega načrta v 15 dneh po
tem, ko so izdelane vse eventualne spremembe in dopolnitve posebnih strokovnih
podlag. 
K predlogu lokacijskega načrta pridobi MOP UPP soglasja in
mnenja organov in organizacij, določenih v 7. členu tega odloka. Gradivo za
pridobivanje soglasij in mnenj zagotovi SSSV. 
Minister za okolje in prostor v soglasju z generalnim
sekretarjem Vlade Republike Slovenije posreduje usklajen predlog lokacijskega
načrta Vladi Republike Slovenije. 
Vlada Republike Slovenije sprejme lokacijski načrt z uredbo
in jo objavi v Uradnem listu Republike Slovenije. 
S sprejemom lokacijskega načrta se šteje, da so spremenjene
in dopolnjene prostorske sestavine dolgoročnega in srednjeročnega plana Občine
Brežice. 
Z uveljavitvijo lokacijskega načrta prenehajo veljati državni
in občinski izvedbeni akti na ureditvenem območju lokacijskega načrta.
10. člen
(sredstva za izdelavo lokacijskega načrta)
SSSV zagotovi vsa potrebna sredstva za izdelavo posebnih
strokovnih podlag in izdelavo lokacijskega načrta.
11. člen
(veljavnost)
Ta odlok začne veljati naslednji dan po objavi v Uradnem
listu Republike Slovenije.
Št. 350-29/2001-4
Ljubljana, dne 9. maja 2002.
Vlada Republike Slovenije
mag. Anton Rop l. r.
Minister