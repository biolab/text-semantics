1. člen
(vsebina)
Ta splošni akt predpisuje pogoje za uporabo
radijskih frekvenc, namenjenih radioamaterski in radioamaterski satelitski
storitvi.
2. člen
(pomen izrazov)
Izrazi, uporabljeni v tem splošnem aktu,
imajo naslednji pomen:
(1) Agencija je neodvisen regulatorni
organ, kot je določeno z Zakonom o elektronskih komunikacijah.
(2) Radioamaterski radiofrekvenčni
pasovi so radijske frekvence, ki so za radioamatersko in radioamatersko
satelitsko storitev predvidene s predpisi, ki določajo načrt razporeditve
radiofrekvenčnih pasov in uporabo radijskih frekvenc.
(3) Radioamaterska radijska postaja je
radijska postaja za izvajanje radioamaterske storitve oziroma radioamaterske
satelitske storitve.
(4) Radioamaterska radijska postaja za
radiogoniometriranje je radijska postaja, ki oddaja posebne radijske signale za
namen amaterskega radiogoniometriranja.
(5) Radioamaterski repetitor je
radioamaterska radijska postaja, ki samodejno sprejema in oddaja radijske
signale drugih radioamaterskih radijskih postaj.
(6) Radioamaterski radijski svetilnik
je radioamaterska radijska postaja, ki oddaja posebne radijske signale za
raziskovanje razširjanja radijskih valov in za druge tehnične raziskave.
(7) Radioamaterska radijska postaja za
posebne tehnike prenosa je radioamaterska radijska postaja, ki oddaja posebne
radijske signale za prenos informacij.
(8) Radioamater je fizična oseba, ki
izvaja radioamaterske in radioamaterske satelitske storitve in ji je izdano
radioamatersko dovoljenje.
(9) Radioamatersko društvo je društvo
registrirano za namene izvajanja radioamaterske in radioamaterske satelitske
storitve, po predpisih, ki urejajo registracijo, ustanovitev in delovanje
društev.
(10) Radioamaterska organizacija je po
predpisih registrirana zveza radioamaterskih društev oziroma društvo, ki
zastopa njihove skupne interese doma in v tujini ter je članica mednarodne
radioamaterske organizacije (IARU – International Amateur Radio Union).
(11) Amaterska radiogoniometrija je
tehnično športna dejavnost, pri kateri udeleženci s pomočjo posebnega
sprejemnika iščejo oddajnike na določenem geografskem območju.
(12) Klicni znaki so mednarodno
predpisani identifikacijski znaki sestavljeni iz črk in številk po pravilih,
določenih v 19. členu Pravilnika o radiokomunikacijah Mednarodne
telekomunikacijske zveze (Radio Regulations, International Telecommunication Union),
s katerim se identificira oddajanje radioamaterskih radijskih postaj.
(13) Radioamatersko dovoljenje je
odločba agencije, s katero se podeli pravico do uporabe radijskih frekvenc
predvidenih za radioamatersko in radioamatersko satelitsko storitev.
(14) Uporaba radijske postaje po tem
splošnem aktu pomeni oddajanje na radiofrekvenčnih pasovih namenjenih
radioamaterski in radioamaterski satelitski storitvi.
(15) Vrste oddaje so mednarodno
določeni različni načini prenosa informacij pri oddajanju radioamaterske
radijske postaje.
(16) Ostali izrazi uporabljeni v tem
aktu imajo enak pomen, kot je to določeno v zakonu.
3. člen
(pogoji za uporabo radioamaterskih
radijskih postaj)
(1) Pogoji uporabe radioamaterske
radijske postaje morajo biti glede na namen uporabe radioamaterskih radiofrekvenčnih
pasov in razred radioamaterja skladni:
-       
z dokumenti ITU, CEPT, IARU,
-       
z maksimalnimi močmi oddajnikov radioamaterske radijske postaje, ki ne
presegajo vrednosti določenih v 4. členu tega splošnega akta.
(2) Radioamaterske radijske postaje ni
dopustno uporabljati v komercialne namene.
4. člen
(radiofrekvenčni pasovi in maksimalne
oddajne moči)
(1) Radiofrekvenčni pasovi in
maksimalne oddajne moči namenjene radioamaterski storitvi in radioamaterski
satelitski storitvi so navedene v tabeli št. 1:
TABELA
ŠT. 1: Radiofrekvenčni pasovi in maksimalne oddajne moči


Radijska frekvenca
  namenjena radioamaterski storitvi z močmi za radioamaterja A in N razreda

Radijska frekvenca
  namenjena radioamaterski satelitski storitvi z močmi za radioamaterja A in N
  razreda


Frekvenčni pas

Maksimalna oddajna moč 
  za radioamaterja razreda

Frekvenčni pas

Maksimalna oddajna moč
  za radioamaterja razreda


 

A

N

 

A


135,7 – 137,8 kHz

eirp 1 W

 

 

 


472 – 479 kHz

eirp 5 W

 

 

 


1 810 –
  2 000 kHz

1 500 W

 

 

 


3 500 –
  3 800 kHz

1 500 W

100 W

 

 


5351,5 – 5366,5 kHz

eirp 15 W

 

 

 


7 000 –
  7 200 kHz

1 500 W

100 W

7 000 –
  7 100 kHz

1 500 W


10 100 –
  10 150 kHz

300 W

 

 

 


14 000 –
  14 350 kHz

1 500 W

 

14 000 –
  14 250 kHz

1 500 W


18 068 –
  18 168 kHz

1 500 W

 

18 068 – 18 168 kHz

300 W


21 000 –
  21 450 kHz

1 500 W

100 W

21 000 –
  21 450 kHz

1 500 W


24 890 –
  24 990 kHz

1 500 W

 

24 890 –
  24 990 kHz

300 W


28 000 –
  29 700 kHz

1 500 W

100 W

28 000 –
  29 700 kHz

1 500 W


40,66 – 40,70 MHz

100 W

 

 

 


50 – 52 MHz

100 W

25 W

 

 


70 – 70,45 MHz

100 W

25 W

 

 


144 – 146 MHz

1 500 W

25 W

144 – 146 MHz

1 500 W


430 – 432 MHz

50 W

25 W

 

 


432 – 438 MHz

1 500 W

25 W

432 – 438 MHz

1 500 W


438 – 440 MHz

50 W

25 W

 

 


1 240 –
  1 300 MHz

300 W

 

1 240 –
  1 300 MHz

300 W


2 300 –
  2 450 MHz

300 W

 

2 400 –
  2 450 MHz

300 W


3 400 –
  3 410 MHz

100 W

 

 

 


5 650 –
  5 830 MHz

100 W

 

5 830 –
  5 850 MHz

50 W


10 – 10,5 GHz

100 W

 

10,45 – 10,50 GHz

50 W


24 – 24,05 GHz

50 W

 

24 – 24,05 GHz

50 W


24,05 – 24,25 GHz

50 W

 

 

 


47 – 47,2 GHz

50 W

 

47 – 47,2 GHz

50 W


47,2 – 48,5 GHz

50 W

 

 

 


75,5 – 77,5 GHz

50 W

 

76 – 77,5 GHz

50 W


77,5 – 78 GHz

50 W

 

77,5 – 78 GHz

50 W


78 – 81,5 GHz

50 W

 

78 – 84 GHz

50 W


122,25 –
  123,00 GHz

50 W

 

 

 


134 – 141 GHz

50 W

 

 

 


241 – 250 GHz

50 W

 

 

 


Opombe:
-       
Radioamaterjem razreda N ni dovoljena uporaba satelitskih radijskih
frekvenčnih pasov.
-       
V ISM (industrial, scientific and medical) frekvenčnih pasovih, kot so
40,66 – 40,70 MHz, 433,05 – 434,79 MHz, 2400 – 2450 MHz, 5725 – 5850 MHz in 24
– 24,25 GHz, 121 – 123 GHz in 244 – 246 GHz se lahko uporabljajo radijske
frekvence za delo opreme v industrijske, znanstvene in medicinske (ISM) namene.
V ISM pasovih mora radioamaterska radijska postaja privzeti motnje, ki jih ta
oprema povzroča.
(2) Moč oddajnika se smatra kot moč
enega ali vsota moči iz več oddajnikov, na istem frekvenčnem področju, ki se v
istem časovnem terminu dovedejo v antenske prenosne vode. Moč oddajnika
(srednja) je povprečna moč, ki jo oddajnik dovede v antenski prenosni vod v
časovnem intervalu, dovolj dolgem v primerjavi z najnižjo frekvenco, ki nastane
z modulacijo pri normalnih obratovalnih pogojih.
(3) Status primarne ali sekundarne
uporabe posameznih frekvenčnih pasov je določen s Splošnim aktom o načrtu
uporabe radijskih frekvenc. V določenem frekvenčnem pasu ima primarni uporabnik
prednost pred sekundarnim uporabnikom. Radioamaterske postaje kot sekundarni
uporabniki ne smejo povzročati motenj primarnim uporabnikom ter ne morejo
zahtevati zaščite pred primarnimi uporabniki v istem frekvenčnem pasu.
5. člen
(tehnični ukrepi za zagotavljanje
elektromagnetne združljivosti)
(1) Za zagotavljanje elektromagnetne
združljivosti (EMC) med napravami mora radioamater izvesti potrebne tehnične
ukrepe, da jakost ustvarjenega električnega polja na območjih, kjer ljudje
uporabljajo elektronske naprave, ne presega vrednosti 3 V/m.
(2) Zaradi zmanjšanja možnosti
nastanka škodljivih motenj mora radioamater opravljati preizkuse, nastavitve in
meritve na oddajniku radioamaterske radijske postaje, ki je umetno obremenjena
in ne seva.
(3) Povprečna moč vsake stranske
komponente, s katero oddajnik napaja antenski vod, mora biti v skladu z ITU RR
App 3 (International Telecomunication Union Radio Regulation Appendix 3,
edition 2016), in sicer:
1.     
za radioamaterske radijske postaje, ki delujejo v frekvenčnih pasovih
pod 30 MHz:
- 
(43 + 10 log PEP*) dB ali 50 dB pod srednjo močjo; velja pogoj, ki je
manj strog.
2.     
za radioamaterske radijske postaje, ki delujejo v frekvenčnih pasovih
nad 30 MHz:
- 
(43 + 10 log PEP*) dB ali 70 dB pod srednjo močjo; velja pogoj, ki je
manj strog
*PEP (peak envelope power) temenska
ovojnična moč (W), ki gre iz oddajnika na antenski vod.
6. člen
(klicni znaki)
(1) Klicni znak, s katerim se
identificira oddajanje radioamaterske radijske postaje, je sestavljen iz:
-       
iz črke in številke: S5;
-       
iz številke (0,1,2,…,9);
-       
iz ene, dveh ali treh črk od 26. črk latinice, skladno z določili
Pravilnika o radiokomunikacijah ITU, pri čemer se ne smejo uporabljati
kombinacije črk, ki bi zaradi podobnosti s signali za nesrečo, nevarnost, alarm
ali nujnost utegnile povzročiti zmedo. Agencija lahko zavrne vlogo zaradi neprimernega,
neustreznega ali zavajajočega klicnega znaka.
(2) Klicni znaki radioamaterskih
radijskih postaj se določijo iz zaporedij klicnih znakov S50A‑S59ZZZ na
naslednji način:
TABELA
ŠT. 2:


Zaporedje klicnih znakov

Nosilci identifikacije oddajanja radioamaterskih radijskih
  postaj


S50A – S59Z

radioamaterji A razreda, radioamaterska društva in
  radioamaterska organizacija


S50AA – S50ZZ

radioamaterji A razreda in radioamaterska organizacija


S51AA – S59ZZ

radioamaterji A razreda


S51AAA – S51ZZZ

radioamaterska društva in radioamaterska organizacija


S52AAA – S52ZZZ

radioamaterji N razreda


S53AAA – S53ZZZ

radioamaterska društva in radioamaterska organizacija


S54AAA – S54ZZZ

radioamaterji A razreda


S55AAA – S55RZZ

radioamaterska organizacija za radioamaterske radijske
  postaje‑repetitorje, radioamaterske radijske postaje‑radijske svetilnike in
  radioamaterske radijske postaje za posebne tehnike prenosa


S55SAA – S55SZZ

radioamaterska organizacija za radioamaterske radijske
  postaje‑repetitorje, ki delujejo v radioamaterskem radiofrekvenčnem pasu 1,2
  GHz


S55TAA – S55TZZ

radioamaterska organizacija za radioamaterske radijske
  postaje‑repetitorje, radioamaterske radijske postaje‑radijske svetilnike in
  radioamaterske radijske postaje za posebne tehnike prenosa


S55UAA – S55UZZ

radioamaterska organizacija za radioamaterske radijske
  postaje‑repetitorje, ki delujejo v radioamaterskem radiofrekvenčnem pasu 432
  MHz


S55VAA – S55VZZ

radioamaterska organizacija za radioamaterske radijske
  postaje‑repetitorje, ki delujejo v radioamaterskem radiofrekvenčnem pasu 144
  MHz


S55WAA – S55XZZ

radioamaterska organizacija za radioamaterske radijske
  postaje‑repetitorje, radioamaterske radijske postaje‑radijske svetilnike in
  radioamaterske radijske postaje za posebne tehnike prenosa


S55YAA – S55YZZ

radioamaterska organizacija za radioamaterske radijske
  postaje za posebne tehnike prenosa v radioamaterskem računalniškem omrežju


S50YAA – S50YZZ
S51YAA – S51YZZ
S52YAA – S52YZZ
S53YAA – S53YZZ
S54YAA – S54YZZ
S55YAA – S55YZZ
S56YAA – S56YZZ
S57YAA – S57YZZ
S58YAA – S58YZZ
S59YAA – S59YZZ

radioamaterska organizacija in radioamaterska društva za
  radioamaterske radijske postaje za posebne tehnike prenosa


S55ZAA – S55ZZZ

radioamaterska organizacija za radioamaterske radijske
  postaje‑radijske svetilnike


S56AAA – S57ZZZ

radioamaterji A razreda


S58AAA – S58ZZZ

radioamaterji N razreda


S50AAA – S59ZZZ

radioamaterska društva in radioamaterska organizacija


(3) Klicni
znak se dodeli z radioamaterskim dovoljenjem iz tega splošnega akta.
(4) Fizična oseba je upravičena do
enega klicnega znaka v Republiki Sloveniji.
(5) Radioamatersko društvo ali
radioamaterska organizacija je upravičena do petih klicnih znakov ter enega
posebnega klicnega znaka. Iz te kvote so za radioamaterska društva in za
radiomatersko organizacijo izvzeta radioamaterska dovoljenja za radioamaterske
radijske postaje – repetitorje, radioamaterske radijske postaje – radijske
svetilnike in radioamaterske radijske postaje za posebne tehnike prenosa.
(6) Za aktivnosti ob večjih
prireditvah, tekmovanjih ali podobnih dogodkih lahko Agencija radioamaterski
organizaciji na njen predlog dodeli tudi več kot samo en posebni klicni znak.
(7) Klicni znak za radioamaterske
radijske postaje – repetitorje in radioamaterske radijske postaje – radijski
svetilnike se lahko dodeli samo radioamaterskim društvom in radioamaterski
organizaciji. Radioamaterska organizacija koordinira njihovo postavitev in
radijsko frekvenco delovanja. Radioamatersko društvo mora vlogi priložiti tudi
izjavo radioamaterske organizacije o koordiniranosti iz prejšnjega stavka.
(8) Agencija lahko po uradni dolžnosti
spremeni že dodeljeni klicni znak.
(9) Imetnik radioamaterskega
dovoljenja lahko spremeni klicni znak največ enkrat v petih letih ali
dovoljenje kadarkoli vrne.
(10) Klicni znaki, katerih dovoljenja
so prenehala veljati se lahko dodelijo novemu imetniku po preteku desetletnega
roka od prenehanja veljave radioamaterskega dovoljenja.
(11) Agencija lahko na vlogo
radioamaterskega društva ali organizacije izda posebne klicne znake z
veljavnostjo največ enega leta brez možnosti podaljševanja, in sicer:
1.     
posebni klicni znak z več številkami, ki je sestavljen iz:
- 
črke in številke: S5;
- 
več številk;
- 
ene ali več črk izmed 26-ih črk mednarodne abecede.
2.     
posebni klicni znak z eno številko in več kot tremi črkami, ki je
sestavljen iz:
- 
črke in številke: S5;
- 
ene številke;
- 
več kot treh črk izmed 26-ih črk mednarodne abecede.
7. člen
(uporaba radioamaterske radijske postaje
in klicnih znakov)
(1) Radioamaterska radijska postaja se
mora identificirati oziroma oddati klicni znak, ki ga uporablja, najmanj na
vsakih pet minut oddaje oziroma na začetku in na koncu vsake oddaje.
Identifikacija radioamaterskih radijskih postaj, ki se uporabljajo za namen
amaterskega radiogoniometriranja, ni potrebna.
(2) Oddajanje radioamaterske radijske
postaje na slovenski ladji, ki je izven obalnega morja Republike Slovenije, se
mora identificirati s svojim klicnim znakom, kateremu se doda pripona,
sestavljena iz ulomkove črte (/) in črk »MM«.
(3) Oddajanje radioamaterske radijske
postaje na zrakoplovih, se mora identificirati s svojim klicnim znakom,
kateremu se doda pripona, sestavljena iz ulomkove črte (/) in črk »AM«.
(4) Oddajanje mobilne radioamaterske
radijske postaje v motornem vozilu, se lahko identificira s svojim klicnim
znakom, kateremu se doda pripona, sestavljena iz ulomkove črte (/) in črke »M«.
(5) Oddajanje prenosne radioamaterske
radijske postaje, se lahko identificira s svojim klicnim znakom, kateremu se
doda pripona, sestavljena iz ulomkove črte (/) in črke »P«.
(6) Uporaba radioamaterske radijske
postaje za osebe brez veljavnega radioamaterskega dovoljenja je izjemoma
dovoljena v primerih nesreč, določenih v Zakonu o varstvu pred naravnimi in
drugimi nesrečami in za namene izobraževanja, promoviranja in raziskovanja, ob
navzočnosti radioamaterja razreda A z veljavnim radijskim dovoljenjem, ki je
odgovoren za pravilno uporabo radioamaterske radijske postaje. V ta namen se
lahko uporablja klicni znak navzočega radioamaterja oziroma klicni znak
radioamaterskega društva ali radioamaterske organizacije.
(7) Uporaba frekvenc dodeljenih za
radioamaterske storitve in radioamaterske satelitske storitve, ki pomeni
uporabo frekvenc v nasprotju z nameni tega splošnega akta, ni dovoljena.
8. člen
(tuji radioamaterji v Republiki Sloveniji)
(1) Tuji radioamaterji, ki uporabljajo
na ozemlju Republike Slovenije radioamatersko radijsko postajo se identificirajo
tako, da pred svojim klicnim znakom dodajo oznako »S5« in ulomkovo črto (/).
(2) Tujim radioamaterjem na začasnem
obisku v Republiki Sloveniji, ki nimajo CEPT radioamaterskega dovoljenja, se
izda odločbo o dodelitvi radijskih frekvenc s smiselno uporabo določb dokumenta
CEPT, T/R 61‑01 in ECC/REC (05) 06.
9. člen
(dnevnik radioamaterske radijske postaje)
(1) Podatke o radioamaterskih
radijskih zvezah se vpisujejo v dnevnik radioamaterske radijske postaje, ki se
ga vodi na način, da je zagotovljena trajnost zapisa.
(2) V dnevnik radioamaterske radijske
postaje se obvezno vpišejo naslednji podatki:
-       
dan, mesec in leto vzpostavljene radioamaterske radijske zveze,
-       
čas začetka radioamaterske radijske zveze,
-       
klicni znak korespondenčne radioamaterske radijske postaje,
-       
naziv uporabljenega radioamaterskega frekvenčnega pasu,
-       
vrsta oddaje.
(3) Podatke iz drugega odstavka je
potrebno hraniti najmanj tri leta od vpisa.
9.a člen
(črkovanje)
Kadar se klicni znak izgovarja (v
radiotelefoniji), se lahko črke klicnega znaka izgovarjajo kot besede, katerih
začetne črke so enake črkam klicnega znaka (črkovanje).
Za črkovanje se uporablja slovenska ali
mednarodna tablica črkovanja:
Tabela št. 3: Slovenska tablica
črkovanja:


A

ANKARAN

O

ORMOŽ


B

BLED

P

PIRAN


C

CELJE

R

RAVNE


Č

ČATEŽ

S

SOČA


D

DRAVA

Š

ŠMARJE


E

EVROPA

T

TRIGLAV


F

FALA

U

UNEC


G

GORICA

V

VELENJE


H

HRASTNIK

Z

ZALOG


I

IZOLA

Ž

ŽALEC


J

JADRAN

Q

QUEEN


K

KAMNIK

W

DVOJNI
  V


L

LJUBLJANA

X

IKS


M

MARIBOR

Y

IPSILON


N

NANOS



Tabela št. 4: Mednarodna tablica
črkovanja:


A

ALPHA

N

NOVEMBER


B

BRAVO

O

OSCAR


C

CHARLIE

P

PAPA


D

DELTA

Q

QUEBEC


E

ECHO

R

ROMEO


F

FOXTROT

S

SIERRA


G

GOLF

T

TANGO


H

HOTEL

U

UNIFORM


I

INDIA

V

VICTOR


J

JULIET

W

WHISKEY


K

KILO

X

X-RAY


L

LIMA

Y

YANKEE


M

MIKE

Z

ZULU


10. člen
(izpiti za pridobitev radioamaterskega
dovoljenja)
(1) Izpiti za radioamaterje se
opravljajo v skladu s kriteriji, ki določajo izpitne predmete, predpisano učno
snov za posamezen razred radioamaterja in merila za ocenjevanje znanja. V
skladu z dokumentoma CEPT, T/R 61‑02 (Harmonised Amateur Radio Examination
Certificates – HAREC) in CEPT/ERC Report 32.
(2) Izpit se opravlja pred izpitno
komisijo. Člane komisij – izpraševalce iz vrst radioamaterjev razreda A določi
radioamaterska organizacija.
(3) Seznam izpraševalcev in njegove
spremembe je radioamaterska organizacija dolžna redno sporočati agenciji.
11. člen
(razred radioamaterja)
(1) Izpit iz prejšnjega člena se
opravlja za razred radioamaterja:
-       
razred A: zahtevna znanja določena s predpisano učno snovjo iz prvega
odstavka prejšnjega člena v skladu z dokumentom CEPT, T/R 61‑02 (HAREC) ter
-       
razred N: manj zahtevna znanja določena s predpisano učno snovjo iz
prvega odstavka prejšnjega člena v skladu z dokumentom CEPT, ERC Report 32.
(2) Sprejem in oddaja Morsejevih
znakov je izbirni predmet, ki ga lahko kandidat opravlja ne glede na razred
radioamaterja.
(3) Oseba, ki je v tujini opravila
izpit v skladu z dokumentom CEPT, T/R 61‑02 (HAREC), se prizna izpit za
radioamaterja A razreda. Za namen pridobitve radioamaterskega dovoljenja za
radioamatersko organizacijo ali radioamatersko društvo se šteje, da ima opravljen
izpit za razred A radioamaterja in opravljen izbirni predmet Sprejem in oddaja
Morsejevih znakov.
(4) Osebam, ki jih ne obravnava
prejšnji odstavek tega člena, se opravljeni izpit za radioamaterja prizna v
razredu, ki ustreza predloženemu dokumentu pristojnega organa.
12. člen
(postopek opravljanja izpitov)
(1) Kandidat mora vložiti pri
radioamaterski organizaciji prijavnico za izpit, katere vzorec je v prilogi 1.
(2) Kandidat mora biti obveščen o
kraju in času opravljanja izpita najmanj 8 dni pred izpitnim rokom.
(3) Izpit se opravlja pred tremi
izpraševalci – člani komisije. Delo izpitne komisije vodi njen predsednik.
(4) Kandidat se mora na zahtevo
komisije identificirati z osebnim dokumentom.
(5) Pred začetkom izpita mora komisija
seznaniti kandidata s pravili za izvedbo izpita.
(6) Kandidat mora upoštevati navodila
komisije.
(7) Če se pred ali v času izvajanja
izpita nedvoumno ugotovi, da je kandidat na kakršenkoli način kršil pravila, ga
komisija izključi oziroma ne more nadaljevati izpita. Komisija določi rok po
poteku katerega lahko kandidat ponovno opravlja izpit.
(8) Če obstajajo tehtni razlogi, ali
če zdravstveno stanje kandidata ne omogoča izvedbo izpita pod predhodno
navedenimi pogoji v tem členu, lahko komisija na prošnjo kandidata dopusti opravljanje
izpita pod posebnimi pogoji. Kraj, datum, čas in način izvedbe izpita določi
komisija.
(9) Po preizkusu znanja komisija da
kandidatu oceno: »je opravil« ali »ni opravil« in izdela poročilo (priloga 2) v
treh izvodih, in sicer en izvod za kandidata, en izvod za agencijo in en izvod
za komisijo.
(10) Poročilo iz prejšnjega odstavka
je priloga 2 tega akta.
13. člen
(radioamatersko dovoljenje)
(1) Spričevalo HAREC predvideno v
dokumentu CEPT, T/R 61‑02, izda radioamaterju agencija na njegovo vlogo.
(2) Radioamatersko dovoljenje oziroma
CEPT radioamatersko dovoljenje, predvideno v dokumentu CEPT, T/R 61‑01 in
ECC/REC (05) 06, izda agencija na podlagi vloge radioamaterja.
(3) Radioamaterski dovoljenji iz
prvega in drugega odstavka tega člena vsebujeta podatke o imetniku dovoljenja,
razredu radioamaterja, dodeljenem klicnem znaku ter podatek o uspešno
opravljenem preizkusu znanja sprejema in oddaje Morsejevih znakov.
(4) Agencija izda tudi radioamatersko
dovoljenje za radioamatersko organizacijo ali radioamatersko društvo na podlagi
njihove vloge.
(5) Spremembo podatkov o imetniku
radioamaterskega dovoljenja mora imetnik radioamaterskega dovoljenja sporočiti
agenciji v 30 dneh od njihovega nastanka.
(6) Za uporabo radioamaterskih
radijskih postaj za namen izvedbe tekmovanj v radiogoniometriranju se ne izdaja
posebnega dovoljenja.
(7) Radioamatersko dovoljenje se
praviloma izda za čas veljavnosti 15 let.
(8) Radioamatersko dovoljenje se
podaljša na predlog imetnika.
(9) Radioamatersko dovoljenje preneha
veljati:
-       
s potekom roka, za katerega je bilo izdano,
-       
ob vrnitvi radioamaterskega dovoljenja agenciji,
-       
če je prenehal obstajati njen imetnik,
-       
če nastopijo razlogi iz petega odstavka 224. člena ZEKom‑1.

Priloga
1: Prijavnica za izpit za radioamaterja
Priloga
2: Poročilo o izpitu za radioamaterja

Splošni akt o pogojih za uporabo radijskih
frekvenc, namenjenih radioamaterski in radioamaterski satelitski storitvi
(Uradni list RS, št. 68/13) vsebuje naslednjo prehodno in
končni določbi:
»14. člen
(prehodna
določba)
(1) Za radioamaterska društva in
organizacijo, ki imajo z dnem uveljavitve tega splošnega akta več kot pet
klicnih znakov velja, da se ob poteku prvega in vseh naslednjih radioamaterskih
dovoljenj teh ne podaljša več, dokler njihovo število ne ustreza predpisu iz 6.
člena.
(2) Radioamaterskih dovoljenj za
klicne znake, ki niso skladni s Tabelo št. 2, se ob poteku njihove veljavnosti
ne podaljša.
15. člen
(prenehanje
veljavnosti)
Z dnem uveljavitve tega splošnega akta
preneha veljati dosedanji Splošni akt o pogojih za uporabo radijskih frekvenc,
namenjenih radioamaterski in radioamaterski satelitski storitvi (Uradni list
RS, št. 117/04, spr. 118/07).
16. člen
(začetek
veljavnosti)
Ta splošni akt začne veljati naslednji dan
po objavi v Uradnem listu Republike Slovenije.«.

Splošni akt o spremembah in dopolnitvah
Splošnega akta o pogojih za uporabo radijskih frekvenc, namenjenih
radioamaterski in radioamaterski satelitski storitvi (Uradni list RS, št. 48/18) vsebuje naslednjo končno določbo:
»5. člen
Ta splošni akt začne veljati naslednji dan
po objavi v Uradnem listu Republike Slovenije.«.