I. SPLOŠNE DOLOČBE
1. člen
(vsebina)
Ta uredba kot koncesijski akt določa pogoje
za podelitev in izvajanje rudarskih pravic za izkoriščanje mineralnih surovin v
pridobivalnih prostorih Bučka – širitev v občini Škocjan, Hrast pri Vinici J2 v
občini Črnomelj, Dobrava II v občini Radlje ob Dravi in Lukovica 2 v občini
Lukovica.
2. člen
(koncesijska pogodba)
(1) S sklepanjem koncesijske pogodbe
se začne na predlog, ki ga imetnik odločbe o izbiri nosilca rudarske pravice
vloži na ministrstvo, pristojno za rudarstvo.
(2) Sklepanje koncesijske pogodbe se
izvede na način, kot ga določa zakon, ki ureja rudarstvo.
(3) V primeru neskladja določb te uredbe
in določb koncesijske pogodbe veljajo določbe te uredbe.
3. člen
(prenos rudarske pravice)
Prenos rudarske pravice je mogoč pod pogoji
in na način, ki ga določa zakon, ki ureja rudarstvo.
4. člen
(splošni varstveni pogoji in ukrepi)
(1) Nosilec rudarske pravice za
izkoriščanje mora med izvajanjem rudarske pravice in med opustitvijo izvajanja
rudarskih del izpolnjevati tudi vse pogoje po predpisih, ki urejajo ceste,
gozdove, varstvo okolja, ohranjanje narave, varstvo voda, varstvo kulturne
dediščine, varstvo pred naravnimi in drugimi nesrečami, ter drugih predpisih, s
katerimi se urejajo rudarska dela.
(2) Poleg izpolnjevanja pogojev iz
prejšnjega odstavka mora nosilec rudarske pravice za izkoriščanje zagotoviti
še:
-      
ukrepe, da se predviden poseg v okolje izvede
tako, da se v največji mogoči meri zmanjša poraba prostora in energije,
-      
ukrepe, s katerimi se dosegajo največje mogoče
stopnje varstva okolja pred izpustom plinastih, tekočih ali trdnih snovi v
zrak, tla, površinske vode ali podtalnico,
-      
ukrepe za preprečevanje čezmernega
onesnaževanja okolja s hrupom,
-      
smotrno izkoriščanje mineralne surovine z
izbiro ustrezne sodobne tehnologije,
-      
upoštevanje pravil ravnanja, varstvenih
režimov, izhodišč in naravovarstvenih pogojev za varstvo naravnih vrednot in
ohranjanje biotske raznovrstnosti,
-      
ukrepe pri tveganju in nevarnosti za okolje ob
morebitni ekološki nesreči kot posledici posega,
-      
ukrepe za zavarovanje vodnih virov, če
koncesionar odkrije nahajališče vode,
-      
dovozne poti do kraja posega in njihovo
primerno ureditev,
-      
ukrepe za preprečitev razlitja motornih olj in
naftnih derivatov,
-      
ukrepe v zvezi s sanacijo in ponovno ureditvijo
zemljišč med dejavnostjo in po njenem prenehanju, in sicer tako, da se kar
najbolj vzpostavi novo ali nadomesti prejšnje okoljsko stanje, in
-      
ukrepe, da se ne poslabšata stanje voda in
vodni režim.
5. člen
(zagotavljanje varstva in zdravja pri
delu)
Varstvo in zdravje pri delu mora nosilec
rudarske pravice za izkoriščanje zagotavljati na način, kot ga določa zakon, ki
ureja rudarstvo.
6. člen
(obveznost obveščanja in poročanja)
Nosilec rudarske pravice za izkoriščanje je
dolžan poročati organom in zavodom v skladu s predpisi, ki urejajo rudarstvo,
vode, varstvo podzemnih jam, ohranjanje narave, varstvo okolja in drugimi
predpisi.
7. člen
(obveznost plačila rudarske koncesnine in
rezerviranih sredstev za sanacijo)
(1) Nosilec rudarske pravice za
izkoriščanje je zavezanec za plačevanje rudarske koncesnine in zavezanec za
zagotavljanje in plačevanje rezerviranih sredstev za sanacijo v skladu z
določbami zakona, ki ureja rudarstvo.
(2) Rudarska koncesnina se odmerja,
plačuje in usklajuje v skladu z zakonom, ki ureja rudarstvo, in s predpisom, ki
ureja plačevanje rudarskih koncesnin.
(3) Rezervirana sredstva za sanacijo
se odmerjajo, plačujejo in usklajujejo v skladu z zakonom, ki ureja rudarstvo,
in s predpisom, ki ureja plačevanje sredstev za sanacijo.
8. člen
(pogoji podaljšanja rudarske pravice)
Čas veljavnosti rudarske pravice za
izkoriščanje se lahko podaljša na način in pod pogoji, ki jih določa zakon, ki
ureja rudarstvo.
II. MINERALNE SUROVINE, PRIDOBIVALNI PROSTORI IN POGOJI, POD
KATERIMI SE PODELJUJE RUDARSKA PRAVICA
9. člen
(izkoriščanje tehničnega kamna dolomit v
kamnolomu Bučka – širitev v občini Škocjan, k. o. Bučka)
(1) Predmet rudarske pravice je
izkoriščanje tehničnega kamna dolomit v skupni količini do 570 000 kubičnih
metrov v raščenem stanju.
(2) Pridobivalni prostor Bučka –
širitev predstavlja širitev obstoječega pridobivalnega prostora Bučka na
sosednje parcele v obsegu iz tretjega in četrtega odstavka tega člena.
(3) Pridobivalni prostor Bučka –
širitev sestavljajo:
a) 
v celoti zemljišča s parcelnimi številkami
2138/1, 2137/8, 2137/7 in 2137/6, vse k. o. Bučka,
b) 
dela zemljišč s parcelnima številkama 2139/3 in
2138/2, k. o. Bučka, ki ležita vzhodno od meje, določene s poligonom točk
T01–T02–T03–T04–T05–T06–T07 z naslednjimi koordinatami v Gauss-Krügerjevem
koordinatnem sistemu:

Točka

Y_GK

X_GK


T01

527171,9977

88475,9914


T02

527160,7597

88463,6584


T03

527127,4506

88439,9500


T04

527099,6107

88409,2057


T05

527073,5958

88373,5672


T06

527071,6263

88369,9816


T07

527062,8013

88353,9401

(4) Pridobivalni prostor lahko v
najglobljem delu sega do nadmorske višine +210 metrov, delovne in končne
brežine pa se oblikujejo skladno z rudarskim projektom za pridobitev koncesije
za izkoriščanje in tako, da vplivi izkoriščanja ne segajo preko meja
pridobivalnega prostora.
(5) Skupna površina pridobivalnega
prostora znaša 4,1243 hektara.
(6) Koncesija za izkoriščanje se lahko
podeli za dobo 38 let.
(7) Rudarska pravica za izkoriščanje
se lahko v skladu s 3. točko drugega odstavka 34. člena Zakona o rudarstvu
(Uradni list RS, št. 61/10, 62/10 – popr., 76/10 in 57/12; v nadaljnjem
besedilu: ZRud-1) podeli brez javnega razpisa samostojnemu podjetniku posamezniku
Avtoprevozništvo – TGM – MKI Jožef Tomažin, s. p., Površje 4, 8274 Raka,
matična številka 5151612000, davčna številka 79643434.
(8) Drugi pogoji s področja varstva
okolja, ohranjanja narave, varstva voda, varstva kulturne dediščine, varstva
pred naravnimi in drugimi nesrečami in druge obveznosti, ki jih mora nosilec
rudarske pravice upoštevati pri njenem izvajanju, so:
a) 
pridobitev potrdila samoupravne lokalne
skupnosti, da je raba zemljišča, kot jo predvideva rudarski projekt za
pridobitev koncesije za izkoriščanje, v skladu z njenimi izvedbenimi
prostorskimi akti; potrdilo je sestavni del rudarskega projekta, ki ga imetnik
odločbe o izbiri nosilca rudarske pravice priloži predlogu za sklenitev
koncesijske pogodbe;
b) 
pridobitev soglasij pristojnih soglasodajalcev
k rudarskemu projektu za pridobitev koncesije za izkoriščanje in dovoljenj po
predpisih, ki urejajo ceste, vode, okolje, naravo, naravne vrednote, kulturno
dediščino in drugo;
c) 
upoštevanje naravovarstvenih smernic Zavoda
Republike Slovenije za varstvo narave številka 6-III-61/2-O-12/AŠP z dne
16. februarja 2012, ki so objavljene na spletnih straneh ministrstva,
pristojnega za rudarstvo, in bodo sestavni del odločbe o izbiri nosilca
rudarske pravice za izkoriščanje.
(9) Sanacijo pridobivalnega prostora
je potrebno izvajati sprotno oziroma takoj po izkoriščeni posamezni etapi, in
sicer v skladu s potrjenim rudarskim projektom za pridobitev koncesije za
izkoriščanje. Imetnik odločbe o izbiri nosilca rudarske pravice za izkoriščanje
se mora najkasneje do sklepanja koncesijske pogodbe opredeliti do načina
zagotavljanja rezerviranih sredstev za sanacijo. Način zagotavljanja in
plačevanja rezerviranih sredstev za sanacijo se določi v koncesijski pogodbi.
(10) V zvezi z mineralno surovino iz
prvega odstavka tega člena se lahko opravljajo naslednje dejavnosti:
-      
pridobivanje mineralne surovine iz prvega
odstavka tega člena,
-      
njeno skladiščenje in obogatitev,
-      
uporaba mineralne surovine in produktov njene
obogatitve za lastne potrebe ter prodajo na trgu in
-      
opustitev izkoriščanja oziroma sanacija okolja
in odprava posledic, ki so nastale pri izvajanju rudarskih del, izvedba ukrepov
zavarovanja, da se izključi nevarnost za zdravje ali življenje ljudi in živali
ter možni povzročitelji onesnaževanja okolja oziroma predvidljive škode na
objektih in okolju.
10. člen
(izkoriščanje tehničnega kamna dolomit v
kamnolomu Hrast pri Vinici J2 v občini Črnomelj, k. o. Hrast pri Vinici)
(1) Predmet rudarske pravice je
izkoriščanje tehničnega kamna dolomit v skupni količini do 588 000
kubičnih metrov v raščenem stanju.
(2) Pridobivalni prostor Hrast pri
Vinici J2 predstavlja širitev obstoječega pridobivalnega prostora Hrast pri
Vinici v globino in na sosednje parcele, in sicer v obsegu iz tretjega in
četrtega odstavka tega člena.
(3) Pridobivalni prostor Hrast pri
Vinici J2 sestavljajo v celoti zemljišča s parcelnimi številkami 668/1, 668/2,
667, 666, 617/1, 624/1, 618/1, 617/2, vse k. o. Hrast pri Vinici.
(4) Pridobivalni prostor lahko v
najglobljem delu sega do nadmorske višine +159 metrov, delovne in končne
brežine pa se oblikujejo skladno z rudarskim projektom za pridobitev koncesije
za izkoriščanje in tako, da vplivi izkoriščanja ne segajo preko meja
pridobivalnega prostora.
(5) Skupna površina pridobivalnega
prostora znaša 3,4284 hektara.
(6) Koncesija za izkoriščanje se lahko
podeli za dobo 30 let.
(7) Rudarska pravica za izkoriščanje
se lahko v skladu s 3. točko drugega odstavka 34. člena ZRud-1 podeli brez
javnega razpisa samostojnemu podjetniku posamezniku Pridobivanje in prodaja
peska Zdravko Juršinič, s. p., Hrast pri Vinici 14, 8344 Vinica, matična
številka 5167721000, davčna številka S49167499.
(8) Drugi pogoji s področja varstva
okolja, ohranjanja narave, varstva voda, varstva kulturne dediščine, varstva
pred naravnimi in drugimi nesrečami in druge obveznosti, ki jih mora nosilec
rudarske pravice upoštevati pri njenem izvajanju, so:
a) 
pridobitev potrdila samoupravne lokalne
skupnosti, da je raba zemljišča, kot jo predvideva rudarski projekt za
pridobitev koncesije za izkoriščanje, v skladu z njenimi izvedbenimi
prostorskimi akti; potrdilo je sestavni del rudarskega projekta, ki ga imetnik
odločbe o izbiri nosilca rudarske pravice priloži predlogu za sklenitev
koncesijske pogodbe;
b) 
pridobitev soglasij pristojnih soglasodajalcev
in dovoljenj po predpisih, ki urejajo ceste, gozdove, vode, okolje, naravo,
naravne vrednote, kulturno dediščino in drugo, k rudarskemu projektu za
pridobitev koncesije za izkoriščanje;
c) 
upoštevanje naravovarstvenih smernic Zavoda
Republike Slovenije za varstvo narave številka 6-III-8/2-O-12/AŠP z dne
25. januarja 2012, ki so objavljene na spletnih straneh ministrstva,
pristojnega za rudarstvo, in bodo sestavni del odločbe o izbiri nosilca
rudarske pravice za izkoriščanje.
(9) Sanacijo pridobivalnega prostora
je potrebno izvajati sprotno in po končanem izkoriščanju, in sicer v skladu s
potrjenim rudarskim projektom za pridobitev koncesije za izkoriščanje. Imetnik
odločbe o izbiri nosilca rudarske pravice se mora najkasneje do sklepanja
koncesijske pogodbe opredeliti do načina zagotavljanja rezerviranih sredstev za
sanacijo. Način zagotavljanja in plačevanja rezerviranih sredstev za sanacijo
se določi v koncesijski pogodbi.
(10) V zvezi z mineralno surovino iz
prvega odstavka tega člena se lahko opravljajo naslednje dejavnosti:
-      
pridobivanje mineralne surovine iz prvega
odstavka tega člena,
-      
njeno skladiščenje in obogatitev,
-      
uporaba mineralne surovine in produktov njene
obogatitve za lastne potrebe ter prodajo na trgu in
-      
opustitev izkoriščanja oziroma sanacija okolja
in odprava posledic, ki so nastale pri izvajanju rudarskih del, izvedba ukrepov
zavarovanja, da se izključi nevarnost za zdravje ali življenje ljudi in živali
ter možni povzročitelji onesnaževanja okolja oziroma predvidljive škode na
objektih in okolju.
11. člen
(izkoriščanje proda v gramoznici Dobrava
II v občini Radlje ob Dravi, k. o. Dobrava pri Radljah)
(1) Predmet rudarske pravice je
izkoriščanje proda (geološko: peščeni prod) v skupni količini do 454 555
kubičnih metrov v raščenem stanju.
(2) Pridobivalni prostor Dobrava II
predstavlja nov pridobivalni prostor, in sicer v obsegu iz tretjega in četrtega
odstavka tega člena.
(3) Pridobivalni prostor Dobrava II
obsega dela zemljišč s parcelnima številkama 367 in 368, k. o. Dobrava pri
Radljah, ki ležita južno od meje, določene s premico, ki poteka skozi točki
1–2, ter zahodno od meje, določene s točkami 2–3–4–5–6, z naslednjimi
koordinatami v Gauss-Krügerjevem koordinatnem sistemu:

Točka

Y_GK

X_GK


1

518340,430

162594,310


2

518492,603

162576,528


3

518479,205

162532,620


4

518456,745

162446,730


5

518451,869

162418,555


6

518441,130

162389,610

(4) Pridobivalni prostor lahko v
najglobljem delu sega do nadmorske višine +317 metrov, delovne in končne
brežine pa se oblikujejo skladno z rudarskim projektom za pridobitev koncesije
za izkoriščanje in tako, da vplivi izkoriščanja ne segajo preko meja
pridobivalnega prostora.
(5) Skupna površina pridobivalnega
prostora znaša 2,4288 hektara.
(6) Koncesija za izkoriščanje se lahko
podeli za dobo 15 let.
(7) Rudarska pravica za izkoriščanje
se lahko skladu z 2. točko drugega odstavka 34. člena ZRud-1 podeli brez
javnega razpisa gospodarski družbi MARALD-MARSEL gradbena mehanizacija-gramoz,
d. o. o., Hmelina 4, 2360 Radlje ob Dravi, matična številka 5343976000, davčna
številka SI63495198.
(8) Drugi pogoji s področja varstva
okolja, ohranjanja narave, varstva voda, varstva kulturne dediščine, varstva
pred naravnimi in drugimi nesrečami in druge obveznosti, ki jih mora nosilec
rudarske pravice upoštevati pri njenem izvajanju, so:
a) 
pridobitev potrdila samoupravne lokalne
skupnosti, da je raba zemljišča, kot jo predvideva rudarski projekt za
pridobitev koncesije za izkoriščanje, v skladu z njenimi izvedbenimi
prostorskimi akti; potrdilo je sestavni del rudarskega projekta, ki ga imetnik
odločbe o izbiri nosilca rudarske pravice priloži predlogu za sklenitev
koncesijske pogodbe;
b) 
pridobitev soglasij ostalih pristojnih
soglasodajalcev in dovoljenj po predpisih, ki urejajo ceste, gozdove, okolje,
naravo, naravne vrednote, kulturno dediščino in drugo, k rudarskemu projektu za
pridobitev koncesije za izkoriščanje.
(9) Sanacijo pridobivalnega prostora
je potrebno izvajati v skladu s potrjenim rudarskim projektom za pridobitev
koncesije za izkoriščanje. Imetnik odločbe o izbiri nosilca rudarske pravice se
mora najkasneje do sklepanja koncesijske pogodbe opredeliti do načina
zagotavljanja rezerviranih sredstev za sanacijo. Način zagotavljanja in plačevanja
rezerviranih sredstev za sanacijo se določi v koncesijski pogodbi.
(10) V zvezi z mineralno surovino iz
prvega odstavka tega člena se lahko opravljajo naslednje dejavnosti:
-      
pridobivanje mineralne surovine iz prvega
odstavka tega člena,
-      
njeno skladiščenje in obogatitev,
-      
uporaba mineralne surovine in produktov njene
obogatitve za lastne potrebe ter prodajo na trgu in
-      
opustitev izkoriščanja oziroma sanacija okolja
in odprava posledic, ki so nastale pri izvajanju rudarskih del, izvedba ukrepov
zavarovanja, da se izključi nevarnost za zdravje ali življenje ljudi in živali
ter možni povzročitelji onesnaževanja okolja oziroma predvidljive škode na
objektih in okolju.
12. člen
(izkoriščanje tehničnega kamna dolomit v
kamnolomu Lukovica 2 v občini Lukovica, k. o. Lukovica in k. o. Krašnja)
(1) Predmet rudarske pravice je
izkoriščanje tehničnega kamna dolomit v skupni količini do 3 136 540
kubičnih metrov v raščenem stanju.
(2) Pridobivalni prostor Lukovica 2
predstavlja širitev obstoječega pridobivalnega prostora Lukovica – širitev 1 v
globino in na sosednje parcele, in sicer v obsegu iz tretjega in četrtega
odstavka tega člena.
(3) Pridobivalni prostor Lukovica 2
sestavljajo:
a) 
v celoti zemljišča s parcelnimi številkami
327/17, 327/8, 328/3, 328/4, 328/22, 327/18, vse k. o. Lukovica, in 486/2,
485/2, 486/3, 485/1, vse k. o. Krašnja,
b) 
del zemljišča s parcelno številko 486/1 k. o.
Krašnja, ki leži južno od meje, določene s poligonom točk
T34–T35–T36–T37–T38–T39–T39*, pri čemer točka T39* leži na presečišču stranice
T39–T40 s katastrsko mejo med parcelama št. 486/1 in 490, obe k. o. Krašnja,
ostale točke pa imajo naslednje koordinate v Gauss-Krügerjevem koordinatnem
sistemu:

Točka

Y_GK

X_GK


T34

477590,04

114575,98


T35

477592,74

114570,76


T36

477604,60

114558,39


T37

477622,29

114549,25


T38

477642,19

114547,21


T39

477655,83

114549,97


T40

477683,63

114548,12

(4) Pridobivalni prostor lahko v
najglobljem delu sega do nadmorske višine +340 metrov, delovne in končne
brežine pa se oblikujejo skladno z rudarskim projektom za pridobitev koncesije
za izkoriščanje in tako, da vplivi izkoriščanja ne segajo preko meja
pridobivalnega prostora.
(5) Skupna površina pridobivalnega
prostora znaša 14,2902 hektara.
(6) Koncesija za izkoriščanje se lahko
podeli za dobo do 20 let.
(7) Rudarska pravica za izkoriščanje
se lahko v skladu s 3. točko drugega odstavka 34. člena ZRud-1 podeli brez
javnega razpisa gospodarski družbi GRADBENO PODJETJE IN KAMNOLOM GRASTO, d. o.
o., Letališka cesta 33, 1000 Ljubljana, matična številka 1126326000, davčna
številka SI43290949.
(8) Drugi pogoji s področja varstva
okolja, ohranjanja narave, varstva voda, varstva kulturne dediščine, varstva
pred naravnimi in drugimi nesrečami in druge obveznosti, ki jih mora nosilec
rudarske pravice upoštevati pri njenem izvajanju, so:
a) 
pridobitev potrdila samoupravne lokalne
skupnosti, da je raba zemljišča, kot jo predvideva rudarski projekt za
pridobitev koncesije za izkoriščanje, v skladu z njenimi izvedbenimi
prostorskimi akti; potrdilo je sestavni del rudarskega projekta, ki ga imetnik
odločbe o izbiri nosilca rudarske pravice priloži predlogu za sklenitev
koncesijske pogodbe;
b) 
pridobitev soglasij pristojnih soglasodajalcev
in dovoljenj po predpisih, ki urejajo ceste, gozdove, vode, okolje, naravo,
naravne vrednote, kulturno dediščino in drugo, k rudarskemu projektu za
pridobitev koncesije za izkoriščanje.
(9) Sanacijo pridobivalnega prostora
je potrebno izvajati sprotno, in sicer v skladu s potrjenim rudarskim projektom
za pridobitev koncesije za izkoriščanje. Imetnik odločbe o izbiri nosilca
rudarske pravice se mora najkasneje do sklepanja koncesijske pogodbe opredeliti
do načina zagotavljanja rezerviranih sredstev za sanacijo. Način zagotavljanja
in plačevanja rezerviranih sredstev za sanacijo se določi v koncesijski
pogodbi.
(10) V zvezi z mineralno surovino iz
prvega odstavka tega člena se lahko opravljajo naslednje dejavnosti:
-      
pridobivanje mineralne surovine iz prvega
odstavka tega člena,
-      
njeno skladiščenje in obogatitev,
-       uporaba mineralne surovine in produktov njene obogatitve za lastne
potrebe ter prodajo na trgu in
-      
opustitev izkoriščanja oziroma sanacija okolja
in odprava posledic, ki so nastale pri izvajanju rudarskih del, izvedba ukrepov
zavarovanja, da se izključi nevarnost za zdravje ali življenje ljudi in živali
ter možni povzročitelji onesnaževanja okolja oziroma predvidljive škode na
objektih in okolju.
III. NADZOR NAD IZVAJANJEM UREDBE
13. člen
(inšpekcijski nadzor)
Inšpekcijsko nadzorstvo nad izvajanjem te
uredbe opravlja inšpektorat, pristojen za rudarstvo.
IV. PREHODNA IN KONČNI DOLOČBI
14. člen
(obveznost sanacije in rekultivacije iz
predhodnih rudarskih pravic)
(1) Samostojni podjetnik posameznik
Zdravko Juršinič, s. p., Hrast pri Vinici 14, 8344 Vinica, matična številka
5167721000, davčna številka S49167499, mora izvajati izkoriščanje in izvesti
dokončno sanacijo in rekultivacijo zemljišč v skladu s koncesijsko pogodbo št.
354-14-70/01 z dne 10. decembra 2001, razen če sklene novo koncesijsko
pogodbo na podlagi 10. člena te uredbe, ki zajema tudi območje iz koncesijske
pogodbe št. 354-14-70/01 z dne 10. decembra 2001.
(2) Gospodarska družba GRADBENO
PODJETJE IN KAMNOLOM GRASTO, d. o. o., Letališka cesta 33, 1000 Ljubljana,
matična številka 1126326000, davčna številka SI43290949, mora izvesti dokončno
sanacijo in rekultivacijo zemljišč v skladu s koncesijsko pogodbo št.
354-14-39/01 z dne 10. decembra 2001 ter izvajati izkoriščanje in izvesti
dokončno sanacijo in rekultivacijo zemljišč v skladu s koncesijsko pogodbo št.
354-14-241/01 z dne 24. aprila 2003, razen če sklene novo koncesijsko
pogodbo na podlagi 12. člena te uredbe, ki vključuje območja iz koncesijskih
pogodb št. 354-14-39/01 z dne 10. decembra 2001 in št. 354-14-241/01 z dne
24. aprila 2003.
15. člen
(prenehanje veljavnosti)
Z dnem uveljavitve te uredbe prenehajo
veljati:
-      
17. člen Uredbe o rudarskih pravicah za
gospodarsko izkoriščanje mineralnih surovin v pridobivalnih prostorih Laze –
širitev v Občini Kočevje, Suhor pri Vinici – širitev v Občini Črnomelj, Lenart
pri Gornjem Gradu 2 v Občini Gornji Grad, Ježce – širitev 2 v Občini Šmartno
pri Litiji, Kmetov pruh – širitev v Občini Šmartno pri Litiji, Brezovica –
širitev v Občini Semič, Stari Grad 2 v Občini Krško, Stari Grad 3 v Občini
Krško, Gabrovec (Vrbovo) v Občini Ilirska Bistrica, Bučka v Občini Škocjan,
Hrastenice v Občini Dobrova – Polhov Gradec in Vrhpeč – širitev 2 v Občini
Trebnje (Uradni list RS, št. 38/10 in 53/10),
-      
IV. točka 7. člena Uredbe o rudarskih pravicah
za raziskovanje oziroma gospodarsko izkoriščanje mineralnih surovin na raziskovalnem
prostoru polja Jezerci, Občina Bled in pridobivalnih prostorih: Stari grad,
Občina Krško; Hardeška šuma, Občina Ormož; Lukovica, Občina Lukovica; Vrhpeč,
Občina Trebnje; Lakoš, Občina Lendava; Ladra, Občina Kobarid; Poljane, Občina
Mozirje; Podsmreka, Občina Ivančna Gorica; Zelše, Občina Cerknica; Pšičina,
Občina Ormož (Uradni list RS, št. 52/02), ki se uporablja do izdaje odločbe o
izbiri koncesionarja za pridobivalni prostor iz 12. člena te uredbe, in
-      
8. člen Uredbe o rudarskih pravicah za gospodarsko
izkoriščanje mineralnih surovin v pridobivalnih prostorih Lukovica – širitev v
občini Lukovica, Zala v Davči v občini Železniki, Špitalič v občini Kamnik,
Paka – širitev 2 v mestni občini Velenje in Hardeška šuma v občini Ormož
(Uradni list RS, št. 1/09 in 30/12).
16. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.
Št. 00729-30/2012
Ljubljana, dne 6. septembra 2012
EVA 2012-2430-0141
Vlada Republike Slovenije
Janez Janša l.r.
Predsednik