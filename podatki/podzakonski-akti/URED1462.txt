I
Vlada Republike Slovenije odreja javno razgrnitev osnutka
lokacijskega načrta za daljnovod 2x110kV Toplarna – Polje – Beričevo (v
nadaljevanju: osnutek lokacijskega načrta), ki ga je izdelal LUZ, d.d., pod št.
projekta 5033, v marcu 2002, in predloga sprememb in dopolnitev prostorskih
sestavin planskih aktov Mestne občine Ljubljana in Občine Dol pri Ljubljani, v
delu, ki ga določa osnutek lokacijskega načrta, ki jih je izdelal LUZ d.d., v
marcu 2002.
II
Vlada Republike Slovenije ugotavlja, da je osnutek
lokacijskega načrta skladen z zasnovo elektroenergetskega omrežja in omrežja
zvez v prostorskih sestavinah dolgoročnega plana SR Slovenije za obdobje od leta
1986 do leta 2000 (Uradni list SRS, št. 1/86, 41/87 12/89 in Uradni list RS,
št. 36/90, 27/91, 72/95, 13/96 – kartografski del, 11/99), in s prostorskimi
sestavinami družbenega plana SR Slovenije za obdobje od leta 1986 do leta 1990
(Uradni list SRS, št. 2/86, 41/87, 23/89 in Uradni list RS, št. 72/95, 13/96 –
kartografski del, 11/99) (v nadaljevanju: republiški prostorski planski akti)
ter predstavlja spremembo in dopolnitev prostorskih sestavin dolgoročnega plana
občin in mesta Ljubljane za obdobje 1986–2000 (Uradni list SRS, št. 11/86 in
Uradni list RS, št. 23/91, 71/93, 62/94, 33/17, 72/98, 13/99, 26/99, 28/99,
41/99, 79/99, 98/99, 31/00, 36/00, 60/00) in družbenega plana Občine Ljubljana
Moste–Polje 1986–1990 (Uradni list SRS, št. 39/86 in Uradni list RS, št. 51/92,
56/92, 10/94, 61/98) za območje Mestne občine Ljubljana, ter spremembo in
dopolnitev prostorskih sestavin dolgoročnega plana občin in mesta Ljubljane za
obdobje 1986-2000 (Uradni list SRS, št. 11/86 in Uradni list RS, št. 23/91,
71/93, 62/94, 33/17, 72/98, 13/99, 26/99, 28/99, 41/99, 79/99, 98/99, 31/00,
36/00, 60/00) in družbenega plana Občine Ljubljana Bežigrad 1986-1990 (Uradni
list SRS, št. 2/86, 15/87 in Uradni list RS, št. 27/92, 62/93, 5/94, 61/98) za
območje Občine Dol pri Ljubljani, ki se nanašajo na spremembe zasnove
elektroenergetskega omrežja ter programsko zasnovo za daljnovod na odseku
TE-TOL do RTP Beričevo.
III
Vlada Republike Slovenije predlaga Mestni občini Ljubljana in
Občini Dol pri Ljubljani v obravnavo in sprejem spremembe in dopolnitve
planskih aktov občine.
IV
Mestna občina Ljubljana in Občina Dol pri Ljubljani morata
poskrbeti za izvedbo javne razgrnitve in organizacijo javnih obravnav osnutka
lokacijskega načrta in predloga sprememb in dopolnitev planskih aktov občine.
Javna razgrnitev traja en mesec in se prične 1. 9. 2002.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občine, pripombe in predloge vsi zainteresirani in prizadeti.
VI
Mestna občina Ljubljana in Občina Dol pri Ljubljani morata v
roku 30 dni po preteku javne razgrnitve poslati ministru za okolje in prostor
vse zbrane pripombe in predloge. Če v tem roku minister ne prejme pripomb in
predlogov z javne razgrnitve, se šteje, da na osnutek lokacijskega načrta ni
pripomb oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-19/2001-6
Ljubljana, dne 30. julija 2002.
Vlada Republike Slovenije
mag. Anton Rop l. r.
Minister