1. člen
Ta pravilnik določa postopek in vsebino vloge za pridobitev
dovoljenja za opravljanje dejavnosti proizvodnje nevarnih kemikalij, prometa z
nevarnimi kemikalijami, skladiščenja nevarnih kemikalij ali uporabe nevarnih
kemikalij.
2. člen
Poleg izrazov, uporabljenih v Zakonu o kemikalijah (Uradni
list RS, št. 110/03 – uradno prečiščeno besedilo, 47/04 – ZdZPZ, 61/06 – ZBioP,
16/08 in 9/11; v nadaljnjem besedilu: zakon), se v tem pravilniku uporablja
izraz »predlagatelj«, ki pomeni vsako pravno ali fizično osebo, ki proizvaja
nevarne kemikalije, opravlja promet z nevarnimi kemikalijami, skladišči nevarne
kemikalije ali uporablja nevarne kemikalije.
3. člen
Dovoljenja za opravljanje dejavnosti proizvodnje nevarnih
kemikalij, prometa z nevarnimi kemikalijami, skladiščenja nevarnih kemikalij
ali uporabe nevarnih kemikalij (v nadaljnjem besedilu: dovoljenje), izdaja Urad
Republike Slovenije za kemikalije (v nadaljnjem besedilu: urad) na podlagi
vloge in predloženih dokazil o izpolnjevanju pogojev, določenih z zakonom.
4. člen
Vloga za izdajo stalnega dovoljenja mora vsebovati izpolnjen
obrazec za pridobitev stalnega dovoljenja, ki je objavljen na spletni strani
urada in dokazilo o svetovalcu za kemikalije, kadar je to potrebno glede na
45.a člen zakona. Če je predlagatelj pravna ali fizična oseba, ki nima sedeža v
Republiki Sloveniji, se izpolni III. točka obrazca tudi za podružnico ali
pooblaščenca. 
Dokazilo iz prejšnjega odstavka je izjava predlagatelja, iz
katere je razvidno, da je določil svetovalca za kemikalije, ki izpolnjuje
predpisane pogoje v zvezi s stopnjo in smerjo izobrazbe, ter ima uspešno
opravljen preizkus znanja iz predpisov, ki urejajo proizvodnjo nevarnih
kemikalij, promet z nevarnimi kemikalijami, skladiščenje nevarnih kemikalij ali
uporabe nevarnih kemikalij. 
Predlagatelj mora uradu sporočiti vsako spremembo podatkov iz
obrazca za pridobitev stalnega dovoljenja, pa tudi vsako drugo spremembo, ki bi
lahko vplivala na izpolnjevanje pogojev za pridobitev dovoljenja.
5. člen
Enkratno dovoljenje se lahko izda za enkratno opravljanje
dejavnosti proizvodnje nevarnih kemikalij, prometa z nevarnimi kemikalijami,
skladiščenja ali uporabe nevarnih kemikalij za omejene količine nevarne
kemikalije, namenjene omejenemu številu poklicnih končnih uporabnikov za točno
določen namen uporabe, če je količina take kemikalije obrazložena in v skladu z
namenom predvidene uporabe. Če je predlagatelj pravna ali fizična oseba, ki
nima sedeža v Republiki Sloveniji, se izpolni II. točka obrazca tudi za
podružnico ali pooblaščenca. 
Enkratnega dovoljenja ni mogoče pridobiti za kemikalije,
namenjene za splošno uporabo. 
Vloga za izdajo enkratnega dovoljenja mora vsebovati: 
-       
izpolnjen obrazec za pridobitev enkratnega dovoljenja, ki je objavljen
na spletni strani urada, 
-       
v celoti izpolnjeno sporočilo o kemikaliji na podlagi predpisa, ki ureja
sporočanje podatkov o kemikalijah.
6. člen
Vloge na obrazcih iz 4. in 5. člena tega pravilnika lahko
sporočajo zavezanci v elektronski obliki na naslov urada.
7. člen
Z dnem uveljavitve tega pravilnika preneha veljati Pravilnik
o postopku za pridobitev dovoljenja za opravljanje dejavnosti proizvodnje
nevarnih kemikalij, prometa z nevarnimi kemikalijami, skladiščenja nevarnih
kemikalij ali uporabe nevarnih kemikalij, razvrščenih kot zelo strupene (T+)
ali strupene (T) (Uradni list RS, št. 77/08). 
Za dovoljenja, izdana na podlagi pravilnika iz prejšnjega
odstavka, se šteje, da so dovoljenja, izdana na podlagi tega pravilnika.
8. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-86/2011
Ljubljana, dne 15. septembra 2011
EVA 2011-2711-0036
Dorijan Marušič l.r. 
Minister 
za zdravje