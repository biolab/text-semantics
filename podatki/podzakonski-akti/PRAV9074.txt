1. člen
(predmet pravilnika)
Ta pravilnik določa vsebino in obliko
obrazcev o pisnih izjavah volje pacienta, in sicer: 
1.     
obrazec o privolitvi v zdravstveno oskrbo po pojasnilu, iz petega
odstavka 26. člena in prvega odstavka 27. člena Zakona o pacientovih pravicah
(Uradni list RS, št. 15/08; v nadaljnjem besedilu: zakon), 
2.     
obrazec o zavrnitvi zdravstvene oskrbe iz četrtega odstavka 30. člena
zakona, 
3.     
obrazec o privolitvi v sodelovanje v medicinskih raziskavah iz pete
alinee tretjega odstavka 26. člena zakona, 
4.     
obrazec pooblastila za določitev pacientovega zdravstvenega pooblaščenca
iz tretjega odstavka 32. člena zakona, 
5.     
obrazec o izjavi o izključitvi oseb, ki so po zakonu upravičene odločati
o zdravstveni oskrbi pacienta, iz prvega odstavka 33. člena zakona, 
6.     
obrazec o izjavi vnaprej izjavljene volje iz četrtega odstavka 34. člena
zakona, 
7.     
obrazec o izjavi o določitvi in privolitvi v prisotnost drugih oseb iz
drugega in tretjega odstavka 43. člena zakona in 
8.     
obrazec o privolitvi oziroma prepovedi obdelave osebnih podatkov oziroma
sporočanja informacij o zdravstvenem stanju iz šestega odstavka 42. člena,
tretjega, četrtega in osmega odstavka 44. člena ter drugega in četrtega
odstavka 45. člena zakona.
2. člen
(minimalna vsebina in neobvezna oblika)
(1) Ta pravilnik določa minimalne zahteve
glede vsebine obrazcev. 
(2) Izvajalci zdravstvenih storitev lahko
vsebino in obliko obrazcev priredijo v skladu s potrebami, ki izhajajo iz
organizacije dela, vrste dejavnosti in drugih posebnosti, vendar ne v nasprotju
s predpisi in ne na način, ki zmanjšuje pravno varnost pacientov in izvajalcev
zdravstvenih storitev (preglednost, razumljivost in celovitost vsebine).
3. člen
(vsebina in oblika obrazcev)
(1) Obrazec o privolitvi v zdravstveno
oskrbo po pojasnilu (obrazec PP) je v prilogi I, ki je sestavni del tega
pravilnika. 
(2) Obrazec o zavrnitvi zdravstvene oskrbe
(obrazec ZP) je v prilogi II, ki je sestavni del tega pravilnika. 
(3) Obrazec o privolitvi v sodelovanje v
medicinskih raziskavah (obrazec SMR) je v prilogi III, ki je sestavni del tega
pravilnika. 
(4) Obrazec pooblastila za določitev
pacientovega zdravstvenega pooblaščenca (obrazec PZP) je v prilogi IV, ki je
sestavni del tega pravilnika. 
(5) Obrazec o izjavi o izključitvi oseb, ki
so po zakonu upravičene odločati o zdravstveni oskrbi pacienta (obrazec IOS) je
v prilogi V, ki je sestavni del tega pravilnika. 
(6) Obrazec o izjavi vnaprej izjavljene
volje (obrazec VZZ) je v prilogi VI, ki je sestavni del tega pravilnika. 
(7) Obrazec o izjavi o določitvi in
privolitvi v prisotnost drugih oseb (obrazec PDO) je v prilogi VII, ki je
sestavni del tega pravilnika. 
(8) Obrazec o privolitvi oziroma prepovedi
obdelave osebnih podatkov oziroma sporočanja informacij o zdravstvenem stanju
(obrazec VOP) je v prilogi VIII, ki je sestavni del tega pravilnika.
4. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 26. avgusta
2008.
Št. 007-243/2008/2
Ljubljana, dne 12. junija 2008
EVA 2008-2711-0072
Zofija Mazej Kukovič l.r. 
Ministrica 
za zdravje

Priloga 1: Privolitev
v zdravstveno oskrbo po pojasnilu
Priloga 2: Zavrnitev
zdravstvene oskrbe po pojasnilu
Priloga 3: Privolitev
za sodelovanje v medicinski raziskavi
Priloga 4: Določitev
pacientovega zdravstvenega pooblaščenca
Priloga 5: Izjava o
izključitvi oseb, ki so po zakonu upravičene odločati o zdravstveni oskrbi
pacienta
Priloga 6:
Vnaprejšnja zavrnitev zdravstvene oskrbe
Priloga 7: Privolitev
v prisotnost drugih oseb
Priloga 8: Privolitev
oziroma prepoved obdelave osebnih podatkov sporočanja informacij o zdravstvenem
stanju