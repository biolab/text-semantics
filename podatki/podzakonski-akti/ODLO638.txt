1. člen
Zavezanec za dohodnino (v nadaljnjem besedilu: zavezanec), ki
prejema plačila od podjetij, drugih pravnih oseb in organov družbenopolitičnih
skupnosti za dobavljeno blago in opravljene storitve ter druge prejemke (v
nadaljnjem besedilu: prejemek), mora imeti žiro račun, če prejemki presegajo
znesek, določen s tem odlokom. 
Ne glede na določbo prejšnjega odstavka zavezanec ni dolžan
imeti žiro računa za: 
-       
osebne dohodke; 
-       
pokojnine; 
-       
prejemke iz 16. člena zakona o dohodnini; 
-       
prejemke za kmetijske proizvode, če je obdavčen po katastrskem dohodku; 
-       
prejemke od opravljanja sezonskih kmetijskih del; 
-       
prejemke od opravljanja meteoroloških opazovanj; 
-       
prejemke od prodaje izdelkov domače in umetne obrti.
2. člen
Zavezanec mora imeti žiro račun, če prejme v posameznem
koledarskem letu prejemek, ki sam ali skupaj s prejšnjimi prejemki v istem letu
presega 10.000 din.
3. člen
Zavezanec ima lahko žiro račun pri banki ali hranilnici, ki
ima sedež ali podružnico v Republiki Sloveniji (v nadaljnjem besedilu: finančna
organizacija).
4. člen
Zavezanec sme imeti samo en žiro račun. 
Finančna organizacija mora od zavezanca, kateremu odpre žiro
račun, zahtevati pisno izjavo, da nima odprtega žiro računa pri njeni
podružnici ali pri drugi finančni organizaciji.
5. člen
Zavezanec, ki v preteklem letu ni imel žiro računa, v tekočem
letu pa še ni prejel toliko prejemkov, da bi ga moral imeti, se izplačajo
prejemki v gotovini, pod pogojem, da poda pisno izjavo, ki se glasi: »Od 1.
januarja tega leta pa do danes nisem imel skupaj s tem prejemkom toliko
prejemkov, da bi moral odpreti žiro račun.«
6. člen
Finančna organizacija, pri kateri zavezanec odpre žiro račun,
je dolžna o odprtju žiro računa obvestiti pristojni davčni organ, in sicer: 
-       
za zavezanca, ki opravlja dejavnost, davčni organ občine, na območju
katere je zavezanec vpisan v register: če je zavezanec vpisan v register, ki se
vodi za celotno območje Republike Slovenije, obvesti finančna organizacija
davčni organ občine, na območju katere ima zavezanec stalno prebivališče; 
-       
za zavezanca, ki prejema prejemke iz drugih virov, davčni organ občine,
na območju katere ima zavezanec stalno prebivališče oziroma začasno
prebivališče, če zavezanec ni rezident Republike Slovenije.
7. člen
Podatki o poslovanju preko žiro računa, ki so jih finančne
organizacije dolžne pošiljati pristojnemu davčnemu organu, vsebujejo prilive in
odlive po posameznih mesecih v letu. 
Finančna organizacija pošlje podatke enkrat letno in sicer do
28. februarja tekočega leta za preteklo leto, na zahtevo davčnega organa pa jih
je dolžna poslati za posamezne zavezance tudi med letom.
KAZENSKE DOLOČBE
8. člen
Z denarno kaznijo od 5.000 do 50.000 din se kaznuje za
prekršek zavezanec: 
1.     
če da ob odprtju žiro računa neresnično izjavo finančni organizaciji, da
nima že odprtega žiro računa pri njeni podružnici oziroma pri drugi finančni
organizaciji (4. člen); 
2.     
če da ob izplačilu prejemka neresnično izjavo, da ni dolžan odpreti žiro
računa (5. člen).
9. člen
Z dnem, ko začne veljati ta odlok, preneha veljati odlok o
pogojih, ob katerih morajo občani odpreti žiro račun (Uradni list SRS, št.
1/83, 42/83, 21/87, 42/88 in Uradni list RS, št. 18/90).
10. člen
Ta odlok začne veljati osmi dan po objavi v Uradnem listu
Republike Slovenije.
Št. 440-07/91-4/1-8
Ljubljana, dne 28. junija 1991.
Izvršni svet Skupščine Republike Slovenije
Predsednik 
Lojze Peterle l. r.
 