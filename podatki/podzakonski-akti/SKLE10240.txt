1.
Znak za preplah oziroma neposredno
nevarnost nesreče s klorom (v nadaljnjem besedilu: znak za neposredno nevarnost
nesreče s klorom) je zvok sirene, ki traja 100 sekund in sicer 30-sekundni
zavijajoč zvok sirene, 40-sekundni enoličen zvok sirene in 30-sekundni
zavijajoč zvok sirene.
Grafični prikaz znaka za neposredno
nevarnost nesreče s klorom je:
2.
Znak za neposredno nevarnost nesreče s
klorom se uporablja na območju občin Hrastnik in Trbovlje.
3.
Znak za neposredno nevarnost nesreče s
klorom se uporablja na način, ki je z Uredbo o organizaciji in delovanju
sistema opazovanja, obveščanja in alarmiranja (Uradni list RS, št. 105/07)
določen za uporabo znaka za preplah oziroma neposredno nevarnost.
Znak za neposredno nevarnost nesreče s
klorom se ne sme uporabljati za druge namene.
4.
Nujni napotki za ravnanje prebivalcev ob
znaku za neposredno nevarnost nesreče s klorom, ki so sestavni del grafičnega
prikaza tega znaka, se glasijo: »Uporabi osebna zaščitna sredstva. Takoj se
umakni v višje kraje v smeri proti vetru.«.
5.
S tem posebnim znakom se nadomešča Posebni
znak za alarmiranje ob neposredni nevarnosti nesreče s klorom (Uradni list RS,
št. 54/98) in se začne uporabljati naslednji dan po objavi v Uradnem listu
Republike Slovenije.
Št. 842-7/2013-12
Ljubljana, dne 23. januarja 2015
EVA 2014-1911-0016
Darko But l.r.
Generalni direktor
Uprave Republike Slovenije 
za zaščito in reševanje