1. člen
Sprejme se splošni del gozdnogospodarskega načrta
gozdnogospodarske enote Bohor, št. 322-01-08-1/00 z dne 15. 3. 2001, ki ga je
izdelal Zavod za gozdove Slovenije, Območna enota Brežice, za obdobje od 1. 1.
1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Bohor na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Bohor je izdelan v treh izvodih za 3363,18 hektarjev gozdov, ki ležijo v
gozdnogospodarskem območju Brežice, v občinah Šentjur pri Celju, Kozje, Krško
in Sevnica, oziroma v katastrskih občinah Golobinjek, Šentvid pri Planini,
Zagorje, Pilštanj, Kozje, Vetrnik, Gorjane, Stranje, Dobrova, Reštanj in
Zabukovje.
3. člen
Po en izvod splošnega dela gozdnogospodarskega načrta
gozdnogospodarske enote Bohor je na vpogled na sedežu Zavoda za gozdove
Slovenije, Območne enote Brežice, C. bratov Milavcev 61, Brežice, na sedežu
Zavoda za gozdove Slovenije, Krajevne enote Senovo, Trg rudarjev 1, Senovo, in
na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Bohor.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-08-1/00
Ljubljana, dne 15. maja 2001.
Minister 
za kmetijstvo, gozdarstvo in prehrano 
mag. Franc But l. r.