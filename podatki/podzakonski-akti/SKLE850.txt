1.     
Banka Slovenije bo 22. novembra 1994 dala v prodajo priložnostne
zlatnike in srebrnike, izdane ob 1000-letnici smrti škofa Abrahama, pisca
Brižinskih spomenikov, z znamenji, ki so določena z uredbo o glavnih znamenjih
priložnostnih kovancev ob 1000-letnici smrti škofa Abrahama, povezanega z
Brižinskimi spomeniki (Uradni list RS, št. 68/94). 
2.     
Priložnostni kovanci, izdelani iz zlata in srebra, se bodo prodajali po
ceni, ki je večja od njihove nominalne vrednosti. 
3.     
Banka Slovenije bo 22. novembra 1994 izročila v obtok tudi priložnostne
kovance za 5 tolarjev, izdelane iz kovin, iz katerih se izdelujejo kovanci v
obtoku, in z znamenji, ki so določena z uredbo o glavnih znamenjih
priložnostnih kovancev ob 1000-letnici smrti škofa Abrahama, povezanega z
Brižinskimi spomeniki (Uradni list RS, št. 68/94). Kovanci bodo izročeni v
obtok po njihovi nominalni vrednosti. 
4.     
Vsi priložnostni kovanci iz 1. in 3. točke tega sklepa so zakonito
plačilno sredstvo v višini nominalne vrednosti, ki je označena na njih. 
5.     
Ta sklep začne veljati z dnem objave v Uradnem listu Republike
Slovenije.
Št. GP-29
Ljubljana, dne 18. oktobra 1994.
Predsednik 
Sveta Banke Slovenije 
Guverner 
dr. France Arhar l. r.