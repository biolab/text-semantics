I
Vlada Republike Slovenije odreja javno razgrnitev osnutka
sprememb in dopolnitev lokacijskega načrta za avtocesto Razdrto-Fernetiči
(Uradni list SRS, št. 23/89) za odsek Dane-Fernetiči (v nadaljevanju: osnutek
lokacijskega načrta), ki ga je izdelal KARS Projektiva – inženiring p.o. Sežana
pod št. 21-381 v februarju 1994.
II
Osnutek lokacijskega načrta iz prejšnje točke se nanaša na
dopolnjen program in način izgradnje avtoceste v območju krajevne skupnosti
Dane in krajevne skupnosti Sežana v dolžini 4,81 km, ki predstavlja glede na
veljavni lokacijski načrt izboljšano rešitev s funkcionalnega,
okoljevarstvenega in finančnega vidika.
III
Vlada Republike Slovenije ugotavlja, da je osnutek
lokacijskega načrta pripravljen v skladu s prostorskimi sestavinami
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90) in družbenega
plana SR Slovenije za obdobje od leta 1986 do leta 1990 (Uradni list SRS, št.
2/86, 41/87 in 23/89), predstavlja pa spremembo in dopolnitev prostorskih
sestavin dolgoročnega plana občine Sežana za obdobje od leta 1986 do leta 2000
(Uradni list SRS, št. 14/88 in Uradne objave št. 1/89, 4/89, 37/89 in 5/92) z
urbanistično zasnovo in družbenega plana občine Sežana za obdobje od leta 1986
do leta 1990 (Uradni list SRS, št. 14/88 in Uradne objave št. 4/89 in 37/89) s
programsko zasnovo (v nadaljevanju: spremembe in dopolnitev planskih aktov) v
delu, ki ga opredeljuje osnutek lokacijskega načrta.
IV
Vlada Republike Slovenije predlaga občini Sežana v obravnavo
in sprejem spremembe in dopolnitve planskih aktov v delu, ki ga opredeljuje
osnutek lokacijskega načrta.
V
Občina Sežana mora poskrbeti za izvedbo javne razgrnitve in
organizacijo javnih obravnav osnutka lokacijskega načrta in sprememb in
dopolnitev planskih aktov v delu, ki ga opredeljuje osnutek lokacijskega
načrta. V ta namen Vlada Republike Slovenije občini Sežana pošilja osnutek
lokacijskega načrta. 
Javna razgrnitev traja en mesec od uveljavitve tega sklepa.
VI
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov v
delu, ki ga opredeljuje osnutek lokacijskega načrta, pripombe in predloge vsi
zainteresirani in prizadeti.
VII
Občina Sežana mora v roku 30 dni po preteku javne razgrnitve
zbrati vse pripombe in predloge, jih razdeliti na tiste, ki se nanašajo na
osnutek lokacijskega načrta in na tiste, ki se nanašajo na spremembe in
dopolnitve planskih aktov v delu, ki ga opredeljuje osnutek lokacijskega
načrta, se do njih opredeliti ter jih poslati ministru za okolje in prostor. Če
v tem roku minister ne prejme pripomb in predlogov z javne razgrnitve, se
šteje, da na osnutek lokacijskega načrta ni pripomb oziroma da je ta usklajen.
VIII
Ta sklep začne veljati naslednji dan po objavi v Uradnem
listu Republike Slovenije.
Št. 350-04/94-5/1-8
Ljubljana, dne 24. februarja 1994.
Vlada Republike Slovenije
dr. Janez Drnovšek l. r. 
Predsednik