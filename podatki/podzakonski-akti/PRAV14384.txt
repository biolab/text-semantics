1. člen
(vsebina)
Ta pravilnik določa način in metodologijo izračuna polne cene
subvencionirane vozovnice, višino povračila stroškov prevoza in ceno
subvencionirane vozovnice, ki jo plača upravičenec.
2. člen
(polna cena subvencionirane
mesečne vozovnice)
(1) Polna cena subvencionirane mesečne vozovnice se
izračuna po naslednji enačbi:
PCM = A*K*M,
pri čemer je:
-       
PCM: polna cena subvencionirane mesečne vozovnice;
-       
A: cena enkratne vozovnice v skladu s tarifo za enkratne vozovnice v
javnem linijskem prevozu potnikov v notranjem cestnem prometu in prevoz prtljage
za razred oddaljenosti nad 30–35 km, ki je določena v Uredbi o načinu izvajanja
gospodarske javne službe javni linijski prevoz potnikov v notranjem cestnem
prometu, o koncesiji te javne službe in o ureditvi sistema enotne vozovnice
(Uradni list RS, št. 109/21; v nadaljnjem besedilu: uredba);
-       
K: koeficient;
-       
M: število.
(2) Število M iz prejšnjega odstavka se izračuna po
naslednji enačbi:
M = (ŠD*2)/ŠM,
pri čemer je:
-       
ŠD: število šolskih dni v obdobju subvencioniranja mesečnih vozovnic;
-       
ŠM: število šolskih mesecev v obdobju subvencioniranja mesečnih
vozovnic.
(3) Vrednost K iz prvega odstavka tega člena je omejena
z zgornjo mejo, ki znaša 0,895, in spodnjo mejo, ki znaša 0,684. Vrednost K se
za vse izvajalce medkrajevnega avtobusnega prevoza potnikov in železniškega
prevoza potnikov v 2. razredu potniškega vlaka, na podlagi analize validacij
mesečnih vozovnic, določi s pogodbo med ministrstvom, pristojnim za promet, in
izvajalci.
(4) Višina mesečnega povračila stroškov prevoza z
lastnim prevozom se za upravičence iz prvega odstavka 114.g člena Zakona o
prevozih v cestnem prometu (Uradni list RS, št. 6/16 – uradno prečiščeno
besedilo 67/19 in 94/21; v nadaljnjem besedilu: zakon) izračuna po naslednji
enačbi:
PSP = A*K*M*R,
pri čemer je:
-       
PSP: višina povračila stroškov prevoza z lastnim vozilom na mesec;
-       
A: kilometrina v višini 30 % cene neosvinčenega motornega 95
oktanskega bencina na prvi dan meseca obračuna;
-       
K: koeficient;
-       
M: število;
-       
R: razdalja od naslova nepremičnine, v kateri upravičenec biva, do
naslova nepremičnine, v kateri se izobražuje.
(5) Število M iz prejšnjega odstavka se izračuna po
naslednji enačbi:
M = (ŠD*2)/ŠM,
pri čemer je:
-       
ŠD: število šolskih dni v obdobju subvencioniranja mesečnih vozovnic;
-       
ŠM: število šolskih mesecev v obdobju subvencioniranja mesečnih
vozovnic.
(6) Vrednost K je omejena z zgornjo mejo, ki znaša
1,053, in spodnjo mejo, ki znaša 0,842.
(7) Vrednost K za izračun višine stroškov prevoza z
lastnim vozilom znaša 1,053.
3. člen
(polna cena subvencionirane
letne vozovnice)
(1) Polna cena subvencionirane letne vozovnice se
izračuna po naslednji enačbi:
PCL = PCM*Kl,
pri čemer je:
-       
PCL: polna cena letne vozovnice;
-       
PCM: polna cena subvencionirane mesečne vozovnice;
-       
Kl: koeficient.
(2) Vrednost Kl iz prejšnjega odstavka je enaka 8.
(3) Polna cena subvencionirane letne vozovnice za
upravičence iz osmega, devetega in desetega odstavka 114.b člena zakona je
enaka 0.
4. člen
(polna cena subvencionirane
mesečne vozovnice za deset voženj)
(1) Polna cena subvencionirane mesečne vozovnice za deset
voženj se izračuna po naslednji enačbi:
PCM10 = A*K10,
pri čemer je:
-       
PCM10: polna cena subvencionirane mesečne vozovnice za deset voženj;
-       
A: cena enkratne vozovnice v skladu z veljavno povprečno standardno
tarifo za prevoz potnikov in prtljage v javnem linijskem cestnem medkrajevnem
prometu, ki je določena v uredbi;
-       
K10: koeficient.
(2) Vrednost K iz prejšnjega odstavka je enaka 8.
5. člen
(polna cena subvencionirane
letne vozovnice za deset voženj)
(1) Polna cena subvencionirane letne vozovnice za deset
voženj se izračuna po naslednji enačbi:
PCL10 = A*K10l,
pri čemer je:
-       
PCL10: polna cena letne vozovnice za deset voženj;
-       
A: cena enkratne vozovnice v skladu z veljavno povprečno standardno
tarifo za prevoz potnikov in prtljage v javnem linijskem cestnem medkrajevnem
prometu, ki je določena v uredbi;
-       
K10l: koeficient.
(2) Vrednost K10l iz prejšnjega odstavka je enaka 8.
6. člen
(cena subvencionirane mesečne
vozovnice, ki jo plača upravičenec)
(1) Cena subvencionirane mesečne vozovnice, ki jo plača
upravičenec, znaša 25,00 eurov.
(2) Subvencionirana mesečna vozovnica za upravičence iz
114.g člena zakona je brezplačna.
7. člen
(cena subvencionirane letne
vozovnice, ki jo plača upravičenec)
(1) Cena subvencionirane letne vozovnice, ki jo plača
upravičenec, se določi po naslednji enačbi:
PUL = Cm*K,
pri čemer je:
-       
PUL: plačilo upravičenca za letno vozovnico;
-       
Cm: cena mesečne vozovnice;
-       
K: koeficient.
(2) Vrednost K iz prejšnjega odstavka je enaka 8.
(3) Cena subvencionirane letne vozovnice, ki jo plača
upravičenec, znaša 200,00 eurov.
(4) Subvencionirana letna vozovnica je za upravičence iz
114.g člena zakona brezplačna.
(5) Subvencionirana letna vozovnica je za upravičence iz
osmega, devetega in desetega odstavka 114.b člena zakona brezplačna.
8. člen
(cena subvencionirane mesečne
vozovnice za deset voženj, ki jo plača upravičenec)
(1) Cena subvencionirane mesečne vozovnice za deset
voženj, ki jo plača upravičenec, znaša 20,00 eurov.
(2) Subvencionirana mesečna vozovnica za deset voženj za
upravičence iz 114.g člena zakona je brezplačna.
9. člen
(cena subvencionirane letne
vozovnice za deset voženj, ki jo plača upravičenec)
(1) Cena subvencionirane letne vozovnice za deset
voženj, ki jo plača upravičenec, se določi po naslednji enačbi:
PU10L = PU10m*K,
pri čemer je:
-       
PU10L: plačilo upravičenca za letno vozovnico za deset voženj;
-       
PU10m: cena mesečne vozovnice za deset voženj;
-       
K: koeficient.
(2) Vrednost K iz prejšnjega odstavka je enaka 8.
(3) Cena subvencionirane letne vozovnice za deset
voženj, ki jo plača upravičenec, znaša 160,00 eurov.
(4) Subvencionirana letna vozovnica za deset voženj za
upravičence iz 114.g člena zakona je brezplačna.
10. člen
(kombinirana vozovnica)
(1) Ne glede na določbe 6., 7., 8. in 9. člena tega
pravilnika se upravičencu, ki uveljavlja pravico do subvencionirane vozovnice
za medkrajevni avtobusni oziroma železniški promet v kombinaciji z
uveljavljanjem pravice do subvencionirane vozovnice za mestni promet, cena
subvencionirane vozovnice poveča za višino doplačila za mestni promet, ki ne
sme biti višje kot 15,00 eurov. Natančna cena doplačila upravičenca za mestni
promet se določi v pogodbi med ministrstvom, pristojnim za promet, in
upravljavcem mestnega prometa.
(2) Ne glede na prejšnji odstavek je za upravičenca iz
114.g člena zakona, ki uveljavlja pravico do subvencionirane vozovnice za
medkrajevni avtobusni promet, kombinirana vozovnica za mestni promet
brezplačna.
(3) Upravičenec lahko uveljavlja pravico do
subvencionirane letne vozovnice za mestni promet le na podlagi v istem obdobju
veljavne letne vozovnice za medkrajevni promet.
KONČNI DOLOČBI
11. člen
(prenehanje veljavnosti)
Z dnem uveljavitve tega ppravilnika preneha veljati Pravilnik
o določanju cen subvencioniranega prevoza (Uradni list RS, št. 7/20 in 101/20).
12. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-472/2021/11
Ljubljana, dne 18. avgusta 2021
EVA 2021-2430-0099
Jernej Vrtovec
minister
za infrastrukturo
 
Soglašam!
Prof. dr. Simona Kustec
ministrica
za izobraževanje, znanost in šport
 
Soglašam!
Janez Cigler Kralj
minister
za delo, družino, socialne zadeve
in enake možnost