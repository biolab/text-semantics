1. člen
(področje urejanja)
(1) Ta pravilnik podrobneje ureja kriterije in postopek za
odpis, delni odpis, odlog plačila ali obročno plačilo dolga. 
(2) Odpis dolga se izvede skladno z zakonom, ki ureja javne
finance.
2. člen
(vrste dolga in dolžniki)
(1) Vrste dolga po tem pravilniku so: 
-       
dolg iz naslova izplačil denarnega nadomestila, 
-       
dolg iz naslova izplačil za izvedbo aktivnosti v okviru ukrepov aktivne
politike zaposlovanja (v nadaljnjem besedilu: ukrep APZ). 
(2) Dolžniki po tem pravilniku so: 
1.     
zavarovanec, ki je dolžan Zavodu Republike Slovenije za zaposlovanje (v
nadaljnjem besedilu: zavod) vrniti sredstva prejetih denarnih nadomestil v naslednjih
primerih: 
- 
ko so bila sredstva izplačana po nastanku razlogov, zaradi katerih
denarno nadomestilo po določilih Zakona o urejanju trga dela (Uradni list RS,
št. 80/10; v nadaljnjem besedilu: zakon) miruje ali preneha, 
- 
ko je zavarovanec v sodnem sporu zaradi nezakonitosti prenehanja
delovnega razmerja umaknil tožbo ali sklenil sodno poravnavo oziroma sporazum,
ki ne obsegata ugotovitve o nezakoniti odpovedi pogodbe o zaposlitvi. 
2.     
delodajalec, ki je zavarovancu, kateremu je bila priznana pravica do denarnega
nadomestila, nezakonito odpovedal pogodbo o zaposlitvi. 
3.     
prejemniki sredstev, ki so bila izplačana iz naslova izvedbe aktivnosti
v okviru ukrepov APZ v primerih: 
- 
ugotovitve nenamenske porabe sredstev, 
- 
kršitev pogodbenih obveznosti. 
4.     
oseba, ki je bila vključena v ukrep APZ, v primerih, ki so določeni s
pogodbo o vključitvi v program ali aktivnost.
3. člen
Predlog za odlog oziroma obročno vračilo dolžnik vloži pri
izvajalcu ukrepa. Izvajalec ukrepa na podlagi podatkov iz svojih evidenc in
evidenc drugih organov, ki jih lahko pridobi, ter predloženih dokazil dolžnika,
v roku največ 60 dni po prejemu predloga za odlog oziroma obročno vračilo,
sprejme in pripravi dogovor o vračilu ali pa predlog dolžnika zavrne. 
Zoper dogovor o vračilu oziroma zoper zavrnitev dolžnikovega
predloga na podlagi četrtega odstavka 142. člena zakona ni pritožbe.
4. člen
(odlog plačila)
(1) Dolžnikom, ki so fizične osebe, se v primeru njihove
trenutne socialne ogroženosti lahko odloži pričetek vračanja dolga. Kot
trenutna socialna ogroženost dolžnika se upošteva njegova brezposelnost, dalj
časa trajajoča bolezen dolžnika, smrt v družini, povečanje števila družinskih
članov in drugi utemeljeni razlogi za nezmožnost vračila dolga. 
(2) Odlog plačila se dovoli zlasti na podlagi potrdila o
brezposelnosti dolžnika, zdravniškega potrdila, izpisa iz matične knjige
umrlih, izpisa iz matične knjige rojstev, odločbe o dodelitvi denarne socialne
pomoči ali mnenja centra za socialno delo o socialni ogroženosti dolžnika iz
drugih razlogov. 
(3) Plačilo dolga se lahko fizičnim in pravnim osebam odloži
največ za šest mesecev, in sicer z dogovorom o odlogu plačila. 
(4) Plačilo dolga se odloži tudi v primeru smrti dolžnika.
Odlog plačila traja v tem primeru od priglasitve terjatve v zapuščinski
postopek do pravnomočnosti sklepa o dedovanju. 
(5) (črtan).
5. člen
(obročno odplačilo dolga)
(1) Če se ugotovi, da obstajajo razlogi iz prejšnjega člena
tudi po izteku obdobja, za katerega je bila dolžniku odložena obveznost vračila
dolga, se z dolžnikom sklene dogovor o obročnem vračilu dolga. Število obrokov
je odvisno od višine terjatve in od tega, ali je dolžnik fizična ali pravna
oseba. 
(2) Dogovor o obročnem plačilu se, ob upoštevanju razlogov iz
prvega in drugega odstavka prejšnjega člena, lahko na predlog dolžnika sklene
tudi brez predhodnega odloga plačila. 
(3) Za fizično osebo se lahko dogovori obročno vračanje dolga
v največ 24 mesečnih obrokih. Višina mesečnega obroka ne sme biti nižja od
20,00 eurov. 
(4) Za pravno osebo se lahko dogovori obročno vračanje dolga
v največ 12 mesečnih obrokih. Višina mesečnega obroka ne sme biti nižja od
150,00 eurov.
6. člen
(odpis dolga)
(1) Zavod ali drugi izvajalec ukrepov mora pred odpisom dolga
s skrbnostjo dobrega gospodarja opraviti vsa dejanja za poplačilo dolga. 
(2) Predlog za odpis dolga poda komisija za odpis dolga, ki
jo imenuje direktor zavoda oziroma drugega izvajalca ukrepov. Na predlog za
odpis dolga poda soglasje svet zavoda oziroma nadzorni organ izvajalca ukrepov.
Predlog za odpis dolga zavod ali drugi izvajalec ukrepov posreduje na
ministrstvo, pristojno za delo, ki v skladu z zakonom, ki ureja javne finance,
posreduje svojo odločitev o odpisu dolga v soglasje ministru, pristojnemu za
finance. 
(3) Dolg se lahko odpiše v celoti ali delno v skladu z
ugotovitvami o možnostih poplačila dolga in ugotovljenimi razlogi za odpis
dolga.
7. člen
(razlogi za odpis dolga)
Predlog za odpis dolga se pripravi v naslednjih primerih: 
-       
če bi bili stroški postopka izterjave v nesorazmerju z višino dolga
(razlog neekonomičnosti); predlog se pripravi na podlagi ocene o predvidenih
stroških postopka izterjave; 
-       
če se izkaže, da dolžnik nima premoženja, ki bi se ga dalo unovčiti
(razlog dejanske nezmožnosti plačila).
8. člen
(črtan)

Pravilnik o odpisu in delnem odpisu dolga,
odlogu plačila ter obročnem plačilu pri financiranju ukrepov trga dela in
izvajalcev (Uradni list RS, št. 107/10) vsebuje naslednjo končno določbo:
»9. člen
Ta pravilnik začne veljati 1. januarja 2011.«.

Pravilnik o spremembah in dopolnitvi
Pravilnika o odpisu in delnem odpisu dolga, odlogu plačila ter obročnem plačilu
pri financiranju ukrepov trga dela in izvajalcev (Uradni list RS, št. 11/17) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.