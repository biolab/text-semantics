I. SPLOŠNE DOLOČBE
1. člen
(1) Ta uredba določa način izračuna
višine sredstev za odpravo posledic naravnih nesreč, ki so dodeljena osebi
zasebnega prava v skladu z določbami Zakona o odpravi posledic naravnih nesreč
(Uradni list RS, št. 75/03; v nadaljnjem besedilu: zakon) za obnovo zaradi
posledic naravne nesreče poškodovanega:
-      
objekta, v katerem je na dan naravne nesreče
izvajala svojo dejavnost,
-      
objekta, ki ga je za izvajanje dejavnosti na
dan naravne nesreče dajala v najem,
-      
stanovanja, v katerem je imela na dan naravne
nesreče sama stalno prebivališče ali njeni ožji družinski člani,
-      
stanovanja, ki ga je dajala v najem, v njem pa
so na dan naravne nesreče najemniki prebivali, in
-      
gospodarskega objekta kmetije.
(2) Ta uredba določa tudi način in
merila za dodelitev hipotekarnih sredstev za obnovo stanovanja iz tretje in
četrte alinee prejšnjega odstavka v skladu z določbami 28. člena zakona.
II. OBNOVA POSLOVNIH OBJEKTOV
2. člen
(1) Višina
sredstev, ki so dodeljena osebi zasebnega prava za obnovo objekta za izvajanje
dejavnosti iz prve in druge alinee prvega odstavka prejšnjega člena, je enaka:
,
kjer je:
-      
Vposlovni višina dodeljenih sredstev
za obnovo objekta, izražena v tolarjih,
-      
ŠK ocena neposredne škode na objektu,
izračunana v skladu s predpisom s področja varstva pred naravnimi in drugimi
nesrečami, ki ureja metodologijo za ocenjevanje škode, in izražena v tolarjih,
-      
Spred-obnovo neto tlorisna površina
objekta na dan nastanka naravne nesreče, izražena v m2,
-      
Spo-obnovi neto tlorisna površina
obnovljenega objekta, izražena v m2,
-       k količnik med višino sredstev, ki jih je za obnovo objekta
potrdila komisija za odpravo posledic nesreč, in oceno neposredne škode, ki se
izračuna na naslednji način:
 in
-      
On neamortizirana vrednost objekta,
ki je določena v skladu s predpisom s področja varstva pred naravnimi in
drugimi nesrečami, ki ureja metodologijo za ocenjevanje škode, in je izražena v
odstotkih.
(2) Ne glede na izračun višine
dodeljenih sredstev za obnovo objekta iz prejšnjega odstavka višina dodeljenih
sredstev za obnovo objekta ne sme presegati višine, ki jo določa prvi, drugi
oziroma tretji odstavek 23. člena zakona.
(3) Za objekt iz prejšnjega odstavka,
v katerem se je na dan naravne nesreče izvajala dejavnost, se šteje poslovna
stavba ali inženirski objekt za izvajanje dejavnosti v skladu s predpisi, ki
urejajo graditev objektov.
(4) Če je
višina sredstev, ki jih je za obnovo objekta potrdila komisija za odpravo
posledic nesreč, enaka ali manjša od:
,
lastnik poslovnega objekta
ni upravičen do dodelitve sredstev za obnovo poslovnega objekta, pri čemer je C
m2 cena nove gradnje 1 m2 tlorisne površine objekta enakega namena, kot je poškodovani objekt za izvajanje dejavnosti, in ki jo
določi Vlada Republike Slovenije v programu odprave posledic naravne nesreče
ali v ceniku gradbenih del, ki ga za izvedbo programa odprave posledic naravne
nesreče sprejme minister, pristojen za okolje.
III. OBNOVA STANOVANJSKIH OBJEKTOV
3. člen
(1) Višina
sredstev, ki so dodeljena osebi zasebnega prava za obnovo stanovanja za namen
iz tretje in četrte alinee prvega odstavka 1. člena te uredbe, je enaka:
,
kjer je:
-      
Vstanovanje višina dodeljenih
sredstev za obnovo stanovanja, izražena v tolarjih,
-      
Spred-obnovo neto tlorisna površina
stanovanja na dan nastanka naravne nesreče, izražena v m2,
-      
Sstandard standardna stanovanjska
površina iz desetega odstavka 25. člena zakona, izražena v m2,
-      
ŠK ocena neposredne škode na stanovanju,
izračunana v skladu s predpisom s področja varstva pred naravnimi in drugimi
nesrečami, ki ureja metodologijo za ocenjevanje škode, in izražena v tolarjih,
-       k količnik med višino sredstev, ki jih je za obnovo stanovanja
potrdila komisija za odpravo posledic nesreč, in oceno neposredne škode, ki se
izračuna na naslednji način:
 in
-      
On neamortizirana vrednost
stanovanjske stavbe, ki je določena v skladu s predpisom s področja varstva
pred naravnimi in drugimi nesrečami, ki ureja metodologijo za ocenjevanje
škode, in je izražena v odstotkih.
(2) Za
objekte, starejše od pričakovane življenjske dobe, se O(n) iz prejšnjega
odstavka izračuna na naslednji način:
O(n) = (0,70 + 0,30 × ) × 100,
kjer je:
-      
N verjetna življenjska doba, ki je določena v
skladu s predpisom s področja varstva pred naravnimi in drugimi nesrečami, ki
ureja metodologijo za ocenjevanje škode,
-      
n dejanska starost stavbe, ki je določena v
skladu s predpisom s področja varstva pred naravnimi in drugimi nesrečami, ki
ureja metodologijo za ocenjevanje škode,
-      
A absolutna življenjska doba, ki je določena v
skladu s predpisom s področja varstva pred naravnimi in drugimi nesrečami, ki
ureja metodologijo za ocenjevanje škode.
(3) Ne glede na izračun višine
dodeljenih sredstev za obnovo stanovanja iz prejšnjega odstavka višina
dodeljenih sredstev za obnovo stanovanja ne sme presegati višine, ki jo določa
tretji, peti oziroma deveti odstavek 25. člena zakona.
(4) Ocena neposredne škode, ki je
izdelana za poškodbe skupnih prostorov in delov stanovanjske stavbe, kot so
kletni prostori, hodniki ali streha, se porazdeli na stanovanjske površine, za
katere so lastniki upravičeni do sredstev za odpravo posledic nesreč, če ti
lastniki v vlogi za dodelitev sredstev za odpravo posledic nesreč to zahtevajo.
(5) Če je
višina sredstev, ki jih je za obnovo stanovanja potrdila komisija za odpravo
posledic nesreč, enaka ali manjša od:
,
oziroma manjša od 50%
povprečne višine sredstev, izračunane v okviru posameznega programa za odpravo
posledic nesreče, kot povprečje vseh potrjenih škod na stanovanjih lastnik stanovanja ni upravičen do
dodelitve sredstev za obnovo stanovanja, pri čemer je Cm2 cena
nove gradnje 1 m2 tlorisne površine stanovanja, ki jo določi Vlada
Republike Slovenije v programu odprave posledic naravne nesreče ali v ceniku
gradbenih del, ki ga za izvedbo programa odprave posledic naravne nesreče
sprejme minister, pristojen za okolje.
(6) Če je
neto tlorisna površina stanovanja pred obnovo manjša od standardne stanovanjske
površine iz desetega odstavka 25. člena zakona, po obnovi pa se površina
stanovanja ne poveča, oseba iz prvega odstavka tega člena ne glede na rezultat
izračuna višine dodeljenih sredstev za obnovo stanovanja ni upravičena do
dodelitve sredstev za obnovo stanovanja, če je višina sredstev, ki jih je za obnovo
stanovanja potrdila komisija za odpravo posledic nesreč, enaka ali manjša od:
,
oziroma manjša od 50%
povprečne višine sredstev, izračunane v okviru posameznega programa za odpravo
posledic nesreče, kot povprečje vseh potrjenih škod na stanovanjih.
IV. OBNOVA GOSPODARSKIH OBJEKTOV KMETIJE
4. člen
(1) Višina
sredstev, ki so dodeljena osebi zasebnega prava za obnovo gospodarskega objekta
kmetije iz pete alinee prvega odstavka 1. člena te uredbe, je enaka:
,
kjer je:
-      
Vobjekt-kmetije višina dodeljenih
sredstev za obnovo gospodarskega objekta kmetije, izražena v tolarjih,
-      
Spred-obnovo neto tlorisna površina
gospodarskega objekta kmetije na dan nastanka naravne nesreče, izražena v m2,
-      
Spo-obnovi neto tlorisna površina
obnovljenega gospodarskega objekta kmetije, izražena v m2,
-      
ŠK ocena neposredne škode na gospodarskem
objektu kmetije, izračunana v skladu s predpisom s področja varstva pred
naravnimi in drugimi nesrečami, ki ureja metodologijo za ocenjevanje škode, in
izražena v tolarjih,
-       k količnik med višino sredstev, ki jih je za obnovo gospodarskega
objekta kmetije potrdila komisija za odpravo posledic nesreč, in oceno
neposredne škode, ki se ga izračuna na naslednji način:
 in
-      
On neamortizirana vrednost
gospodarskega objekta kmetije, ki je določena v skladu s predpisom s področja
varstva pred naravnimi in drugimi nesrečami, ki ureja metodologijo za
ocenjevanje škode, in je izražena v odstotkih.
(2) Za
objekte, starejše od pričakovane življenjske dobe, se O(n) iz prejšnjega
odstavka izračuna na naslednji način:
O(n) = (0,70 + 0,30 × ) × 100,
kjer je:
-      
N verjetna življenjska doba, ki je določena v
skladu s predpisom s področja varstva pred naravnimi in drugimi nesrečami, ki
ureja metodologijo za ocenjevanje škode,
-      
n dejanska starost stavbe, ki je določena v
skladu s predpisom s področja varstva pred naravnimi in drugimi nesrečami, ki
ureja metodologijo za ocenjevanje škode,
-      
A absolutna življenjska doba, ki je določena v
skladu s predpisom s področja varstva pred naravnimi in drugimi nesrečami, ki
ureja metodologijo za ocenjevanje škode.
(3) Ne glede na izračun višine
dodeljenih sredstev za obnovo gospodarskega objekta kmetije iz prejšnjega
odstavka, višina dodeljenih sredstev za obnovo gospodarskega objekta kmetije ne
sme presegati višine, ki jo določa prvi oziroma tretji odstavek 26. člena
zakona.
(4) Za gospodarski objekt kmetije iz
prvega odstavka tega člena se šteje vsaka stavba v skladu s predpisi, ki urejajo
graditev objektov, v kateri se je na dan nastanka naravne nesreče izvajala
dejavnost kmetijskega gospodarstva, in objekt za vzrejo vodnih organizmov.
(5) Če je
višina sredstev, ki jih je za obnovo gospodarskega objekta kmetije potrdila
komisija za odpravo posledic nesreč, enaka ali manjša od:
,
oziroma manjša od 50%
povprečne višine sredstev, izračunane v okviru posameznega programa za odpravo
posledic nesreče, kot povprečje vseh potrjenih škod na gospodarskih objektih
kmetijskega gospodarstva, lastnik gospodarskega objekta kmetije ni upravičen do
dodelitve sredstev za obnovo gospodarskega objekta kmetije, pri čemer je Cm2
cena nove gradnje 1 m2 tlorisne površine gospodarskega objekta
kmetije enakega namena, kot je poškodovani objekt, ki jo določi Vlada Republike
Slovenije v programu odprave posledic naravne nesreče ali v ceniku gradbenih
del, ki ga za izvedbo programa odprave posledic naravne nesreče sprejme
minister, pristojen za okolje.
V. DODELITEV HIPOTEKARNIH SREDSTEV
5. člen
(1) Za obnovo poškodovanega stanovanja
iz tretje alinee prvega odstavka 1. člena te uredbe se lahko v skladu z
določbami 28. člena zakona dodelijo hipotekarna sredstva, če je zaradi nizkih
dohodkov lastnikov stanovanja in stanovalcev v njem izpolnjen eden od
naslednjih pogojev:
1.    
vsota vseh stanovanjskih posojil, ki jih lahko
lastniki stanovanja in stanovalci v njem v skladu s pravili o dodeljevanju
posojil pridobijo pri stanovanjskem skladu, je manjša od višine potrebnega
posojila za obnovo stanovanja, ali
2.     vsota mesečnih anuitet posojil, ki jih morajo lastniki stanovanja
in stanovalci v njem pridobiti zaradi obnove stanovanje je večja od
,
kjer je:
-      
Dosebni ugotovljeni osebni dohodek
vsakega od lastnikov stanovanja in vsakega od stanovalcev v njem, ugotovljen na
način, kot ga za ugotavljanje upravičenosti do denarne socialne pomoči določajo
predpisi, ki urejajo socialno varstvo,
-      
Dminimalni minimalni dohodek,
ugotovljen na način, kot ga za ugotavljanje upravičenosti do denarne socialne
pomoči določajo predpisi, ki urejajo socialno varstvo, za vsakega od lastnikov
stanovanja in vsakega od stanovalcev v njem, in
-      
n število vseh lastnikov stanovanja in
stanovalcev v njem.
(2) Ugotovljeni osebni dohodki
lastnikov stanovanja in stanovalcev v njem se za določitev višine hipotekarnih
sredstev ugotavljajo ob oddaji vloge za dodelitev sredstev za odpravo posledic
nesreč na podlagi podatkov za preteklo leto.
(3) Višina hipotekarnih sredstev se
določi tako, da je:
-      
vsota vseh stanovanjskih posojil, ki jih lahko
lastniki stanovanja in stanovalci v njem v skladu s pravili o dodeljevanju
posojil pridobijo pri stanovanjskem skladu, in hipotekarnih sredstev enaka
višini potrebnega posojila za obnovo stanovanja in
-       vsota mesečnih anuitet posojil, ki jih morajo lastniki stanovanja
in stanovalci v njem pridobiti zaradi obnove stanovanja, manjša ali enaka:
.
(4) Hipotekarna sredstva se za obnovo stanovanja odobrijo na podlagi
vloge, ki jo ministrstvu, pristojnemu za okolje, posredujejo vsi lastniki
stanovanja, k njej pa dajejo pisno soglasje in priložijo podatke za ugotovitev
osebnega in minimalnega dohodka vsi stanovalci v njem.
VI. OCENA NEPOSREDNE ŠKODE
6. člen
(1) Pri izdelavi programa odprave
posledic nesreč, ki je predložen komisiji za odpravo posledic nesreč v
potrditev, je treba zagotoviti, da so stroški obnove za posamezni objekt
sorazmerni oceni neposredne škode na objektu. Če je treba za obnovo objekta
pridobiti gradbeno dovoljenje v skladu predpisom, ki ureja graditev objektov, se
stroški obnove objekta pridobijo iz podatkov v projektni nalogi obnove objekta.
(2) Šteje
se, da so stroški obnove iz prejšnjega odstavka sorazmerni oceni neposredne
škode na objektu, če za vsoto vseh potrebnih stroškov obnove objekta velja:
,
kjer so:
-      
ŠK ocena neposredne škode na objektu, izražena
v tolarjih,
-      
SPŠ vsota vseh potrebnih stroškov obnove
objekta, izražena v tolarjih,
-      
VA vrednost amortizacije poškodovanega objekta,
izražena v tolarjih.
(3) Če v programu odprave posledic
nesreč stroški obnove posameznega objekta ne zadostijo pogoju iz prejšnjega
odstavka, je treba neposredno škodo na objektu ponovno oceniti, program obnove
za ta objekt pa se potrdi, če stroški obnove objekta ob upoštevanju nove ocene
neposredne škode zadostijo pogoju iz prejšnjega odstavka.
(4) Ponovna
ocena neposredne škode iz prejšnjega odstavka se izračuna v skladu s predpisom
s področja varstva pred naravnimi in drugimi nesrečami, ki ureja metodologijo
za ocenjevanje škode, po stroškovnem principu na podlagi naslednjega izračuna:
.
(5) Če program popotresne obnove predvideva
nadomestitev objekta ali dela objekta, je ocenjena neposredna škoda iz
prejšnjega odstavka enaka:
,
kjer je:
-      
On neamortizirana vrednost objekta ali
dela objekta, ki je določena v skladu s predpisom s področja varstva pred
naravnimi in drugimi nesrečami, ki ureja metodologijo za ocenjevanje škode, in
je izražena v odstotkih.
(6) Projektna naloga obnove objekta iz
prvega odstavka tega člena je namenjena odločanju o najustreznejši varianti
obnove objekta in mora biti izdelana v skladu s predpisi, ki urejajo graditev
objektov.

Uredba o načinu izračuna višine sredstev za
odpravo posledic naravnih nesreč na objektih in stanovanjih ter višine
hipotekarnih sredstev za obnovo stanovanj (Uradni list RS, št. 36/05)
vsebuje naslednjo končno določbo:
»VII. KONČNA DOLOČBA
7. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o dopolnitvah Uredbe o načinu izračuna
višine sredstev za odpravo posledic naravnih nesreč na objektih in stanovanjih
ter višine hipotekarnih sredstev za obnovo stanovanj (Uradni list RS, št. 95/10)
vsebuje naslednjo končno določbo:
»3. člen
Ta uredba začne veljati petnajsti dan po
objavi v Uradnem listu Republike Slovenije.«.