1. člen
Ta uredba določa vzorec izjave o dostopnosti spletišč in
mobilnih aplikacij ter metodologijo spremljanja skladnosti spletišč in mobilnih
aplikacij.
2. člen
Zavezanci iz zakona, ki ureja dostopnost spletišč in mobilnih
aplikacij, uporabljajo vzorec izjave o dostopnosti iz Izvedbenega sklepa
Komisije (EU) 2018/1523 z dne 11. oktobra 2018 o določitvi vzorca izjave o
dostopnosti v skladu z Direktivo (EU) 2016/2102 Evropskega parlamenta in Sveta
o dostopnosti spletišč in mobilnih aplikacij organov javnega sektorja (UL L št.
256 z dne 12. 10. 2018, str. 103).
3. člen
Inšpekcija za informacijsko družbo spremlja skladnost
spletišč in mobilnih aplikacij v skladu z metodologijo iz Izvedbenega sklepa
Komisije (EU) 2018/1524 z dne 11. oktobra 2018 o določitvi metodologije
spremljanja in ureditev poročanja držav članic v skladu z Direktivo (EU)
2016/2102 Evropskega parlamenta in Sveta o dostopnosti spletišč in mobilnih
aplikacij organov javnega sektorja (UL L št. 256 z dne 12. 10. 2018,
str. 108).
KONČNA DOLOČBA
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 00704-129/2022
Ljubljana, dne 31. marca 2022
EVA 2022-1545-0001
Vlada Republike Slovenije
Janez Janša
predsednik