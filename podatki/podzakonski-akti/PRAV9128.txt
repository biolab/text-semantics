1. člen
(vsebina urejanja)
Ta pravilnik določa pogoje in način določitve uradnega
kratkega imena naselja in uradnega kratkega imena ulice, ki se vodita v
registru prostorskih enot, kadar ime naselja ali ime ulice presega določeno
število znakov.
2. člen
(pogoji za določitev uradnega kratkega imena naselja in
uradnega kratkega imena ulice)
(1) Uradno kratko ime naselja se določi naselju, kadar ime
naselja presega 25 znakov. 
(2) Uradno kratko ime se določi ulici, kadar ime ulice
presega 35 znakov. 
(3) Znaki iz prvega in prejšnjega odstavka so lahko
alfanumerične oznake, ločila ali presledki. 
(4) Pod enakimi pogoji kot v slovenskem jeziku se določi
uradno kratko ime naselja in uradno kratko ime ulice v italijanskem oziroma
madžarskem jeziku.
3. člen
(način določitve uradnega kratkega imena naselja in uradnega
kratkega imena ulice)
(1) Uradno kratko ime naselja se določi tako, da ima največ
25 znakov. 
(2) Uradno kratko ime ulice se določi tako, da ima največ 35
znakov. 
(3) Predlagano uradno kratko ime naselja oziroma uradno
kratko ime ulice mora biti zapisano z malimi črkami z ustrezno uporabo velikih
začetnic, ločil in presledkov v skladu s pravopisom.
4. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 0071-146/2008
Ljubljana, dne 11. julija 2008
EVA 2008-2511-0121
Janez Podobnik l.r. 
Minister 
za okolje in prostor
Soglašam!
Dragutin Mate l.r. 
Minister 
za notranje zadeve