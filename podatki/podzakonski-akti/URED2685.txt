1. člen
S to uredbo se določi ureditveno območje mejnega prehoda za
obmejni promet Krasinec (v nadaljnjem besedilu: mejni prehod), na podlagi
Elaborata za ugotavljanje javne koristi za mejni prehod Krasinec, ki ga je
izdelal Ljubljanski urbanistični zavod, d.d. pod št. 720/02-M-JK, november 2002
in je na vpogled na Servisu skupnih služb Vlade Republike Slovenije,
Gregorčičeva 27a, Ljubljana.
2. člen
Ureditveno območje obsega nepremičnine, potrebne za izgradnjo
mejnega prehoda, ki bo zgrajen na zemljišču parc. št. 2877 – del, 2878 – del,
vse k.o. Krasinec. 
Ureditveno območje obsega tudi traso za izgradnjo komunalno
energetskih naprav, potrebnih za nemoteno delovanje mejnega prehoda, ki poteka
po zemljiščih parc. št. 2877, 2876, 2878, 2957 in 201, vse k.o. Krasinec. 
Meja ureditvenega območja je prikazana v elaboratu iz 1.
člena te uredbe in je razvidna iz ureditvene situacije v M 1:500 in situacije
komunalnih vodov v M 1:2880, ki sta sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje mejnega prehoda ureja odlok o prostorskih
ureditvenih pogojih za območja planskih celot M – 1, M – 2, M – 3, M – 4 v
Občini Metlika (Uradni list RS, št. 63/98).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola, 
-       
gradnjo nadstrešnice nad voziščem, 
-       
ureditev vozišča na območju mejnega prehoda, 
-       
ureditev parkirišč in druge infrastrukture in 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem veljavnosti te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-8
Ljubljana, dne 21. novembra 2002.
Vlada Republike Slovenije
Minister 
dr. Pavel Gantar l. r.

Ureditvena
situacija in situacija komunalnih vodov za obmejni promet in prehod mejnega
prehoda Krasinec