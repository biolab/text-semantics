1. člen
(namen smernic)
(1) Evropski organ za vrednostne papirje in trge (v
nadaljevanju ESMA) je na podlagi 9. člena Uredbe (EU) št. 909/201423
(v nadaljevanju CSDR) izdal Smernice o poročanju o internaliziranih poravnavah
na podlagi člena 9 CSDR (v nadaljevanju smernice).
(2) Smernice so objavljene na spletnih straneh Agencije
za trg vrednostnih papirjev (v nadaljevanju agencija) in ESMA.
(3) Namen smernic je zagotoviti skupno, enotno in
usklajeno uporabo člena 9 uredbe CSDR ter ustreznih določb Delegirane uredbe
Komisije (EU) 2017/39124 in Izvedbene uredbe Komisije (EU) 2017/39325,
vključno z izmenjavo informacij med organom ESMA in pristojnimi organi v zvezi
z internalizirano poravnavo.
2. člen
(opredelitev pojmov)
Pojmi, ki se uporabljajo v teh smernicah, imajo enak pomen
kot v uredbi CSDR in Delegirani uredbi Komisije (EU) 2017/391.
3. člen
(obseg uporabe smernic)
S tem sklepom agencija določa uporabo smernic za:
-       
agencijo kot pristojnemu organu na podlagi člena 11 uredbe CSDR in
-       
internalizatorje poravnave, kot so opredeljeni v 11. točki prvega
odstavka 2. člena uredbe CSDR.
4. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Št. 0070-11/2019-2
Ljubljana, dne 19. junija 2019
EVA 2019-1611-0085
Predsednik Sveta
Agencije za trg vrednostnih papirjev
mag. Miloš Čas
_______________
23 UREDBA (EU) št. 909/2014 EVROPSKEGA PARLAMENTA IN
SVETA z dne 23. julija 2014 o izboljšanju ureditve poravnav vrednostnih
papirjev v Evropski uniji in o centralnih depotnih družbah ter o spremembi
direktiv 98/26/ES in 2014/65/EU ter Uredbe (EU) št. 236/2012
24 DELEGIRANA UREDBA KOMISIJE (EU) 2017/391 z dne
11. novembra 2016 o dopolnitvi Uredbe (EU) št. 909/2014 Evropskega parlamenta
in Sveta v zvezi z regulativnimi tehničnimi standardi o podrobnejši določitvi
vsebine poročanja o internaliziranih poravnavah
25 Izvedbena uredba Komisije (EU) 2017/393 z dne
11. novembra 2016 o določitvi izvedbenih tehničnih standardov v zvezi s
predlogami in postopki za poročanje in posredovanje informacij o
internaliziranih poravnavah v skladu z Uredbo (EU) št. 909/2014 Evropskega
parlamenta in Sveta (UL L 65, 10.3.2017, str. 116–144).