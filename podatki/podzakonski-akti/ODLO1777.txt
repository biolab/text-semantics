1. člen
Za živo mojstrovino državnega pomena se
razglasi enota žive dediščine Drežniški in Ravenski pust, EID 2-00007 (v
nadaljnjem besedilu: živa mojstrovina).
2. člen
Vrednote, ki utemeljujejo razglasitev za
živo mojstrovino, so:
-       
Drežniški in Ravenski pust spadata med vidnejša tradicionalna pustovanja
v Sloveniji,
-       
gre za eni redkih pustovanj v Sloveniji, pri katerih sta organizacija in
izvajanje pustovanja tesno povezani s tamkajšnjima fantovskima skupnostma in s
sprejemom novih članov,
-       
pustni liki in scenarij pustnega dogajanja sledijo krajevnemu izročilu;
pustno skupino sestavljajo značilni pustni liki, med katerimi so najbolj
prepoznavni ta lepi in ta grdi,
-       
izdelava oprave in naličij poteka v lokalnem okolju; naličje za ta
grdega morajo v Drežnici izdelati novi člani fantovske skupnosti sami, za
Ravenski pust pa jih izdelajo domači mojstri,
-       
tradicionalno pustovanje se prenaša iz roda v rod z ustnim izročilom in
s postopkom sprejemanja novincev v fantovsko skupnost,
-       
tradicionalni pustovanji sta močno zasidrani v krajevno tradicijo, sta
pomemben del lokalne identitete in vplivata na prepoznavnost krajev,
-       
pustni skupini nista podvrženi komercializaciji, izvajata predvsem
pustovanji v okviru lokalne skupnosti.
3. člen
Živa mojstrovina se razglasi zato, da se zagotovita
njena javna dostopnost in prenašanje iz roda v rod ter da se ohranijo naslednje
varovane sestavine:
-       
izvajanje šege v predpustnem in pustnem času,
-       
izvajanje Drežniškega pusta v Drežnici in Ravenskega pusta v Drežniških
Ravnah, Jezercih in Magozdu,
-       
scenarij pustnega dogajanja,
-       
značilni tradicionalni pustni liki in njihove oprave ter naličja.
4. člen
Za živo mojstrovino velja varstveni režim,
ki določa:
-       
izvajanje šege v predpustnem in pustnem času,
-       
izvajanje Drežniškega pusta v Drežnici in Ravenskega pusta v Drežniških
Ravnah, Jezercih in Magozdu,
-       
ohranjanje scenarija pustnega dogajanja,
-       
ohranjanje značilnih pustnih likov, njihove oprave in naličij,
-       
zagotavljanje kontinuitete izvajanja pustovanja,
-       
prenašanje tradicije na mlajše generacije,
-       
spodbujanje predstavitve pustnih likov v lokalnem okolju zunaj pustnega
časa,
-       
dokumentiranje šege in hranjenje dokumentacije pri nosilcih,
-       
preprečevanje komercializacije, ki bi ogrozila tradicionalno šego v
lokalnem okolju.
5. člen
Nosilec ohranjanja Drežniškega pusta je
Drežniška fantovščina.
Nosilec ohranjanja Ravenskega pusta je
Fantovščina (fantovska skupnost) Ravenskega pusta.
Nosilca zagotavljata kontinuiteto izvajanja
in ohranjanje šege.
6. člen
Strokovne naloge v zvezi z ohranjanjem žive
mojstrovine opravlja Koordinator varstva žive dediščine v sodelovanju s
krajevno pristojno organizacijo za varstvo premične dediščine.
7. člen
Nadzor nad izvajanjem tega odloka opravlja
inšpektorat, pristojen za področje kulturne dediščine.
8. člen
Ta odlok začne veljati naslednji dan po
objavi v Uradnem listu Republike Slovenije.
Št. 00716-4/2014
Ljubljana, dne 3. aprila 2014
EVA 2014-3340-0003
Vlada Republike Slovenije
mag. Alenka Bratušek l.r.
Predsednica