1. člen
(vsebina)
(1) Ta pravilnik določa podrobnejše merila za izbor nosilca
javnega pooblastila za opravljanje nalog spremljanja emisij in odvzemov
toplogrednih plinov v kmetijstvu, ki nastajajo pri dejavnosti v zvezi z rabo
zemljišč, spremembo rabe zemljišč in kmetijsko proizvodnjo (v nadaljnjem
besedilu: nosilec javnega pooblastila), in podrobnejše pogoje glede števila in
izobrazbe zaposlenih ter ustrezne tehnične opremljenosti za opravljanje nalog
spremljanja emisij in odvzemov toplogrednih plinov v kmetijstvu, za zbiranje in
analiziranje podatkov, pripravo poročil, informacij in drugih aktivnosti za
izvajanje predpisov Evropske unije, ki urejajo obračunavanje emisij in odvzemov
toplogrednih plinov, ki nastajajo pri dejavnosti v zvezi z rabo zemljišč,
spremembo rabe zemljišč in kmetijsko proizvodnjo, ki jih mora izpolnjevati
nosilec javnega pooblastila.
(2) Ta pravilnik določa tudi način oblikovanja cene storitev
iz prejšnjega odstavka.
2. člen
(podrobnejša merila)
(1) Merila za izbor nosilca javnega pooblastila na javnem
razpisu so znanja, reference, delovne izkušnje s področja rabe zemljišč, spremembe
rabe zemljišč in kmetijske proizvodnje na področju emisij in odvzemov
toplogrednih plinov ter poznavanje poročevalskih zahtev za potrebe poročanja v
skladu s predpisi Evropske unije, ki urejajo obračunavanje emisij in odvzemov
toplogrednih plinov, ki nastanejo pri dejavnostih v zvezi z rabo zemljišč,
spremembo rabe zemljišč in kmetijske pridelave.
(2) Pri znanju in referencah iz prejšnjega odstavka se
upoštevajo strokovni članki in prispevki, strokovne naloge in sodelovanje v
delovnih skupinah s področja spremljanja emisij in odvzemov toplogrednih plinov
v kmetijstvu, ki nastanejo pri dejavnosti v zvezi z rabo zemljišč, spremembo
rabe zemljišč in kmetijsko proizvodnjo.
(3) Pri delovnih izkušnjah iz prvega odstavka tega člena se
upošteva pet let delovnih izkušenj s področja spremljanja emisij in odvzemov
toplogrednih plinov v kmetijstvu, ki nastanejo pri dejavnostih v zvezi z rabo
zemljišč, spremembo rabe zemljišč in kmetijsko proizvodnjo.
(4) Pri poznavanju poročevalskih zahtev iz prvega odstavka
tega člena se upošteva sodelovanje pri poročanju v skladu s predpisi Evropske
unije, ki urejajo obračunavanje emisij in odvzemov toplogrednih plinov v
kmetijstvu, ki nastanejo pri dejavnostih v zvezi z rabo zemljišč, spremembo
rabe zemljišč in kmetijsko proizvodnjo.
3. člen
(podrobnejši pogoji)
(1) Nosilec javnega pooblastila mora imeti sam ali skupaj z
drugo pravno osebo ali samostojnim podjetnikom posameznikom, s katerim ima
sklenjeno pogodbo o izvajanju del, najmanj tri zaposlene, ki izpolnjujejo
naslednje pogoje:
1.     
imajo najmanj izobrazbo naravoslovne smeri, pridobljeno po študijskem
programu druge stopnje, oziroma izobrazbo, ki ustreza ravni izobrazbe,
pridobljene po študijskih programih druge stopnje, in je v skladu z zakonom, ki
ureja slovensko ogrodje kvalifikacij, uvrščena na 8. raven,
2.     
imajo najmanj tri leta delovnih izkušenj in
3.     
skupaj izkazujejo poznavanje naslednjih področij:
- 
sektor rabe zemljišč, spremembe rabe zemljišč in gozdarstva;
- 
poročevalske zahteve v skladu s predpisi Evropske unije, ki urejajo
obračunavanje emisij in odvzemov toplogrednih plinov, ki nastanejo pri
dejavnostih v zvezi z rabo zemljišč, spremembo rabe zemljišč in kmetijsko
proizvodnjo;
- 
priprava nacionalnih poročil in poročil v skladu s predpisi Evropske
unije, ki urejajo obračunavanje emisij in odvzemov toplogrednih plinov, ki
nastanejo pri dejavnostih v zvezi z rabo zemljišč, spremembo rabe zemljišč in
kmetijsko proizvodnjo;
- 
izvajanje terenskega dela za vzorčenje tal s poznavanjem pedologije in
- 
zagotavljanje kakovosti in kontrole kvalitete.
(2) Ne glede na prejšnji odstavek mora imeti eden izmed
zaposlenih, ki usklajuje delo z ostalimi zaposlenimi, najmanj izobrazbo
naravoslovne smeri, pridobljeno po študijskem programu tretje stopnje, oziroma
izobrazbo, ki ustreza ravni izobrazbe, pridobljene po študijskih programih
tretje stopnje, in najmanj pet let delovnih izkušenj s področja poznavanja
vsebin, povezanih s spremljanjem emisij in odvzemov toplogrednih plinov v kmetijstvu,
ki nastanejo pri dejavnostih v zvezi z rabo zemljišč, spremembo rabe zemljišč
in kmetijsko proizvodnjo.
(3) Nosilec javnega pooblastila je ustrezno tehnično
opremljen, če razpolaga z računalniško in programsko opremo, ki omogoča
pripravo poročil v skladu s predpisi Evropske unije, ki urejajo obračunavanje
emisij in odvzemov toplogrednih plinov, ki nastanejo pri dejavnostih v zvezi z
rabo zemljišč, spremembo rabe zemljišč in kmetijsko proizvodnjo.
4. člen
(način oblikovanja cene)
(1) V ceno urne postavke izvajanja storitev nalog spremljanja
emisij in odvzemov toplogrednih plinov v kmetijstvu, ki nastajajo pri
dejavnosti v zvezi z rabo zemljišč, spremembo rabe zemljišč in kmetijsko
proizvodnjo, so vključeni stroški plač, prispevkov delodajalca, blaga in
storitev.
(2) Cena urne postavke za kabinetno delo znaša 33,41 eura
neto, za terensko delo pa 47,43 eura neto.
(3) Za izvajanje nalog spremljanja emisij in odvzemov
toplogrednih plinov v kmetijstvu, ki nastajajo pri dejavnosti v zvezi z rabo
zemljišč, spremembo rabe zemljišč in kmetijsko proizvodnjo, je predvideno letno
največ do 1200 ur kabinetnega dela in do 800 ur terenskega dela.
PREHODNA IN KONČNE DOLOČBE
5. člen
(končanje postopkov)
Postopki, začeti na podlagi Pravilnika o pogojih, ki jih mora
izpolnjevati nosilec javnega pooblastila za opravljanje nalog spremljanja
emisij in odvzemov toplogrednih plinov v kmetijstvu (Uradni list RS, št.
18/18), se končajo v skladu s Pravilnikom o pogojih, ki jih mora izpolnjevati
nosilec javnega pooblastila za opravljanje nalog spremljanja emisij in odvzemov
toplogrednih plinov v kmetijstvu (Uradni list RS, št. 18/18).
6. člen
(prenehanje veljavnosti in podaljšanje uporabe)
Z dnem uveljavitve tega pravilnika preneha veljati Pravilnik
o pogojih, ki jih mora izpolnjevati nosilec javnega pooblastila za opravljanje
nalog spremljanja emisij in odvzemov toplogrednih plinov v kmetijstvu (Uradni
list RS, št. 18/18), razen 5. člena, ki se uporablja do 31. decembra 2023.
7. člen
(začetek uporabe)
Določba 4. člena tega pravilnika se začne uporabljati 1.
januarja 2024.
8. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-713/2021/20
Ljubljana, dne 20. januarja 2023
EVA 2021-2330-0105
Irena Šinko
ministrica
za kmetijstvo, gozdarstvo in
prehrano