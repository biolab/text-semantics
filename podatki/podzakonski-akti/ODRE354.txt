1. člen
Minister za šolstvo in šport sprejme izobraževalni program za
pridobitev višje strokovne izobrazbe ELEKTRO-ENERGETIKA, za katerega je v
skladu z zakonom splošni del predlagal, posebni del pa določil Strokovni svet
Republike Slovenije za poklicno in strokovno izobraževanje na seji 28. 3. 1996.
2. člen
Izobraževalni program za pridobitev višje strokovne izobrazbe
ELEKTROENERGETIKA se poskusno izvaja za študente, vpisane v študijskih letih
1996/97 in 1997/98. 
Poskusno izvajanje izobraževalnega programa spremlja Center
Republike Slovenije za poklicno izobraževanje.
3. člen
Izobraževalni program za pridobitev višje strokovne izobrazbe
ELEKTROENERGETIKA objavi Ministrstvo za šolstvo in šport v posebni publikaciji.
Izobraževalni program iz prejšnjega odstavka je javno
veljaven.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 603-19/94
Ljubljana, dne 16. oktobra 1996.
dr. Slavko Gaber l. r.
Minister
za šolstvo in šport