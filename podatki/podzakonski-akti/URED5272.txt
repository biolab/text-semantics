I. SPLOŠNE DOLOČBE
1. člen
(vsebina)
Ta uredba določa zahteve za preprečevanje
iztekanja nevarnih tekočin v zvezi s projektiranjem, gradnjo in obratovanjem
skladišč nevarnih snovi, preverjanjem ukrepov za preprečevanje iztekanja
nevarnih tekočin ter usposobljenostjo in opremljenostjo oseb, ki preverjajo
ukrepe za preprečevanje iztekanja.
2. člen
(uporaba)
(1) Ta uredba se uporablja za
skladiščenje nevarnih tekočin v nepremičnih rezervoarjih, nepremičnih posodah
in bazenih ali lagunah (v nadaljnjem besedilu: skladiščne posode).
(2) Nepremični rezervoarji so lahko
naslednjih oblik:
-      
nadzemni odprti rezervoar,
-      
nadzemni rezervoar z zunanjim plavajočim pokrovom,
-      
nadzemni pokončni rezervoar s pritrjenim pokrovom,
-      
nadzemni rezervoar s plavajočo membrano in pritrjenim pokrovom,
-      
nadzemni vodoravni rezervoar,
-      
nadzemni rezervoar (z raztezno posodo za hlape) z dvižnim pokrovom,
-      
nadzemni rezervoar za ohlajene tekočine (hladilni skladiščni rezervoar),
-      
podzemni vodoravni rezervoar,
-      
podzemni pokončni rezervoar.
(3) Ta uredba se uporablja tudi za
opremo, ki se uporablja pri skladiščenju nevarnih tekočin, kot so na primer
cevovodi v skladišču, priključki in zadrževalniki razlitih tekočin na kraju
polnjenja in praznjenja rezervoarjev, ter za opremo, ki zagotavlja varstvo pred
razlitjem skladiščenih nevarnih tekočin v okolje.
(4) Ta uredba se uporablja tudi za
cevovode in drugo nepremično opremo za pretakanje nevarnih tekočin na območju
pretakališča.
(5) Skladiščne posode ter oprema iz
tretjega in četrtega odstavka tega člena so podrobneje opisani v referenčnem
dokumentu o najboljših razpoložljivih tehnikah v zvezi z emisijami pri
skladiščenju, katerega sprejem pristojni organ EU objavi v Uradnem listu
Evropske unije (v nadaljnjem besedilu: referenčni dokument), in katerega
povzetek je dostopen na spletni strani Agencije Republike Slovenije za okolje.
3. člen
(izjeme)
(1) Ne glede na določbe prejšnjega
člena se ta uredba ne uporablja za:
1.    
skladiščenje nevarnih tekočin v skladiščih z zmogljivostjo skladišča
manj kot 0,3 m3, če se nevarne tekočine skladiščijo v prekritih in
zaprtih prostorih stavbe, ki so opremljeni tako, da je onemogočeno iztekanje
nevarnih tekočin neposredno v okolje ali posredno prek iztokov v javno kanalizacijo
ali s pronicanjem v tla;
2.    
skladiščenje nevarnih tekočin v skladiščnih posodah, če se tekočine na
kraju skladiščenja ne pretakajo in skladiščne posode ne polnijo ali praznijo;
3.    
začasno skladiščenje nevarnih tekočih odpadkov v skladiščnih posodah z
zmogljivostjo skladišča manj kot 5 m3, če se tekočine začasno
skladiščijo največ do 12 mesecev in se na kraju začasnega skladiščenja tekočine
ne pretakajo in skladiščne posode ne polnijo ali praznijo ter so talne površine
na območju skladiščenja opremljene tako, da je onemogočeno iztekanje nevarnih
tekočin neposredno v okolje ali posredno prek iztokov v javno kanalizacijo ali
s pronicanjem v tla;
4.    
skladiščenje radioaktivnih tekočin;
5.    
skladiščenje utekočinjenega naftnega plina.
(2) Če je v isti stavbi več skladišč
nevarnih tekočin, ki jih upravljajo različni upravljavci skladišč, se za
zmogljivost skladišča iz 1. točke prejšnjega odstavka šteje vsota zmogljivosti
vseh skladišč v tej stavbi.
4. člen
(izrazi)
Izrazi, uporabljeni v tej uredbi, imajo
naslednji pomen:
1.    
nevarne tekočine so tekočine, ki so v skladu s predpisom, ki ureja
kemikalije, razvrščene in označene kot nevarne kemikalije;
2.    
nepremična posoda je steklenica s prostornino do 0,005 m3, plastenka ali plastičen sod s prostornino do 0,06 m3, kovinska
kanta s prostornino do 0,025 m3 ter kovinski sod ali plastičen sod s
prostornino do 1 m3;
3.    
skladišče je postrojenje za skladiščenje nevarnih tekočin, ki ga
upravlja isti upravljavec in ga na istem kraju sestavljajo ena ali več
skladiščnih posod, cevovodi, oprema za polnjenje in praznjenje ter druga
oprema, namenjena za premeščanje nevarnih tekočin v skladišču;
4.    
obstoječe skladišče je skladišče nevarnih tekočin, za katero je njegov
lastnik ali upravljavec pridobil do dneva uveljavitve te uredbe gradbeno
dovoljenje, ali se je pred tem dnevom uporabljalo;
5.    
zmogljivost skladišča je največja količina nevarnih tekočin, izražena v
m3, ki se lahko skladišči hkrati v vseh skladiščnih posodah
skladišča in je enaka vsoti nazivnih prostornin vseh skladiščnih posod, ki
sestavljajo skladišče;
6.    
nazivna prostornina je prostornina skladiščne posode, ki je označena kot
največja prostornina, izražena v m3, do katere se lahko skladiščna
posoda napolni z nevarno tekočino;
7.    
iztekanje je iztekanje nevarnih tekočin iz skladiščne posode ali iz
pripadajoče opreme zaradi tehnične napake, napake pri upravljanju skladišča ali
druge industrijske nesreče v skladu s predpisi o varstvu pred naravnimi in
drugimi nesrečami;
8.    
zadrževalni sistem je sistem za zbiranje in zadržanje nevarnih tekočin,
ki so iztekle iz skladiščne posode ali pripadajoče opreme zaradi tehnične
napake ali napake pri upravljanju skladišča;
9.    
upravljavec skladišča je pravna oseba, samostojni podjetnik posameznik
ali fizična oseba, ki ima v lasti skladišče ali ga upravlja na podlagi pogodbe
z lastnikom skladišča.
II. ZAHTEVE ZA SKLADIŠČENJE
5. člen
(splošne zahteve za nepremične rezervoarje
in skladišča)
(1) Pri projektiranju, gradnji,
obratovanju in vzdrževanju nepremičnih rezervoarjev je treba zagotoviti, da so
izpolnjene zahteve iz 6., 7. in 8. člena te uredbe ter so v celoti upoštevani
naslednji standardi:
-      
SIST EN 12285 za nadzemne in podzemne rezervoarje, ki so izdelani iz
jeklene pločevine v delavnici in so zaradi vgradnje prepeljani na območje
skladišča;
-      
SIST EN 14015 za rezervoarje, ki so zvarjeni iz jeklene pločevine na
kraju vgradnje;
-      
SIST EN 13121 za rezervoarje, ki so izdelani iz armiranega poliestra.
(2) Pri projektiranju nepremičnih
rezervoarjev in skladišč je treba v zvezi z izborom tehnik skladiščenja
nevarnih tekočin, tehnik zadrževanja nevarnih tekočin ob iztekanju in tehnik
varstva okolja pred onesnaženjem z gasilno vodo upoštevati tudi smernice iz
referenčnega dokumenta.
6. člen
(zahteve za zunanje skladiščenje nevarnih
tekočin)
(1) Pri podzemnem skladiščenju
nevarnih tekočin v nepremičnem rezervoarju je treba zagotoviti, da:
-      
je nepremični rezervoar z dvojnim plaščem opremljen z opremo za zvočno
ali vizualno opozarjanje ob nenadzorovanem iztekanju nevarne tekočine iz
rezervoarja ali
-      
je nepremični rezervoar z enojnim plaščem nameščen v grajenem in z vseh
strani zaprtem objektu, katerega dno in stene so neprepustne za skladiščeno
nevarno tekočino in ima v skladu z referenčnim dokumentom najmanj 25% večjo
prostornino, kot je nazivna prostornina nepremičnega rezervoarja, tako da se ob
morebitnem razlitju vsa skladiščena nevarna tekočina v tem objektu zadrži.
(2) Pri nadzemnem skladiščenju
nevarnih tekočin v nepremičnem rezervoarju je treba zagotoviti:
-      
zadrževalni sistem za prestrezanje in zadržanje iztekajoče nevarne
tekočine,
-      
da je nepremični rezervoar nameščen in opremljen tako, da je vsak
trenutek mogoče ugotoviti iztekanje nevarne tekočine iz rezervoarja.
(3) Nepremični rezervoar iz prejšnjega
odstavka z nazivno prostornino, večjo od 1 m3, mora imeti opremo za zvočno ali vizualno opozarjanje na iztekanje nevarne tekočine.
(4) Prostornina zadrževalnega sistema
posameznega nepremičnega rezervoarja mora biti enaka najmanj nazivni
prostornini nepremičnega rezervoarja.
(5) Kadar se zadrževalni sistem
uporablja za več nepremičnih rezervoarjev, mora biti njegova prostornina
najmanj 10% večja od nazivne prostorne največjega nepremičnega rezervoarja, za
katerega se uporablja zadrževalni sistem.
(6) Za nepremične rezervoarje, v
katerih so nezdružljive kemikalije, je treba zagotoviti ločene zadrževalne
sisteme.
(7) Zadrževalni sistem ne sme imeti
odprtin, iz katerih bi nevarna tekočina lahko nenadzorovano iztekala, njegove
stene pa morajo biti dovolj visoke, da prestrežejo curke iztekajoče nevarne
tekočine iz zunanjih rezervoarjev. Padavinska odpadna voda, ki se nabira v zadrževalnem
sistemu, se lahko odvaja v javno kanalizacijo ali vode, če so za njeno
odvajanje izpolnjene zahteve iz predpisa, ki ureja emisijo snovi in toplote pri
odvajanju odpadnih vod v vode in javno kanalizacijo.
(8) Zunanje skladiščenje nevarnih
tekočin v nepremičnih posodah ni dovoljeno.
7. člen
(zahteve za skladiščenje nevarnih tekočin
v objektih)
(1) Pri skladiščenju nevarnih tekočin
v nepremičnih posodah ali nepremičnih rezervoarjih v objektih je treba zagotoviti:
-      
da sta nepremična posoda ali nepremični rezervoar nameščena in
opremljena tako, da je vsak trenutek mogoče ugotoviti iztekanje nevarne
tekočine iz nepremične posode oziroma nepremičnega rezervoarja in cevovodov ter
pripadajoče opreme in
-      
zadrževalni sistem za prestrezanje in zadržanje iztekajoče nevarne
tekočine.
(2) Prostornina zadrževalnega sistema
iz prejšnjega odstavka mora biti enaka najmanj zmogljivosti nepremične posode
oziroma najmanj nazivni prostornini nepremičnega rezervoarja.
(3) Če je v prekritem in zaprtem
prostoru objekta več nepremičnih posod hidrostatično povezanih z zadrževalnim
sistemom za prestrezanje in zadržanje iztekajoče nevarne tekočine, mora biti
prostornina zadrževalnega sistema najmanj za 10% večja od nazivne prostornine
največje nepremične posode.
(4) Kadar se zadrževalni sistem
uporablja za več nepremičnih rezervoarjev, mora biti prostornina zadrževalnega
sistema najmanj za 10% večja od nazivne prostornine največjega nepremičnega
rezervoarja.
(5) Zadrževalni sistem iz prvega
odstavka tega člena ne sme imeti odprtin, iz katerih bi nevarna tekočina lahko
nenadzorovano iztekala, njegove stene pa morajo biti dovolj visoke, da
prestrežejo curke iztekajoče nevarne tekočine iz nepremičnega rezervoarja
oziroma nepremičnih posod.
(6) Ne glede na določbe prvega,
drugega, tretjega in četrtega odstavka tega člena v skladišču v objektu ni
treba urediti zadrževalnega sistema, če so nepremične posode oziroma nepremični
rezervoarji z dvojno steno in ima skladišče opremo za zvočno ali vizualno
opozarjanje ob nenadzorovanem iztekanju nevarne tekočine iz posode oziroma nepremičnega
rezervoarja in so notranji prostori stavbe opremljeni tako, da je onemogočeno
iztekanje nevarnih tekočin neposredno v okolje ali posredno prek iztokov v
javno kanalizacijo ali s pronicanjem v tla.
8. člen
(zahteve za cevovode in drugo opremo
skladišča)
(1) Pri skladiščenju nevarnih tekočin
je treba zagotoviti, da so cevovodi grajeni in vzdrževani tako, da so učinki
korozije čim manjši, in nadzorovani tako, da se ob iztekanju lahko prepreči
nenadzorovano razlivanje nevarne tekočine v okolje.
(2) Pri pretakanju nevarnih tekočin,
namenjenem praznjenju in polnjenju nepremičnih rezervoarjev, je treba zagotoviti:
-      
da imajo cevi za polnjenje in praznjenje nepremičnih rezervoarjev tesne
spoje;
-      
da imajo nepremični rezervoarji opremo, ki preprečuje njihovo polnitev
nad nazivno prostornino nepremičnega rezervoarja;
-      
da je utrjena površina pretakališča, na kateri se pretakajo nevarne
tekočine, prekrita s plastjo neprepustnega materiala;
-      
zadrževalni sistem, ki prepreči, da bi razlita nevarna tekočina s
površine pretakališča odtekla v vode ali v kanalizacijo ali pronicala v tla.
III. POLNJENJE NEPREMIČIH REZERVOARJEV
9. člen
(polnjenje nepremičnih rezervoarjev v
skladišču)
(1) Polnjenje nepremičnih rezervoarjev
je dovoljeno, če so izpolnjene zahteve iz te uredbe.
(2) Dobavitelj nevarnih tekočin mora
pred dobavo nevarne tekočine, namenjene za polnjenje posameznega nepremičnega
rezervoarja, pridobiti od upravljavca skladišča izjavo, da nepremični rezervoar
izpolnjuje zahteve iz te uredbe. Za dobavo se šteje tudi več pošiljk nevarne
tekočine, če tako dobavljanje nevarne tekočine uredita dobavitelj nevarnih
tekočin in upravljavec skladišča s pogodbo o dobavi nevarnih tekočin.
(3) Z izjavo iz prejšnjega odstavka
upravljavec skladišča jamči, da je za zadevni nepremični rezervoar v skladišču
pridobil poročilo o opravljenem preverjanju ukrepov za preprečevanje iztekanja
nevarnih tekočin, iz katerega izhaja, da ta nepremični rezervoar izpolnjuje
zahteve iz te uredbe.
(4) Obrazec izjave iz drugega odstavka
tega člena objavi ministrstvo, pristojno za okolje (v nadaljnjem besedilu:
ministrstvo), na svojih spletnih straneh.
(5) Ne glede na določbo drugega
odstavka tega člena izjave, da nepremični rezervoar izpolnjuje zahteve iz te
uredbe, ni treba pridobiti, če je nevarna tekočina dobavljena za polnjenje
nepremičnega rezervoarja v skladišču, katerega zmogljivost ne presega 40 m3.
IV. PRIJAVA UPORABE IN PRENEHANJA UPORABE SKLADIŠČA
10. člen
(prijava uporabe skladišča)
(1) Upravljavec skladišča mora uporabo
skladišča, katerega zmogljivost presega 10 m3, prijaviti ministrstvu pisno po pošti ali elektronski poti pred začetkom njegove uporabe.
(2) V prijavi iz prejšnjega odstavka
upravljavec skladišča navede podatke o skladiščnih posodah in pripadajoči opremi,
ki je opisana v referenčnem dokumentu.
(3) Obrazec prijave iz prvega odstavka
tega člena je objavljen na spletnih straneh ministrstva.
(4) V prijavi iz prvega odstavka tega
člena je treba navesti:
-      
podatke o skladiščnih posodah in pripadajoči opremi v skladu z
referenčnim dokumentom;
-      
podatke o skladiščenih nevarnih tekočinah;
-      
firmo in sedež upravljavca skladišča oziroma ime, priimek in naslov, če
je upravljavec skladišča fizična oseba;
-      
številko parcele, na kateri so nameščene posamezne skladiščne posode
skladišča, in koordinate centroida posameznega nepremičnega rezervoarja oziroma
številko parcele in identifikacijsko številko objekta, če so rezervoarji ali
posode nameščeni v objektu.
(5) Ministrstvo vpiše skladišče v
evidenco skladišč nevarnih tekočin iz 21. člena te uredbe (v nadaljnjem besedilu:
evidenca skladišč), če iz podatkov prijave skladišča nevarnih tekočin izhaja,
da skladišče nevarnih tekočin izpolnjuje zahteve iz te uredbe.
(6) Upravljavec skladišča mora na
obrazcu iz tretjega odstavka tega člena ministrstvo obvestiti o vseh spremembah
podatkov iz prijave uporabe skladišča najpozneje v enem mesecu po nastanku
spremembe.
11. člen
(prijava prenehanja uporabe skladišča)
(1) Upravljavec skladišča mora
prenehanje uporabe skladišča, katerega zmogljivost presega 10 m3, in prenehanje uporabe posameznega nepremičnega rezervoarja, katerega nazivna
prostornina presega 10 m3, prijaviti ministrstvu najpozneje pet let
po zadnjem polnjenju skladišča oziroma nepremičnega rezervoarja.
(2) Upravljavec skladišča mora
ministrstvu prijaviti prenehanje uporabe skladišča ali posameznega nepremičnega
rezervoarja tudi, če ugotovi, da skladišče ali posamezen nepremični rezervoar
ne izpolnjuje pogojev za vpis v evidenco skladišč.
(3) Obrazec prijave iz prvega odstavka
tega člena, ki ga je treba ministrstvu pisno poslati po pošti ali elektronski
poti, je objavljen na spletnih straneh ministrstva.
(4) V prijavi iz prvega odstavka tega
člena je treba navesti:
-      
podatke o skladiščnih posodah in pripadajoči opremi, ki se preneha
uporabljati,
-      
firmo in sedež upravljavca skladišča ali nepremičnega rezervoarja
oziroma ime, priimek in naslov, če je upravljavec skladišča ali nepremičnega
rezervoarja fizična oseba, in
-      
številko parcele, na kateri so nameščene posamezne skladiščne posode, in
koordinate centroida posameznega nepremičnega rezervoarja oziroma številko
parcele in identifikacijsko številko stavbe, če so nepremični rezervoarji ali
posode nameščeni v objektu.
(5) Po prejemu prijave iz prvega
odstavka tega člena ministrstvo izbriše skladišče oziroma posamezen nepremični
rezervoar iz evidence skladišč.
12. člen
(črtan)
13. člen
(prenehanje uporabe skladiščne posode)
(1) Upravljavec skladišča mora
zagotoviti, da začasno ali stalno prenehanje uporabe skladiščne posode ne
povzroči onesnaženja tal ali vode.
(2) Upravljavec skladišča mora
skladiščno posodo, ki se preneha uporabljati, izprazniti in očistiti.
V. NAČRT RAVNANJA IN EVIDENCA O SKLADIŠČENJU
14. člen
(načrt ravnanja z nevarnimi tekočinami)
(1) Upravljavec skladišča z zmogljivostjo
skladišča, večjo od 10 m3, mora pred prvim polnjenjem katerega koli
nepremičnega rezervoarja ali nepremične posode v skladišču zagotoviti izdelavo
načrta ravnanja z nevarnimi tekočinami, s katerim se določijo ukrepi za
preprečevanje iztekanja ali razlitja nevarnih tekočin v okolje in načini
ravnanja ob nenadzorovanem iztekanju nevarnih tekočin iz nepremičnih rezervoarjev,
nepremičnih posod, cevovodov ali opreme za polnjenje oziroma praznjenje
skladiščnih posod.
(2) Ne glede na določbo prejšnjega
odstavka upravljavcu skladišča ni treba zagotoviti izdelave načrta ravnanja z
nevarnimi tekočinami, če je za skladišče izdelal ali mora izdelati varnostno
poročilo za obrate večjega tveganja za okolje ali zasnovo zmanjševanja tveganja
za okolje za obrate manjšega tveganja za okolje v skladu s predpisi, ki urejajo
delovanje obrata.
(3) Načrt ravnanja z nevarnimi
tekočinami mora vsebovati:
1.    
podatke o vrsti in količini nevarnih tekočin;
2.    
opis obstoječih in načrtovanih tehničnih, organizacijskih in drugih
ukrepov za preprečevanje iztekanja ali razlitja nevarnih tekočin v okolje in
zmanjševanje škodljivih vplivov na okolje in zdravje ljudi ter preglednico z
navedbo rokov izvedbe načrtovanih ukrepov;
3.    
opis ravnanja z nevarnimi tekočinami s podatki o:
-  
zmogljivosti skladišča,
-  
preverjanju iztekanja nevarne tekočine iz nepremičnih rezervoarjev ter
cevovodov in opreme za polnjenje in praznjenje nepremičnih rezervoarjev na
pretakališču nevarne tekočine.
(4) Upravljavec skladišča mora
zagotoviti pregled načrta ravnanja z nevarnimi tekočinami najmanj vsakih pet
let po njegovi izdelavi in ga po potrebi spremeniti ali dopolniti.
(5) Upravljavec skladišča mora
zagotoviti spremembo načrta ravnanja z nevarnimi tekočinami tudi v primerih, če
se spremenijo podatki o zmogljivosti skladišča ali tehnični, organizacijski ali
drugi ukrepi za preprečevanje iztekanja ali razlitja nevarnih tekočin v okolje
in zmanjševanje škodljivih vplivov na okolje in zdravje ljudi.
(6) Če je skladišče na območju, na
katerem varstvo voda ureja poseben predpis v skladu z zakonom, ki ureja vode,
mora upravljavec skladišča pri izdelavi načrta ravnanja z nevarnimi tekočinami
upoštevati zahteve iz tega predpisa v zvezi z varstvom voda pred iztekanjem ali
razlitjem nevarnih tekočin.
(7) Upravljavec skladišča mora pristojnemu
inšpektorju na njegovo zahtevo poslati načrt ravnanja z nevarnimi tekočinami.
15. člen
(evidenca o skladiščenju nevarnih tekočin)
(1) Upravljavec skladišča z
zmogljivostjo skladišča, večjo od 10 m3, mora voditi evidenco o
skladiščenju nevarnih tekočin.
(2) Iz podatkov evidence iz prejšnjega
odstavka mora biti razviden letni pretok nevarnih tekočin v skladišču.
(3) Upravljavec skladišča mora
evidenco o skladiščenju nevarnih tekočin za posamezno koledarsko leto hraniti
pet let.
VI. PREVERJANJE UKREPOV ZA PREPREČEVANJE IZTEKANJA
NEVARNE TEKOČINE
16. člen
(obveznost preverjanja ukrepov za
preprečevanje iztekanja nevarnih tekočin)
(1) Upravljavec skladišča mora
zagotoviti preverjanje ukrepov za preprečevanje iztekanja nevarnih tekočin iz
nepremičnih rezervoarjev v skladišču z zmogljivostjo, večjo od 40 m3, in sicer:
-      
pred prvim polnjenjem nepremičnega rezervoarja;
-      
z občasnimi pregledi nepremičnega rezervoarja med njegovim obratovanjem;
-      
z občasnimi pregledi izpraznjenega nepremičnega rezervoarja;
-      
po rekonstrukciji nepremičnega rezervoarja ali pred njegovim ponovnim
polnjenjem, če nepremični rezervoar ni bil polnjen z nevarno tekočino več kot
dve leti.
(2) Upravljavec skladišča mora za
vsako preverjanje ukrepov za preprečevanje iztekanja nevarnih tekočin iz nepremičnega
rezervoarja iz prejšnjega odstavka od izvajalca preverjanja pridobiti poročilo
o opravljenem preverjanju ukrepov za preprečevanje iztekanja nevarnih tekočin.
(3) Poročilo o opravljenem preverjanju
ukrepov za preprečevanje iztekanja nevarnih tekočin je treba izdelati kot
poročilo o kontrolnem pregledu v skladu s predpisi s področja akreditiranja.
(4) Poročilo o opravljenem preverjanju
ukrepov za preprečevanje iztekanja nevarnih tekočin mora vsebovati tudi končno
oceno, iz katere je razvidno, da:
-      
je treba nepremični rezervoar prenehati uporabljati in ravnati z njim v
skladu s 13. členom te uredbe, ker ukrepi za preprečevanje iztekanja nevarnih
tekočin ne zagotavljajo za okolje varnega skladiščenja, oziroma
-      
se nepremični rezervoar lahko uporablja do naslednjega preverjanja
ukrepov za preprečevanje iztekanja nevarnih tekočin, ker ukrepi za
preprečevanje iztekanja nevarnih tekočin zagotavljajo za okolje varno
skladiščenje.
(5) Upravljavec skladišča mora
poročilo o opravljenem preverjanju ukrepov za preprečevanje iztekanja nevarnih
tekočin hraniti ves čas obratovanja nepremičnih rezervoarjev, na katere se to
poročilo nanaša.
17. člen
(način preverjanja ukrepov za
preprečevanje iztekanja nevarnih tekočin)
(1) Ukrepi za preprečevanje iztekanja
nevarnih tekočin se preverijo s strokovnim pregledom nepremičnega rezervoarja.
(2) Strokovni pregled nepremičnega
rezervoarja se mora opraviti v skladu z opisom nadzora in preizkušanja tesnosti
nepremičnih rezervoarjev iz standardov:
-      
SIST EN 12285 za nadzemne in podzemne rezervoarje, ki so izdelani iz
jeklene pločevine v delavnici in so zaradi vgradnje prepeljani na območje
skladišča;
-      
SIST EN 14015 za rezervoarje, ki so zvarjeni iz jeklene pločevine na
mestu vgradnje;
-      
SIST EN 13121 za rezervoarje, ki so izdelani iz armiranega poliestra.
(3) Opravila, ki jih je treba izvesti
pri strokovnem pregledu nepremičnega rezervoarja, so odvisna od:
-      
načina izdelave nepremičnega rezervoarja;
-      
vrste nepremičnega rezervoarja (enoplaščni, dvoplaščni, nadzemni ali
podzemni);
-      
vrste preverjanja ukrepov za preprečevanje iztekanja nevarne tekočine iz
nepremičnega rezervoarja, navedenih v prvem odstavku prejšnjega člena.
(4) Opravila, ki jih je treba izvesti
pri strokovnem pregledu nepremičnega rezervoarja, so glede na vrsto preverjanja
iz prvega odstavka prejšnjega člena podrobneje določena v prilogi 1, ki je
sestavni del te uredbe.
(5) Upravljavec skladišča mora
zagotoviti, da strokovni pregled nepremičnega rezervoarja zaradi preverjanja
ukrepov za preprečevanje iztekanja nevarnih tekočin opravi izvajalec
preverjanja iz 18. člena te uredbe.
(6) Občasno preverjanje ukrepov za
preprečevanje iztekanja nevarnih tekočin med njegovim obratovanjem je treba
opraviti z občasnim pregledom nepremičnega rezervoarja med njegovim
obratovanjem najmanj vsakih pet let.
(7) Občasno preverjanje ukrepov za
preprečevanje iztekanja nevarnih tekočin je treba opraviti z občasnim pregledom
izpraznjenega nepremičnega rezervoarja za:
-      
podzemni ali nadzemni nepremični rezervoar z nazivno prostornino, manjšo
ali enako 10.000 m3, najmanj vsakih 15 let;
-      
podzemni ali nadzemni nepremični rezervoar z nazivno prostornino, večjo
od 10.000 m3, najmanj vsakih deset let.
(8) Ne glede na šesti in sedmi
odstavek tega člena pristojni inšpektor lahko upravljavcu skladišča naloži
preverjanje ukrepov za preprečevanje iztekanja nevarnih tekočin, če:
-      
je prišlo v skladišču do iztekanja nevarne tekočine ali
-      
upravljavec skladišča ni prenehal uporabljati skladišča v skladu s 13.
členom te uredbe, čeprav iz poročila o opravljenem preverjanju ukrepov za
preprečevanje iztekanja nevarnih tekočin izhaja, da ukrepi za preprečevanje
iztekanja nevarne tekočine ne zagotavljajo za okolje varnega skladiščenja
nevarne tekočine.
17.a člen
(preverjanje meroslovnih zahtev)
Če se nepremični rezervoar uporablja v
skladu z zakonom, ki ureja meroslovje, se ob preverjanju ukrepov za
preprečevanje iztekanja nevarnih tekočin lahko preverja tudi izpolnjevanje
meroslovnih zahtev v skladu s predpisom, ki ureja meroslovne zahteve za
nepremične rezervoarje.
VII. IZVAJALEC PREVERJANJA
18. člen
(pogoji za izvajalca preverjanja)
(1) Ukrepe za preprečevanje iztekanja
nevarnih tekočin iz nepremičnih rezervoarjev lahko preverja pravna oseba ali
samostojni podjetnik posameznik, ki izpolnjuje pogoje iz tega člena.
(2) Ukrepe za preprečevanje iztekanja
nevarne tekočine iz nepremičnih rezervoarjev iz jeklene pločevine lahko preverja
izvajalec preverjanja, ki izpolnjuje naslednje pogoje:
1.    
ima registrirano dejavnost za opravljanje analiz in preizkusov;
2.    
ima akreditacijo SIST EN ISO/IEC 17020 za kontrolo tesnosti rezervoarjev
in kontrolo ukrepov za preprečevanje iztekanja nevarne tekočine po postopkih iz
standarda:
-  
SIST EN 12285 za nadzemne in podzemne rezervoarje, ki so izdelani iz
jeklene pločevine v delavnici in so zaradi vgradnje prepeljani na območje
skladišča;
-  
SIST EN 14015 za rezervoarje, ki so zvarjeni iz jeklene pločevine na
mestu vgradnje.
(3) Ukrepe za preprečevanje iztekanja
nevarne tekočine iz nepremičnih rezervoarjev iz armiranega poliestra lahko
preverja izvajalec preverjanja, ki izpolnjuje pogoje iz prejšnjega odstavka in
ima akreditacijo SIST EN ISO/IEC 17020 za kontrolo tesnosti rezervoarjev in
kontrolo ukrepov za preprečevanje iztekanja nevarne tekočine po postopkih iz
standarda SIST EN 13121 za rezervoarje, ki so izdelani iz armiranega poliestra.
19. člen
(obveznosti izvajalca preverjanja)
(1) Izvajalec preverjanja mora o
opravljenem preverjanju ukrepov za preprečevanje iztekanja nevarnih tekočin
upravljavcu skladišča izdelati poročilo o opravljenem preverjanju ukrepov za
preprečevanje iztekanja nevarnih tekočin.
(2) Izvajalec preverjanja mora voditi
evidenco o poročilih o opravljenih preverjanjih ukrepov za preprečevanje
iztekanja nevarnih tekočin.
(3) Izvajalec preverjanja mora vsaka
tri leta poročati ministrstvu o preverjanju ukrepov za preprečevanje iztekanja
nevarnih tekočin na obrazcu, ki ga ministrstvo objavi na svojih spletnih
straneh.
VIII. OKOLJEVARSTVENO DOVOLJENJE
20. člen
(okoljevarstveno dovoljenje)
(1) Če je skladišče sestavni del naprave,
za katero je treba pridobiti okoljevarstveno dovoljenje v skladu s predpisom,
ki ureja vrste dejavnosti in naprav, ki lahko povzročajo onesnaževanje okolja
večjega obsega, ali sestavni del obrata v skladu z zakonom, ki ureja varstvo
okolja, je treba zahteve iz te uredbe za obratovanje skladišča in njegovih
rezervoarjev vključiti v okoljevarstveno dovoljenje.
(2) Če je skladišče sestavni del naprave,
ki lahko povzroča onesnaževanje okolja večjega obsega, in je hkrati obrat ali
del obrata v skladu z zakonom, ki ureja varstvo okolja, je treba zahteve iz te
uredbe za obratovanje skladišča in njegovih rezervoarjev vključiti v
okoljevarstveno dovoljenje za napravo.
VIII. EVIDENCE
21. člen
(evidenca o skladiščih in evidenca o
opravljenih preverjanjih)
(1) Ministrstvo vodi evidenco skladišč
na podlagi podatkov iz prijav uporabe skladišč, ki jih pridobi v skladu z 10.
členom te uredbe, in prijav o prenehanju uporabe skladišč oziroma nepremičnih
rezervoarjev, ki jih pridobi v skladu z 11. členom te uredbe.
(2) Ministrstvo vodi evidenco o
preverjanjih ukrepov za preprečevanje iztekanja nevarnih tekočin na podlagi
podatkov poročil izvajalcev preverjanja iz tretjega odstavka 19. člena te
uredbe.
(3) Evidenci iz prvega in drugega
odstavka tega člena objavi ministrstvo na svojih spletnih straneh.
IX. NADZOR
22. člen
(pristojni inšpektorji)
(1) Nadzor nad izvajanjem te uredbe
opravljajo inšpektorji, pristojni za varstvo okolja.
(2) Ne glede na določbo prejšnjega
odstavka inšpektorji, pristojni za varstvo okolja, ne opravljajo nadzora nad
določbami uredbe, ki se nanašajo na graditev objektov.
X. KAZENSKE DOLOČBE
23. člen
(prekrški)
(1) Z globo od 4.000 eurov do 30.000
eurov se za prekršek kaznuje upravljavec skladišča, ki je pravna oseba ali
samostojni podjetnik posameznik, če ravna v nasprotju s:
-      
prvim odstavkom 6. člena te uredbe,
-      
prvim odstavkom 7. člena te uredbe,
-      
8. členom te uredbe,
-      
prvim odstavkom 9. člena te uredbe,
-      
prvim, drugim in četrtim odstavkom 10. člena te uredbe,
-      
šestim odstavkom 10. člena te uredbe,
-      
prvim, drugim, tretjim in petim odstavkom 11. člena te uredbe,
-      
prvim odstavkom 12. člena te uredbe,
-      
prvim odstavkom 13. člena te uredbe,
-      
drugim odstavkom 13. člena te uredbe,
-      
prvim odstavkom 14. člena te uredbe,
-      
tretjim odstavkom 14. člena te uredbe,
-      
četrtim odstavkom 14. člena te uredbe,
-      
petim odstavkom 14. člena te uredbe,
-      
šestim odstavkom 14. člena te uredbe,
-      
sedmim odstavkom 14. člena te uredbe,
-      
prvim in drugim odstavkom 15. člena te uredbe,
-      
tretjim odstavkom 15. člena te uredbe,
-      
prvim odstavkom 16. člena te uredbe,
-      
drugim odstavkom 16. člena te uredbe,
-      
petim odstavkom 16. člena te uredbe,
-      
petim odstavkom 17. člena te uredbe,
-      
šestim odstavkom 17. člena te uredbe,
-      
24. členom te uredbe,
-      
25. členom te uredbe,
-      
27. členom te uredbe,
-      
28. členom te uredbe.
(2) Z globo od 4.000 eurov do 30.000
eurov se za prekršek kaznuje dobavitelj nevarnih tekočin, ki je pravna oseba
ali samostojni podjetnik posameznik, če ravna v nasprotju s:
-      
prvim odstavkom 9. člena te uredbe,
-      
drugim odstavkom 9. člena te uredbe,
-      
prvim odstavkom 12. člena te uredbe,
-      
drugim odstavkom 12. člena te uredbe.
(3) Z globo od 4.000 eurov do 30.000
eurov se za prekršek kaznuje izvajalec preverjanja, ki je pravna oseba ali
samostojni podjetnik posameznik, če ravna v nasprotju s:
-      
prvim odstavkom 19. člena te uredbe,
-      
drugim odstavkom 19. člena te uredbe,
-      
tretjim odstavkom 19. člena te uredbe.
(4) Z globo od 300 eurov do 1.200
eurov se za prekršek kaznuje upravljavec skladišča, ki je fizična oseba, če
ravna v nasprotju s:
-      
prvim odstavkom 6. člena te uredbe,
-      
prvim odstavkom 7. člena te uredbe,
-      
8. členom te uredbe,
-      
prvim odstavkom 9. člena te uredbe,
-      
prvim, drugim in četrtim odstavkom 10. člena te uredbe,
-      
šestim odstavkom 10. člena te uredbe,
-      
prvim, drugim, tretjim in petim odstavkom 11. člena te uredbe,
-      
sedmim odstavkom 11. člena te uredbe,
-      
prvim odstavkom 12. člena te uredbe,
-      
prvim odstavkom 13. člena te uredbe,
-      
drugim odstavkom 13. člena te uredbe.
(5) Z globo od 1.300 eurov do 4.100
eurov se za prekršek iz prvega, drugega in tretjega odstavka tega člena kaznuje
tudi odgovorna oseba upravljavca skladišča, ki je pravna oseba ali samostojni
podjetnik posameznik, dobavitelja nevarnih tekočin in izvajalca preverjanja.

Priloga
1: Skladiščenje nevarnih tekočin v nepremičnih skladiščnih posodah

Uredba o skladiščenju nevarnih tekočin v
nepremičnih skladiščnih posodah (Uradni list RS, št. 104/09)
vsebuje naslednje prehodne in končne določbe: 
»XI. PREHODNE IN KONČNE DOLOČBE
24. člen
(polnjenje
obstoječih nepremičnih rezervoarjev)
Določbe 9. člena te uredbe se začnejo
uporabljati za posamezni obstoječi nepremični rezervoar šest mesecev po preteku
roka, ki je za preverjanje ukrepov za preprečevanje iztekanja nevarnih tekočin
obstoječega nepremičnega rezervoarja določen v 28. členu te uredbe.
25. člen
(prijava
obstoječega skladišča)
Upravljavci obstoječih skladišč, katerih
zmogljivost presega 10 m3, morajo uporabo obstoječega skladišča
prijaviti ministrstvu najpozneje do 1. januarja 2011 v skladu z 10. členom
te uredbe.
26. člen
(prepoved
polnjenja rezervoarja)
Za upravljavce obstoječih skladišč se začne
12. člen te uredbe uporabljati 1. januarja 2011.
27. člen
(izdelava
načrta ravnanja z nevarnimi tekočinami za obstoječa skladišča)
Upravljavci obstoječih skladišč, katerih
zmogljivost presega 10 m3, morajo zagotoviti izdelavo načrta
ravnanja z nevarnimi tekočinami v skladu s 14. členom te uredbe najpozneje do
1. decembra 2010.
28. člen
(roki za preverjanje
ukrepov za preprečevanje iztekanja nevarnih tekočin obstoječih nepremičnih
rezervoarjev)
(1) Upravljavci obstoječih skladišč
morajo zagotoviti prvi pregled nepremičnega rezervoarja med obratovanjem v
skladu s to uredbo za nepremične rezervoarje, ki so začeli obratovati:
-      
do 31. decembra 1976, najpozneje do 31. decembra 2011, če
zmogljivost skladišča presega 100 m3, in najpozneje do
31. decembra 2013, če je zmogljivost skladišča večja od 40 m3, in enaka ali manjša od 100 m3;
-      
po 1. januarju 1977, najpozneje do 31. decembra 2012, če
zmogljivost skladišča presega 100 m3, in najpozneje do
31. decembra 2014, če je zmogljivost skladišča večja od 40 m3 in enaka ali manjša od 100 m3.
(2) Upravljavci obstoječih skladišč
morajo zagotoviti prvi pregled izpraznjenega nepremičnega rezervoarja v skladu
s to uredbo za nepremične rezervoarje, ki so začeli obratovati:
-      
do 31. decembra 1976, najpozneje do 31. decembra 2016, če
zmogljivost skladišča presega 100 m3, in najpozneje do
31. decembra 2018, če je zmogljivost skladišča večja od 40 m3 in enaka ali manjša od 100 m3;
-      
po 1. januarju 1977, najpozneje do 31. decembra 2017, če
zmogljivost skladišča presega 100 m3, in najpozneje do
31. decembra 2019, če je zmogljivost skladišča večja od 40 m3 in enaka ali manjša od 100 m3.
29. člen
(prenehanje
veljavnosti in uporabe)
(1) Z dnem uveljavitve te uredbe
preneha veljati Pravilnik o tem, kako morajo biti zgrajena in opremljena
skladišča ter transportne naprave za nevarne in škodljive snovi (Uradni list
SRS, št. 3/79 in Uradni list RS, št. 67/02 – ZV‑1).
(2) Z dnem uveljavitve te uredbe se za
projektiranje in gradnjo nepremičnih rezervoarjev za skladiščenje nevarnih
tekočin v zvezi z ukrepi za preprečevanje iztekanja nevarnih tekočin preneha
uporabljati Pravilnik o gradnji naprav za vnetljive tekočine ter o
uskladiščevanju in pretakanju vnetljivih tekočin (Uradni list SFRJ, št. 20/71).
30. člen
(začetek
veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o dopolnitvah
Uredbe o skladiščenju nevarnih tekočin v nepremičnih skladiščnih posodah
(Uradni list RS, št. 29/10) dodaja 28.a člen uredbe:
»28.a člen
(dokončanje
postopkov izdaje okoljevarstvenih dovoljenj)
Postopki izdaje okoljevarstvenih dovoljenj,
začeti pred uveljavitvijo te uredbe, se končajo po Pravilniku o tem, kako
morajo biti zgrajena in opremljena skladišča ter transportne naprave za nevarne
in škodljive snovi (Uradni list SRS, št. 3/79 in Uradni list RS, št. 67/02 –
ZV-1).«;
ter vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvi Uredbe o
skladiščenju nevarnih tekočin v nepremičnih skladiščnih posodah (Uradni list
RS, št. 105/10) spreminja 25. člen uredbe tako,
da se glasi:
»25. člen
(prijava
obstoječega skladišča)
Upravljavci obstoječih skladišč, katerih
zmogljivost presega 10 m3, morajo uporabo obstoječega skladišča
prijaviti ministrstvu najpozneje do 1. julija 2011 v skladu z 10. členom
te uredbe.«;
črta 26. člen uredbe:
»26. člen
(črtan)«;
ter vsebuje naslednjo končno določbo:
»5. člen
Ta uredba začne veljati naslednji dan po
objavi v Uradnem listu Republike Slovenije.«.