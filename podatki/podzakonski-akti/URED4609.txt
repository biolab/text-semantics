1. člen
Republika Slovenija v letu 2008 izda
zbirateljske kovance ob 250-letnici rojstva Valentina Vodnika, v obsegu in z
glavnimi znamenji ter drugimi značilnostmi, določenimi s to uredbo.
2. člen
Ob 250-letnici rojstva Valentina Vodnika
Republika Slovenija izda:
-      
zlatnike z nominalno vrednostjo 100 eurov: v
prvem kovanju v količini 2.000 kovancev in v skupni nominalni vrednosti 200.000
eurov ter v drugem kovanju v količini 3.000 kovancev in v skupni nominalni vrednosti 300.000 eurov,
-      
srebrnike z nominalno vrednostjo 30 eurov: v
prvem kovanju v količini 5.000 kovancev in v skupni nominalni vrednosti 150.000 eurov ter v drugem kovanju v količini
3.000 kovancev in v skupni nominalni vrednosti 90.000 eurov.
3. člen
Zlatniki so izdelani iz zlata čistine
900/1000, z ravnimi in reliefnimi površinami.
Teža zlatnikov je 7 gramov, njihov premer je 24 milimetrov. Pri vsakem posameznem zlatniku je dovoljen odmik pri teži
do ± 1‰ in pri premeru do ± 0,1 milimetra.
4. člen
Srebrniki so izdelani iz srebra čistine
925/1000, z ravnimi in reliefnimi površinami.
Teža srebrnikov je 15 gramov, njihov premer je 32 milimetrov. Pri vsakem posameznem srebrniku je dovoljen odmik pri teži
do ± 1% in pri premeru do ± 0,1 milimetra.
5. člen
Videz zbirateljskih kovancev iz 3. in 4. člena te uredbe je naslednji:
-      
sprednja stran:
v osrednjem delu je
izpisana nominalna vrednost: »100« ali »30«. Nad številko »1« ali »3« je
letnica: »2008«, pod prvo številko nominalne vrednosti pa beseda: »EURO«. V
zgornji, levi četrtini je ob robu kovanca izpisana beseda: »SLOVENIJA«;
-      
hrbtna stran:
osrednji motiv je profil
Valentina Vodnika. V spodnjem delu profila je v štirih vrsticah polkrožno verz:
»NE HČERE NE SINA PO MENI NE BO, DOVOLJ JE SPOMINA: ME PESMI POJÓ.«;
ob robu leve polovice
kovanca sta besedi: »VALENTIN VODNIK«, pod njima pa letnici: »1758« in »1819«.
Ob robu kovanca je pet pik, razporejenih na vse štiri strani neba (S, J, V, Z),
in v sredini kovanca.
6. člen
Zbirateljski kovanci, izdani na podlagi te
uredbe, so okrogli in po obodu nazobčani.

Uredba o obsegu izdaje, sestavinah, apoenih in
glavnih znamenjih zbirateljskih kovancev ob 250-letnici rojstva Valentina
Vodnika (Uradni list RS, št. 102/07)
vsebuje naslednjo končno določbo:
»7. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o obsegu izdaje,
sestavinah, apoenih in glavnih znamenjih zbirateljskih kovancev ob 250-letnici
rojstva Valentina Vodnika (Uradni list RS, št. 8/08) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.