1. člen
(vrste ukrepov)
Za namen ohranjanja kranjske čebele se v
obdobju od 2005–2009 za leto 2005 s to uredbo določata naslednja ukrepa:
-      
evidentiranje lastnosti,
-      
osnovna odbira in menjava čebeljih matic
kranjske čebele (Apis mellifera carnica).
2. člen
(izrazi)
V tej uredbi uporabljeni izrazi pomenijo:
-      
evidentiranje lastnosti pomeni beleženje
lastnosti čebel na panjskih listih;
-      
osnovna odbira pomeni vrednotenje zbranih
podatkov in rangiranje družin ter primernost za rejo;
-      
menjavo čebeljih matic kranjske čebele pomeni
izločanje in menjava z vzrejnim materialom.
3. člen
(evidentiranje lastnosti)
(1) Čebelar, ki je upravičen do
podpore v skladu s to uredbo (v nadaljnjem besedilu: upravičenec), mora
evidentirati lastnosti čebel na panjskem listu, ki je kot Priloga 2 sestavni
del te uredbe, in izpolnjenega posredovati svojemu čebelarskemu društvu na
obrazcu Poročilo pregleda, ki je kot Priloga 3 sestavni del te uredbe, to pa
poroča priznani rejski organizaciji.
(2) Izpolnjene obrazce mora
upravičenec predati svojemu čebelarskemu društvu najkasneje do konca meseca
septembra 2005.
(3) Upravičenec je dolžan obrazce
hraniti najmanj 5 let.
4. člen
(osnovna odbira in menjava čebeljih matic)
(1) Na osnovi zbranih podatkov o
lastnostih iz panjskih listov čebelar vrednoti ustreznost za rejo znotraj
čebelarstva. Pri tem upošteva način izvajanja osnovne odbire po navodilu, ki je
kot Priloga 1 sestavni del te uredbe.
(2) Menjava čebeljih matic se izvaja v
obdobju od 20. aprila do 15. oktobra vsako leto. Menjava se izvaja
prvenstveno iz lastne reje, v nasprotnem primeru z maticami iz priznanih
vzrejališč čebeljih matic.
(3) V panjski list čebelar vpisuje
osnovne lastnosti čebelje družine: obarvanost prvega in drugega obročka na
zadku, mirnost, rojenje in živalnost čebeljih družin.
(4) Če se v posameznem čebelarstvu
pojavijo čebele z obarvanimi hitinskimi obročki na zadku, je čebelar dolžan
najprej zamenjati matice v takih čebeljih družinah. Podrobnejša tehnična
navodila so navedena v Prilogi 1.
5. člen
(upravičenci)
(1) Upravičenci do sredstev po tej
uredbi so čebelarji, ki imajo registrirane čebelnjake na območju Republike
Slovenije v skladu s predpisi, ki urejajo označevanje čebel, in pri katerih
stanje v čebelnjaku glede čistosti po izvedenih ukrepih iz te uredbe ustreza
predpisanim zootehniškim standardom za kranjsko čebelo.
(2) Skupni zahtevek za sredstva iz
prejšnjega odstavka vlaga v imenu upravičencev čebelarsko društvo. Agencija za
kmetijske trge in razvoj podeželja (v nadaljnjem besedilu: agencija) izda
upravičencem posamezne odločbe in nakaže sredstva neposredno na njihov
transakcijski račun. Čebelarska društva, ki vlagajo skupne zahtevke, so
upravičena do povračila stroškov obveščanja in druge komunikacije s čebelarji,
za katere vlagajo zahtevek za namene te uredbe v višini do 1.000 SIT/čebelarja.
(3) Čebelarska zveza Slovenije je za
tiskanje in distribucijo obrazcev, ki so kot priloga 2 in 3 k tej uredbi, upravičena do 13,7 SIT/obrazec oziroma največ 2.055.000 SIT skupaj.
6. člen
(sredstva in omejitev sredstev ter
vlaganje zahtevkov)
(1) Na podlagi te uredbe se
sofinancirajo upravičencu evidentiranje lastnosti čebel, osnovna odbira in
zamenjava čebeljih matic v višini do 1.500 SIT na evidentirano čebeljo družino.
(2) Sredstva se ne dodelijo
upravičencu, ki je za namene, kakor jih določa ta uredba, že prejel javna
sredstva Republike Slovenije ali sredstva Evropske unije, predvsem iz naslova
izvedbenih predpisov Programa ukrepov na področju čebelarstva v Sloveniji v
letih 2005–2007, financiranja delovanja priznane rejske organizacije ter
strokovnih nalog v čebelarstvu.
(3) Vlagatelj skupnega zahtevka za
upravičence le-tega vloži najkasneje do 15. novembra 2005 na agencija na
obrazcu iz Priloge 5, ki je sestavni del te uredbe. Zahtevku mora priložiti
pooblastilo upravičencev, v imenu katerih vlaga zahtevek, na obrazcu iz priloge
4, ki je sestavni del te uredbe. To pooblastilo mora vsebovati tudi skupno
potrdilo priznane rejske organizacije o izvedenem ukrepu za posamezna
čebelarska društva.
(4) Čebelarska zveza Slovenije in
čebelarska društva prav tako vlagajo zahtevek v roku iz prejšnjega odstavka.
Čebelarska zveza Slovenije mora zahtevku priložiti dokazila o številu obrazcev
in ceni, čebelarska društva pa podatek o številu upravičencev, za katere so
vlagali skupne zahtevke.
7. člen
(vloga priznane rejske organizacije in
čebelarske svetovalne službe)
(1) Priznana rejska organizacija za
kranjsko čebelo ter čebelarska svetovalna služba pri Čebelarski zvezi Slovenije
upravičencem nudita usposabljanje in pomoč za uspešno in enotno izvajanje
ukrepov iz te uredbe.
(2) Priznana rejska organizacija na
podlagi izpolnjenih panjskih listov upravičencev, ki jih posreduje čebelarsko
društvo, izda skupno potrdilo o izvedenih ukrepih za posamezna čebelarska
društva, iz katerih sta razvidna ime in priimek posameznega upravičenca.
8. člen
(notranji nadzor)
(1) Nadzor nad izvajanjem ukrepov ter
ugotavljanje doseganja ciljev iz te uredbe se izvaja v mesecu avgustu, oktobru
in novembru. Potek osnovne odbire kontrolirajo čebelarski pregledniki, ki
delujejo v okviru druge priznane organizacije.
(2) Čebelarski preglednik kontrolira
izvajanje vpisovanja lastnosti čebel v panjski list in preverja ustreznost
zapisa s stanjem čebel na stojišču. Poleg tega na terenu preverja tudi
zamenjavo matic in dosežene rezultate. O rezultatih poroča priznani rejski
organizaciji.
(3) Čebelarski pregledniki so dolžni
vsako leto pregledati 10% čebelarstev na celotnem območju Republike Slovenije.
Na območjih križanja kranjske čebele z drugo pasmo glede na predpis o
zootehniških standardih za plemensko kranjsko čebelo je ta delež 20%.
9. člen
(začetek izvajanja ukrepa)
Plačila po tej uredbi prejmejo upravičenci
po pravilu de minimis pomoči v skladu z Uredbo Komisije (ES) št. 1860/2004 z
dne 6. oktobra 2004 o uporabi členov 87 in 88 Pogodbe ES za de minimis pomoči v
kmetijskem in ribiškem sektorju (UL L, št. 325 z dne 28. 10. 2004, str. 4). V
primeru, da višina pomoči posameznemu upravičencu presega zgornjo mejo pomoči
po pravilu de minimis, se upravičencu odobri le plačilo v višini razlike med že
dodeljeno pomočjo ter dovoljeno višino pomoči.

Priloga 1: Navodilo evidentiranja, osnovne odbire in
menjave matic
Priloga 2: Panjski list
Priloga 3: Poročilo pregleda
Priloga 4: Seznam upravičencev in njihovo pooblastilo
s podatki o računu
Priloga 5: Zahtevek za povračilo stroškov za ukrep

Uredba o podpori evidentiranju lastnosti,
osnovni odbiri in menjavi čebeljih matic kranjske čebele v letih 2005–2009 za
leto 2005 (Uradni list RS, št. 57/05)
vsebuje naslednjo končno določbo:
»10. člen
(končna
določba)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o podpori
evidentiranju lastnosti, osnovni odbiri in menjavi čebeljih matic kranjske
čebele v letih 2005–2009 za leto 2005 (Uradni list RS, št. 93/05) vsebuje naslednjo končno določbo:
»5. člen
Ta uredba začne veljati naslednji dan po
objavi v Uradnem listu Republike Slovenije.«.