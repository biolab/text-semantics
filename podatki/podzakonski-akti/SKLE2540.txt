1
V skladu z “Resolucijo AP-CSP (01) 1”, ki
jo je sprejel Svet Evrope, Odbor za splošno zdravstveno varstvo (Delni
sporazum) (CD-P-SP) dne 21. maja 2001, začne 1. januarja 2002 v Republiki
Sloveniji veljati četrta izdaja Evropske farmakopeje (European Pharmacopoeia
Fourth Edition), ki jo je založila Evropska direkcija za kakovost zdravil
(European Directorate for the Quality of Medicines) pri Svetu Evrope v
Strasbourgu.
2
Četrta izdaja Evropske farmakopeje
(European Pharmacopoeia Fourth Edition) bo nadomestila tretjo izdajo Evropske
farmakopeje (European Pharmacopoeia Third Edition), ki je bila nazadnje
dopolnjena s četrtim dodatkom (Supplement 2001).
3
V skladu z “Resolucijo AP-CSP (01) 2”, ki
jo je sprejel Svet Evrope, Odbor za splošno zdravstveno varstvo (Delni
sporazum) (CD-P-SP) dne 1. junija 2001, v četrto izdajo Evropske farmakopeje
(European Pharmacopoeia Fourth Edition) niso vključene monografije
“Alprenololijev benzoat” (Alprenolol benzoate - Alprenololi benzoas) (št.
1066), “Betanidinijev sulfat” (Betanidine sulphate - Betanidini sulfas) (št.
0374), “Glutetimid” (Glutethimide - Glutethimidum) (št. 0613), “List črnega
zobnika” (Hyoscyamus leaf - Hyoscyami folium) (št. 0225), “List črnega zobnika,
uprašen, normiran” (Hyoscyamus, prepared - Hyoscyami pulvis normatus) (št.
0226), “Insulin” (Insulin - Insulinum) (št. 0276), “Lanatozid C” (Lanatoside C
- Lanatosidum C) (št. 0504) ter besedilo “Guma za zaporke za vsebnike za vodne
parenteralne pripravke, za praške in za liofilizirane izdelke” (Rubber for
closures for containers for aqueous parenteral preparations, for powders and
for freeze-dried products) (3.1.12), ker so penehali biti del Evropske
farmakopeje.
4
Ta sklep začne veljati naslednji dan po
objavi v Uradnem listu Republike Slovenije.
Št. 512/ 260/01
Ljubljana, dne 5. novembra 2001.
Minister 
za zdravje 
prof. dr. Dušan Keber, dr. med. l. r.