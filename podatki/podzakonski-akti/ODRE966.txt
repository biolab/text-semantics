1. člen
Minister za šolstvo in šport sprejme naslednja izobraževalna
programa za pridobitev srednje strokovne izobrazbe, katerih splošni del je
predlagal, posebni pa določil Strokovni svet Republike Slovenije za poklicno in
strokovno izobraževanje na 36. seji dne 21. 1. 2000: 
1.     
izobraževalni program Ekonomski tehnik, naziv strokovne izobrazbe
ekonomski tehnik/ekonomska tehnica, prilagojen za gibalno ovirane dijake, 
2.     
izobraževalni program Ekonomski tehnik, naziv strokovne izobrazbe
ekonomski tehnik/ekonomska tehnica, prilagojen za slepe in slabovidne dijake.
2. člen
Izobraževalna programa iz 1. člena te odredbe objavi
Ministrstvo za šolstvo in šport v publikaciji Srednješolski izobraževalni
programi. 
Izobraževalna programa iz prejšnjega člena sta javnoveljavna.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 011-57/00
Ljubljana, dne 11. aprila 2000.
dr. Pavel Zgaga l. r. 
Minister 
za šolstvo in šport
 