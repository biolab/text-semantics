1. člen
(vsebina sklepa)
Ta sklep določa obrazec za izdajo potrdila o stanju na
osebnem računu člana Sklada premostitvenega zavarovanja poklicnih in vrhunskih
športnikov (v nadaljnjem besedilu: premostitveni sklad) in obrazec za
predložitev potrdila o vplačilih športnega društva.
2. člen
(obrazec za izdajo potrdila o stanju na osebnem računu člana
premostitvenega sklada)
Upravljavec premostitvenega sklada izda članu premostitvenega
sklada potrdilo o stanju na osebnem računu člana premostitvenega sklada na
obrazcu »Potrdilo o stanju na osebnem računu« iz priloge 1 k temu sklepu.
3. člen
(obrazec za predložitev potrdila o vplačilih športnega
društva)
Upravljavec premostitvenega sklada predloži športnemu društvu
potrdilo o vseh vplačilih športnega društva na obrazcu »Potrdilo o vplačilih
športnega društva« iz priloge 2 k temu sklepu.
KONČNA DOLOČBA
4. člen
(uveljavitev sklepa)
Ta sklep začne veljati petnajsti dan po objavi v Uradnem listu
Republike Slovenije.
Št. 0070-3/2016-6
Ljubljana, dne 15. junija 2016
EVA 2016-1611-0075
Predsednik sveta
Agencije za trg vrednostnih papirjev
mag. Miloš Čas l.r.

Priloga 1: Obrazec
»Potrdilo o stanju na osebnem računu člana« 
Priloga 2: Obrazec
»Potrdilo o vplačilih športnega društva«