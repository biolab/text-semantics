I. SPLOŠNE DOLOČBE
1. člen
(1) Ustanovitelj Visoke šole za upravljanje podeželja Grm
Novo mesto je Republika Slovenija.
(2) Ustanoviteljske pravice in obveznosti izvršuje Vlada
Republike Slovenije.
II. STATUSNA OPREDELITEV VISOKE ŠOLE ZA UPRAVLJANJE PODEŽELJA
GRM NOVO MESTO
2. člen
Ime: Visoka šola za upravljanje podeželja Grm Novo mesto
Skrajšano ime: VŠ Grm Novo mesto
Ime v angleškem jeziku: Landscape Governance College Grm
Skrajšano ime v angleškem jeziku: LGC Grm
Sedež: Sevno 13, 8000 Novo mesto
3. člen
Visoka šola za upravljanje podeželja Grm Novo mesto (v
nadaljnjem besedilu: visoka šola) je pravna oseba.
4. člen
Visoka šola lahko v okviru svoje dejavnosti ter po
poprejšnjem soglasju ustanovitelja ustanovi zavod, gospodarsko družbo, ustanovo
ali drugo pravno osebo.
III. DEJAVNOST VISOKE ŠOLE
5. člen
(1) Visoka šola razvija znanosti in stroke tako, da opravlja,
v skladu s predpisom o standardni klasifikaciji dejavnosti, naslednje dejavnosti:

-       
  P85.422

Visokošolsko izobraževanje


-       
  P85.590

Drugje nerazvrščeno
  izobraževanje, izpopolnjevanje in usposabljanje


-       
  P85.600

Pomožne dejavnosti za
  izobraževanje


-       
  01.110

Pridelovanje žit (razen
  riža), stročnic in oljnic


-       
  01.130 

Pridelovanje zelenjadnic
  in melon, korenovk in gomoljnic


-       
  01.190 

Pridelovanje cvetja in
  drugih enoletnih rastlin


-       
  01.210 

Vinogradništvo


-       
  01.240 

Gojenje pečkatega in
  koščičastega sadja


-       
  01.280 

Gojenje začimb, aromatskih
  in zdravilnih rastlin


-       
  01.290 

Gojenje drugih trajnih
  nasadov


-       
  01.300 

Razmnoževanje rastlin


-       
  01.4 

Živinoreja


-       
  01.640 

Obdelava semen


-       
  02 

Gozdarstvo


-       
  03.120 

Sladkovodno ribištvo


-       
  10.5 

Predelava mleka


-       
  10.6 

Mlinarstvo, proizvodnja
  škroba in škrobnih izdelkov


-       
  18.110 

Tiskanje časopisov


-       
  18.120 

Drugo tiskanje


-       
  18.130 

Priprava za tisk in objavo


-       
  18.140 

Knjigoveštvo in sorodne
  dejavnosti


-       
  18.200 

Razmnoževanje posnetih
  nosilcev zapisa


-       
  36.000 

Zbiranje, prečiščevanje in
  distribucija vode


-       
  37.000 

Ravnanje z odplakami


-       
  39.000 

Saniranje okolja in drugo
  ravnanje z odpadki


-       
  55.209 

Druge nastanitve za krajši
  čas


-       
  55.900 

Dejavnost dijaških in
  študentskih domov ter druge nastanitve


-       
  58.110 

Izdajanje knjig


-       
  58.130 

Izdajanje časopisov


-       
  58.140 

Izdajanje revij in druge
  periodike


-       
  59.110 

Produkcija filmov, video
  filmov, televizijskih oddaj


-       
  71.112 

Krajinsko arhitekturno,
  urbanistično in drugo projektiranje


-       
  71.129 

Drugo tehnično
  projektiranje in svetovanje


-       
  71.200 

Tehnično preizkušanje in
  analiziranje


-       
  72.110 

Raziskovalna in razvojna
  dejavnost na področju biotehnologije


-       
  72.190

Raziskovalna in razvojna
  dejavnost na drugih področjih naravoslovja in tehnologije


-       
  74.300 

Prevajanje in tolmačenje


-       
  74.900 

Drugje nerazvrščene
  strokovne in tehnične dejavnosti


-       
  77.400 

Dajanje pravic uporabe
  intelektualne lastnine v zakup, razen avtorsko zaščitenih del


-       
  82.300 

Organiziranje razstav,
  sejmov, srečanj


-       
  82.990 

Drugje nerazvrščene
  spremljajoče dejavnosti za poslovanje


-       
  91.011 

Dejavnost knjižnic


-       
  91.012 

Dejavnost arhivov


-       
  94.120 

Dejavnost strokovnih
  združenj

-       
in druge s tem povezane dejavnosti, ki jih visoka šola s soglasjem
ustanovitelja določi v statutu.
(2) Visoka šola opravlja znanstvenoraziskovalno dejavnost z
enega ali več sorodnih oziroma med seboj povezanih znanstvenih področij,
disciplin in strok. Izobraževalno dejavnost opravlja na študijskih področjih,
določenih s tem odlokom in statutom.
(3) Študijske programe lahko visoka šola izvaja sama ali v
sodelovanju z drugimi visokošolskimi zavodi v Sloveniji in tujini.
(4) Visoka šola izvaja tudi javna pooblastila v skladu z
zakoni.
IV. ORGANI VISOKE ŠOLE
6. člen
Organi visoke šole so: dekan, senat, akademski zbor,
študentski svet in upravni odbor.
7. člen
(1) Dekan ima pooblastila in odgovornosti v skladu z
ustanovitvenim aktom in je strokovni vodja visoke šole.
(2) Dekan visoke šole ima pooblastila in odgovornosti v
skladu s tem odlokom in opravlja naslednje naloge: usklajuje strokovne vidike
izobraževalnega, znanstveno-raziskovalnega, umetniškega in drugega dela; skrbi
in odgovarja za zakonitost delovanja; je pristojen za spremljanje, ugotavljanje
in zagotavljanje kakovosti visoke šole, študijskih programov,
znanstveno-raziskovalnega, umetniškega ter strokovnega dela in pripravo letnega
poročila o kakovosti (samoevalvacija); najmanj enkrat letno poroča o delu
senatu in upravnemu odboru; odloča o sklepanju in prekinitvi pogodb o
zaposlitvi ter opravlja druge naloge v skladu z zakonom, drugimi predpisi in
statutom visoke šole.
(3) Prodekani pomagajo dekanu glede nalog, ki jih določi
statut visoke šole in drugi splošni akti.
8. člen
(1) Senat je strokovni organ visoke šole. Sestavljajo ga
lahko tisti člani akademskega zbora visoke šole, ki so nosilci ali sonosilci
najmanj enega izmed pedagoško izvajanih predmetov, tako da so enakopravno
zastopane vse znanstvene discipline in strokovna področja visoke šole.
(2) Po položaju so člani senata predstavnik študentskega
sveta in dekan visoke šole.
(3) Statut lahko določi, da so člani senata po položaju lahko
tudi prodekani in predstojniki določenih organizacijskih enot visoke šole.
(4) Senat odloča o strokovnih zadevah izvajanja študijskih
programov visoke šole, o novih programih in o spremembah obstoječih programov,
o programskih usmeritvah za raziskovalno delo, o izpolnjevanju strokovnih
pogojev za delo in o postopkih in ocenah za magistrske in doktorske naloge. Če
tako določa zakon ali statut visoke šole opravlja tudi druge naloge.
(5) Senat imenuje predstojnike organizacijskih enot visoke
šole na predlog dekana.
9. člen
(1) Akademski zbor sestavljajo vsi visokošolski učitelji,
znanstveni delavci in visokošolski sodelavci, ki v tekočem študijskem letu
opravljajo pedagoško ali znanstveno-raziskovalno delo na podlagi pogodbenega
razmerja z visoko šolo. Pri njegovem delu sodelujejo tudi predstavniki
študentov tako, da je njihovo število najmanj ena petina članov akademskega
zbora. Pri delu akademskega zbora sodelujejo tudi drugi delavci. Način
sodelovanja drugih delavcev se določi s statutom.
(2) Akademski zbor voli člane senata v skladu s tem odlokom
in statutom, daje senatu splošne usmeritve, predloge in pobude v zvezi s
študijskimi programi in njihovim izvajanjem, obravnava poročila o delu
visokošolskega zavoda ter opravlja druge naloge, določene s statutom.
10. člen
(1) Študentski svet sestavljajo predstavniki študentov.
Študentski svet obravnava in daje pristojnim organom mnenje o statutu visoke
šole, o vseh zadevah, ki se nanašajo na pravice in dolžnosti študentov, skladno
z zakonom.
(2) Če mnenje iz prejšnjega odstavka ni upoštevano, lahko
študentski svet zahteva, da pristojni organ na način in po postopku, določenem
s statutom, še enkrat obravnava in odloči o posamezni zadevi.
11. člen
(1) Upravni odbor je organ upravljanja. Ima devet članov, in
sicer:
-       
tri predstavnike ustanovitelja,
-       
štiri predstavnike visoke šole, od tega tri iz vrst delavcev, ki
opravljajo visokošolsko dejavnost (visokošolski učitelji, znanstveni delavci in
visokošolski sodelavci) in enega predstavnika drugih delavcev,
-       
enega predstavnika študentov in
-       
enega predstavnika delodajalcev.
(2) V upravni odbor ne morejo biti izvoljeni dekan in
prodekani visoke šole.
(3) Mandatna doba članov je štiri leta, razen za predstavnika
študentov, katerega mandatna doba je dve leti.
(4) Upravni odbor ima predsednika in njegovega namestnika.
Izvolita se izmed članov upravnega odbora tako, da je predsednik izvoljen izmed
predstavnikov delavcev, ki opravljajo visokošolsko dejavnost, namestnik
predsednika pa izmed predstavnikov ustanovitelja ali nasprotno.
(5) Predstavnike ustanovitelja imenuje Vlada Republike
Slovenije, način izvolitve predstavnikov delavcev, ki opravljajo visokošolsko
dejavnost, drugih delavcev in študentov se določi s statutom visoke šole,
predstavnika delodajalcev pa visoka šola prek javnega poziva določi v soglasju
z ustanoviteljem izmed kandidatov, ki jih predlagajo gospodarska interesna
združenja in zbornice.
(6) Upravni odbor je konstituiran, če je imenovana oziroma
izvoljena več kot polovica njegovih članov. Prvo sejo skliče dekan visoke šole.
12. člen
(1) Upravni odbor:
-       
sprejema splošne akte visoke šole v skladu z zakonom, tem odlokom in
statutom,
-       
sprejema delovni načrt in program razvoja visoke šole ter spremlja
njegovo uresničevanje,
-       
sprejema letni finančni načrt, letno poročilo in poslovno poročilo,
-       
odloča o zadevah gospodarske in materialne narave ter skrbi za nemoteno
poslovanje visoke šole,
-       
daje ustanovitelju in dekanu predloge in mnenja o posameznih vprašanjih,
-       
sprejema izhodišča za sistemizacijo delovnih mest,
-       
sprejema sklepe o šolninah ter prispevkih za študij,
-       
sprejema odločitve o upravljanju premoženja iz 17. člena tega odloka,
-       
sprejme poslovnik o svojem delu,
-       
sprejema druge odločitve v zvezi z upravljanjem visoke šole.
(2) Pred sprejetjem letnega delovnega načrta in programa
razvoja visoke šole si mora upravni odbor pridobiti soglasje senata visoke
šole.
13. člen
Statut visoke šole sprejmeta upravni odbor in senat v enakem
besedilu. Objavi se v Uradnem listu Republike Slovenije.
14. člen
(1) Predsednik upravnega odbora sklicuje in vodi seje.
(2) Seja je sklepčna, če je navzoča večina članov upravnega
odbora, sklepe pa sprejema z večino glasov navzočih članov. Za sprejem statuta
in drugih splošnih aktov visoke šole je potrebna večina glasov vseh članov
upravnega odbora.
15. člen
Posebne naloge, pristojnosti, število članov, način izvolitve
ali imenovanja, trajanje mandata in način odločanja organov se lahko podrobneje
uredijo s statutom visoke šole v skladu s tem odlokom.
V. VIRI, NAČINI IN POGOJI PRIDOBIVANJA SREDSTEV ZA DELO
VISOKE ŠOLE
16. člen
Visoka šola pridobiva sredstva za opravljanje svojih
dejavnosti:
-       
iz proračuna Republike Slovenije,
-       
iz šolnin in drugih prispevkov za študij,
-       
s plačili za opravljene storitve,
-       
iz dotacij, dediščin in daril,
-       
iz drugih virov.
17. člen
(1) Visoka šola upravlja in razpolaga s premoženjem, ki ga
uporablja za opravljanje svoje dejavnosti, skladno z zakonom, tem odlokom in
statutom ter v skladu z namenom, za katerega je bilo pridobljeno.
(2) Visoka šola lahko odtuji ali obremeni nepremičnino
oziroma opremo večje vrednosti, pridobljeno iz javnih sredstev, le v soglasju z
ustanoviteljem. Za opremo večje vrednosti se šteje oprema, za nakup katere je v
skladu z zakonom o javnih naročilih potreben razpis.
(3) Sredstva, pridobljena od prodaje premoženja iz prejšnjega
odstavka tega člena, se lahko uporabijo za investicije, investicijsko
vzdrževanje in opremo.
VI. PRAVICE, OBVEZNOSTI IN ODGOVORNOSTI VISOKE ŠOLE IN
USTANOVITELJA V PRAVNEM PROMETU
18. člen
(1) Visoka šola nastopa v pravnem prometu samostojno, v
svojem imenu in za svoj račun, z vsemi pravicami in obveznostmi ter sklepa
pravne posle za dejavnosti, določene v tem odloku in statutu, brez omejitev.
(2) Visoka šola odgovarja za obveznosti iz prvega odstavka
tega člena z vsem svojim premoženjem.
19. člen
Ustanovitelj odgovarja za obveznosti visoke šole do vrednosti
premoženja, pridobljenega iz javnih sredstev, s katerim visoka šola razpolaga.
VII. MEDSEBOJNE PRAVICE IN OBVEZNOSTI USTANOVITELJA IN VISOKE
ŠOLE
20. člen
Ustanovitelj zagotavlja prostorske in druge materialne pogoje
za ustanovitev in delo visoke šole ter izvajanje rednega pedagoškega procesa
(rednega študija) na način in pod pogoji, določenimi z zakonom, ter izvaja
druga upravičenja v skladu z zakonom.
21. člen
Visoka šola mora ministru, pristojnemu za visoko šolstvo,
poslati predlog finančnega načrta za naslednje koledarsko leto po predpisih, ki
urejajo javne finance.
VIII. RAZPOLAGANJE S PRESEŽKOM PRIHODKOV NAD ODHODKI IN
PORAVNAVANJE PRIMANJKLJAJA SREDSTEV ZA DELO VISOKE ŠOLE
22. člen
Presežek prihodkov nad odhodki visoke šole se uporablja v
skladu z veljavnimi predpisi.
23. člen
O načinu poravnave primanjkljaja sredstev visoke šole, ki
nastane pri izvajanju javne službe, odloča ustanovitelj na predlog upravnega
odbora visoke šole.
IX. PREHODNE IN KONČNE DOLOČBE
24. člen
(1) Vlada Republike Slovenije imenuje predstavnike
ustanovitelja v upravni odbor v roku enega meseca od uveljavitve tega odloka.
(2) Upravni odbor visoke šole se mora oblikovati najkasneje v
treh mesecih po uveljavitvi tega odloka, drugi organi visoke šole pa najkasneje
v šestih mesecih po uveljavitvi tega odloka v skladu z zakonom, tem odlokom in
statutom. Upravni odbor se konstituira, ko je imenovanih vsaj šest njegovih
članov. Prvo sejo upravnega odbora skliče dekan.
(3) V začetni upravni odbor se izvoli predstavnike
visokošolskih učiteljev in sodelavcev izmed tistih visokošolskih učiteljev in
sodelavcev, ki v študijskem letu 2020/2021 izvajajo pedagoški proces pri
študijskem programu Upravljanje podeželja (visokošolski strokovni študijski
program).
(4) V študijskem letu 2020/2021 visoka šola izvaja
visokošolski strokovni študijski program Upravljanje podeželja.
(5) Funkcije članov senata, prodekanov in dekana, izvoljenih
skladno z veljavnim statutom pred sprejemom tega odloka veljajo do konca
izvoljenih mandatov.
25. člen 
Upravni odbor in senat visoke šole sprejmeta s tem aktom
usklajeni statut visoke šole najkasneje v šestih mesecih po uveljavitvi tega
odloka.
26. člen
Ta odlok začne veljati petnajsti dan po objavi v Uradnem
listu Republike Slovenije.
Št. 602-04/21-19/11
Ljubljana, dne 26. oktobra 2021
EPA 1950-VIII
Državni zbor
Republike Slovenije
Tina Heferle
podpredsednica