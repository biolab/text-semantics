1
Za kulturni spomenik državnega pomena se razglasi enoto
dediščine:
-       
Gorenji Mokronog – Kostnica (EŠD 153).
Enota ima zaradi kulturnih, in drugih izjemnih lastnosti
poseben pomen za Republiko Slovenijo. Zato jo razglašamo za kulturni spomenik
državnega pomena z lastnostmi umetnostno-arhitekturnega spomenika.
2
Lastnosti, ki utemeljujejo razglasitev za spomenik državnega
pomena:
Valjast romanski volumen, kostnica, v virih imenovana tudi
kapela sv. Mihaela, leži v bližini Gorenjega Mokronoga. Čas nastanka sega pred
sredino 13. stoletja, verjetno v krog laške stavbarske delavnice. Kostnica je
edina ohranjena stavba svoje vrste v osrednji Sloveniji. Predelana v kapelo
ostaja tudi za Slovenijo redek tip kapele z rebrasto obočno konstrukcijo.
3
Spomenik obsega zemljišče, del parcelne številke 1080/3 (del
parcele s kostnico in kapelo v nadstropju), k.o. Trebelno. Meja spomenika je
določena na digitalnem katastrskem načrtu v izvornem merilu 1: 2880 z dne 9. 9.
2003 in vrisana na temeljnem topografskem načrtu v merilu 1: 5000. Izvirnika
načrtov hranita Ministrstvo za kulturo – Uprava Republike Slovenije za kulturno
dediščino in Zavod za varstvo kulturne dediščine Slovenije (v nadaljevanju:
zavod).
Vplivno območje spomenika obsega območje oddaljeno 100 m od
zavarovanega območja in območje v širši okolici, na katerem bi bili postavljeni
objekti, ki bi s svojo velikostjo, obliko ali funkcijo lahko negativno vplivali
na zaščitene elemente spomenika.
4
Za spomenik velja varstveni režim, ki določa:
-       
varovanje kulturnih, likovnih in zgodovinskih vrednot v celoti, v
njihovi izvirnosti in neokrnjenosti,
-       
prepovedane so spremembe vseh likovnih in tehničnih prvin stavbe, ki so
ovrednotene kot del spomenika, predvsem tlorisne značilnosti, vsi gabariti,
namembnost notranjih in zunanjih prostorov,
-       
podrejanje vsake rabe in vseh posegov v notranji in zunanji prostor
ohranjanju in vzdrževanju varovanih spomeniških lastnosti celote,
-       
omogočanje predstavitve celote in posameznih zaščitenih elementov in
dostopnost javnosti v meri, ki ne ogroža varovanje spomenika in v 2. točki
odloka naštetih posameznih varovanih elementov enote.
Zavarovano območje je namenjeno:
-       
trajni ohranitvi kulturnih, funkcionalnih, pietetnih in zgodovinskih
vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika. Varstveni režim lahko omejuje lastninsko pravico
le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat Republike
Slovenije za varstvo kulturne dediščine.

Priloga: (črtana)

Odlok o razglasitvi Kostnice v Gorenjem
Mokronogu za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi
Kostnice v Gorenjem Mokronogu za kulturni spomenik državnega pomena (Uradni
list RS, št. 129/03) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.