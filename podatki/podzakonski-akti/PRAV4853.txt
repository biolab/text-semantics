1. člen
S tem pravilnikom se sprejme gozdnogospodarski načrt
gozdnogospodarske enote Bloke, št. 05-34/03 z dne 10. maja 2004, ki ga je za
obdobje od 1. januarja 2003 do 31. decembra 2012 izdelal Zavod za gozdove
Slovenije, Območna enota Postojna.
2. člen
Gozdnogospodarska enota Bloke, ki meri 7.121,08 ha, se nahaja
v Gozdnogospodarskem območju Postojna, v občinah Cerknica in Bloke, oziroma v
katastrskih občinah Benete, Gradiško, Hiteno, Krajič, Ravne pri Topolu, Ravnik,
Runarsko, Strmca, Studenec, Topol, Velike Bloke, Veliki Vrh, Volčje, Bločice,
Hudi Vrh, Metulje, Nova vas in Studeno.
3. člen
V gozdnogospodarski enoti Bloke je z dnem 1. Januarja 2003
ugotovljeno naslednje stanje gozdov:
A)    
površina: 4.011,08 ha, od katere je:
- 
3.953,40 ha večnamenskih gozdov, 57,68 ha gozdov s posebnim namenom, v
katerih so gozdnogospodarski ukrepi dovoljeni;
- 
200,45 ha državnih gozdov, 3.741,71 ha zasebnih gozdov v lasti fizičnih
oseb in 68,92 ha zasebnih gozdov v lasti pravnih oseb;
B)    
lesna zaloga: 208,5 m3/ha, od tega 127,1 m3/ha iglavcev
in 81,4 m3/ha listavcev,
C)   
tekoči letni prirastek: 7,1 m3/ha, od tega 3,7 m3/ha
iglavcev in 3,4 m3/ha listavcev.
4. člen
V gozdnogospodarskem načrtu gozdnogospodarske enote Bloke je
ob upoštevanju usmeritev iz gozdnogospodarskega načrta Gozdnogospodarskega
območja Postojna, izdelanega za obdobje od 1. januarja 2001 do 31. Decembra 2010,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Bloke določeno, da so najbolj poudarjene funkcije gozdov,
ki določajo način gospodarjenja z gozdom,
-       
proizvodne funkcije na površini 3.624,92 ha,
-       
ekološke funkcije na površini 215,1 ha ter
-       
socialne funkcije na površini 59,81 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Bloke določeni cilji
gospodarjenja z gozdom in gozdnim prostorom ter usmeritve za njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Bloke za obdobje od 1. januarja 2003 do 31.
decembra 2012 določeni naslednji ukrepi:
-       
najvišji možni posek v višini 145.787 m3, od tega 87.792 m3
iglavcev in 57.995 m3 listavcev,
-       
gojitvena dela, potrebna za ohranitev in razvoj gozdov, na površini
569,63 ha,
-       
nega mlajšega drogovnjaka na površini 121,10 ha,
-       
varstvena dela, potrebna za zaščito pred divjadjo, in sicer zaščita s
premazom na površini 24,37 ha,
-       
varstvena dela, potrebna za zaščito pred boleznimi in žuželkami, v
obsegu 100 delovnih dni,
-       
vzdrževanje protipožarnih presek v dolžini 2 km,
-       
nega habitatov prosto živečih živali, in sicer vzdrževanje travinj na
površini 12,4 ha, vzdrževanje vodnih površin v obsegu 10 delovnih dni ter
sadnja plodonosnih drevesnih vrst v obsegu 8 delovnih dni,
-       
gradnja gozdnih vlak v dolžini 25,2 km ter rekonstrukcija gozdnih vlak v
dolžini 48,0 km.
V gozdnogospodarskem načrtu gozdnogospodarske enote Bloke so
določeni ukrepi in načini njihove izvedbe tudi na ravneh gospodarskih razredov
in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Bloke v obdobju od uveljavitve tega
pravilnika do 31. Decembra 2012 se morajo upoštevati cilji, usmeritve in ukrepi,
določeni v gozdnogospodarskem načrtu gozdnogospodarske enote Bloke.
7. člen
Po en izvod gozdnogospodarskega načrta gozdnogospodarske enote
Bloke je na vpogled na sedežu Zavoda za gozdove Slovenije, Območne enote
Postojna, Vojkova 9, Postojna, na sedežu Zavoda za gozdove Slovenije, Krajevne enote
Cerknica, Čabranska 1, Cerknica, in na Ministrstvu za kmetijstvo, gozdarstvo in
prehrano, Dunajska 56-58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Bloke.
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-05-10/01/11
Ljubljana, dne 7. julija 2004.
EVA 2003-2311-0127
Minister
za kmetijstvo, gozdarstvo
in prehrano
dr. Milan Pogačnik l. r.