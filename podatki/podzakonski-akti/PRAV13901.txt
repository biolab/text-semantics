I. SPLOŠNE DOLOČBE
1. člen
S tem pravilnikom se določa seznam javnih listin, ki jih
izdaja AMEU – Akademija za ples (v nadaljevanju AMEU – AP), ter njihova oblika
in vsebina. S tem pravilnikom se določa tudi obvezne in druge možne vsebine
drugih potrdil, ki jih izdaja AMEU – AP, ki niso javne listine.
II. JAVNE LISTINE
2. člen
(vrsta listin)
AMEU – AP izdaja naslednje javne listine:
-       
diplome, katerih sestavni del je priloga k diplomi,
-       
potrdila o opravljenem izpopolnjevanju po študijskih programih za
izpopolnjevanje,
-       
potrdila iz uradnih evidenc.
AMEU – AP izdaja tudi druga potrdila, ki niso javne listine.
3. člen
(diplome)
AMEU – AP izdaja diplome o zaključenih študijskih programih
za pridobitev izobrazbe: prve stopnje (visokošolski strokovni študijski
programi), druge stopnje (enoviti magistrski, magistrski študijski programi).
4. člen
(nosilec diplome)
Diploma se izda diplomantu po zaključenem študijskem programu
za pridobitev izobrazbe.
5. člen
(oblika diplome)
Oblika diplome in priloge k diplomi je določena s celostno
grafično podobo AMEU – AP (v nadaljevanju: CGP AMEU – AP).
Diploma se natisne na posebnem 180–200-gramskem papirju z
vodnim žigom, na katerem je kot podlaga odtisnjena CGP AMEU – AP.
6. člen
(vsebina diplome)
Diploma vsebuje ime in priimek diplomanta ter datum in kraj
njegovega rojstva. Poleg tega vsebuje še: ime in naslov AMEU – AP, vrsto ter
(visokošolski strokovni, enoviti magistrski, magistrski) ime zaključenega
študijskega programa ter smer oziroma področje, kadar ima študijski program
smeri ali področja, ter pridobljen strokovni oziroma znanstveni naslov.
Diploma vsebuje zaporedno številko dokumenta, datum
diplomiranja, datum izdaje diplome, suhi žig AMEU – AP ter lastnoročni podpis
dekana AMEU – AP, ki opravlja to funkcijo v času podelitve diplome. Zaporedna
številka diplome je ista kot številka v knjigi diplomantov 1. in 2. stopnje.
Vzorci diplom, ki jih določa ta pravilnik za posamezno
stopnjo in vrsto študija, so Priloga 1 tega pravilnika. Vzorci niso priloženi
za prilogo k diplomi, ki jo predpisuje pravilnik ministra, pristojnega za
visoko šolstvo, in za skupne diplome, ki jih določijo partnerske institucije v
sporazumu o sodelovanju pri izvedbi skupnega študijskega programa.
7. člen
(diploma o zaključenem interdisciplinarnem študiju)
Na diplomi, pridobljeni po zaključenem interdisciplinarnem
študijskem programu, ki ga izvaja več članic AMEU, je poleg podatkov, navedenih
v 5. členu tega pravilnika, navedena članica, na kateri so tekli postopki in
zagovor naloge, zaključnega izpita ali drugega dejanja, s katerim je študent
zaključil študijski program.
Članice AMEU se lahko dogovorijo, da se na diplomi navedejo
tudi druge sodelujoče članice in jo lastnoročno podpišejo njihovi dekani.
8. člen
(skupna diploma)
O vsebini in obliki diplome o zaključenem skupnem študijskem
programu, ki ga izvaja AMEU – AP skupaj z drugimi visokošolskimi zavodi iz
Slovenije ali tujine, se skladno z veljavnimi predpisi dogovorijo sodelujoči
visokošolski zavodi in univerze pred začetkom izvajanja programa.
9. člen
(priloga k diplomi)
Sestavni del diplome je priloga k diplomi v slovenskem in
angleškem jeziku. Prilogo k diplomi izdajo AMEU – AP v vsebini, kot jo predpisuje
pravilnik ministra, pristojnega za visoko šolstvo.
Priloga k diplomi se izda tako, da so v zgornjem desnem kotu
na vsaki strani navedeni: ime in priimek diplomanta in številka diplome.
Pooblaščena oseba za podpis priloge k diplomi je dekan AMEU –
AP. Pod podpisom dekana je pečat AMEU – AP.
10. člen
(potrdilo o izpopolnjevanju)
Po zaključenem študijskem programu, programu za
izpopolnjevanje, ki ga izvaja AMEU – AP, AMEU – AP izda kandidatu potrdilo.
Potrdilo se tiska na 180–200-gramskem papirju z odtisnjenim suhim žigom in CGP
AMEU – AP.
Potrdilo vsebuje: ime in priimek kandidata, datum in kraj
njegovega rojstva, naziv programa in njegovo trajanje, naslov in stopnjo
študijskega programa za pridobitev izobrazbe, lahko pa tudi pričakovane učne
izide. Potrdilo ima lastnoročni podpis dekana AMEU – AP.
Vzorec potrdila je priloga 2 tega pravilnika.
11. člen
(jezik)
Vse javne listine, ki jih izdaja AMEU – AP v skladu s tem
pravilnikom, so sestavljene v slovenščini. Potrdila iz uradnih evidenc se na
zahtevo kandidata lahko izdajo tudi v angleščini.
12. člen
(druga potrdila)
AMEU – AP lahko izda tudi druga potrdila o zaključenih
oblikah neformalnega izobraževanja, ki jih izvaja (tečaji, seminarji, poletne
šole, programi usposabljanja ipd.).
Potrdilo podpiše dekan AMEU – AP. Tako potrdilo ni javna
listina.
Potrdilo iz prvega odstavka tega člena vsebuje: CGP AMEU –
AP, ime in priimek kandidata, datum in kraj izobraževanja, podatke o vsebini,
trajanju in izvajalcih izobraževanja, lahko pa tudi podatke o pridobljenih
znanjih in kreditnih točkah, če je program ovrednoten s kreditnimi točkami, ali
druge elemente, pomembne za prepoznavnost vsebin in ciljev.
III. IZDAJA NOVIH DIPLOM
13. člen
(nova diploma)
Nova diploma se izda:
-       
kadar se na diplomi odkrije napaka,
-       
zaradi spremembe spola diplomanta.
14. člen
(izdaja nove diplome zaradi ugotovljene napake)
Postopek izdaje nove diplome zaradi ugotovljene napake vodi
AMEU – AP, bodisi po uradni dolžnosti (kadar napako ugotovi AMEU – AP) bodisi
na zahtevo diplomanta (kadar napako sporoči diplomant). Sklep o tem, da se izda
nova diploma, izda dekan AMEU – AP.
15. člen
(izdaja nove diplome zaradi spremembe spola nosilca diplome)
Postopek izdaje nove diplome zaradi spremembe spola nosilca
diplome vodi AMEU – AP. Sklep o tem, da se izda nova diploma izda dekan AMEU –
AP.
IV. IZDAJA DVOJNIKOV
16. člen
(izdaja dvojnika diplome)
Na zahtevo diplomanta, ki je zaradi izgube, uničenja ali
kraje ostal brez svoje diplome, se izda dvojnik diplome.
V. IZDAJA POTRDIL IZ URADNIH EVIDENC
17. člen
(vrste potrdil)
AMEU – AP izdaja naslednja enotna potrdila o vpisu, izpisu
ter dosežkih študentov in diplomantov, o katerih vodijo uradne evidence na
podlagi zakona:
-       
potrdilo o vpisu (eno potrdilo na eni strani ali dve potrdili na eni
strani),
-       
potrdilo o opravljenih obveznostih (posebej za študijske programe za
pridobitev izobrazbe in za študijske programe za izpopolnjevanje),
-       
potrdilo o opravljenih obveznostih za študente na izmenjavi,
-       
potrdilo o zaključku študija (posebej za študijske programe za
pridobitev izobrazbe in za študijske programe za izpopolnjevanje),
-       
izpisnica.
18. člen
(oblika in vsebina potrdil)
Potrdila se izdajajo v slovenskem jeziku, na prošnjo
študentov in diplomantov pa tudi v angleškem jeziku. V dokumentih, ki so izdani
v angleškem jeziku, se uporabljajo uradni prevodi imena AMEU – AP ter prevodi
imen študijskih programov, kot jih je potrdil senat AMEU – AP.
VI. NAVODILA ZA IZVEDBO PRAVILNIKA
19. člen
Podrobnejši postopek izdaje nove diplome in dvojnika diplome
se določi z navodili, ki se jih objavi na portalu AMEU – AP.
Podrobnejši postopek za izdajo potrdil iz uradnih evidenc se
objavijo na portalu AMEU – AP. Vzorci potrdil iz uradnih evidenc iz prejšnjega
člena tega pravilnika v slovenskem in angleškem jeziku se objavijo na portalu
AMEU – AP najkasneje v štirih mesecih od sprejema tega pravilnika.
VII. EVIDENCE, PREHODNE IN KONČNE DOLOČBE
20. člen
(evidence o izdanih javnih listinah)
AMEU – AP vodi evidenco o izdanih javnih listinah ter vseh
dokumentih, povezanih z izdajo listin ali njihovih dvojnikov.
AMEU – AP vodi posebno evidenco v skladu z zakonom in
posebnimi predpisi.
Sklep v zadevi izdaje nove diplome zaradi ugotovljene
napake/pomote na diplomi je del evidence o izdanih diplomah. Napako je potrebno
zaradi revizijske sledi popraviti v evidenci izdanih diplom ter glede na
popravek po potrebi tudi v evidenci diplomantov in študentov (npr. če gre za
pomoto v osebnem podatku diplomanta).
21. člen
(prehodne in končne določbe)
Z začetkom uporabe tega pravilnika preneha veljati Pravilnik
o izdaji diplom in potrdil o izobraževanju, ki ga je Senat Akademije za ples
sprejel na 2. redni seji v študijskem letu 2010/2011 dne 20. 6. 2011.
22. člen
(veljavnost pravilnika)
Ta pravilnik začne veljati naslednji dan po sprejetju na
senatu AMEU – AP in se objavi v Uradnem listu Republike Slovenije.
Št. 004/2019
Ljubljana, dne 8. marca 2019
Doc. dr. Svebor Sečak
dekan

Priloga 1: Vzorci
diplom
Priloga 2: Vzorec
potrdila o izpopolnjevanju 