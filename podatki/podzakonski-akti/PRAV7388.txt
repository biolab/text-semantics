1. člen
Ta pravilnik določa minimalno kakovost »surovega masla I
vrste« za izvajanje: 
-       
Uredbe Sveta (ES) št. 2991/94 z dne 5. decembra 1994 o določitvi
standardov za mazave maščobe (UL L št. 316 z dne 9. 12. 1994, str. 2, z vsemi
spremembami) in 
-       
Uredbe Komisije (ES) št. 577/97 z dne 1. aprila 1997 o nekaterih
podrobnih pravilih za uporabo Uredbe Sveta (ES) št. 2991/94 o določitvi
standardov za mazave maščobe in Uredbe Sveta (EGS) št. 1898/97 o zaščiti
poimenovanj, uporabljenih pri trženju mleka in mlečnih izdelkov (UL L št. 87 z
dne 2. 4. 1997, str. 3, z vsemi spremembami).
2. člen
Kot »surovo maslo I vrste« se označi izdelek, ki izpolnjuje
naslednje minimalne pogoje kakovosti: 
-       
je izdelan iz pasterizirane smetane ali pasterizirane fermentirane
smetane; 
-       
ima značilen vonj, okus in barvo; 
-       
se lahko maže in je homogene konsistence brez vidnih vodnih kapljic; 
-       
vsebuje najmanj 82% mlečne maščobe; 
-       
vsebuje največ 16% vode.
3. člen
Nadzor nad izpolnjevanjem minimalnih pogojev kakovosti iz
tega pravilnika izvaja Inšpektorat Republike Slovenije za kmetijstvo,
gozdarstvo in hrano.
4. člen
Z dnem uveljavitve tega pravilnika preneha veljati Pravilnik
o mazavih maščobah (Uradni list RS, št. 71/00 in 78/03).
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 077-296/2006
Ljubljana, dne 9. januarja 2007
EVA 2006-2311-0021
Marija Lukačič l.r. 
Ministrica 
za kmetijstvo, gozdarstvo 
in prehrano
Soglašam!
Andrej Bručan l.r. 
Minister 
za zdravje