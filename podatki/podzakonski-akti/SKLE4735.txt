I
Minister za okolje, prostor in energijo odreja ponovno javno
razgrnitev: 
1.     
Dopolnjenega predloga državnega lokacijskega načrta za avtocesto na
odseku Lešnica–Kronovo (v nadaljnjem besedilu: državni lokacijski načrt), ki ga
je izdelal Projektivni atelje Prostor d.o.o. (številka projekta 1238/02, junij
2004), 
2.     
Povzetka za javnost, 
3.     
Poročila o vplivih na okolje za avtocesto na odseku Lešnica–Kronovo, ki
ga je izdelal proLoco d.o.o. Ljubljana (številka projekta 26-05/04-4, marec
2004) in 
4.     
drugih strokovnih podlag, na katerih temeljijo rešitve državnega
lokacijskega načrta.
II
Gradivo iz prejšnje točke bo od 9. 7. 2004 do 16. 7. 2004
javno razgrnjeno: 
-       
na Ministrstvu za okolje, prostor in energijo, Uradu za prostorski
razvoj, Dunajska 21, Ljubljana in 
-       
v prostorih Mestne občine Novo Mesto, Oddelek za prostorsko planiranje,
Novi trg 6, III. nadstropje. 
Javna obravnava bo potekala 13. 7. 2004 ob 18. uri v
prostorih OŠ Otočec.
III
Med javno razgrnitvijo in obravnavo lahko na razgrnjeni
dopolnjen predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko poda pisno ali ustno na javni obravnavi, na mestih javne razgrnitve kot
zapis v knjigo pripomb in predlogov ali posreduje na elektronski naslov
info.upr@gov.si (v rubriko »zadeva« navesti ključne besede »AC
Lešnica–Kronovo«) do konca javne razgrnitve. 
O pripombah in predlogih, danih med javno razgrnitvijo,
odloči pripravljavec državnega lokacijskega načrta po predhodnem mnenju
pobudnika izdelave državnega lokacijskega načrta, Ministrstva za promet.
IV
Ta sklep se objavi v Uradnem listu Republike Slovenije, na
spletni strani ministrstva za okolje, prostor in energijo (www.gov.si/upp) ter
v tedniku Dolenjski list.
Št. 352-21-4/2002
Ljubljana, dne 23. junija 2004.
EVA 2004-2511-0200
mag. Janez Kopač l. r. 
Minister 
za okolje, prostor in energijo