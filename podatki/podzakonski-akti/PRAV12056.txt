I. SPLOŠNI DOLOČBI
1. člen
(vsebina)
(1) S tem pravilnikom se ureja oblika
letnega poročila o poslovanju sodišč (v nadaljnjem besedilu: letno poročilo).
(2) Letno poročilo pripravi predsednik
sodišča v skladu z določbami zakona, ki ureja sodišča.
2. člen
(oblika letnega poročila)
Letno poročilo se izdela na obrazcu, ki je
kot priloga sestavni del tega pravilnika in vsebuje tabelarični in opisni del.
II. LETNO POROČILO
3. člen
(predstavitev sodišča)
(1) V letnem poročilu se navedejo
osnovni podatki o sodišču, in sicer:
1.     
pristojnost sodišča,
2.     
organizacija sodišča,
3.     
število zaposlenih sodnikov,
4.     
število sodnega osebja,
5.     
število nerešenih zadev na začetku leta, pripada, rešenih in nerešenih
zadev na koncu leta.
(2) Letno poročilo okrožnega sodišča
predstavi stanje celotnega sodnega okrožja. Vsi podatki se prikažejo najprej za
celotno okrožje, nato za okrožno sodišče in njegove organizacijske enote
(okrajna sodišča).
(3) Okrajno sodišče v Ljubljani
posebej prikaže podatke o Centralnem oddelku za verodostojno listino.
(4) V letnem poročilu sodišča, ki ima
zunanje oddelke, se prikažejo najprej podatki za celotno sodišče, nato pa za
posamezne oddelke.
(5) Vsi podatki se nanašajo na
prejšnje koledarsko leto oziroma na stanje na presečni dan, ki je določen v
posamezni tabeli.
4. člen
(kadrovska opremljenost sodišč)
Kadrovska opremljenost sodišča zajema
(Tabela 1):
1.     
število sistemiziranih sodniških mest in delovnih mest sodnega osebja na
zadnji dan v letu,
2.     
število zasedenih sodniških mest in delovnih mest sodnega osebja na
zadnji dan v letu,
3.     
dejansko prisotnost sodnikov in sodnega osebja na delovnem mestu v
preteklem letu.
5. člen
(sodna statistika)
(1) V podatkih o gibanju zadev na
posameznem sodišču se upoštevajo (Tabela 2):
1.     
število pripadlih pomembnejših in drugih zadev,
2.     
število rešenih pomembnejših in drugih zadev,
3.     
število nerešenih pomembnejših in drugih zadev,
4.     
število pomembnejših in drugih zadev v delu,
5.     
kriterij učinkovitosti, ki je izražen skozi število rešenih zadev na
sodnika in sodno osebje po dejanski prisotnosti,
6.     
število prenosov pristojnosti na podlagi 105.a člena Zakona o sodiščih
(Uradni list RS, št. 94/07 – uradno prečiščeno besedilo, 45/08, 96/09, 86/10 –
ZJNepS, 33/11, 75/12 – ZSPDSLS-A in 63/13) (Tabela 3),
7.     
gibanje števila zadev specializiranega oddelka sodnikov, ki sodijo v
zahtevnejših zadevah organiziranega in gospodarskega kriminala, terorizma,
korupcijskih in drugih podobnih kaznivih dejanj: število nerešenih zadev na
začetku leta, obseg pripada, rešenih in nerešenih zadev na koncu leta (Tabela
4).
(2) V podatkih o zadevah, v katerih je
bilo vloženo pravno sredstvo, se upošteva število potrjenih, spremenjenih ali
razveljavljenih odločb (Tabela 5).
6. člen
(časovni standardi)
V podatkih o časovnih standardih se za
zadeve, ki se vodijo v informatiziranih vpisnikih, navajajo (Tabela 6):
1.     
količnik reševanja pripada, ki je izražen kot razmerje med rešenimi
zadevami in pripadom,
2.     
pričakovani čas rešitve zadev v mesecih, ki je izražen kot razmerje med
nerešenimi zadevami konec leta ter rešenimi zadevami pomnoženo z 12,
3.     
povprečna starost nerešenih zadev glede na datum prejema zadeve na
sodišče,
4.     
povprečni dejanski čas reševanja zadev glede na datum prejema zadeve na
sodišče,
5.     
število rešenih in nerešenih pomembnejših in drugih zadev, ki so
opredeljene kot sodni zaostanek,
6.     
število nerešenih zadev, starejših od pet let, glede na datum prvega
prejema zadeve,
7.     
število nerešenih zadev, starejših od deset let, glede na datum prvega
prejema zadeve.
7. člen
(ocena doseganja ciljev)
(1) V oceni doseganja ciljev iz
sprejetega letnega programa dela za preteklo leto se posebej oceni doseganje
poslovnih rezultatov.
(2) V analizi učinkovitosti in
uspešnosti sodišča se oceni doseganje ciljev iz sprejetega letnega programa za
preteklo leto.
PREHODNI IN KONČNA DOLOČBA
8. člen
(prehodna določba)
Letno poročilo o poslovanju sodišč za leto
2013 se pripravi v skladu s Pravilnikom o obliki letnega poročila o poslovanju
sodišč (Uradni list RS, št. 42/10).
9. člen
(prenehanje veljavnosti)
Z dnem, ko začne veljati ta pravilnik,
preneha veljati Pravilnik o obliki letnega poročila o poslovanju sodišč (Uradni
list RS, št. 42/10).
10. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-21/2014
Ljubljana, dne 20. junija 2014
EVA 2014-2030-0013
dr. Senko Pličanič l.r.
Minister
za pravosodje

Priloga: Letno
poročilo o poslovanju sodišča