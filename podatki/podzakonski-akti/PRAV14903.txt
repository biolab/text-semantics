1. člen
(vsebina)
Ta pravilnik določa obliko službene izkaznice pooblaščene
uradne osebe Javne agencije Republike Slovenije za varstvo konkurence (v
nadaljnjem besedilu: agencija) in postopek za njeno izdajo.
2. člen
(izdaja izkaznice)
(1) Službena izkaznica (v nadaljnjem besedilu: izkaznica) se
izda pooblaščenim uradnim osebam agencije za opravljanje preiskave v skladu s
pooblastili po Zakonu o preprečevanju omejevanja konkurence (Uradni list RS,
št. 130/22; v nadaljnjem besedilu: zakon), ter se z njo izkazuje pooblaščenost
za izvajanje teh pooblastil.
(2) Do izdaje službene izkaznice se pooblaščene uradne osebe
agencije pri opravljanju preiskave izkazujejo s potrdilom direktorja agencije,
da imajo pooblastilo za opravljanje preiskave.
3. člen
(ovitek izkaznice)
Izkaznica je vstavljena v usnjen ovitek, ki je sestavni del
izkaznice.
4. člen
(oblika in sestavine ovitka izkaznice)
Temno moder usnjeni ovitek v velikosti 100 x 70 mm ima:
-       
na prvi strani v zlati barvi na vrhu vtisnjen grb Republike Slovenije,
pod njim pa napisano besedilo: “REPUBLIKA SLOVENIJA”. Pod besedilom “REPUBLIKA
SLOVENIJA” je napisan naziv: “JAVNA AGENCIJA REPUBLIKE SLOVENIJE ZA VARSTVO
KONKURENCE”;
-       
drugo in zadnjo stran prazno;
-       
na drugi strani pod prozornim ovitkom prostor za izkaznico.
5. člen
(oblika in sestavine izkaznice)
(1) Obrazec izkaznice v velikosti 85 x 55 mm vsebuje:
1.     
na prvi strani:
a)   
v levem zgornjem kotu prostor za fotografijo imetnika izkaznice v
velikosti 25 x 30 mm;
b)   
pod fotografijo imetnika izkaznice je prostor za vpis:
-   
osebnega imena imetnika izkaznice,
-   
registrske številke,
c)   
desno od prostora za fotografijo je grb Republike Slovenije in napis:
“REPUBLIKA SLOVENIJA”, pod njim pa napis “JAVNA AGENCIJA REPUBLIKE SLOVENIJE ZA
VARSTVO KONKURENCE”;
č)    poleg
fotografije v srednjem delu napis “SLUŽBENA IZKAZNICA”;
d)   
v spodnjem desnem kotu je prostor za podpis izdajatelja izkaznice, pod
njim pa prostor za datum izdaje izkaznice;
e)   
v sredini spodaj je prostor za žig izdajatelja.
2.     
Na hrbtni strani izkaznice je navedeno naslednje besedilo:
“Imetnik te izkaznice je pooblaščen, da v primerih in na
način, kot je določeno z zakonom, ki ureja preprečevanje omejevanja konkurence,
izvaja pooblastila na celotnem območju Republike Slovenije”.
(2) Osnovna barva izkaznice je svetlo modra, barva tiska oziroma
napisov pa črna.
6. člen
(evidenca)
(1) O izdanih, zamenjanih, izgubljenih in uničenih izkaznicah
se vodi evidenca v notranji organizacijski enoti agencije, pristojni za
kadrovske zadeve.
(2) Evidenca o izkaznicah vsebuje:
1.     
osebno ime in priimek imetnika izkaznice;
2.     
datum izdaje;
3.     
registrsko številko;
4.     
datum prenehanja veljavnosti ali zamenjave izkaznice;
5.     
razlog za prenehanje veljavnosti oziroma zamenjavo izkaznice ter
6.     
izkaznice v hranjenju zaradi težje disciplinske kršitve pooblaščene
uradne osebe.
7. člen
(prenehanje veljavnosti izkaznice)
(1) Izkaznica preneha veljati z dnem:
-       
prenehanja delovnega razmerja imetnika izkaznice v agenciji;
-       
razporeditve imetnika izkaznice na delovno mesto, za katero ni
predpisanih pooblastil.
(2) V primerih iz prejšnjega odstavka mora imetnik izkaznico
takoj vrniti pristojni notranji organizacijski enoti agencije iz prvega
odstavka prejšnjega člena.
8. člen
(zamenjava izkaznice in izdaja nove izkaznice)
(1) Izkaznica se zamenja oziroma izda nova, če:
-       
jo imetnik izgubi ali mu je bila odtujena;
-       
je izkaznica poškodovana;
-       
se spremenijo podatki imetnika.
(2) Imetnik mora v primeru katerega koli razloga iz
prejšnjega odstavka to dejstvo nemudoma sporočiti pristojni notranji
organizacijski enoti agencije iz prvega odstavka 6. člena tega pravilnika, da
to označi v svojih evidencah.
9. člen
(odvzem izkaznice)
Izkaznica se pooblaščeni uradni osebi agencije odvzame za čas
do dokončnosti odločbe o disciplinski odgovornosti, ko zaradi težje
disciplinske kršitve ne sme opravljati nalog nadzora.
10. člen
(uničenje izkaznic)
Vrnjene izkaznice po 7. in 8. členu tega pravilnika se
komisijsko uničijo. Komisijo za uničenje izkaznic določi pristojni minister. O
uničenju se sestavi zapisnik. Za uničenje se šteje večkratno preluknjanje
izkaznice.
11. člen
(objava predloge ovitka in obrazca)
Ovitek in obrazec izkaznice po določbah tega pravilnika sta
objavljena v Prilogi 1, ki je kot priloga sestavni del tega pravilnika.
PREHODNA IN KONČNI DOLOČBI
12. člen
(uporaba in veljavnost že izdanih izkaznic)
Službene izkaznice, izdane na podlagi Pravilnika o službeni
izkaznici pooblaščene uradne osebe Javne agencije Republike Slovenije za
varstvo konkurence (Uradni list RS, št. 101/13), ostanejo v veljavi.
13. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o službeni izkaznici pooblaščene uradne osebe Javne agencije
Republike Slovenije za varstvo konkurence (Uradni list RS, št. 101/13 in 130/22
– ZPOmK-2).
14. člen
(začetek veljavnosti)
Ta pravilnik začne veljati 26. januarja 2023.
Št. 007-423/2022
Ljubljana, dne 23. januarja 2023
EVA 2022-2130-0051
Matjaž Han
minister
za gospodarski razvoj in
tehnologijo

Priloga:
Službena izkaznica