1. člen
Sprejme se splošni del gozdnogospodarskega načrta
gozdnogospodarske enote Pohorje, št. 11-3/96 z dne 31. 12. 2000, ki ga je
izdelal Zavod za gozdove Slovenije, Območna enota Slovenj Gradec, za obdobje od
1. 1. 1996 do 31. 12. 2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Pohorje na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Pohorje je izdelan v treh izvodih za 3729,39 hektarjev gozdov, ki ležijo
v gozdnogospodarskem območju Slovenj Gradec, v Občini Slovenj Gradec, oziroma v
katastrskih občinah Legen, Pameče, Gradišče, Golavabuka in Brde.
3. člen
Po en izvod splošnega dela gozdnogospodarskega načrta
gozdnogospodarske enote Pohorje je na vpogled na sedežu Zavoda za gozdove
Slovenije, Območne enote Slovenj Gradec, Vorančev trg 1, Slovenj Gradec, na
sedežu Zavoda za gozdove Slovenije, Krajevne enote Slovenj Gradec, Gozdarska
cesta 80, Mislinja, in na Ministrstvu za kmetijstvo, gozdarstvo in prehrano
Republike Slovenije, Dunajska 58, Ljubljana, kjer se hrani tudi dokumentacija v
zvezi s postopkom sprejemanja splošnega dela gozdnogospodarskega načrta
gozdnogospodarske enote Pohorje.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-11/5-98
Ljubljana, dne 24. januarja 2000.
Minister 
za kmetijstvo, 
gozdarstvo in prehrano 
Ciril Smrkolj l. r.
 