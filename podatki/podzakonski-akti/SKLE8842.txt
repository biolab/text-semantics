I. STATUS INŠTITUTA
1. člen
Ustanovitelj javnega raziskovalnega zavoda Kmetijski inštitut
Slovenije je Republika Slovenija, ustanoviteljske pravice in obveznosti pa
izvršuje Vlada Republike Slovenije.
Kmetijski inštitut Slovenije je pravni naslednik Kmetijskega
inštituta Slovenije, ki je bil v javni raziskovalni zavod preoblikovan s
Sklepom o preoblikovanju Kmetijskega inštituta Slovenije v javni raziskovalni
zavod (Uradni list RS, št. 66/96, 65/99, 84/02, 11/06 in 43/06), ki ga je
sprejela Vlada Republike Slovenije. S tem sklepom se je s preoblikovanjem
Kmetijskega inštituta Slovenije, ki ga je kot Kmetijski znanstveni zavod
ustanovila Vlada Ljudske Republike Slovenije z uredbo št. 32 dne 12. 11. 1946
(Uradni list LRS, št. 73/46), do katerega je Biotehniška fakulteta v Ljubljani
dne 1. 1. 1964 prevzela ustanoviteljske pravice z odločbo št. 418/64, ustanovil
javni raziskovalni zavod Kmetijski inštitut Slovenije (v nadaljnjem besedilu:
inštitut). Ustanovitelj javnega raziskovalnega zavoda je bila Republika
Slovenija, ustanoviteljske pravice in obveznosti pa je izvrševala Vlada
Republike Slovenije.
Izraz delavec, ki se v tem sklepu uporablja za zaposlenega,
ki je v delovnem razmerju v javnem raziskovalnem zavodu, pomeni javnega
uslužbenca skladno z določbami zakona, ki ureja javne uslužbence, in zakona, ki
ureja sistem plač v javnem sektorju.
II. IME IN SEDEŽ INŠTITUTA
2. člen
Ime javnega raziskovalnega zavoda: Kmetijski inštitut
Slovenije.
Skrajšano ime: KIS.
Sedež javnega raziskovalnega zavoda: Ljubljana.
Poslovni naslov javnega raziskovalnega zavoda: Hacquetova
ulica 17, Ljubljana.
Ime javnega raziskovalnega zavoda v angleškem jeziku:
Agricultural Institute of Slovenia.
Skrajšano ime v angleškem jeziku: AIS
III. DEJAVNOST INŠTITUTA
3. člen
Dejavnosti inštituta v skladu z Uredbo o standardni
klasifikaciji dejavnosti (Uradni list RS, št. 69/07 in 17/08) so:

A/01.1 

Pridelovanje netrajnih rastlin,


A/01.2 

Gojenje trajnih nasadov,


A/01.21 

Vinogradništvo,


A/01.24 

Gojenje pečkatega in koščičastega sadja,


A/01.25 

Gojenje drugih sadnih dreves in grmovnic,


A/01.3

Razmnoževanje rastlin,


A/01.4 

Živinoreja,


A/01.5 

Mešano kmetijstvo,


A/01.6 

Storitve za kmetijsko proizvodnjo, priprava pridelkov,


A/02.1 

Gojenje gozdov in druge gozdarske dejavnosti,


A/02.3 

Nabiranje gozdnih dobrin, razen lesa,


A/02.4 

Storitve za gozdarstvo,


C/10.4 

Proizvodnja rastlinskih in živalskih olj in maščob,


C/10.9

Proizvodnja krmil in hrane za hišne živali,


C/26.51 

Proizvodnja merilnih, preizkuševalnih, navigacijskih
  inštrumentov in naprav,


G/46.11 

Posredništvo pri prodaji kmetijskih surovin, živih živali,
  tekstilnih surovin, polizdelkov,


G/46.21 

Trgovina na debelo z žiti, tobakom, semeni in krmo,


G/46.22 

Trgovina na debelo s cvetjem in rastlinami,


G/46.23 

Trgovina na debelo z živimi živalmi,


G/46.31 

Trgovina na debelo s sadjem in zelenjavo,


G/46.32 

Trgovina na debelo z mesom in mesnimi izdelki,


G/46.33 

Trgovina na debelo z mlekom, mlečnimi izdelki, jajci,
  jedilnim oljem in maščobami,


G/46.61 

Trgovina na debelo s kmetijskimi stroji, priključki,
  opremo,


G/46.75 

Trgovina na debelo s kemičnimi izdelki,


G/47.21 

Trgovina na drobno v specializiranih prodajalnah s sadjem
  in zelenjavo,


G/47.301 

Trgovina na drobno z lastnimi motornimi gorivi,


G/47.762 

Trgovina na drobno v specializiranih prodajalnah z
  vrtnarsko opremo in hišnimi živalmi,


G/47.789 

Druga trgovina na drobno v drugih specializiranih
  prodajalnah,


G/47.8 

Trgovina na drobno na stojnicah in tržnicah,


G/47.99 

Druga trgovina na drobno zunaj prodajaln, stojnic in
  tržnic,


H/52.1 

Skladiščenje,


H/52.24 

Pretovarjanje,


I/55.201 

Počitniški domovi in letovišča,


J/58.11 

Izdajanje knjig,


J/58.14 

Izdajanje knjig in druge periodike,


J/62.0 

Računalniško programiranje, svetovanje in druge s tem
  povezane dejavnosti,


J/63.110 

Obdelava podatkov in s tem povezane dejavnosti,


J/63.12 

Obratovanje spletnih portalov,


L/68.2 

Oddajanje in obratovanje lastnih in najetih nepremičnin,


L/68.32 

Upravljanje nepremičnin za plačilo ali po pogodbi,


M/71.129 

Druge inženirske dejavnosti in tehnično svetovanje,


M/71.200 

Tehnično preizkušanje in analiziranje,


M/72.110 

Raziskovalna in razvojna dejavnost na področju
  biotehnologije,


M/72.190 

Raziskovalna in razvojna dejavnost na drugih področjih naravoslovja
  in tehnologije,


M/72.200 

Raziskovalna in razvojna dejavnost na področju
  družboslovja in humanistike,


M/73.200 

Raziskovanje trga in javnega mnenja,


M/74.900 

Druge nerazvrščene strokovne in tehnične dejavnosti,


N/77.310 

Dajanje kmetijskih strojev in opreme v najem in zakup,


N/81.3 

Urejanje in vzdrževanje zelenih površin in okolice,


N/82.190 

Fotokopiranje, priprava dokumentov in druge posamične
  pisarniške dejavnosti,


N/82.300 

Organiziranje razstav, sejmov, srečanj,


N/82.92 

Pakiranje,


P/85.32 

Srednješolsko poklicno in strokovno izobraževanje,


P/85.421 

Višješolsko izobraževanje,


P/85.422 

Visokošolsko izobraževanje,


P/85.5 

Drugo izobraževanje, izpopolnjevanje in usposabljanje,


R/90.04 

Obratovanje objektov za kulturne prireditve,


R/91.01 

Dejavnost knjižnic in arhivov,


R/91.04 

Dejavnost botaničnih in živalskih vrtov, varstvo naravnih
  vrednosti.

Inštitut kot multidisciplinarni javni raziskovalni zavod,
povezan z visokošolskimi organizacijami, v okviru Programa dela inštituta
izvaja kot javno službo raziskovalne programe, ki predstavljajo zaokroženo
področje raziskovalnega dela, za katerega je pričakovati, da bo v svetu
aktualen še v naslednjem desetletju in je hkrati za Slovenijo tako pomembno, da
obstaja državni interes, da se na tem področju dolgoročno raziskuje. Inštitut
opravlja temeljno in aplikativno raziskovanje ter skrbi za razvoj in delovanje
infrastrukture v okviru Raziskovalne in inovacijske strategije Slovenije.
Inštitut se vključuje v domačo in mednarodno znanstveno
raziskovalno dejavnost in se v ta namen povezuje s sorodnimi organizacijami
doma in v svetu.
Inštitut bo zagotavljal vsestransko dostopnost ter uporabo
znanja v družbi in gospodarstvu, prenos raziskovalnih dosežkov v prakso,
popularizacijo znanosti, širjenje znanstvene kulture in obveščanje javnosti.
Inštitut v okviru svoje dejavnosti s področja kmetijstva
izvaja sledečo javno službo:
-       
javno službo strokovnih nalog v proizvodnji kmetijskih rastlin,
-       
javno službo strokovnih nalog v živinoreji in ostalih nalog, ki se
izvajajo kot javna služba v živinoreji,
-       
javno službo zdravstvenega varstva rastlin,
-       
javno službo na področju fitofarmacevtskih sredstev in naprav,
-       
javno službo na področju semenarstva (posebno preskušanje sort
kmetijskih rastlin),
-       
javno službo s področja nalog genske banke.
Inštitut opravlja naslednje naloge s področja kmetijstva:
-       
opravlja naloge za obvladovanje škodljivih organizmov na področju
zdravstvenega varstva rastlin,
-       
opravlja strokovne naloge preizkušanja in ocenjevanja fitofarmacevtskih sredstev,
-       
opravlja preizkušanja sort,
-       
hranjenje varstvenih oziroma standardnih vzorcev semenskega materiala
zavarovanih sort in sort, vpisanih v sortno listo,
-       
uradno potrditev semenskega materiala kmetijskih rastlin,
-       
naknadno kontrolo semenskega materiala kmetijskih rastlin,
-       
vodi predpisane evidence, registre in druge zbirke podatkov, ki so
povezane v informacijski sistem in mednarodne informacijske sisteme na področju
živinoreje,
-       
opravlja strokovne naloge in monitoring na področju kontrole ustreznosti
krme, dodatkov in premiksov,
-       
opravlja analize medu,
-       
opravlja analize mineralnih gnojil,
-       
opravlja oceno vina in drugih proizvodov iz grozdja in vina,
-       
opravlja analize žganih pijač,
-       
opravlja kemijske analize fitofarmacevtskih sredstev in analize ostankov
fitofarmacevtskih sredstev v kmetijskih pridelkih.
Inštitut opravlja tudi strokovne naloge s področja kmetijstva
v povezavi z varstvom okolja in sicer v zvezi:
-       
z ukrepi na vodovarstvenih območjih;
-       
z izpusti toplogrednih plinov in amoniaka s projekcijami in možnostmi za
zmanjševanje teh izpustov ter v zvezi s pripravo programov in poročil glede
zmanjševanja izpustov toplogrednih plinov in amoniaka,
-       
z varstvom voda pred onesnaženjem z nitrati iz kmetijskih virov,
-       
s stanjem tal v Sloveniji,
-       
s prilagajanjem podnebnim spremembam,
-       
z biološko razgradljivimi odpadki in uporabo blata iz čistilnih naprav v
kmetijstvu ter
-       
druge strokovne naloge v zvezi z vplivi kmetijske dejavnosti na varstvo
okolja in izvajanjem ukrepov varstva okolja v kmetijstvu.
Inštitut opravlja strokovne naloge ocenjevanja snovi in
biocidnih proizvodov v povezavi z varstvom okolja.
Inštitut v okviru Slovenske čebelarske akademije izvaja tudi
neformalna izobraževanja na področju čebelarstva, ki so namenjena izobraževanju
tujcev, izvajalcev izobraževanj in ostali zainteresirani javnosti. Slovenska
čebelarska akademija sodeluje z izobraževalnimi ustanovami in drugimi pravnimi
in fizičnimi osebami, ki delujejo na področju čebelarstva v Republiki Sloveniji
in v tujini, ter skrbi za skupno promocijo izobraževalnih ustanov Republike
Slovenije na področju čebelarstva in širjenje novih znanj v nacionalnem in
mednarodnem okviru v povezavi z raziskovalnim in razvojnim delom na področju
čebelarstva. Po opravljenem neformalnem izobraževanju udeleženci prejmejo
potrdilo o opravljenem izobraževanju, ki vsebuje naslednje podatke: 
-       
osebno ime in rojstne podatke udeleženca, 
-       
naslov stalnega ali začasnega bivališča, 
-       
datum in naslov izobraževanja, 
-       
vsebinske podatke o izobraževanju, zlasti vrsto izobraževanja in število
ur, 
-       
izvajalca izobraževanja, 
-       
zaporedno številko potrdila. 
(se še
uporablja do 31. 12. 2022)
Slovenska čebelarska akademija vodi evidenco o udeležencih
neformalnega izobraževanja, ki vsebuje podatke iz 165.a člena Zakona o
kmetijstvu (Uradni list RS, št. 45/08, 57/12, 90/12 – ZdZPVHVVR, 26/14,
32/15, 27/17 in 22/18). (se še
uporablja do 31. 12. 2022)
4. člen
Za izvajanje javne službe se na inštitutu oblikujejo
programske skupine.
Inštitut opravlja dejavnost tudi za druge naročnike v obsegu
in na način, določen z letnim programom dela inštituta, ki je usklajen s
Programom dela inštituta.
Inštitut opravlja naloge javne službe s področja kmetijstva
iz petega odstavka prejšnjega člena in naloge s področja kmetijstva iz šestega
odstavka prejšnjega člena v skladu z letnimi programi, sprejetimi na predpisan
način, in na podlagi predpisov, ki urejajo javno naročanje. Medsebojna razmerja
med inštitutom in ministrstvom, pristojnim za kmetijstvo, gozdarstvo in
prehrano, se podrobneje uredijo s pogodbo.
Inštitut opravlja naloge iz sedmega odstavka prejšnjega člena
v skladu s programi, ki jih po predhodnem mnenju ministrstva, pristojnega za
okolje in prostor, in ministrstva, pristojnega za kmetijstvo, gozdarstvo in
prehrano, sprejme upravni odbor inštituta. Izvajanje nalog iz programov in
medsebojna razmerja med inštitutom in ministrstvom oziroma ministrstvoma, ki
sta naročnika in plačnika nalog, se podrobneje uredijo s pogodbo.
Inštitut opravlja naloge iz osmega odstavka prejšnjega člena
v skladu s programom, ki ga po predhodnem mnenju ministrstva, pristojnega za
zdravje (Urad Republike Slovenije za kemikalije), sprejme upravni odbor
inštituta. Izvajanje nalog iz programa ter medsebojna razmerja med inštitutom
in ministrstvom, pristojnim za zdravje (Urad Republike Slovenije za
kemikalije), ki je naročnik in plačnik nalog, se podrobneje uredijo s pogodbo.
5. člen
V okviru svoje dejavnosti lahko za potrebe prenosa znanja in
tehnologij inštitut s soglasjem ustanovitelja v skladu z zakonodajo ustanovi
drug zavod.
6. člen
Organiziranost inštituta se določi s statutom.
IV. ORGANI INŠTITUTA
7. člen
Organ upravljanja inštituta je upravni odbor.
Upravni odbor inštituta ima sedem članov,
od katerih:
-       
tri člane imenuje ustanovitelj, in sicer enega člana na predlog
ministrstva, pristojnega za raziskovalno dejavnost, enega člana na predlog
ministrstva, pristojnega za kmetijstvo, gozdarstvo in prehrano, in enega člana
na predlog ministrstva, pristojnega za okolje in prostor;
-       
tri člane imenuje znanstveni svet inštituta iz vrst uporabnikov
inštituta, ki imajo dolgoročen interes pri povezovanju raziskovalnih dejavnosti
inštituta, oziroma zainteresirane javnosti. Imenovani člani s strani
uporabnikov ne smejo prihajati iz iste institucije;
-       
enega člana izvolijo zaposleni delavci inštituta izmed sebe.
Predsednika upravnega odbora izvolijo člani upravnega odbora
izmed sebe.
Način imenovanja članov iz vrst uporabnikov dejavnosti
inštituta, ki imajo dolgoročen interes pri povezovanju raziskovalnih dejavnosti
inštituta, oziroma zainteresirane javnosti in izmed zaposlenih delavcev na
inštitutu se podrobneje določi v statutu.
8. člen
Upravni odbor inštituta obravnava in sprejema:
-       
statut in druge splošne akte,
-       
Program dela inštituta,
-       
letna poročila o izvajanju Programa dela inštituta,
-       
petletno poročilo o izvajanju Programa dela inštituta,
-       
letni program dela in finančni načrt inštituta,
-       
imenuje in razrešuje direktorja,
-       
obravnava pobude znanstvenega sveta in o njih sklepa,
-       
opravlja druge naloge v skladu s predpisi.
Upravni odbor inštituta s soglasjem ustanovitelja sprejema
statut, Program dela inštituta ter imenuje in razrešuje direktorja.
9. člen
Mandat članov upravnega odbora inštituta je štiri leta.
Upravni odbor vsako leto poroča ustanovitelju o delu
inštituta.
Način dela upravnega odbora se določi s statutom oziroma
poslovnikom o delu upravnega odbora.
10. člen
Delo in poslovanje inštituta vodi direktor.
Direktorja imenuje in razrešuje upravni odbor s soglasjem
ustanovitelja.
Mandat direktorja je pet let.
11. člen
Število pomočnikov direktorja se določi s statutom.
S statutom se določi tudi način določanja zaposlenih, ki
opravljajo naloge vodenja notranje organizacijske enote.
12. člen
Za obravnavanje in odločanje o vprašanjih s področja
strokovnega dela inštituta se oblikuje Znanstveni svet.
Znanstveni svet v okviru pooblastil, določenih v statutu:
-       
oblikuje strokovne podlage za pripravo raziskovalnih programov,
-       
vsebinsko usklajuje pripravo Programa dela inštituta,
-       
opravlja izvolitve raziskovalcev v raziskovalne nazive,
-       
daje mnenja in pobude glede organizacije in pogojev za razvoj
dejavnosti,
-       
opravlja druge naloge v skladu s statutom.
Direktor je član znanstvenega sveta po funkciji in ne more
biti izvoljen za predsednika.
Za člana znanstvenega sveta je lahko imenovan znanstveni
svetnik, strokovno raziskovalni svetnik, višji znanstveni sodelavec, višji
strokovno raziskovalni sodelavec, vodja notranje organizacijske enote in vodja
programa.
S statutom se določijo pristojnosti znanstvenega sveta in
način imenovanja članov.
IV.a SLOVENSKA ČEBELARSKA AKADEMIJA
(se
še uporablja do 31. 12. 2022)
12.a člen
Slovenska čebelarska akademija ima predstojnika in programski
odbor. 
12.b člen
Predstojnika Slovenske čebelarske akademije imenuje direktor
inštituta po pridobitvi mnenja programskega odbora in s predhodnim soglasjem
ministra, pristojnega za kmetijstvo, gozdarstvo in prehrano. 
Naloge predstojnika Slovenske čebelarske akademije so: 
-       
koordiniranje dela programskega odbora, 
-       
priprava vsebine letnega programa in finančnega načrta Slovenske
čebelarske akademije, ki je sestavni del letnega programa dela inštituta, 
-       
odgovornost za izpolnjevanje letnega programa dela in finančnega načrta
Slovenske čebelarske akademije, 
-       
skrb za pravočasno izvedbo letnega programa dela in finančnega načrta
Slovenske čebelarske akademije in pripravo poročila, 
-       
skrb za promocijo Slovenske čebelarske akademije. 
Predstojnik Slovenske čebelarske akademije je vodja
organizacijske enote inštituta, v kateri se izvaja dejavnost Slovenske
čebelarske akademije. 
Način ter pogoji imenovanja in razrešitve, pravice, dolžnosti
in odgovornosti predstojnika Slovenske čebelarske akademije se podrobneje
opredelijo v statutu inštituta. 
12.c člen
Programski odbor Slovenske čebelarske akademije: 
-       
pripravlja vsebine programov izobraževanja Slovenske čebelarske
akademije, 
-       
daje mnenje k letnemu programu dela in finančnemu načrtu Slovenske
čebelarske akademije, 
-       
obravnava strokovna vprašanja s področja izobraževanj v čebelarstvu, 
-       
za upravni odbor pripravi predlog načina razpolaganja s presežkom
prihodkov nad odhodki iz dejavnosti Slovenske čebelarske akademije. 
Programski odbor Slovenske čebelarske akademije sestavljajo: 
-       
en predstavnik inštituta, 
-       
trije predstavniki čebelarjev, ki jih predlaga Čebelarska zveza
Slovenije, 
-       
en predstavnik javne svetovalne službe v čebelarstvu, 
-       
en predstavnik Univerze v Ljubljani, Biotehniške fakultete, 
-       
en predstavnik Univerze v Mariboru, Fakultete za kmetijstvo in
biosistemske vede, 
-       
en predstavnik Univerze v Ljubljani, Veterinarske fakultete,
Nacionalnega veterinarskega inštituta, 
-       
en predstavnik srednjih šol, izvajalk izobraževalnih programov s
področja kmetijstva, 
-       
en predstavnik ministrstva, pristojnega za kmetijstvo, gozdarstvo in
prehrano, 
-       
en predstavnik ministrstva, pristojnega za izobraževanje, 
-       
en predstavnik ministrstva, pristojnega za zunanje zadeve. 
Člani programskega odbora Slovenske čebelarske akademije niso
upravičeni do povračila sejnin in potnih stroškov iz proračuna Republike
Slovenije. 
Člane programskega odbora Slovenske čebelarske akademije na
predlog subjektov iz drugega odstavka tega člena imenuje upravni odbor
inštituta s predhodnim soglasjem ministra, pristojnega za kmetijstvo,
gozdarstvo in prehrano. 
Način dela programskega odbora Slovenske čebelarske akademije
določa poslovnik, ki ga sprejme programski odbor Slovenske čebelarske
akademije. 
Način ter pogoji imenovanja in razrešitve, pravice, dolžnosti
in odgovornosti članov programskega odbora Slovenske čebelarske akademije se
podrobneje opredelijo v statutu inštituta.
V. VIRI, NAČIN IN POGOJI PRIDOBIVANJA SREDSTEV ZA DELO INŠTITUTA
13. člen
Inštitut upravlja z vsemi osnovnimi in drugimi materialnimi
sredstvi, s katerimi je gospodaril do uveljavitve tega sklepa.
14. člen
Sredstva, potrebna za izvajanje svojih dejavnosti, inštitut
pridobiva:
-       
iz državnega proračuna za izvajanje javne službe na področju
raziskovalne dejavnosti,
-       
iz državnega proračuna za opravljanje nalog javne službe s področja
kmetijstva iz petega odstavka 3. člena tega sklepa in nalog s področja
kmetijstva iz šestega odstavka 3. člena tega sklepa,
-       
iz sredstev donacij in iz nepovratnih sredstev tujih virov za
opravljanje nalog s področja kmetijstva iz šestega odstavka 3. člena tega
sklepa,
-       
iz državnega proračuna in nepovratnih sredstev tujih virov za
opravljanje nalog iz sedmega odstavka 3. člena tega sklepa,
-       
iz državnega proračuna za izvajanje drugih nalog, ki se sofinancirajo
preko javnih razpisov,
-       
iz sredstev proračuna Evropske unije in
-       
s plačili naročnikov z opravljanjem dejavnosti za trg.
Sredstva za delovanje Slovenske čebelarske akademije se
zagotavljajo iz proračuna Republike Slovenije, s plačili za storitve in iz
drugih virov.
15. člen
Inštitut pridobiva sredstva na podlagi Programa dela
inštituta, h kateremu je dala soglasje Vlada Republike Slovenije. Program je
pripravljen za obdobje petih let in vsebuje:
-       
znanstveno-raziskovalno usmeritev,
-       
program raziskovalne dejavnosti z opredelitvijo obsega javne službe ter
raziskovalnega dela za trg,
-       
opredelitev infrastrukturnih programov,
-       
fiksne stroške upravljanja javnega raziskovalnega zavoda,
-       
program investicij in investicijskega vzdrževanja ter pridobivanja
stvarnega premoženja,
-       
fiksne stroške za financiranje instrumentalnih centrov in zbirk ter
-       
sistemizacijo programskih in infrastrukturnih skupin.
Program dela inštituta pripravi direktor na predlog vodij
programskih skupin. Upravni odbor inštituta po predhodnem mnenju znanstvenega
sveta sprejme Program dela inštituta.
Inštitut pridobiva sredstva za opravljanje nalog javne službe
s področja kmetijstva iz petega odstavka 3. člena tega sklepa in nalog s
področja kmetijstva iz šestega odstavka 3. člena tega sklepa v obsegu izvajanja
nalog javne službe s področja kmetijstva iz petega odstavka 3. člena tega
sklepa in nalog s področja kmetijstva iz šestega odstavka 3. člena tega sklepa
na podlagi letnih programov, sprejetih na predpisan način, in na podlagi
predpisov, ki urejajo javno naročanje.
Inštitut pridobiva sredstva za opravljanje nalog iz sedmega
odstavka 3. člena tega sklepa v obsegu izvajanja nalog iz sedmega odstavka 3.
člena tega sklepa na podlagi programov, ki jih po predhodnem mnenju
ministrstva, pristojnega za okolje in prostor, in ministrstva, pristojnega za
kmetijstvo, gozdarstvo in prehrano, sprejme upravni odbor inštituta.
Inštitut pridobiva sredstva za opravljanje nalog iz osmega
odstavka 3. člena tega sklepa v obsegu izvajanja nalog iz osmega odstavka 3.
člena tega sklepa na podlagi programa, ki ga po predhodnem mnenju ministrstva,
pristojnega za zdravje (Urad Republike Slovenije za kemikalije), sprejme
upravni odbor inštituta.
16. člen
Pri inštitutu se ustanovi raziskovalni sklad, ki se financira
iz donacij in drugih virov in je namenjen za:
-       
odpiranje novih področij in podporo obetavnih projektov,
-       
posebno podporo za strokovno napredovanje perspektivnih raziskovalcev in
-       
vključevanje tujih raziskovalcev v delo inštituta.
Oblikovanje in namen uporabe raziskovalnega sklada se
natančnejše določi s statutom.
16.a člen
(se
še uporablja do 31. 12. 2022)
Ministrstvo, pristojno za kmetijstvo, gozdarstvo in prehrano,
financira delo predstojnika in materialne stroške za izvedbo nalog Slovenske
čebelarske akademije v skladu z letnim programom dela in finančnim načrtom
Slovenske čebelarske akademije. 
Izobraževanja Slovenske čebelarske akademije plačajo
udeleženci izobraževanj, razen v primeru, ko se za to zagotovijo namenska
sredstva. 
Financiranje Slovenske čebelarske akademije je v celoti
ločeno od financiranja javne službe svetovanja v čebelarstvu, javne službe
zdravstvenega varstva čebel, javne službe vzgoje in izobraževanja v čebelarstvu
ter ukrepov Programa na področju čebelarstva v Republiki Sloveniji, zato morajo
izvajalci javnih služb na področju čebelarstva, ki sodelujejo v okviru
Slovenske čebelarske akademije, zagotoviti ločeno evidentiranje dejavnosti.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
17. člen
Presežek prihodkov nad odhodki inštitut uporablja za
izvajanje in razvoj svojih dejavnosti.
O načinu razpolaganja s presežkom prihodkov nad odhodki
odloča na predlog upravnega odbora ustanovitelj.
17.a člen
(se
še uporablja do 31. 12. 2022)
Presežki prihodkov nad odhodki iz dejavnosti Slovenske
čebelarske akademije se lahko uporabijo za opravljanje in razvoj dejavnosti,
štipendije za izobraževanja v okviru akademije, investicije in promocijo v
okviru Slovenske čebelarske akademije. 
Predlog razpolaganja s presežkom prihodkov nad odhodki iz dejavnosti
Slovenske čebelarske akademije za upravni odbor pripravi programski odbor in je
sestavni del predloga iz drugega odstavka prejšnjega člena.
18. člen
Primanjkljaj prihodkov nad odhodki se krije v skladu z
zakonom in odločitvijo ustanovitelja na predlog upravnega odbora.
Ustanovitelj ne krije primanjkljaja prihodkov nad odhodki iz
naslova izvajanja dejavnosti na trgu.
VII. PRAVICE, OBVEZNOSTI IN ODGOVORNOSTI INŠTITUTA V PRAVNEM
PROMETU
19. člen
Inštitut je pravna oseba, ki nastopa v pravnem prometu v
okviru svoje dejavnosti samostojno, z vsemi pravicami in obveznostmi brez
omejitev.
Slovenska čebelarska akademija kot organizacijska enota
inštituta nastopa v pravnem prometu v imenu in za račun inštituta, pri čemer v
pravnem prometu obvezno uporablja tudi ime inštituta.
VIII. ODGOVORNOSTI USTANOVITELJA ZA OBVEZNOSTI INŠTITUTA
20. člen
Ustanovitelj prevzema odgovornost za obveznosti inštituta iz
naslova opravljanja dejavnosti, ki je javna služba, do višine vrednosti
premoženja, s katerim inštitut upravlja. Za obveznosti inštituta iz lastne
dejavnosti jamči inštitut s prihodki iz lastne dejavnosti.

Sklep o preoblikovanju Kmetijskega inštituta
Slovenije v javni raziskovalni zavod (Uradni list RS, št. 47/11) vsebuje naslednje prehodne in
končne določbe:
»IX. PREHODNE IN KONČNE DOLOČBE
21. člen
Kmetijski inštitut Slovenije, Hacquetova ulica 17, 1000
Ljubljana, ki je bil vpisan v sodni register dne 26. 5. 1975 in je sedaj vpisan
v sodni register pri Okrožnem sodišču v Ljubljani pod matično številko
5055431000, ohrani vse pravice in obveznosti v pravnem prometu.
22. člen
Direktor nadaljuje delo do izteka mandata.
Do imenovanja oziroma izvolitve novega upravnega odbora
inštituta nadaljuje delo dosedanji upravni odbor inštituta.
Novi upravni odbor inštituta se imenuje oziroma izvoli do 26.
julija 2011.
Organi inštituta, ki so bili izvoljeni ali imenovani pred
sprejemom tega sklepa, nadaljujejo z delom do ustanovitve in imenovanja novih
organov, določenih s tem sklepom in statutom, v okviru svojih pristojnosti.
23. člen
Inštitut mora uskladiti statut in druge splošne akte s tem
sklepom do 26. junija 2011.
24. člen
Z dnem uveljavitve tega sklepa preneha veljati Sklep o
preoblikovanju Kmetijskega inštituta Slovenije v javni raziskovalni zavod
(Uradni list RS, št. 66/96, 65/99, 84/02, 11/06 in 43/06).
25. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o dopolnitvah Sklepa o preoblikovanju
Kmetijskega inštituta Slovenije v javni raziskovalni zavod (Uradni list RS, št.
71/18) vsebuje naslednjo prehodno in
končno določbo:
»7. člen
Inštitut mora statut in druge interne akte uskladiti v treh
mesecih od uveljavitve tega sklepa. 
Člani programskega odbora Slovenske čebelarske akademije se
imenujejo v dveh mesecih po uskladitvi aktov iz prejšnjega odstavka. 
Predstojnik Slovenske čebelarske akademije se imenuje v enem
mesecu po imenovanju članov programskega sveta iz prejšnjega odstavka. 
8. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep
o dopolnitvah Sklepa o preoblikovanju Kmetijskega inštituta Slovenije v javni
raziskovalni zavod (Uradni list RS, št. 101/21)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
Inštitut mora statut in druge interne akte uskladiti v štirih
mesecih od uveljavitve tega sklepa.
5. člen
Ta sklep začne veljati petnajsti dan po objavi v Uradnem
listu Republike Slovenije.«.

Sklep o ustanovitvi javnega raziskovalnega
zavoda Kmetijski inštitut Slovenije (Uradni list RS, št. 114/22) v zvezi s prenehanjem veljavnosti
in uporabe določb sklepa določa:
»29. člen
Z dnem uveljavitve tega sklepa preneha veljati Sklep o
preoblikovanju Kmetijskega inštituta Slovenije v javni raziskovalni zavod (Uradni
list RS, št. 47/11, 71/18 in 101/21),
določbe devetega in desetega odstavka 3. člena,
IV.a poglavja Slovenska čebelarska akademija ter 16.a in 17.a člena pa se
uporabljajo do 31. 12. 2022.«;
ter vsebuje naslednjo končno določbo:
»30. člen
Ta sklep začne veljati petnajsti dan po objavi v Uradnem
listu Republike Slovenije.«.