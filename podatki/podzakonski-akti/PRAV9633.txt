I. SPLOŠNE DOLOČBE
1. člen
S tem pravilnikom je določena maksimalna višina običajnega odpisa,
primanjkljaja blaga (kalo, razsip, razbitje in okvara, uničenje blaga), ki je
neločljivo povezan s skladiščenjem in prevozom blaga in se v proizvodni
dejavnosti šteje za normalnega ter zato predstavlja redni strošek poslovanja gospodarskega
subjekta.
Primanjkljaj blaga šteje za jemanje blaga za neposlovne namene,
razen primanjkljaja in uničenja iz naslova kala, razsipa, razbitja in okvare
blaga, ki nastanejo zaradi manipulacije z blagom v času prevoza ter skladiščenja
pri gospodarskih subjektih –
proizvodnih podjetjih elektroindustrije.
2. člen
Določbe tega pravilnika veljajo
za vse tiste gospodarske subjekte, ki opravljajo dejavnost na pridobiten način
in so po Standardni klasifikaciji dejavnosti registrirani v vsaj enem izmed naslednjih
podrazredov SKD 2008:


Pregled podrazredov SKD
  2008


_skd_2008 

ime_skd_2008


26.110 

Proizvodnja
  elektronskih komponent


26.120 

Proizvodnja
  elektronskih plošč


26.200 

Proizvodnja računalnikov
  in perifernih naprav


26.300 

Proizvodnja
  komunikacijskih naprav


26.400 

Proizvodnja
  elektronskih naprav za široko rabo


26.510 

Proizvodnja merilnih,
  preizkuševalnih in navigacijskih instrumentov in naprav


26.600 

Proizvodnja sevalnih,
  elektromedicinskih in elektroterapevtskih naprav


26.700 

Proizvodnja optičnih
  instrumentov in fotografske opreme


27.110 

Proizvodnja
  elektromotorjev, generatorjev in transformatorjev


27.120 

Proizvodnja naprav za
  distribucijo in krmiljenje elektrike


27.200 

Proizvodnja baterij in
  akumulatorjev


27.310 

Proizvodnja kablov iz
  optičnih vlaken


27.320 

Proizvodnja drugih
  električnih kablov in žic


27.330 

Proizvodnja vtičnic, stikal
  in drugih naprav za ožičenje


27.400 

Proizvodnja naprav in
  opreme za razsvetljavo


27.510 

Proizvodnja električnih
  gospodinjskih naprav


27.900 

Proizvodnja drugih
  električnih naprav


28.230 

Proizvodnja pisarniških
  strojev in naprav (razen računalnikov in perifernih naprav)


29.310 

Proizvodnja električne
  in elektronske opreme za motorna vozila


32.500 

Proizvodnja medicinskih
  instrumentov, naprav in pripomočkov


33.130 

Popravila elektronskih
  in optičnih naprav


33.140 

Popravila električnih
  naprav


33.190 

Popravila drugih naprav


33.200 

Montaža industrijskih
  strojev in naprav


95.120 

Popravila
  komunikacijskih naprav


3. člen
Kalo je izguba oziroma uničenje blaga, ki nastane zaradi kemičnih
in fizikalnih lastnosti blaga (sušenje, krčenje, izhlapevanje in podobno) in se
kaže na teži, obsegu ali površini blaga.
Razsip je izguba ali uničenje blaga, ki nastane pri
manipulaciji z blagom v tekočem stanju (barve, laki, topila ipd.) ali sipkem
stanju (granulati ipd.).
Razbitje je izguba ali uničenje blaga, ki nastane pri
manipulacijinz lomljivim blagom (steklo, porcelan, keramika ipd.).
Okvara je izguba ali uničenje blaga, ki nastane zaradi kemičnih
ali fizikalnih vplivov pri manipulaciji ali skladiščenju in ima za posledico
spremembo kemičnih, fizikalnih, funkcionalnih in estetskih lastnosti blaga.
4. člen
Primanjkljaj in uničenje blaga se ugotavljata:
-       
neposredno po nastanku izgube ali uničenju blaga pri prevozu in skladiščenju
blaga,
-       
z izrednim popisom blaga v skladišču,
-       
z rednim letnim popisom blaga v skladišču.
O ugotovljeni izgubi oziroma uničenju blaga se obvezno sestavi
zapisnik.
5. člen
Odpis blaga zaradi primanjkljaja in uničenja blaga iz naslova
kala, razsipa, razbitja, okvara) do maksimalne višine, ki jo določa ta
pravilnik, se šteje za odpis, ki je oproščen plačila davka na dodano vrednost.
Od odpisa, ki presega odpis, izračunan na podlagi maksimalnih
stopenj iz tega pravilnika, se obračunava in plačuje davek na dodano vrednost.
Gospodarske družbe evidentirajo ugotovljene primanjkljaje in
uničenje blaga, v svojih poslovnih knjigah (odpis blaga).
II. STOPNJE NORMALNEGA ODPISA BLAGA
6. člen
Ob normalnih pogojih poslovanja ter ob skrbnem in strokovnem
ravnanju z blagom pri skladiščenju in prevozu blaga, se za primanjkljaj in uničenje
blaga iz prvega odstavka 5. člena tega pravilnika šteje primanjkljaj in uničenje,
ki se izračuna za posamezne skupine blaga od vrednosti prometa blaga v določeni
obračunski dobi z uporabo v Tabeli 1 podanih stopenj:
Tabela 1: Stopnje za preračun
primanjkljaja ali uničenja blaga, ki je neločljivo povezan s prevozom in skladiščenjem
blaga.


Vrste blaga 

Stopnja primanjkljaja in uničenja


kemikalije:

 


hlapljive snovi 

1,5%


barve, laki 

2,5%


maziva 

1,5%


čistila 

1,5%


tehnični plini 

4%


naftni derivati 

1,5%


potrošni materiali za vzdrževanje 

2%


materiali in deli iz železa in jekla:

 


pločevina vseh vrst 

1,0%


vijačni material in drugi spajalni materiali 

1,0%


žice, profili, cevi 

3,0%


jekla za orodjarstvo 

1,0%


iz bakra:

 


pločevina, žice, profili, drugo 

3,5%


iz aluminija:

 


pločevina, profili, žice, drugo 

3,0%


druge kovine in zlitine 

1,5%


izolacijski, impregnacijski in tesnilni materiali:

 


izolacijske in impregnacijske mase 

2,5%


trakovi, cevi 

2,5%


drugi izolacijski materiali 

2,5%


granulati –
  plastika 

2,5%


lomljivi materiali in polizdelki:

 


steklo 

4,0%


keramika 

3,0%


iz plastičnih mas 

1,5%


kaširani laminati 

2,0%


komponente, embalaža in drugo:

 


elektronske, električne komponente in elementi, tiskana
  verzija

1,0%


embalaža, material za pakiranje 

3,0%


ostali tehnični materiali (guma ...) 

2%


drugi tehnični izdelki 

1,5%


drugo 

1,5%


7. člen
Gospodarski subjekti iz 2. člena tega pravilnika, ki
opravljajo še druge stranske dejavnosti ali uporabljajo pri svojem poslovanju
druge vrste blaga, lahko uporabljajo za te dejavnosti določila pravilnikov
drugih strokovnih združenj o višini običajnega primanjkljaja in uničenja blaga,
ki je neločljivo povezan s prevozom in skladiščenjem blaga.
III. PREHODNI IN KONČNI DOLOČBI
8. člen
Spremembe in dopolnitve tega pravilnika se sprejmejo po enakem
postopku, kot velja za njegov sprejem.
9. člen
Ta pravilnik začne veljati osmi dan po objavi v Uradnem listu
Republike Slovenije.
Ljubljana, dne 4. decembra
2008
Predsednik
upravnega odbora
Zbornice elektronske in elektroindustrije
mag. Valter Leban l.r.