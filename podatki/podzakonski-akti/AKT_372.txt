I. SPLOŠNE DOLOČBE
1. Namen in predmet urejanja
1. člen
S tem aktom se določa metodologija za
pripravo tarifnih sistemov za oskrbo tarifnih odjemalcev (v nadaljnjem
besedilu: odjemalec) z zemeljskim plinom iz distribucijskega omrežja in urejajo
načela za določitev ter obvezne vsebine tarifnih sistemov za zemeljski plin za
distribucijsko omrežje zemeljskega plina (v nadaljnjem besedilu: distribucijsko
omrežje).
2. Cilji in načela
2. člen
Namen akta je zaščita končnih odjemalcev
zemeljskega plina ter zagotovitev visoke ravni varstva potrošnikov, zlasti
glede preglednosti veljavnih tarifnih sistemov za zemeljski plin za
distribucijsko omrežje. 
Namen tega akta je tudi preglednost in
primerljivost tarifnih sistemov, ki morajo imeti primerljivo obliko in
strukturo na posameznih geografskih območjih, ki so s strani lokalnih skupnosti
oziroma skupnega organa iz 35. člena Energetskega zakona določena kot območja
izvajanja gospodraske javne službe (v nadaljnjem besedilu: javna služba)
dejavnost dobava tarifnim odjemalcem (v nadaljnjem besedilu: DTO). 
S tarifnim sistemom dobavitelj tarifnim
odjemalcem določi tarifne postavke za dobavljen zemeljski plin in način
oblikovanja in uporabe obračunskih elementov tarifnim odjemalcem na enoten in
pregleden način ter upošteva naslednje cilje: 
-       
učinkovita raba zemeljskega plina, 
-       
zanesljiva oskrba odjemalcev, 
-       
oskrba odjemalcev z zemeljskim plinom ustrezne kakovosti, 
-       
varstvo okolja, 
-       
varstvo potrošnikov. 
Vsebina tarifnega sistema mora biti
pregledna in nuditi odjemalcu izčrpne informacije predvsem o ceni oskrbe z
zemeljskim plinom kot tudi vsebini pogodbenega razmerja med njim in izvajalcem
dejavnosti DTO.
3. Pojmi in definicije
3. člen
V tem aktu so uporabljeni pojmi, kot so
določeni v Energetskem zakonu (v nadaljnjem besedilu: EZ) in podzakonskih
predpisih, izdanih na njegovi podlagi, poleg teh pa imajo v tem aktu
uporabljeni pojmi naslednji pomen:
 
dobavitelj
tarifnih odjemalcev:             je pravna ali fizična oseba, ki je s strani
lokalne skupnosti pooblaščena za izvajanje izbirne lokalne javne službe dobave
zemeljskega plina tarifnim odjemalcem na območju določene lokalne skupnosti, distribucijsko
omrežje
zemeljskega
plina:                               je omrežje plinovodov, ki so funkcionalno
zgrajeni na zaključenem geografskem območju, določenem s strani lokalne
skupnosti kot območje izvajanja javne službe dejavnosti sistemskega operaterja distribucijskega
omrežja zemeljskega plina, in po katerem se izvaja tudi distribucija
zemeljskega plina do končnih odjemalcev,
odjemalec:                                           je
gospodinjski odjemalec, ki je oskrbovan z zemeljskim plinom za lastno domačo
rabo in po določbah EZ ni upravičen odjemalec, ter skupne kotlovnice v
večstanovanjskih stavbah ali kot del druge stavbe, ki služijo večstanovanjskim
stavbam kot celoti ali več stanovanjskim stavbam ali drugim nepremičninam in
imajo v skladu z zakonom, ki ureja stanovanjska razmerja, poseben pravni
status,
tarifna
postavka:                                  je v denarni enoti izražena cena za
tarifni element, ki jo plačujejo odjemalci zemeljskega plina v posamezni
tarifni skupini,
tarifna
skupina:                                    je skupina odjemalcev, za katere
veljajo enake tarifne postavke.
4. Veljavnost tarifnega sistema
4. člen
Tarifni sistem se uporablja za vse
odjemalce, ki so oskrbovani preko odjemnih mest. Posamezni tarifni sistem velja
na posameznih geografskih območjih, ki so s strani lokalnih skupnosti oziroma
skupnega organa iz 35. člena EZ določena kot območja izvajanja javne službe
dejavnosti DTO.
II. OBVEZNA VSEBINA TARIFNEGA SISTEMA
1. Vsebina tarifnega sistema
5. člen
V tarifnem sistemu se določijo elementi za
obračunavanje zemeljskega plina, dobavljenega odjemalcem na območju, za katero
dobavitelj izvaja javno službo dejavnost DTO, način oblikovanja in sestavljanja
cene, obračunski elementi in uvrščanje odjemalcev v tarifne skupine.
2. Tarifni elementi in tarifne postavke
6. člen
Tarifni elementi, za katere se ugotavljajo
tarifne postavke, so: 
-       
omrežnina za distribucijsko omrežje, 
-       
cena za dobavljen zemeljski plin, 
-       
trošarine in takse na zemeljski plin, 
-       
davek na dodano vrednost. 
Tarifne postavke se oblikujejo na podlagi
upravičenih stroškov za oskrbo zemeljskega plina. 
Druge storitve se obračunavajo posebej, po
ceniku izvajalca javne službe dejavnosti DTO, ki mora biti javno objavljen in
mora temeljiti na stroških teh storitev.
3. Omrežnina za distribucijsko omrežje
7. člen
Omrežnina za distribucijsko omrežje je
določena v skladu z aktom, ki določa metodologijo za določitev omrežnine in
kriterije za ugotavljanje upravičenih stroškov za distribucijsko omrežje
zemeljskega plina, in aktom, ki določa metodologijo za obračunavanje omrežnine
za distribucijsko omrežje zemeljskega plina. 
Omrežnina za distribucijsko omrežje je
izražena s: 
-       
fiksnim delom v obliki pavšala (SIT/mesec), moči (SIT/kW) ali
zmogljivosti (SIT/(Sm3/dan)), 
-       
variabilnim delom, ki se plačuje na enoto porabe zemeljskega plina.
4. Cena za dobavljen zemeljski plin
8. člen
Cena za dobavljen zemeljski plin je
izražena z variabilnim delom, ki se plačuje na enoto porabe zemeljskega plina.
5. Izkazovanje končne prodajne cene
9. člen
Končna prodajna cena posameznemu odjemalcu
se izkazuje na naslednji način: 
-       
omrežnina za distribucijsko omrežje, 
-       
cena za dobavljen zemeljski plin, 
-       
trošarine in takse na zemeljski plin, 
-       
davek na dodano vrednost.
6. Razvrstitev odjemalcev v tarifne skupine
10. člen
Odjemalci se razvrstijo v tarifne skupine
glede na letno količino porabljenega zemeljskega plina na odjemnem mestu, kot
jo določa Tabela v Prilogi, ki je sestavni del tega akta. 
Glede na strukturo odjemalcev, ki jih
posamezni dobavitelj oskrbuje z zemeljskim plinom, lahko izvajalec javne službe
dejavnosti DTO posameznim tarifnim skupinam določi enake cene. 
S tarifnim sistemom se določi način
ugotavljanja dobavljene količine in obračuna v primeru okvare merilnih naprav
ter način obračuna pri prehodu iz ene tarifne skupine v drugo. 
Izvajalec javne službe dejavnosti DTO pri
obračunu fiksnega dela uporablja stopenjsko tarifo, ki upošteva nelinearno
povečanje fiksnega dela glede na zmogljivost odjema.
III. SOGLASJE K TARIFNEMU SISTEMU IN OBJAVA
11. člen
Tarifni sistem določi izvajalec javne
službe dejavnosti DTO skladno s tem aktom. Pred objavo tarifnega sistema
oziroma njegovih sprememb in dopolnitev v Uradnem listu Republike Slovenije
mora izvajalec javne službe dejavnosti DTO pridobiti soglasje pristojne lokalne
skupnosti ali organa iz 35. člena EZ.
12. člen
Lokalna skupnost ali organ iz 35. člena EZ
presodi tarifni sistem z vidika skladnosti s tem aktom in soglasje izda ali
zavrne.
IV. PREHODNA IN KONČNA DOLOČBA
13. člen
Do uveljavitve novih tarifnih sistemov,
sprejetih na podlagi tega akta, se uporabljajo določbe do sedaj veljavnih
tarifnih sistemov.
14. člen
Ta akt začne veljati naslednji dan po
objavi v Uradnem listu Republike Slovenije.
Št. 22-3/05/P5/AE
Maribor, dne 1. julija 2005.
EVA 2005-2111-0086
Predsednik sveta 
Javne agencije Republike Slovenije 
za energijo 
dr. Franc Žlahtič l. r.
Vlada Republike Slovenije je dne 15. 9.
2005 s sklepom št. 00713-36/2005/4 dala soglasje k temu aktu.

Priloga 1:Tabela:
Tarifne skupine glede na letno količino porabljenega zemeljskega plina