1. člen
S tem odlokom se zaradi zajezitve in obvladovanja epidemije COVID-19
začasno omeji in določi način izvajanja javnega prevoza potnikov na ozemlju
Republike Slovenije.
2. člen
(1) Izvajanje javnega linijskega prevoza potnikov v
medkrajevnem in mestnem avtobusnem prevozu potnikov, javnega železniškega
prevoza potnikov v notranjem prometu, posebnega linijskega prevoza potnikov,
stalnega izvenlinijskega prevoza potnikov, občasnega prevoza potnikov in
avtotaksi prevozov se izvaja v skladu s priporočili Nacionalnega inštituta za
javno zdravje.
(2) Avtotaksi prevozi so dovoljeni, če voznik avtotaksi
vozila pred vstopom novega potnika poskrbi za ustrezno dezinfekcijo delov
vozila in uporabo zaščitnih mask in, če voznik enkrat tedensko opravi
testiranje na virus SARS-CoV-2 z metodo verižne reakcije s polimerazo (v
nadaljnjem besedilu: test PCR) ali s hitrimi antigenskimi testi (v nadaljnjem
besedilu: test HAG) in ima dokazilo o negativnem rezultatu testa.
(3) Pri javnih linijskih prevozih, posebnih linijskih
prevozih, stalnih izvenlinijskih prevozih in občasnih prevozih potnikov je za
voznike in potnike obvezna uporaba obrazne zaščitne maske. Pri javnih linijskih
medkrajevnih prevozih, posebnih linijskih in občasnih prevozih potnikov, ki se
izvajajo z vozili kategorije M2 in M3, je število potnikov omejeno na število
registriranih potnikov v vozilu.
(4) Pri posebnih linijskih prevozih, stalnih izvenlinijskih
prevozih potnikov in občasnih prevozih potnikov, ki se izvajajo z vozili
kategorije M1 z največ osmimi sedeži za potnike, je lahko zasedenih osem
sedežev. Za voznika in potnike je obvezna uporaba obrazne zaščitne maske.
(5) Testiranje iz drugega odstavka tega člena ni potrebno za
voznike avtotaksi prevozov, če imajo:
-       
dokazilo o cepljenju zoper COVID-19, s katerim dokazujejo, da je od
prejema drugega odmerka cepiva Comirnaty proizvajalca Biontech/Pfizer preteklo
najmanj sedem dni, cepiva COVID-19 Vaccine proizvajalca Moderna najmanj 14 dni,
cepiva Sputnik V proizvajalca Russia’s Gamaleya National Centre of Epidemiology
and Microbiology najmanj 14 dni, cepiva CoronaVac proizvajalca Sinovac Biotech
najmanj 14 dni ali cepiva COVID-19 Vaccine proizvajalca Sinopharm najmanj 14
dni,
-       
dokazilo o cepljenju zoper COVID-19, s katerim dokazujejo, da je od
prejema prvega odmerka cepiva Vaxzevria (COVID-19 Vaccine) proizvajalca
AstraZeneca ali cepiva Covishield proizvajalca Serum Institute of
India/AstraZeneca preteklo najmanj 21 dni,
-       
dokazilo o cepljenju zoper COVID-19, s katerim dokazujejo, da je od
prejema odmerka cepiva COVID-19 Vaccine Janssen proizvajalca Johnson in
Johnson/Janssen-Cilag preteklo najmanj 14 dni,
-       
dokazilo o cepljenju z drugim odmerkom cepiva posamezne vrste cepiva iz
prve ali druge alineje te točke, če je oseba cepljena s kombinacijo dveh
različnih cepiv iz te točke, po preteku časa od prejema drugega odmerka
posamezne vrste cepiva, določenega v tej točki. Če je oseba iz te alineje prvič
prejela odmerek cepiva proizvajalca AstraZeneca, se zaščita vzpostavi takoj po
prejemu drugega odmerka, če je oseba prejela drugi odmerek cepiva proizvajalca
Biontech/Pfizer ali cepivo proizvajalca Moderna v roku od 28 do 84 dni (štiri
do 12 tednov) po prejemu prvega odmerka,
-       
dokazilo o pozitivnem rezultatu testa PCR, ki je starejši od 10 dni,
razen, če zdravnik presodi drugače, vendar ni starejši od šest mesecev, ali
-       
potrdilo zdravnika, da so preboleli COVID-19 in od začetka simptomov ni
minilo več kot šest mesecev, ali
-       
dokazilo iz pete alineje tega odstavka ali potrdilo iz prejšnje alineje,
in dokazilo, da so bili v obdobju do največ osem mesecev od pozitivnega
rezultata testa PCR oziroma začetka simptomov cepljeni z enim odmerkom cepiva
iz prve do tretje alineje tega odstavka, pri čemer je zaščita vzpostavljena že
z dnem cepljenja.
(6) Dokazila o testiranju se upoštevajo, če so bila izdana v
državah članicah Evropske unije, državah članicah schengenskega območja,
Avstraliji, Izraelu, Kanadi, Novi Zelandiji, Ruski federaciji, Srbiji, Turčiji,
Združenem kraljestvu Velike Britanije in Severne Irske ali Združenih državah
Amerike.
3. člen
(1) Obratovanje žičniških naprav in njim pripadajočih
smučarskih prog je dovoljeno v skladu s priporočili Nacionalnega inštituta za
javno zdravje.
(2) Uporaba žičniških naprav in njim pripadajočih smučarskih
prog je dovoljena osebam, ki upravljavcu naprav predložijo dokazilo o
negativnem rezultatu testa PCR ali testa HAG, ki ni starejši od sedmih dni, ter
otrokom do vključno 12. leta starosti v spremstvu staršev.
(3) Testiranje ali predložitev dokazila o negativnem
rezultatu testa PCR ali testa HAG po prejšnjem odstavku ni potrebno za:
-       
kategorizirane in profesionalne športnike, trenerje in drugo
spremljevalno osebje za izvedbo tekem in treningov;
-       
uporabnike, če imajo dokazilo o cepljenju zoper COVID-19, s katerim
dokazujejo, da je od prejema drugega odmerka cepiva Comirnaty proizvajalca
Biontech/Pfizer preteklo najmanj sedem dni, cepiva COVID-19 Vaccine
proizvajalca Moderna najmanj 14 dni, cepiva Sputnik V proizvajalca Russia’s
Gamaleya National Centre of Epidemiology and Microbiology najmanj 14 dni,
cepiva CoronaVac proizvajalca Sinovac Biotech najmanj 14 dni ali cepiva
COVID-19 Vaccine proizvajalca Sinopharm najmanj 14 dni,
-       
uporabnike, če imajo dokazilo o cepljenju zoper COVID-19, s katerim
dokazujejo, da je od prejema prvega odmerka cepiva Vaxzevria (COVID-19 Vaccine)
proizvajalca AstraZeneca ali Covishield proizvajalca Serum Institute of
India/AstraZeneca preteklo najmanj 21 dni,
-       
uporabnike, če imajo dokazilo o cepljenju zoper COVID-19, s katerim
dokazujejo, da je od prejema odmerka cepiva COVID-19 Vaccine Janssen
proizvajalca Johnson in Johnson/Janssen-Cilag preteklo najmanj 14 dni,
-       
uporabnike, če imajo dokazilo o cepljenju z drugim odmerkom cepiva posamezne
vrste cepiva iz prve ali druge alineje te točke, če je oseba cepljena s
kombinacijo dveh različnih cepiv iz te točke, po preteku časa od prejema
drugega odmerka posamezne vrste cepiva, določenega v tej točki. Če je oseba iz
te alineje prvič prejela odmerek cepiva proizvajalca AstraZeneca, se zaščita
vzpostavi takoj po prejemu drugega odmerka, če je oseba prejela drugi odmerek
cepiva proizvajalca Biontech/Pfizer ali cepivo proizvajalca Moderna v roku od
28 do 84 dni (štiri do 12 tednov) po prejemu prvega odmerka,
-       
uporabnike, če imajo dokazilo o pozitivnem rezultatu testa PCR, ki je
starejši od 10 dni, razen, če zdravnik presodi drugače, vendar ni starejši od
šest mesecev, ali
-       
uporabnike, če imajo potrdilo zdravnika, da so preboleli COVID-19 in od
začetka simptomov ni minilo več kot šest mesecev, ali
-       
uporabnike, če imajo dokazilo iz šeste alineje tega odstavka ali
potrdilo iz prejšnje alineje, in dokazilo, da so bili v obdobju do največ osem
mesecev od pozitivnega rezultata testa PCR oziroma začetka simptomov cepljeni z
enim odmerkom cepiva iz druge do četrte alineje tega odstavka, pri čemer je
zaščita vzpostavljena že z dnem cepljenja.
(4) Določbe iz drugega in tretjega odstavka tega člena
veljajo tudi za osebje žičniških naprav, ki prihaja v neposreden stik z
uporabniki žičniških naprav.
(5) Dokazila o testiranju se upoštevajo, če so bila izdana v
državah članicah Evropske unije, državah članicah schengenskega območja,
Avstraliji, Izraelu, Kanadi, Novi Zelandiji, Ruski federaciji, Srbiji, Turčiji,
Združenem kraljestvu Velike Britanije in Severne Irske ali Združenih državah
Amerike.
(6) Omejitev iz tega člena ne velja v primerih nujne oskrbe,
varnosti, medicinske pomoči, zaščite in reševanja ter inšpekcijskih služb.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o omejitvah in načinu izvajanja javnega
prevoza potnikov na ozemlju Republike Slovenije (Uradni list RS, št. 109/21) vsebuje naslednjo končno določbo:
»KONČNA DOLOČBA
5. člen
Ta odlok začne veljati
12. julija 2021 in velja do vključno 18. julija 2021.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 114/21) spreminja 5. člen odloka tako, da
se glasi:
»5. člen
Ta odlok začne veljati 12. julija 2021 in velja do vključno
25. julija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.