1. člen
Strokovni svet Republike Slovenije za splošno izobraževanje
je na 180. seji 20. 10. 2016 sprejel sklep, s katerim ugotavlja, da
zasebni izobraževalni program osnovne šole Inštituta za celostno vzgojo in
izobraževanje otrok LILA, Clevelandska ul. 25, Ljubljana, pridobi javno
veljavnost. Program šola izvaja po posebnih pedagoških načelih Vzgoja za
življenje, pripravljen je v skladu s cilji sistema vzgoje in izobraževanja v
Republiki Sloveniji in zagotavlja minimalna znanja, ki omogočajo uspešno
zaključiti izobraževanje ter ga je priznalo mednarodno združenje teh šol Education
for Life International.
2. člen
Program iz prejšnjega člena Ministrstvo za izobraževanje,
znanost in šport objavi na svoji spletni strani.
3. člen
Ta sklep se objavi v Uradnem listu Republike Slovenije.
Št. 6034-114/2016
Ljubljana, dne 18. novembra 2016
EVA 2016-3330-0055
dr. Božidar Opara l.r.
Predsednik Strokovnega sveta RS
za splošno izobraževanje