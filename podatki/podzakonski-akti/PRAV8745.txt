1. člen
(področje urejanja)
(1) S tem pravilnikom so določena merila za razvrstitev vitaminskih
in mineralnih izdelkov za peroralno uporabo, ki so v farmacevtskih oblikah, med
zdravila.
(2) Ta pravilnik ne predpisuje priporočenih dnevnih odmerkov vitaminov,
mineralov in oligoelementov.
2. člen
(merila za razvrstitev)
Vitaminski in mineralni izdelki za peroralno uporabo, ki so v
farmacevtskih oblikah, se štejejo za zdravila, če dnevni odmerki vitaminov,
mineralov in oligoelementov, ki jih vsebujejo, presegajo vrednosti, določene v
tabeli 1 in 2, ki sta v prilogi tega pravilnika, ali če so predstavljeni z
lastnostmi za zdravljenje ali preprečevanje bolezni.
3. člen
(drugačna razvrstitev)
(1) Ne glede na določbe prejšnjega člena lahko organ, pristojen
za zdravila sprejme drugačno razvrstitev o vitaminskihin mineralnih izdelkih,
ki vsebujejo vitamine, minerale in oligoelemente v višjih dnevnih odmerkih, če
predlagatelj poleg podatkov o kakovostni in količinski sestavi ter označevanju izdelka
predloži utemeljeno mnenje Evropske agencije za varnost hrane ali drugega
pristojnega organa Evropske unije, da se izdelek ne razvršča med zdravila.
(2) Prav tako organ, pristojen za zdravila odloča o
razvrstitvi izdelkov, če vitaminski in mineralni izdelki vsebujejo vitamine,
minerale ali oligoelemente, ki niso določeni s tempravilnikom ali s predpisi,
ki urejajo področje živil.
4. člen
(označevanje)
Vitaminski in mineralni izdelki, določeni s tem pravilnikom, morajo
imeti na ovojnini ali v navodilu za uporabo navedena naslednja opozorila:
-       
pred sočasnim jemanjem drugih vitaminskih, vitaminsko-mineralnih ali
mineralnih izdelkov se posvetujte z zdravnikom ali farmacevtom,
-       
nosečnice, doječe matere in otroci ter mladostniki do 14. leta naj
jemljejo ta izdelek le po nasvetu zdravnika ali farmacevta.
5. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
razvrstitvi vitaminskih in mineralnih izdelkov za peroralno uporabo, ki so v
farmacevtskih oblikah, med zdravila (Uradni list RS, št. 83/03).
6. člen
(uveljavitev pravilnika)
Ta pravilnik začne veljati petnajsti dan po objavi v Uradnem listu
Republike Slovenije.
Št. 715-2011/2008
Ljubljana, dne 31. julija 2008
EVA 2008-2711-0015
Zofija Mazej Kukovič l.r.
Ministrica
za zdravje

Tabela
1: Dnevni odmerki vitaminov
Tabela
2: Dnevni odmerki mineralov in oligoelementov