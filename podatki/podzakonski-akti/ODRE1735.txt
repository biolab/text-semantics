1. člen
Sprejme se splošni del gozdnogospodarskega načrta
gozdnogospodarske enote Straža-Toplice, št. 07-06/98 z dne 21. 2. 2000, ki ga
je izdelal Zavod za gozdove Slovenije, Območna enota Novo mesto, za obdobje od
1. 1. 1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Straža-Toplice na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Straža-Toplice je izdelan v treh izvodih za 4015,26 hektarjev gozdov, ki
ležijo v gozdnogospodarskem območju Novo mesto, v občinah Novo mesto in
Dolenjske Toplice, oziroma v katastrskih občinah Gorenje Polje, Poljane, Stare
žage, Dobindol, Podturn, Toplice, Gorenja Straža, Prečna, Veliki Podljuben in
Jurka vas.
3. člen
Po en izvod splošnega dela gozdnogospodarskega načrta
gozdnogospodarske enote Straža-Toplice je na vpogled na sedežu Zavoda za
gozdove Slovenije, Območne enote Novo mesto, Gubčeva 15, Novo mesto, na sedežu
Zavoda za gozdove Slovenije, Krajevne enote Straža, Ulica talcev 18, Straža, in
na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Straža-Toplice.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-07-1/99
Ljubljana, dne 2. oktobra 2001.
Minister 
za kmetijstvo, gozdarstvo 
in prehrano 
mag. Franc But l. r.