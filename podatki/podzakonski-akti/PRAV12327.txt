1. člen
S tem pravilnikom se sprejme gozdnogospodarski načrt
gozdnogospodarske enote Trnovo (2015–2024), št. 14-05/15 z dne
5. oktobra 2015, ki ga je za obdobje od 1. januarja 2015 do
31. decembra 2024 izdelal Zavod za gozdove Slovenije, Območna enota
Sežana.
2. člen
Gozdnogospodarska enota Trnovo, ki meri 12.421,33 ha, se
nahaja v sežanskem gozdnogospodarskem območju, v občini Ilirska Bistrica,
oziroma v katastrskih občinah Bač, Koritnice, Knežak, Šembije, Podstenje,
Mereče, Ratečevo Brdo, Kilovče, Topolc, Trnovo, Ilirska Bistrica, Vrbovo,
Jasen, Jablanica, Trpčane in Podgraje.
3. člen
V gozdnogospodarski enoti Trnovo je s 1. januarjem 2015
ugotovljeno naslednje stanje gozdov:
1.     
lastništvo: 93,8% zasebnih gozdov v lasti fizičnih ali pravnih oseb, 4%
državnih gozdov in 2,2% gozdov lokalnih skupnosti;
2.     
površina: 5.664,97 ha, od katere je 5.402,70 ha večnamenskih gozdov,
98,10 ha gozdov s posebnim namenom, v katerih so ukrepi dovoljeni in 164,17 ha
varovalnih gozdov;
3.     
lesna zaloga: 226,7 m3/ha, od tega 122,5 m3/ha
iglavcev in 104,2 m3/ha listavcev;
4.     
tekoči letni prirastek: 4,78 m3/ha, od tega 2,05 m3/ha
iglavcev in 2,73 m3/ha listavcev.
4. člen
(1) V gozdnogospodarskem načrtu gozdnogospodarske enote
Trnovo (2015–2024) je ob upoštevanju usmeritev iz gozdnogospodarskega načrta
sežanskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Trnovo
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 1.758,77 ha,
-       
ekološke funkcije na površini 763,47 ha ter
-       
socialne funkcije na površini 365,88 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Trnovo (2015–2024)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Trnovo za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 267.256 m3, od tega 160.670 m3
iglavcev in 106.586 m3 listavcev,
-       
gojitvena dela, potrebna za ohranitev in razvoj gozdov, na površini
942,02 ha,
-       
nega drogovnjaka na površini 395,09 ha,
-       
varstvena dela, potrebna za zaščito pred divjadjo, in sicer zaščita
sadik z ograjo v dolžini 400 m, ter zaščita s količenjem ali tulci v obsegu 94
kosov,
-       
varstvena dela, potrebna za varstvo pred požari, in sicer vzdrževanje
protipožarnih objektov v dolžini 198,3 km,
-       
ostala varstvena dela v obsegu 120 delovnih dni,
-       
nega habitatov prostoživečih živali in sicer vzdrževanje grmišč na
površini 9,66 ha, vzdrževanje travinj na površini 79,70 ha, vzdrževanje vodnih
površin v obsegu 41,25 delovnih dni ter osnovanje pasišč v gozdu v obsegu 5,85
delovnih dni.
(2) V gozdnogospodarskem načrtu gozdnogospodarske enote
Trnovo (2015–2024) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Trnovo, v obdobju od uveljavitve tega
pravilnika do 31. decembra 2024, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Trnovo
(2015–2024).
7. člen
Po en izvod gozdnogospodarskega načrta gozdnogospodarske enote
Trnovo (2015–2024) je na vpogled na sedežu Zavoda za gozdove Slovenije, Območne
enote Sežana, Partizanska 49, Sežana, na sedežu Zavoda za gozdove Slovenije,
Krajevne enote Ilirska Bistrica, Vilharjeva 4, Ilirska Bistrica in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Trnovo (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-486/2015
Ljubljana, dne 30. decembra 2015
EVA 2015-2330-0036
Mag. Dejan Židan l.r.
minister
za kmetijstvo, gozdarstvo in prehrano