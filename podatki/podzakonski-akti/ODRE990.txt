1. člen
Ta pravilnik določa smer strokovne
izobrazbe, ki jo morajo (ob izpolnjevanju drugih z zakonom določenih pogojev)
imeti učitelji, korepetitorji in knjižničarji v glasbenih šolah.
2. člen
V tem pravilniku je kot smer strokovne
izobrazbe določen študijski program za pridobitev izobrazbe, po katerem se
pridobi strokovni naslov v skladu z zakonom o strokovnih in znanstvenih
naslovih (Uradni listi RS, št. 47/98), za knjižničarje pa še študijski program
za izpopolnjevanje.
S tem pravilnikom se določajo tudi predmeti
oziroma izobraževalni programi, pri katerih se za strokovne delavce
zagotavljajo programi stalnega strokovnega spopolnjevanja.
Predmeti oziroma programi iz prejšnjega
odstavka so navedeni v prilogi, ki je sestavni del tega pravilnika.
3. člen
1. Učitelj
1.1 Klavir
Učitelj klavirja je lahko,
-      
kdor je končal univerzitetni študijski program
iz klavirja.
Učitelja klavirja je lahko tudi,
-      
kdor je končal univerzitetni študijski program
iz orgel in je pred tem končal klavir v smeri petje, instrument po
srednješolskem programu glasba oziroma glasbene gimnazije ali v modul petje,
instrument v glasbeni smeri umetniške gimnazije,
-      
kdor je končal univerzitetni študijski program
iz glasbene pedagogike in je pred tem končal klavir v smeri petje, instrument
po srednješolskem programu glasba oziroma glasbene gimnazije ali v modulu
petje, instrument v glasbeni smeri umetniške gimnazije.
1.2 Orgle
Učitelj orgel je lahko,
-      
kdor je končal univerzitetni študijski program
iz orgel.
Učitelj orgel je lahko tudi,
-      
kdor je končal univerzitetni študijski program cerkvene glasbe.
1.3 Harmonika
Učitelj harmonike je lahko,
-      
kdor je končal univerzitetni študijski program
iz harmonike.
Učitelj harmonike je lahko tudi,
-      
kdor je končal univerzitetni študijski program
glasbene pedagogike ali kateregakoli instrumenta in je pred tem končal
harmoniko v smeri petje, instrument po srednješolskem programu glasba oziroma
glasbene gimnazije ali v modulu petje, instrument glasbene smeri umetniške
gimnazije.
-      
kdor je končal harmoniko v smeri petje,
instrument po srednješolskem programu glasba oziroma glasbene gimnazije ali v
modulu petje, instrument glasbene smeri umetniške gimnazije.
1.4 Violina
Učitelj violine je lahko,
-      
kdor je končal univerzitetni študijski program
iz violine.
Učitelj violine je lahko tudi,
-      
kdor je končal univerzitetni študijski program
iz viole.
1.5 Viola
Učitelj viole je lahko,
-      
kdor je končal univerzitetni študijski program
iz viole.
Učitelj viole je lahko tudi,
-      
kdor je končal univerzitetni študijski program
iz violine.
1.6 Violončelo
Učitelj violončela je lahko,
-      
kdor je končal univerzitetni študijski program
iz violončela.
1.7 Kontrabas
Učitelj kontrabasa je lahko,
-      
kdor je končal univerzitetni študijski program
iz kontrabasa.
1.8 Harfa
Učitelj harfe je lahko,
-      
kdor je končal univerzitetni študijski program
iz harfe.
1.9 Kitara
Učitelj kitare je lahko,
-      
kdor je končal univerzitetni študijski program
iz kitare.
1.10 Kljunasta flavta (Blokflavta)
Učitelj kljunaste flavte (blokflavte) je
lahko,
-      
kdor je končal univerzitetni študijski program
iz: kljunaste flavte (blokflavte), flavte, klarineta, oboe, fagota ali
saksofona.
Učitelj kljunaste flavte (blokflavte) je
lahko tudi,
-      
kdor je končal katerikoli univerzitetni
glasbeni študijski program in je pred tem končal flavto, klarinet, oboo, fagot
ali saksofon v smeri petje, instrument po srednješolskem programu glasba
oziroma glasbene gimnazije ali v modulu petje, instrument v glasbeni smeri
umetniške gimnazije.
1.11 Flavta
Učitelj flavte je lahko,
-      
kdor je končal univerzitetni študijski program
iz flavte.
1.12 Klarinet
Učitelj klarineta je lahko,
-      
kdor je končal univerzitetni študijski program
iz klarineta.
Učitelj klarineta je lahko tudi,
-      
kdor je končal univerzitetni študijski program
iz saksofona in je pred tem končal klarinet v smeri petje, instrument po
srednješolskem programu glasba oziroma glasbene gimnazije ali v modulu petje,
instrument v glasbeni smeri umetniške gimnazije.
1.13 Oboa
Učitelj oboe je lahko,
-      
kdor je končal univerzitetni študijski program
iz oboe.
1.14 Fagot
Učitelj fagota je lahko,
-      
kdor je končal univerzitetni študijski program
iz fagota.
1.15 Saksofon
Učitelj saksofona je lahko,
-      
kdor je končal univerzitetni študijski program
iz saksofona.
Učitelj saksofona je lahko tudi,
-      
kdor je končal univerzitetni študijski program
iz klarineta in je pred tem končal saksofon v smeri petje, instrument po
srednješolskem programu glasba oziroma glasbene gimnazije ali v modulu petje,
instrument v glasbeni smeri umetniške gimnazije.
1.16 Rog
Učitelj roga je lahko,
-      
kdor je končal univerzitetni študijski program
iz roga.
Učitelj roga je lahko tudi,
-      
kdor je končal univerzitetni študijski program
iz trobente ali tube.
1.17 Trobenta
Učitelj trobente je lahko,
-      
kdor je končal univerzitetni študijski program
iz trobente.
Učitelj trobente je lahko tudi,
-      
kdor je končal univerzitetni študijski program
iz roga ali tube.
1.18 Pozavna
Učitelj pozavne je lahko,
-      
kdor je končal univerzitetni študijski program
iz pozavne.
Učitelj pozavne je lahko tudi,
-      
kdor je končal univerzitetni študijski program
iz tube in je pred tem končal pozavno v smeri petje, instrument po
srednješolskem programu glasba oziroma glasbene gimnazije ali v modulu petje,
instrument v glasbeni smeri umetniške gimnazije.
1.19 Tuba in druga trobila
Učitelj tube in drugih trobil je lahko,
-      
kdor je končal univerzitetni študijski program
iz tube.
Učitelj tube in drugih trobil je lahko
tudi,
-      
kdor je končal univerzitetni študijski program
iz trobente, roga ali pozavne.
1.20 Tolkala
Učitelj tolkal je lahko,
-      
kdor je končal univerzitetni študijski program
iz tolkal.
1.21 Petje
Učitelj petja je lahko,
-      
kdor je končal univerzitetni študijski program
iz petja.
1.22 Nauk o glasbi
Učitelj nauka o glasbi je lahko,
-      
kdor je končal univerzitetni študijski program
glasbene pedagogike.
Učitelj nauka o glasbi je lahko tudi,
-      
kdor je končal univerzitetni študijski program
iz kompozicije, glasbene teorije,  dirigiranja ali cerkvene glasbe,
-      
kdor je končal univerzitetni študijski program
muzikologije in je pred tem končal glasbeno splošno smer po srednješolskem
programu glasba oziroma A‑glasbeni stavek glasbene gimnazije ali modul glasbeni
stavek glasbene smeri umetniške gimnazije.
1.23 Predšolska glasbena vzgoja
Učitelj predšolske glasbene vzgoje je
lahko,
-      
kdor je končal univerzitetni študijski program
glasbene pedagogike.
Učitelj predšolske glasbene vzgoje je lahko
tudi,
-      
kdor je končal univerzitetni študijski program
iz kompozicije, glasbene teorije, dirigiranja ali cerkvene glasbe,
-      
kdor je končal univerzitetni študijski program
muzikologije in je pred tem končal glasbeno splošno smer po srednješolskem
programu glasba oziroma A-glasbeni stavek glasbene gimnazije ali modul glasbeni
stavek glasbene smeri umetniške gimnazije.
1.24 Glasbena pripravnica
Učitelj glasbene pripravnice je lahko,
-      
kdor je končal univerzitetni študijski program
glasbene pedagogike.
Učitelj glasbene pripravnice je lahko tudi,
-      
kdor je končal univerzitetni študijski program
iz kompozicije, glasbene teorije, dirigiranja ali cerkvene glasbe,
-      
kdor je končal univerzitetni študijski program
muzikologije in je pred tem končal glasbeno splošno smer po srednješolskem
programu glasba oziroma A-glasbeni stavek glasbene gimnazije ali modul glasbeni
stavek glasbene smeri umetniške gimnazije.
1.25 Komorna igra
Učitelj komorne igre je lahko,
-      
kdor je končal univerzitetni študijski program
iz petja ali kateregakoli instrumenta,
1.26 Orkester
a) 
Godalni orkester glasbene šole lahko vodi,
-kdor je končal univerzitetni študijski program iz violine, viole,
violončela ali kontrabasa,
-kdor je končal univerzitetni študijski program iz dirigiranja.
b) 
Pihalni orkester glasbene šole lahko vodi, 
-kdor je končal univerzitetni študijski program iz flavte,
klarineta, oboe, fagota, saksofona, roga, trobente, pozavne, tube ali tolkal, 
-kdor je končal univerzitetni študijski program iz dirigiranja ali
kompozicije in glasbene teorije.
c) 
Simfonični orkester glasbene šole lahko vodi,
-kdor je končal univerzitetni študijski program iz kateregakoli
instrumenta,
-kdor je končal univerzitetni študijski program iz dirigiranja.
č)  Harmonikarski orkester glasbene šole lahko vodi,
-kdor je končal univerzitetni študijski program iz harmonike ali
dirigiranja,
-kdor je končal univerzitetni študijski program glasbene pedagogike
ali kateregakoli instrumenta in je pred tem končal harmoniko v smeri petje,
instrument po srednješolskem programu glasba oziroma glasbene gimnazije ali v
modulu petje, instrument glasbene smeri umetniške gimnazije.
-kdor je končal harmoniko v smeri petje, instrument po
srednješolskem programu glasba oziroma glasbene gimnazije ali v modulu petje,
instrument glasbene smeri umetniške gimnazije,
d) 
Tamburaški orkester glasbene šole lahko vodi:
-kdor je končal univerzitetni študijski program dirigiranja,
-kdor je končal univerzitetni študijski program kateregakoli
instrumenta, petja, kompozicije in glasbene teorije, cerkvene glasbe ali
glasbene pedagogike in ima najmanj 5 let prakse na področju igranja
oziroma poučevanja tamburic,
-kdor je končal katerikoli univerzitetni študijski program in je
pred tem končal srednješolski program glasba oziroma glasbena ali umetniška
gimnazija in ima najmanj 5 let prakse na področju igranja oziroma
poučevanja tamburic.
e) 
Jazzovski orkester glasbene šole lahko vodi, 
-kdor je končal univerzitetni študijski program iz kateregakoli
instrumenta, 
-kdor je končal univerzitetni študijski program iz dirigiranja ali
kompozicije in glasbene teorije. 
f)  
Kitarski orkester glasbene šole lahko vodi, 
-kdor je končal univerzitetni študijski program iz kitare, 
-kdor je končal univerzitetni študijski program iz dirigiranja. 
g) 
Orffov orkester glasbene šole lahko vodi, 
-kdor je končal univerzitetni študijski program glasbene pedagogike,
-kdor je končal univerzitetni študijski program iz kompozicije in
glasbene teorije, dirigiranja ali cerkvene glasbe, 
-kdor je končal univerzitetni študijski program muzikologije in je
pred tem končal glasbeno splošno smer po srednješolskem programu glasba oziroma
A – glasbeni stavek glasbene gimnazije ali modul glasbeni stavek glasbene smeri
umetniške gimnazije.
1.27 Balet
Učitelj baleta je lahko, 
-      
kdor je končal univerzitetni ali visokošolski
strokovni študijski program baleta,
-      
kdor je končal višješolski študijski program
višjega strokovnega izobraževanja balet,
-      
kdor je končal katerikoli univerzitetni
študijski program in je pred tem končal srednješolski program ples oziroma D –
balet glasbene gimnazije ali modul balet plesne smeri umetniške gimnazije, 
-      
kdor je končal srednješolski program ples
oziroma D – balet glasbene gimnazije ali modul balet plesne smeri umetniške
gimnazije.
1.28 Sodobni ples
Učitelj sodobnega plesa je lahko, 
-      
kdor je končal univerzitetni ali visokošolski
strokovni študijski program plesa ali baleta,
-      
kdor je končal katerikoli univerzitetni
študijski program in je pred tem končal srednješolski program ples oziroma D –
balet glasbene gimnazije ali modul sodobni ples oziroma modul balet plesne
smeri umetniške gimnazije,
-      
kdor je končal višješolski študijski program
višjega strokovnega izobraževanja balet,
-      
kdor je končal srednješolski program ples
oziroma D – balet glasbene gimnazije ali modul sodobni ples oziroma modul balet
plesne smeri umetniške gimnazije.
1.29 (črtana)
1.30 Plesna pripravnica
Učitelj plesne pripravnice je lahko,
-      
kdor je končal univerzitetni ali visokošolski
strokovni študijski program plesa ali baleta,
-      
kdor je končal višješolski študijski program
balet,
-      
kdor je končal katerikoli univerzitetni študijski
program in je pred tem končal srednješolski program ples oziroma D – balet
glasbene gimnazije ali modul balet oziroma modul sodobni ples plesne smeri
umetniške gimnazije,
-      
kdor je končal srednješolski program ples
oziroma D – balet glasbene gimnazije ali modul balet oziroma modul sodobni ples
plesne smeri umetniške gimnazije.
1.31 Solfeggio
Učitelj solfeggia je lahko:
-      
kdor je končal univerzitetni študijski program
glasbene pedagogike.
Učitelj solfeggia je lahko tudi:
-      
kdor je končal univerzitetni študijski program
kompozicije in glasbene teorije, dirigiranja ali cerkvene glasbe,
-      
kdor je končal univerzitetni študijski program
muzikologije ali cerkvene glasbe in je pred tem končal glasbeno splošno smer po
srednješolskem programu glasba oziroma A-glasbeni stavek glasbene gimnazije ali
modul glasbeni stavek glasbene smeri umetniške gimnazije.
1.32 Diatonična harmonika
Učitelj diatonične harmonike je lahko:
-      
kdor je končal univerzitetni študijski program
diatonične harmonike.
Učitelj diatonične harmonike je lahko tudi:
-      
kdor je končal univerzitetni študijski program
kateregakoli instrumenta, petja, kompozicije in glasbene teorije, dirigiranja,
cerkvene glasbe ali glasbene pedagogike in ima najmanj 5 let prakse na področju
igranja oziroma poučevanja diatonične harmonike,
-      
kdor je končal katerikoli univerzitetni
študijski program in je pred tem končal srednješolski program glasba oziroma
glasbena ali umetniška gimnazija in ima najmanj 5 let prakse na področju
igranja oziroma poučevanja diatonične harmonike,
-      
kdor izpolnjuje pogoje za učitelja harmonike v
skladu s točko 1.3 tega pravilnika.
1.33 Citre
Učitelj citer je lahko:
-      
kdor je končal univerzitetni študijski program
iz citer.
Učitelj citer je lahko tudi:
-      
kdor je končal univerzitetni študijski program
kateregakoli instrumenta, petja, kompozicije in glasbene teorije, dirigiranja,
cerkvene glasbe ali glasbene pedagogike in ima najmanj 5 let prakse na področju
igranja oziroma poučevanja citer,
-      
kdor je končal katerikoli univerzitetni
študijski program in je pred tem končal srednješolski program glasba oziroma
glasbena ali umetniška gimnazija in ima najmanj 5 let prakse na področju
igranja oziroma poučevanja citer.
1.34 Tamburice
Učitelj tamburic je lahko:
-      
kdor je končal univerzitetni študijski program
kateregakoli instrumenta, petja, kompozicije in glasbene teorije, dirigiranja,
cerkvene glasbe ali glasbene pedagogike in ima najmanj 5 let prakse na področju
igranja oziroma poučevanja tamburic,
-      
kdor je končal katerikoli univerzitetni
študijski program in je pred tem končal srednješolski program glasba oziroma
glasbena ali umetniška gimnazija in ima najmanj 5 let prakse na področju igranja
oziroma poučevanja tamburic.
1.35. Pevski zbor
Pevski zbor lahko vodi,
-      
kdor je končal univerzitetni študijski program
zborovskega dirigiranja, 
-      
kdor je končal univerzitetni študijski program
glasbene pedagogike ali cerkvene glasbe,  
-      
kdor je končal univerzitetni študijski program
dirigiranja, kompozicije in glasbene teorije, petja ali kateregakoli
instrumenta.
2. Korepetitor
2.1 Korepetitor petja in instrumenta
Korepetitor petja in instrumenta je lahko:
-      
kdor je končal univerzitetni študijski program
klavirja.
Korepetitor petja in instrumenta je lahko
tudi:
-      
kdor je končal univerzitetni študijski program
orgel, kompozicije, glasbene teorije, dirigiranja, glasbene pedagogike,
cerkvene glasbe ali muzikologije in je pred tem končal klavir v smeri petje,
instrument po srednješolskem programu glasba oziroma glasbene gimnazije ali v
modulu petje, instrument v glasbeni smeri umetniške gimnazije.
2.2 Korepetitor baleta in sodobnega plesa
Korepetitor baleta in sodobnega plesa je
lahko:
-      
kdor je končal univerzitetni študijski program
klavirja.
Korepetitor baleta in sodobnega plesa je
lahko tudi:
-      
kdor je končal univerzitetni študijski program
orgel, kompozicije, glasbene teorije, dirigiranja, glasbene pedagogike,
cerkvene glasbe ali muzikologije in je pred tem končal klavir v smeri petje,
instrument po srednješolskem programu glasba oziroma glasbene gimnazije ali v
modulu petje, instrument v glasbeni smeri umetniške gimnazije.
Korepetitor sodobnega plesa je lahko tudi:
-      
kdor je končal univerzitetni študijski program
tolkal, kompozicije, glasbene teorije, dirigiranja, glasbene pedagogike,
cerkvene glasbe ali muzikologije in je pred tem končal tolkala v smeri petje,
instrument po srednješolskem programu glasba oziroma glasbene gimnazije ali v
modulu petje, instrument v glasbeni smeri umetniške gimnazije.
3. Knjižničar
Knjižničar je lahko,
-      
kdor je končal enopredmetni ali dvopredmetni
univerzitetni študijski program iz bibliotekarstva,
-      
kdor izpolnjuje pogoje za učitelja v glasbeni
šoli in je opravil študijski program za izpopolnjevanje iz bibliotekarstva.

Priloga

Odredba o smeri strokovne izobrazbe, ki jo
morajo imeti učitelji, korepetitorji in knjižničarji v glasbenih šolah (Uradni
list RS, št. 43/00)
vsebuje naslednji prehodni in končno določbo:
»4. člen
Učitelji, korepetitorji in knjižničarji, ki
so do uveljavitve tega pravilnika izpolnjevali s predpisi določene pogoje za
opravljanje vzgojno‑izobraževalne dejavnosti za tiste predmete, ki jih našteva
ta pravilnik, lahko opravljajo vzgojno‑izobraževalno dejavnost tudi po
uveljavitvi tega pravilnika.
5. člen
Ne glede na določbe tega pravilnika je
ustrezna tudi izobrazba, pridobljena po podiplomskih študijskih programih za
pridobitev specializacije, magisterija oziroma doktorata znanosti z ustrezne
smeri.
6. člen
Ta odredba začne veljati naslednji dan po
objavi v Uradnem listu Republike Slovenije, uporablja pa se od 1. 9. 2000
dalje.«.

Pravilnik o spremembah in dopolnitvah odredbe
o smeri strokovne izobrazbe, ki jo morajo imeti učitelji, korepetitorji in knjižničarji
v glasbenih šolah (Uradni list RS, št. 95/02) spreminja 6. člen odredbe tako, da
se glasi:
»6. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. 9. 2000
dalje.«;
 
ter vsebuje naslednjo končno določbo:
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o smeri strokovne izobrazbe, ki jo morajo imeti učitelji,
korepetitorji in knjižničarji v glasbenih šolah (Uradni list RS, št. 82/03) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o smeri strokovne izobrazbe, ki jo morajo imeti učitelji,
korepetitorji in knjižničarji v glasbenih šolah (Uradni list RS, št. 90/08) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o smeri strokovne izobrazbe, ki jo morajo imeti učitelji,
korepetitorji in knjižničarji v glasbenih šolah (Uradni list RS, št. 72/10) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.