1. člen
V sodnem registru se poenoti vpisovanje Republike Slovenije
kot ustanoviteljice ali soustanoviteljice pravnih oseb, tako da se vsi vpisi
glasijo na: 
Republika Slovenija 
Gregorčičeva 20 
matična številka: 5854814 
Že obstoječi vpisi organov v sestavi Republike Slovenije ter
organov, katerih pravni naslednik je Republika Slovenija oziroma organi v
sestavi Republike Slovenije, se poenotijo, tako da se vsi glasijo na pravno
osebo Republiko Slovenijo.
2. člen
Kot ustanovitelj zavodov ali gospodarskih družb, ki so jih
ustanovili zavodi, v katerih ustanoviteljske pravice izvršuje Vlada Republike
Slovenije, se v sodnem registru vpiše pravna oseba Republika Slovenija.
3. člen
Vse delnice, ki se v delniških knjigah glasijo na zavode,
katerih ustanovitelj je Republika Slovenija in katerih ustanoviteljske pravice
izvršuje Vlada Republike Slovenije, se preknjižijo na pravno osebo Republiko
Slovenijo: 
Republika Slovenija 
Gregorčičeva 20 
matična številka: 5854814 
davčna številka: 17659957 
ŽR ’izvrševanje proračuna RS’
50100-630-10014 
Na pravno osebo Republiko Slovenijo se preknjižijo tudi
delnice, ki se v delniških knjigah glasijo na gospodarske družbe iz 2. člena te
uredbe.
4. člen
Za izvajanje te uredbe skrbi Ministrstvo za finance.
5. člen
Ta uredba začne veljati naslednji dan po objavi v Uradnem
listu Republike Slovenije.
Št. 724-00/98-1
Ljubljana, dne 28. maja 1998.
Vlada Republike Slovenije
Marjan Podobnik l. r. 
Podpredsednik