I. SPLOŠNE DOLOČBE
1. člen
(vsebina)
Ta pravilnik določa izvajalce posameznih programov in
področij letnega programa športa na državni ravni za področje športne vzgoje
otrok in mladine, pogoje in merila za izbiro in sofinanciranje izvajanja
letnega programa športa (v nadaljnjem besedilu: LPŠ), postopek izbire in
sofinanciranja izvajanja LPŠ, način določitve višine sofinanciranja, način
sklepanja in vsebino pogodb o sofinanciranju ter način izvajanja nadzora nad
pogodbami o sofinanciranju.
2. člen
(programi in področja LPŠ)
(1) Ta pravilnik določa
merila za sofinanciranje naslednjih programov in področij LPŠ:
1.     
športni programi:
- 
prostočasna športna vzgoja otrok in mladine,
- 
športna vzgoja otrok in mladine s posebnimi potrebami;
2.     
razvojne dejavnosti v športu (statusne pravice športnikov):
- 
izobraževanje nadarjenih in vrhunskih športnikov;
3.     
športne prireditve in promocija športa:
- 
javno obveščanje v športu.
(2) V programih iz 1.
točke prejšnjega odstavka ima visoko pozitiven zdravstveni učinek gibalna
vadba, ki je redna in strokovno vodena in katere osnovni namen je izboljšanje
telesne zmogljivosti, kar se kaže v večji aerobni moči, večji mišični moči,
boljši skladnosti gibanja, večji gibljivosti in izboljšanju drugih komponent
telesne zmogljivosti.
3. člen
(postopek izbire in sofinanciranja)
(1) Izbor in
sofinanciranje programov in področij, določenih v LPŠ (v nadaljnjem besedilu:
programi in področja), se izvede na podlagi javnega razpisa v skladu z Zakonom
o športu (Uradni list RS, št. 29/17,
21/18 – ZNOrg, 82/20 in 3/22 – ZDeb; v nadaljnjem besedilu: zakon) in s tem
pravilnikom.
(2) Ta pravilnik se ne
uporablja za izbor in sofinanciranje izvajanja programov, ki se sofinancirajo
iz sredstev evropske kohezijske politike ali je njihovo sofinanciranje urejeno
s posebnimi predpisi.
4. člen
(izpolnjevanje pogojev v izrednih okoliščinah)
V primerih naravnih in drugih
nesreč, kot jih določajo predpisi s področja varstva pred naravnimi in drugimi
nesrečami, ali izrednega stanja, se za čas, ko izvajanje športnih programov ni
mogoče zaradi posledic naravnih in drugih nesreč oziroma ukrepov, ki so
posledica naravnih in drugih nesreč oziroma izrednega stanja, šteje, da je
pogoj obsega izvajanja športnih programov iz 16. člena tega pravilnika
izpolnjen.
5. člen
(določanje višine sofinanciranja)
Višina sofinanciranja posameznih programov in področij se
izračuna na podlagi točkovnega sistema, razen če je v tem pravilniku določeno
drugače.
6. člen
(izvajalci letnega programa športa)
(1) Za sofinanciranje
lahko kandidirajo izvajalci športnih programov, določeni v drugem odstavku 6. člena zakona.
(2) Strokovno izobražen
delavec in strokovno usposobljeni delavec po tem pravilniku sta tista, ki
izpolnjujeta pogoje iz 48. in 49. člena
zakona.
(3) Ministrstvo,
pristojno za vzgojo in izobraževanje (v nadaljnjem besedilu: ministrstvo),
lahko v javnem razpisu določi ustrezno finančno korekcijo pri sofinanciranju
izvajalcev, ki imajo do ministrstva neporavnane obveznosti iz preteklega
obdobja ali kako drugače ne izpolnjujejo svojih obveznosti do ministrstva. Podrobneje
se razlogi za finančno korekcijo in njena višina določijo v samem razpisu.
II. ŠPORTNI PROGRAMI
1. Prostočasna športna vzgoja otrok in mladine
1.1. Splošna določba
7. člen
(sofinanciranje prostočasne športne vzgoje otrok in mladine)
S sredstvi za programe prostočasne športne vzgoje otrok in
mladine se sofinancirajo:
-       
oddelki z dodatno športno ponudbo v osnovnih šolah,
-       
športni programi med pouka prostimi dnevi.
1.2. Oddelki z dodatno športno ponudbo v osnovnih šolah
8. člen
(predmet sofinanciranja)
Sofinancira se strokovno delo učitelja športa v dodatni
športni ponudbi in uporaba dodatnih športnih objektov in površin za šport v
naravi za izvajanje programa.
9. člen
(pogoji za sofinanciranje)
(1) Za sofinanciranje
oddelkov z dodatno športno ponudbo v osnovnih šolah lahko kandidirajo osnovne
šole, ki izvajajo javnoveljavni izobraževalni program z naslednjimi
značilnostmi:
-       
program se izvaja v prvem vzgojno-izobraževalnem obdobju,
-       
program vsebuje raznolike športne vsebine kot nadgradnjo učnega načrta
za šport,
-       
program je vključen v letni delovni načrt šole za posamezno šolsko leto,
-       
uporaba dodatnih športnih objektov ali površin za šport v naravi, ki je
predmet sofinanciranja, omogoča raznolikost vadbenih pogojev udeležencev
programa,
-       
učinkovitost programa iz vidika telesne zmogljivosti se ocenjuje prek
sistema spremljanja podatkov o gibalnih sposobnostih in morfoloških
značilnostih vključenih učencev.
(2) Ne glede na prvo
alinejo prejšnjega odstavka lahko v programu sodelujejo tudi učenci četrtih in
petih razredov, če gre za kombinirane oddelke.
10. člen
(merila za sofinanciranje)
Programi oddelkov z dodatno
športno ponudbo v osnovnih šolah, ki izpolnjujejo pogoje iz prejšnjega člena,
se ovrednotijo po merilih iz naslednje preglednice:


MERILO

Število točk


1

CENA – STROŠKI UDELEŽBE NA UČENCA PRI PROGRAMU:

skupaj 5


Program je za učence brezplačen

5


Učenec pokriva do 25 % stroškov programa

3


Učenec pokriva do 50 % stroškov programa

2


Učenec pokriva do 75 % stroškov programa

1


Učenec pokriva več kot 75 % stroškov programa

0


2

KOMPETENTNOST STROKOVNIH DELAVCEV IN OBSEG PROGRAMA:

skupaj 15


Skupno poučevanje učitelja športa in učitelja razrednega
  pouka pri vseh rednih urah športa in dve dodatni uri športa tedensko

15


Skupno poučevanje učitelja športa in učitelja razrednega
  pouka pri dveh rednih urah športa in dve dodatni uri športa tedensko

13


Skupno poučevanje učitelja športa in učitelja razrednega
  pouka pri eni redni uri športa in dve dodatni uri športa tedensko

11


Skupno poučevanje učitelja športa in učitelja razrednega
  pouka pri vseh rednih urah športa in ena dodatna ura športna tedensko

10


Skupno poučevanje učitelja športa in učitelja razrednega
  pouka pri dveh rednih urah športne vzgoje in ena dodatna ura športne vzgoje
  tedensko

8


Skupno poučevanje učitelja športa in učitelja razrednega
  pouka pri eni redni uri športne vzgoje in ena dodatna ura športne vzgoje
  tedensko

6


Dve dodatni uri športa tedensko, ki ju poučuje učitelj
  športa

5


Skupno poučevanje učitelja športa in učitelja razrednega
  pouka pri vseh rednih urah športa

3


Ena dodatna ura športa tedensko, ki jo poučuje učitelj
  športa

1


3

ŠTEVILO ODDELKOV VKLJUČENIH V PROGRAM:


Za vsak oddelek, vključen v program

2


11. člen
(višina sofinanciranja)
Za tekoče leto ministrstvo določi vrednost točke za oddelke z
dodatno športno ponudbo v osnovnih šolah kot razmerje med:
-       
obsegom sredstev, določenih v LPŠ za oddelke z dodatno športno ponudbo v
osnovnih šolah in
-       
skupnim številom točk vseh na javni razpis prijavljenih programov
oddelkov z dodatno športno ponudbo v osnovnih šolah, ki izpolnjujejo pogoje za
sofinanciranje.
1. 3. Športni programi med pouka prostimi dnevi
12. člen
(predmet sofinanciranja)
Predmet sofinanciranja je delo strokovnega delavca v športu
in uporaba oziroma najem športnih objektov ali površin za šport v naravi za
izvedbo športnih programov med pouka prostimi dnevi.
13. člen
(pogoji za sofinanciranje)
(1) Sofinancirajo se
programi, katerih vsebina je pretežno gibalna.
(2) Za sofinanciranje
športnih programov med pouka prostimi dnevi lahko kandidirajo
vzgojno-izobraževalni zavodi in športna društva.
14. člen
(merila za sofinanciranje)
(1) Za sofinanciranje
športnih programov med pouka prostimi dnevi se uporabljajo naslednja merila:
-       
cena športnega programa,
-       
kompetentnost strokovnih delavcev,
-       
število vadečih.
(2) Vrednotenje meril
za izbor se določi v vsakokratnem javnem razpisu.
2. Športna vzgoja otrok in mladine s posebnimi potrebami
15. člen
(predmet sofinanciranja)
(1) S sredstvi za
programe športne vzgoje otrok in mladine s posebnimi potrebami se sofinancirajo
celoletni gibalni programi za otroke in mladino s posebnimi potrebami, ki so
nastali s povezovanjem vzgojno-izobraževalnih zavodov in športnih, dobrodelnih
ter drugih društev na nacionalni ravni.
(2) Predmet sofinanciranja
je delo strokovnega delavca v športu in uporaba oziroma najem športnih objektov
ali površin za šport v naravi za izvedbo celoletnih gibalnih programov za
otroke in mladino s posebnimi potrebami.
16. člen
(pogoji za sofinanciranje)
(1) Programi iz prejšnjega
člena se sofinancirajo, če se izvajajo v obsegu najmanj 60 ur letno, kar
predstavlja najmanj 30 vadbenih tednov po dve uri tedensko.
(2) Za sofinanciranje
celoletnih gibalnih programov za otroke in mladino s posebnimi potrebami lahko
kandidirajo vzgojno-izobraževalni zavodi in društva iz prvega odstavka
15. člena tega pravilnika.
17. člen
(merila za sofinanciranje)
(1) Za sofinanciranje
celoletnih gibalnih programov za otroke in mladino s posebnimi potrebami se
uporabljajo naslednja merila:
-       
cena športnega programa,
-       
kompetentnost strokovnih delavcev,
-       
število vadečih.
(2) Vrednotenje meril za izbor se določi v vsakokratnem
javnem razpisu.
III. RAZVOJNE DEJAVNOSTI V ŠPORTU
1. Statusne pravice športnikov – izobraževanje nadarjenih
in vrhunskih športnikov
1.1. Splošna določba
18. člen
(predmet sofinanciranja)
S sredstvi za zagotavljanje statusnih pravic športnikov se
sofinancirajo:
-       
športni oddelki v srednjih šolah in
-       
štipendije za nadarjene in vrhunske športnike.
1.2. Športni oddelki v srednjih šolah
19. člen
(predmet sofinanciranja)
(1) S sredstvi za
športne oddelke v srednjih šolah se sofinancirajo:
-       
športni oddelki v gimnazijah,
-       
športni oddelki v srednjih strokovnih in poklicnih šolah.
(2) Sofinancirajo se
stroški dopolnilnega strokovnega dela, ki ni sofinancirano iz javnih virov
prijavitelja (psiholog, športni koordinator, fizioterapevt, profesor-mentor, ki
v šoli ali na daljavo opravlja individualno pedagoško delo z dijakom športnikom
zaradi športnih izostankov), stroški meritev in spremljanje gibalnih
morfoloških in funkcionalnih sposobnosti dijakov v programih športnih oddelkov
v gimnazijah.
(3) Sofinancirajo se
stroški dopolnilnega strokovnega dela, ki ni sofinancirano iz javnih virov
prijavitelja (psiholog, športni koordinator, fizioterapevt, profesor-mentor, ki
v šoli ali na daljavo opravlja individualno pedagoško delo z dijakom športnikom
zaradi športnih izostankov), in spremljanje gibalnih morfoloških in
funkcionalnih sposobnosti dijakov v programih športnih oddelkov v srednjih
strokovnih in poklicnih šolah.
20. člen
(pogoji za sofinanciranje)
(1) Sofinancirajo se
športni oddelki na tistih gimnazijah, ki v skladu s predpisi organizirajo delo
v športnih oddelkih (v nadaljnjem besedilu: športni oddelki v gimnazijah).
(2) Sofinancirajo se
oddelki v programih srednjih strokovnih in poklicnih šol, kjer so dijaki –
športniki organizirani v skupino znotraj enega oddelka, ob pogoju, da je v isti
oddelek vpisanih najmanj 10 dijakov s statusom športnika (v nadaljnjem
besedilu: športni oddelki v srednjih strokovnih in poklicnih šolah).
21. člen
(merila in višina sofinanciranja)
(1) Športni
oddelki v gimnazijah in športni oddelki v srednjih strokovnih in poklicnih
šolah, ki izpolnjujejo pogoje iz prejšnjega člena, se ovrednotijo po merilih iz
naslednje preglednice:


Merilo

Število točk


STATUS ŠPORTNIKA

Status A, pridobljen na podlagi Meril za izbiro
  kandidatov v primeru omejitve vpisa v športni oddelek

5 za vsakega dijaka


Status B, pridobljen na podlagi Meril za izbiro
  kandidatov v primeru omejitve vpisa v športni oddelek

3 za vsakega dijaka


Status C, pridobljen na podlagi Meril za izbiro
  kandidatov v primeru omejitve vpisa v športni oddelek

1 za vsakega dijaka


ŠTEVILO ŠPORTNIKOV

19 ali več dijakov športnikov v posameznem oddelku

15


15 do 18 dijakov športnikov v posameznem oddelku

10


10 do 14 dijakov športnikov v posameznem oddelku

5


(2) Za tekoče leto določi ministrstvo vrednost točke za
športne oddelke v gimnazijah in športne oddelke v srednjih strokovnih in
poklicnih šolah, ki se izračuna kot razmerje med:
-       
obsegom sredstev, določenih v LPŠ za športne oddelke v gimnazijah in
športne oddelke v srednjih strokovnih in poklicnih šolah, in
-       
skupnim številom točk vseh na javni razpis prijavljenih športnih
oddelkov v gimnazijah in športnih oddelkov v srednjih strokovnih in poklicnih
šolah, ki izpolnjujejo pogoje za sofinanciranje.
1.3. Štipendije za nadarjene in vrhunske športnike
22. člen
(predmet, pogoji in višina sofinanciranja)
(1) S sredstvi za
štipendije za nadarjene in vrhunske športnike se sofinancirajo štipendije
športnikom.
(2) Sofinancirajo se
štipendije športnikom v skladu s podrobnejšimi pogoji in merili, ki jih določi
Olimpijski komite Slovenije – Zveza športnih zvez (v nadaljnjem besedilu:
OKS-ZŠZ) in dogovorom med sofinancerji (ministrstvo, OKS-ZŠZ in Fundacija za
financiranje športnih organizacij v Republiki Sloveniji).
(3) Za sofinanciranje
lahko kandidira OKS-ZŠZ.
(4) Višina sredstev za
sofinanciranje štipendij nadarjenim in vrhunskim športnikom je določena z LPŠ.
IV. ŠPORTNE PRIREDITVE IN PROMOCIJA ŠPORTA
1. Javno obveščanje o športu
23. člen
(predmet sofinanciranja)
S sredstvi za javno obveščanje o športu se sofinancira
produkcija in predvajanje periodičnih izobraževalnih oddaj na medijih
nacionalnega dosega o športni vzgoji otrok in mladine.
24. člen
(merila za sofinanciranje in višina sofinanciranja)
(1) Projekti,
povezani s produkcijo in predvajanjem periodičnih izobraževalnih oddaj o športni
vzgoji otrok in mladine na medijih nacionalnega dosega, se ovrednotijo na
podlagi meril iz naslednje preglednice:


Merilo

Število točk


1

MEDIJ NACIONALNEGA DOSEGA

skupaj 20


TV SLO1, TV SLO2, 

20


drugi mediji nacionalnega dosega

5


2

POGOSTOST PREDVAJANJA

skupaj 35


tedensko (vsaj 35 oddaj letno)

35


2x mesečno (vsaj 20 oddaj letno)

20


1x mesečno (vsaj 10 oddaj letno)

10


3

VSEBINA – PROGRAMSKA SHEMA (programi športa)

skupaj 27


Programska shema vključuje promocijo šolskih športnih
  tekmovanj

10


Programska shema vključuje promocijo nacionalnih športnih
  programov otrok in mladine

10


Programska shema je namenjena pretežno športu otrok in
  mladine (več kot 60 % programa)

5


Programska shema vključuje zaključno slovesnost športa
  otrok in mladine

2


(2) Sofinancirajo se projekti, ki po merilih iz prejšnjega
odstavka dosežejo minimalno 63 točk.
(3) Za tekoče leto
določi ministrstvo vrednost točke za produkcijo in predvajanje periodičnih
izobraževalnih oddaj o športni vzgoji otrok in mladine na medijih nacionalnega
dosega, ki se izračuna kot razmerje med:
-       
obsegom sredstev, določenih v LPŠ za produkcijo in predvajanje
periodičnih izobraževalnih oddaj o športni vzgoji otrok in mladine na medijih
nacionalnega dosega in
-       
skupnim številom točk vseh na javni razpis prijavljenih izvajalcev, ki
izpolnjujejo pogoje za sofinanciranje produkcije in predvajanja periodičnih
izobraževalnih oddaj o športni vzgoji otrok in mladine na medijih nacionalnega
dosega.
V. VSEBINA POGODB O SOFINANCIRANJU TER NAČIN IZVAJANJA NADZORA
NAD POGODBAMI
25. člen
(vsebina pogodbe)
Za sofinanciranje izbranih izvajalcev letnega programa se
sklene pogodba med ministrstvom in izvajalcem. Obvezne sestavine pogodbe so:
1.     
naziv in naslov izvajalca,
2.     
vsebina in obseg programa,
3.     
čas realizacije programa,
4.     
višina dodeljenih sredstev,
5.     
terminski plan porabe sredstev,
6.     
način nadzora nad namensko porabo sredstev,
7.     
določilo, da mora izvajalec ob nenamenski porabi sredstev, sredstva
vrniti v proračun skupaj z zakonitimi zamudnimi obresti,
8.     
določilo, da mora izvajalec sredstva porabiti na način, da so do njih
upravičeni vsi pod enakimi pogoji.
26. člen
(nadzor nad namensko porabo sredstev)
(1) Izvajalec lahko
dodeljena sredstva uporabi izključno za namen, opredeljen v pogodbi.
(2) Izvajalec lahko
uveljavlja upravičene stroške, ki so za posamezne vsebine določeni v katalogu
upravičenih stroškov, ki je objavljen z javnim razpisom.
(3) Izvajalec je dolžan
v skladu z veljavnimi računovodskimi standardi voditi ločeno evidenco stroškov,
ki nastanejo pri izvedbi posameznega programa.
(4) Ministrstvo ima
kadarkoli pravico do nadzora nad porabo s pogodbo dodeljenih namenskih sredstev
in uveljavljanih upravičenih stroškov. Če ministrstvo ugotovi nenamensko porabo
prejetih sredstev, se sofinanciranje takoj ustavi ter odstopi od pogodbe, že
prejeta proračunska sredstva pa mora izvajalec vrniti v proračun skupaj z
zakonitimi zamudnimi obrestmi vred, od dneva prejema do dneva vračila in
povrniti morebitno škodo, ki je s tem nastala.
VI. PREHODNA IN KONČNI DOLOČBI
27. člen
(štipendije za nadarjene in vrhunske športnike)
Dogovor o sofinanciranju štipendij iz 22. člena tega pravilnika partnerji (ministrstvo,
OKS-ZŠZ in FŠO) sklenejo v roku šestih mesecev od uveljavitve tega pravilnika.
28. člen
(prenehanje veljavnosti)
Z dnem uveljavitve tega pravilnika prenehajo veljati prva in
druga alineja 1. točke prvega odstavka 2. člena,
8., 9., 10., 11., 12., 13., 14., 83., 84., 85. in 86. člen
Pravilnika o merilih za sofinanciranje izvajanja letnega programa športa na
državni ravni (Uradni list RS, št. 68/19,
91/20,138/21 in 74/23).
29. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-99/2023/9
Ljubljana, dne 21. novembra 2023
EVA 2023-3350-0044
Dr. Darjo Felda
minister
za vzgojo in izobraževanje