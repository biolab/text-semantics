I
Pravico do varstvenega dodatka imajo starostni, invalidski
ali družinski upokojenci, če njihovi dohodki, skupaj z dohodki družinskih
Članov, ne presegajo mesečno 5.279,48 SLT ali letno 63.353,84 SLT na
posameznega družinskega člana. 
Med dohodke upokojencev in članov njegove družine se poleg
dohodkov iz 115. člena statuta všteva tudi ugotovljeni dohodek iz gozda od
dejansko posekanih količin lesa.
II
Katastrski dohodek iz kmetijstva – od negozdnih površin se
všteva med dohodke upokojenca in družinskih članov tako, da se pomnoži s
faktorjem za preračun katastrskega dohodka, ki ga v skladu s 7. členom
samoupravnega sporazuma o uresničevanju socialnovarstvenih pravic (Uradni list
SRS, št. 26/84, 14/89 in 27/89 -prečiščeno besedilo) določi pristojni republiški
upravni organ za zdravstveno in socialno varstvo. Novi faktor za preračun
katastrskega dohodka ne vpliva na že pridobljeno pravico do varstvenega
dohodka, če ne nastopijo tudi druge spremembe v premoženjskih razmerah uživalca
pokojnine, ki vplivajo na pridobitev pravice do varstvenega dodatka.
III
Ta sklep začne veljati osmi dan po objavi v Uradnem listu
Republike Slovenije.
Št. 01000-015/92
Ljubljana, dne 18. februarja 1992.
Predsedstvo Skupščine Skupnosti pokojninskega 
in invalidskega zavarovanja Slovenije
Predsednik 
Miro Gošnik l. r.