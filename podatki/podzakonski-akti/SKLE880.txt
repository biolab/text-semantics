1. člen
S tem sklepom se določa delovni čas v Agenciji Republike
Slovenije za plačilni promet (v nadaljnjem besedilu: agencija) za sprejemanje
gotovinskih in negotovinskih plačilnih nalogov in sprejemanje dnevnega iztržka
od strank.
2. člen
Organizacijske enote agencije (podružnice in ekspoziture)
sprejemajo gotovinske in negotovinske plačilne naloge od strank od ponedeljka
do petka od 8. do 13. ure, nujne plačilne naloge pa od 8. do 12. ure.
Stranke lahko polagajo dnevni iztržek v dnevno nočne trezorje
organizacijskih enot agencije 24 ur na dan.
3. člen
Z dnem uveljavitve tega sklepa preneha veljati sklep o
delovnem času za določena opravila plačilnega prometa v Službi družbenega
knjigovodstva v Republiki Sloveniji (Uradni list RS, št. 20/92, 39/92 in
29/97).
4. člen
Ta sklep se objavi v Uradnem listu Republike Slovenije in
začne veljati 1. februarja 1998.
Št. 020-2/98
Ljubljana, dne 19. januarja 1998.
Generalna direktorica
Agencije RS za plačilni promet
Darinka Pozvek l. r.