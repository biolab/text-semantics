1. člen
Republika Slovenija v letu 2023 izda
zbirateljske kovance ob 110. obletnici rojstva slovenskega pisatelja Borisa
Pahorja v obsegu ter z glavnimi znamenji in drugimi značilnostmi, določenimi s
to uredbo.
2. člen
Ob 110. obletnici rojstva slovenskega
pisatelja Borisa Pahorja Republika Slovenija izda:
-       
zlatnike z nominalno vrednostjo 100 eurov v količini 750 kovancev in
skupni nominalni vrednosti 75.000 eurov,
-       
srebrnike z nominalno vrednostjo 30 eurov v količini 1 250 kovancev
in skupni nominalni vrednosti 37.500 eurov in
-       
dvokovinske zbirateljske kovance z nominalno vrednostjo 3 eure v
količini 68 000 kovancev in skupni nominalni vrednosti 204.000 eurov.
3. člen
(1) Zlatniki
so izdelani iz zlata čistine 900/1000 z ravnimi in reliefnimi površinami.
(2) Zlatnik
tehta 7 gramov in ima premer 24 milimetrov. Pri posameznem zlatniku je dovoljen
odmik pri teži do –1 ‰/+1 % in pri
premeru do +/–0,1 milimetra.
4. člen
(1) Srebrniki
so izdelani iz srebra čistine 925/1000 z ravnimi in reliefnimi površinami.
(2) Srebrnik
tehta 15 gramov in ima premer 32 milimetrov. Pri posameznem srebrniku je
dovoljen odmik pri teži do –1 ‰/+1 % in pri premeru do +/–0,1 milimetra.
5. člen
(1) Dvokovinski
zbirateljski kovanci so sestavljeni iz kolobarja (zlitina: 75 % bakra, 20 %
cinka, 5 % niklja) in jedra (zlitina: 75 % bakra in 25 % niklja).
(2) Kovanec
tehta 15 gramov in ima premer 32 milimetrov (od tega jedro 22 milimetrov). Pri
posameznem kovancu je dopusten odmik pri teži do +/–2 % in pri premeru do
+/–0,1 milimetra.
6. člen
Videz zbirateljskih kovancev iz 3., 4. in
5. člena te uredbe je naslednji:
-       
sprednja stran:
na desni polovici kovanca je izpisana
nominalna vrednost »100 EURO« (ali »30 EURO« ali »3 EURO«). Na spodnji desni
četrtini kovanca sta napisa »SLOVENIJA« in »2023«, na zgornji levi četrtini pa
so podobe ptic, ki se navezujejo na hrbtno stran kovanca;
-       
hrbtna stran:
na spodnji desni četrtini kovanca je v
liniji oboda napis »BORIS PAHOR« in letnica »1913«. Večji del kovanca zaseda
Pahorjev rokopis, besedilo iz zgodbe »Stari svetilnik«, katerega črke na koncu
zbledijo in se spremenijo v ptice, ki so poletele. Te simbolizirajo svobodo in
hkrati ponazarjajo sporočilo, ki so ga Pahorjeve knjige s številnimi prevodi
ponesle po svetu.
7. člen
Zbirateljski kovanci, izdani na podlagi te
uredbe, so okrogli in po obodu nazobčani.
KONČNA DOLOČBA
8. člen
Ta uredba začne veljati naslednji dan po
objavi v Uradnem listu Republike Slovenije.
Št. 00704-65/2023
Ljubljana, dne 23. februarja
2023
EVA 2023-1611-0016
Vlada Republike Slovenije
dr. Robert Golob
predsednik