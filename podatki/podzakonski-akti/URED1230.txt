1. člen
Za zagotovitev sredstev za izpolnjevanje obveznosti proračuna
Republike Slovenije za leto 1993 izdaja Republika Slovenija zakladne menice kot
blagajniške zapise v višini 1,000.000.000 tolarjev. 
Zakladne menice se izdajo v več serijah, s tem da posamezna
serija ne presega 250,000.000 tolarjev.
2. člen
Zakladna menica se glasi na ime in se prenaša s cesijo in
vpisom v register imetnikov.
3. člen
Zakladne menice dospejo v izplačilo v štirih tednih od dneva
izdaje. Prva serija se izda 10. junija 1993, vsaka naslednja serija se izda
najprej v dveh tednih po izdaji predhodne serije.
4. člen
Skupno število zakladnih menic je 200 v apoenih po 5,000.000
tolarjev: 
Zakladne menice se izdajo pod serijsko številko RS 060693.
5. člen
Zakladne menice se prodajo po postopku zbiranja,
najugodnejših ponudb, na katerem lahko sodelujejo vse banke s sedežem v
Republiki Sloveniji. 
Minister za finance sprejme po končanem postopku zbiranja
ponudb sklep o končni višini emisije in obrestni meri zakladne menice.
6. člen
Glavnica na zakladni menici se tekoče revalorizira z rastjo
cen na drobno v predhodnem mesecu. 
Višina obrestne mere na zakladni menici se določi na podlagi
ponudbe bank, ki sodelujejo v postopku zbiranja najugodnejših ponudb, vendar ne
sme presegati 12% letno. Obresti se obračunajo za obdobje od dneva izdaje do
dneva dospetja zakladne menice na konformni način.
7. člen
Prihodki od prodaje zakladnih menic se vplačajo v proračun
Republike Slovenije. 
Sredstva za poravnave obveznosti iz zakladnih menic se
zagotovijo v proračunu Republike Slovenije.
8. člen
Služba družbenega knjigovodstva opravlja posle vodenja
registra imetnikov zakladnih menic in posle vnovčevanja zakladnih menic. 
Minister za finance sklene s Službo družbenega knjigovodstva
pogodbo o opravljanju poslov iz prejšnjega odstavka.
9. člen
Minister za finance izda podrobnejši predpis o postopku
zbiranja najugodnejših ponudb, vodenju registra imetnikov zakladne menice in
postopku vnovčevanja zakladnih menic.
10. člen
Ta uredba začne veljati naslednji dan po objavi v Uradnem
listu Republike Slovenije.
Št. 440-11/93-6/2-8
Ljubljana, dne 3. junija 1993.
Vlada Republike Slovenije
dr. Janez Drnovšek l. r. 
Predsednik