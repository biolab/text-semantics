1. člen
S to odredbo se določa izvajanje posebnega presejalnega programa
za zgodnje odkrivanje okužb z virusom SARS-CoV-2 za osebe, ki opravljajo
zdravstveno dejavnost (v nadaljnjem besedilu: posebni program za zdravstveno
dejavnost) pri vseh izvajalcih zdravstvene dejavnosti, ki opravljajo
zdravstveno dejavnost v skladu z zakonom, ki ureja zdravstveno dejavnost (v
nadaljnjem besedilu: izvajalci).
2. člen
(1) Zdravstveni delavci in zdravstveni sodelavci, ki delo opravljajo
pri izvajalcih (v nadaljnjem besedilu: zdravstveni delavci), se morajo pred
začetkom opravljanja zdravstvenih storitev udeležiti testiranja na virus
SARS-CoV-2 (v nadaljnjem besedilu: testiranje) v okviru posebnega programa za
zdravstveno dejavnost, in sicer najmanj vsakih sedem dni.
(2) Ne glede na prejšnji odstavek se v organizacijski enoti izvajalca,
kjer se je pojavila okužba pri zdravstvenih delavcih, testiranje izvaja na tri
dni, in sicer od pojava okužbe z virusom SARS-CoV-2 in še najmanj 14 dni po
zadnji ugotovljeni okužbi z virusom SARS-CoV-2 v tej organizacijski enoti. Ne
glede na prejšnji stavek se v javnih socialno varstvenih zavodih in
koncesionarjih, ki so v mreži javne službe na področju socialnega varstva,
testiranje izvaja na ravni celotnega zavoda oziroma koncesionarja.
3. člen
(1) Ne glede na
prejšnji člen testiranje ni obvezno za zdravstvenega delavca, ki:
1.     
predloži negativni rezultat testa na virus SARS-CoV-2 z metodo verižne
reakcije s polimerazo (v nadaljnjem besedilu: test PCR) ali hitrega
antigenskega testa (v nadaljnjem besedilu: test HAG), ki ni starejši od 48 ur
od odvzema brisa,
2.     
ima dokazilo o cepljenju proti COVID-19, s katerim dokazuje, da je od
prejema:
- 
drugega odmerka cepiva Comirnaty proizvajalca Biontech/Pfizer preteklo
najmanj sedem dni, cepiva COVID-19 Vaccine proizvajalca Moderna najmanj 14 dni,
cepiva Sputnik V proizvajalca Russia’s
Gamaleya National Centre of Epidemiology and Microbiology najmanj 14 dni,
cepiva CoronaVac proizvajalca Sinovac Biotech najmanj 14 dni ali cepiva
COVID-19 Vaccine proizvajalca Sinopharm najmanj 14 dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca ali cepiva Covishield proizvajalca Serum Institute of
India/AstraZeneca preteklo najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag preteklo najmanj 14 dni,
3.     
ima dokazilo o pozitivnem rezultatu testa PCR, ki je starejši od deset
dni, razen če zdravnik presodi drugače, vendar ni starejši od šest mesecev,
4.     
ima potrdilo zdravnika, da je prebolel COVID-19 in od začetka simptomov
ni minilo več kot šest mesecev.
(2) Dokazilo o
testiranju iz prejšnjega odstavka se upošteva, če je izdano v državah članicah
Evropske unije, državah članicah schengenskega območja, Avstraliji, Izraelu,
Kanadi, Novi Zelandiji, Ruski federaciji, Združenem kraljestvu Velike Britanije
in Severne Irske ali Združenih državah Amerike.
(3) Ne glede na prvi
odstavek tega člena je testiranje obvezno za zdravstvene delavce z znaki
COVID-19.
4. člen
Izvajalec določi pooblaščeno osebo, ki se ji sporočijo negativni
rezultati testiranj, izvedeni v okviru posebnega programa za zdravstveno
dejavnost.
5. člen
Potrebnost izvajanja posebnega programa za zdravstveno
dejavnost ugotavlja minister, pristojen za zdravje.

Odredba o izvajanju posebnega presejalnega
programa za zgodnje odkrivanje okužb z virusom SARS-CoV-2 za osebe, ki
opravljajo zdravstveno dejavnost (Uradni list RS, št. 36/21) vsebuje naslednjo končno določbo:
»6. člen
Ta odredba začne veljati naslednji dan po objavi v Uradnem listu
Republike Slovenije in velja do 16. aprila 2021.«.

Odredba
o spremembi Odredbe o izvajanju posebnega presejalnega programa za zgodnje
odkrivanje okužb z virusom SARS-CoV-2 za osebe, ki opravljajo zdravstveno
dejavnost (Uradni list RS, št. 61/21)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 16. maja 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o izvajanju posebnega presejalnega programa za zgodnje
odkrivanje okužb z virusom SARS-CoV-2 za osebe, ki opravljajo zdravstveno
dejavnost (Uradni list RS, št. 74/21)
vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o izvajanju posebnega presejalnega programa za zgodnje
odkrivanje okužb z virusom SARS-CoV-2 za osebe, ki opravljajo zdravstveno
dejavnost (Uradni list RS, št. 76/21)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 15. junija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o izvajanju posebnega presejalnega programa za zgodnje
odkrivanje okužb z virusom SARS-CoV-2 za osebe, ki opravljajo zdravstveno
dejavnost (Uradni list RS, št. 94/21)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 15. julija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba
o spremembi Odredbe o izvajanju posebnega presejalnega programa za zgodnje
odkrivanje okužb z virusom SARS-CoV-2 za osebe, ki opravljajo zdravstveno
dejavnost (Uradni list RS, št. 113/21)
spreminja 6. člen odredbe tako, da se glasi:
»6. člen
Ta odredba začne veljati naslednji dan po objavi v Uradnem
listu Republike Slovenije in velja do 30. septembra 2021.«;
ter vsebuje naslednjo končno določbo:
»KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.«.