1. člen
Sprejme se splošni del gozdnogospodarskega načrta
gozdnogospodarske enote Baška grapa, št. 322-01-01/15-98 z dne 15. 3. 2000, ki
ga je izdelal Zavod za gozdove Slovenije, Območna enota Tolmin, za obdobje od
1. 1. 1996 do 31. 12. 2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Baška grapa na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Baška grapa je izdelan v treh izvodih za 9807,71 hektarjev gozdov, ki
ležijo v gozdnogospodarskem območju Tolmin, v Občini Tolmin, oziroma v
katastrskih občinah Ljubinj, Podmelec, Kneža, Rut, Stržišče, Podbrdo, Obloke,
Grahovo in Bukovski vrh.
3. člen
Po en izvod splošnega dela gozdnogospodarskega načrta
gozdnogospodarske enote Baška grapa je na vpogled na sedežu Zavoda za gozdove
Slovenije, Območne enote Tolmin, Tumov drevored 17, Tolmin, na sedežu Zavoda za
gozdove Slovenije, Krajevne enote Most na Soči, Tumov drevored 17, Tolmin, in
na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Baška grapa.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-1/15-98
Ljubljana, dne 10. maja 2000.
Minister 
za kmetijstvo, 
gozdarstvo in prehrano 
Ciril Smrkolj l. r.