I. SPLOŠNE DOLOČBE
1. člen
(obseg urejanja)
(se
delno preneha uporabljati)
(1) Ta pravilnik določa čas letenja,
delovni čas, število vzletov in pristankov med delovnim časom in trajanje
počitkov članov posadk zrakoplovov.
(2) Vsebino iz prejšnjega odstavka
mora letalski prevoznik določiti v svojem operativnem priročniku, ki ga odobri Uprava
Republike Slovenije za zračno plovbo (v nadaljevanju: uprava), in sicer:
1.     
letalski prevoznik mora določiti omejitve v zvezi s časom letenja,
delovnim časom posadk zrakoplovov ter določiti razpored počitka za vse člane
posadk zrakoplovov;
2.     
letalski prevoznik mora:
- 
zagotoviti, da so omejitve časa letenja, delovnega časa in počitka v
skladu z določbami tega pravilnika,
- 
načrtovati lete tako, da se zaključijo v dovoljenem letalskem delovnem
času, ob upoštevanju časa, ki je potreben za opravljanje delovnih nalog pred
letom, med letom, upoštevajoč čas na zemlji med vmesnimi pristanki, vse v zvezi
z vrsto posamezne letalske operacije,
- 
vnaprej pripraviti in objaviti razpored letenja, kar omogoča, da so
člani posadk zrakoplovov pravočasno obveščeni o delovni obveznosti in počitku;
3.     
letalski prevoznik mora zagotoviti, da član posadke zrakoplova ne sme
opravljati delovnih nalog v zrakoplovu, če se zaveda ali sumi, da je utrujen
oziroma, če se počuti nesposobnega za letenje;
4.     
letalski prevoznik mora določiti domačo bazo za vsakega člana posadke
zrakoplova.
2. člen
(pomen izrazov in kratic)
(se
delno preneha uporabljati)
Posamezni izrazi in kratice, uporabljeni v
tem pravilniku imajo naslednji pomen:
1.     
dejanska letalska operacija je operacija, ki se začne v trenutku prijave
in konča, ko posadka zrakoplova zaključi obveznosti;
2.     
primerni prostori so mirni in udobni prostori, zaprti za javnost;
3.     
razširjena posadka zrakoplova je posadka, ki jo sestavlja več pilotov,
kot je minimalno število potrebno za operacijo zrakoplova in v kateri kateri
koli član lahko zapusti svoje delovno mesto, s tem da ga nadomesti drug,
ustrezno usposobljen član posadke zrakoplova;
4.     
čas letenja (Block Time) je čas od trenutka, ko se zrakoplov prvič
premakne s parkirnega prostora in se napoti na vzlet, do trenutka, ko se ustavi
na določenem parkirnem prostoru in dokler delujejo motorji;
5.     
prekinitev je obdobje, ko je član letalske posadke prost vseh
obveznosti. Prekinitev se šteje kot delovna obveznost in je krajša od počitka;
6.     
dan je čas med 00. in 24. uro po mednarodnem univerzalnim časom iz
dvaindvajsete točke tega odstavka;
7.     
obveznost so vse naloge, ki jih mora član posadke zrakoplova opraviti
ter so povezane z letalskimi operacijami letalskih prevoznikov;
8.     
delovno obdobje (Duty Period) je obdobje, ki se začne v trenutku, ki ga
določi letalski prevoznik, ko se mora član posadke prijaviti na letenje in se
konča, ko je član posadke prost vseh obveznosti;
9.     
letalski delovni čas (Flight Duty Period) je čas, ki se začne z nastopom
delovnega obdobja, ko se član posadke prijavi na letenje, in ki vključuje let,
konča pa se ob zaključku letenja (Block Time) po zadnjem letu, na katerem je
član posadke zrakoplova opravljal delovne naloge;
10.  
domača baza je kraj, ki ga za posameznega člana posadke zrakoplova
določi letalski prevoznik, in v katerem le-ta običajno začne in zaključi eno
ali več delovnih obdobij in kjer letalski prevoznik ni dolžan poskrbeti za
nastanitev člana posadke zrakoplova;
11.  
lokalni dan je obdobje med 00. in 24. uro po lokalnem času;
12.  
čas po prejemu obvestila je obdobje (čas), ki ga določi letalski
prevoznik, ki lahko preteče od trenutka, ko dežurni član posadke zrakoplova
prejme poziv za let, do trenutka, ko se mora nanj prijaviti;
13.  
aktivni član posadke je član posadke zrakoplova, ki opravlja svoje
delovne naloge v zrakoplovu med celotnim letom ali med njegovim delom;
14.  
pravica pristojnega organa do izbire je pravica, ki jo ima uprava, da
izbere eno od možnosti, ki so predpisane na osnovi splošnih zahtev, ki zadevajo
posameznega letalskega prevoznika;
15.  
čas prijave je čas, ko se mora član posadke zrakoplova na zahtevo
letalskega prevoznika prijaviti na letenje;
16.  
počitek je neprekinjen in točno določen čas, v katerem je član posadke
zrakoplova prost vseh obveznosti oziroma dežurstva;
17.  
deljena obveznost je letalski delovni čas, ki ga sestavljata dve
obveznosti, ločeni s prekinitvijo;
18.  
dežurstvo je čas, v katerem članu posadke zrakoplova niso dodeljene
obveznosti, mora pa biti dosegljiv za poziv na delo;
19.  
primerna nastanitev je primerno opremljena soba za eno osebo, ki jo član
posadke zrakoplova lahko zahteva. Izpostavljena mora biti kar najmanjšemu
hrupu, zračna, z možnostjo nastavitve svetlobe in temperature;
20.  
časovna razlika je število ur, ki predstavlja razliko med lokalnima
časoma v dveh krajih. Kadar časovna razlika med krajem, kjer se obveznost začne
in krajem, kjer se le-ta konča, znaša 4 ure ali več, je treba upoštevati
dejavnike, ki utegnejo narekovati daljši počitek;
21.  
potovanje je načrtovan čas, ki ga član posadke zrakoplova porabi za
potovanje med krajem počitka in službenim krajem ter obratno;
22.  
UTC (Coordinated Universal Time) je mednarodni univerzalni čas;
23.  
VMC (Visual Meteorological Conditions) so vizualni vremenski pogoji.
II. OMEJITVE ZA ČLANE POSADK ZRAKOPLOVOV
3. člen
(omejitve za člane letalnega osebja)
(se
delno preneha uporabljati)
(1) Časi letenja (Block Times):
1.     
letalski prevoznik mora zagotoviti, da skupni časi letenja (Block Times)
vseh letov, na katerih je posamezen član letalnega osebja načrtovan kot aktivni
član posadke zrakoplova, ne presega:
- 
900 ur v dvanajstih zaporednih mesecih,
- 
85 ur v tridesetih zaporednih dneh;
2.     
letalski prevoznik mora zagotoviti, da najdaljši neprekinjeni čas
letenja (Block Time), za katerega je načrtovano letalno osebje v sestavi dveh
pilotov, v okviru enega letalskega delovnega časa, ne presega omejitve iz
tabele številka 1:


Čas prijave
(lokalni čas)

Najdaljši neprekinjeni
čas letenja


07.00–13.59

11 ur


14.00–17.59

10 ur


18.00–04.59

9 ur


05.00–06.59

10 ur


(2) Delovna obdobja (Duty Period):
1.      letalski
prevoznik mora zagotoviti, da skupno obdobje obveznosti posameznega člana
letalnega osebja ne presega:
- 
1800 ur v dvanajstih zaporednih mesecih,
- 
160 ur v tridesetih zaporednih dneh,
- 
40 ur v sedmih zaporednih dneh, lahko pa se to število poveča na
dvainštirideset ur, kadar po začetku načrtovane obveznosti, ki jo sestavlja več
delovnih obdobij, pride do nepredvidljivih zamud;
(3) Letalski delovni čas (Flight Duty
Period):
1.      dovoljeni
letalski delovni čas, ki je odvisen od časa prijave in števila pristankov, je
določen v tabelah številka 2 in 3. Čas prijave je izražen z lokalnim časom v
kraju prijave.
Tabela 2 -
Dovoljeni letalski delovni čas (posadka dveh ali več pilotov)


Število pristankov aktivnega člana letalske posadke

1-2

3

4

5

6

7

8

>=9


Čas prijave

(a)

(b)

(c)

(d)

(e)

(f)

(g)

(h)


(lokalni čas)

ur/min

ur/min

ur/min

ur/min

ur/min.

ur/min.

ur/min.

ur/min


07.00-11.59

14/00

13/15

12/30

11/45

11/00

10/15

09/30

09/00


12.00-13.59

13/30

12/45

12/00

11/15

10/30

09/45

09/00

09/00


14.00-15.59

13/00

12/15

11/30

10/45

10/00

19/15

09/00

09/00


16.00-17.59

12/30

11/45

11/00

10/15

09/30

19/00

09/00

09/00


18.00-03.59

12/00

11/15

10/30

09/45

09/00

19/00

09/00

09/00


04.00-04.59

12/30

11/45

11/00

10/15

09/30

09/00

09/00

09/00


05.00-05.59

13/00

12/15

11/30

10/45

10/00

09/15

09/00

09/00


06.00-06.59

13/30

12/45

12/00

11/15

10/30

09/45

09/00

09/00


Tabela 3 -
Dovoljeni letalski delovni čas (posadka en pilot)


Število pristankov
aktivnega člana
letalne posadke

1-4

5

6

>=7


Čas prijave

(a)

(b)

(c)

(d)


(lokalni čas)

ur/min.

ur/min.

ur/min

ur/min


07.00-11.59

10/00

0915

08/30

08/00


12.00-13.59

19/30

08./45

08/00

08/00


14.00-15.59

09/30

08/15

08/00

08/00


16.00-17.59

09/30

08/00

08/00

08/00


18.00-03.59

08/00

08/00

08/00

08/00


04.00-04.59

08/30

08/00

08/00

08/00


05.00-05.59

09/00

08/15

08/00

08/00


06.00-06.59

09/30

08/45

08/00

08/00


2.     
uprava lahko prestavi čase prijav v tabelah številka 2 in 3 v celoti za
eno uro naprej ali nazaj;
3.     
uprava lahko dovoli tretji pristanek v okviru letalskega delovnega časa,
ki je izračunan v skladu s stolpcem (a) tabele številka 2, vendar le dvakrat v
sedmih zaporednih dneh;
4.     
dovoljeni letalski delovni čas iz tabele številka 2 je mogoče podaljšati
z uvedbo:
- 
deljene obveznosti, kot je to določeno v 6. členu tega pravilnika, ali
- 
razširjene letalne posadke, kot je to določeno v petem odstavku tega
člena
5.     
dovoljeni letalski delovni čas iz tabele številka 3 je mogoče podaljšati
z uvedbo deljene obveznosti, kot je to določeno v 6. členu;
6.     
za lete z enim pilotom, ki v celoti potekajo v vizualnih vremenskih
pogojih (VMC), mora dovoljeni letalski delovni čas temeljiti na stolpcu (a) iz
tabele številka 3, čeprav v tem primeru število pristankov ni omejeno. Kljub
temu pa je treba v primerih, ko število pristankov presega povprečno štiri
pristanke na uro, v treh zaporednih urah omogočiti prekinitev, ki traja vsaj
trideset minut.
(4) Kombinirano letenje in vrste
operacij:
1.     
letala in helikopterji:
kadar član letalne posadke
leti na letalih in na helikopterjih, mora letalski prevoznik predložiti upravi
v odobritev omejitve časa letenja, delovnega časa ter počitka, določenih v
skladu s tem pravilnikom;
2.     
simulator letenja, letenje pri usposabljanju za drug tip zrakoplova in
letenje med usposabljanjem:
letalski prevoznik mora
zagotoviti, da v primeru, ko posamezni član letalnega osebja pred začetkom
komercialnega letenja izvaja lete na simulatorjih letenja ali lete med usposabljanjem
za drug tip zrakoplova, oziroma lete med usposabljanjem v sklopu enega
letalskega delovnega časa, za izračun omejitve le-tega, v skladu s tretjim
odstavkom letenja med usposabljanjem na drug tip zrakoplova oziroma letenja med
usposabljanjem. Pri tem ni treba upoštevati števila pristankov na simulatorju
letenja in pristankov med usposabljanjem za drug tip zrakoplova oziroma med
usposabljanjem;
3.     
Operacije z enim ali več piloti:
če v okviru enega
letalskega delovnega časa pilot leti take lete, za katere se zahteva samo en
pilot, kot tudi lete, za katere se zahteva več pilotov, veljajo omejitve iz
tabele
številka 3, ki
opredeljujejo operacije z enim samim pilotom.
(5) Razširjena posadka letala:
1.     
za razširjeno letalno posadko mora letalski prevoznik ne glede na čas
prijave zagotoviti:
- 
letalski delovni čas ne sme presegati osemnajst ur v primeru, da je
posadka zrakoplova, ki jo sestavljata vsaj dva pilota, razširjena zaradi
podaljšanja letalskega delovnega časa na podlagi tabele številka 2 na način, ki
omogoča, da lahko vsak član posadke zrakoplova zapusti svoje delovno mesto v
vsaj polovici celotnega časa letenja (Block Time) vseh letov v sklopu
letalskega delovnega časa; ali
- 
če je posadka zrakoplova razširjena za manj članov, kot je to določeno v
prvi alinei te točke, letalski delovni čas ne sme presegati šestnajst ur;
2.     
razširjena letalna posadka lahko po načrtu opravi največ dva pristanka v
okviru letalskega delovnega časa, oziroma tri pristanke, če tako odobri uprava,
kadar so izpolnjeni naslednji pogoji:
- 
čas letenja na enem letu znaša dve uri ali manj in
- 
počitek, ki neposredno sledi letalskemu delovnemu času, ki je prvotno
izračunan v skladu s 7. členom tega pravilnika, se podaljša za šest ur in
3.     
je na krovu zrakoplova zagotovljen prostor za počitek članov razširjene
letalne posadke, ki počivajo.
4. člen
(omejitve za člane kabinskega osebja)
(se
delno preneha uporabljati)
(1) Delovno obdobje:
Letalski prevoznik mora zagotoviti, da skupno
delovno obdobje kabinskega osebja ne presega:
-       
1800 ur v dvanajstih zaporednih mesecih,
-       
160 ur v zaporednih tridesetih dneh,
-       
40 ur v sedmih zaporednih dneh. Vendar je ta čas mogoče povečati na
dvainštirideset ur, kadar po začetku načrtovane obveznosti, ki jo sestavlja več
delovnih obveznosti, pride do nepredvidljivih zamud.
(2) Letalski delovni čas:
1.     
dovoljeni letalski delovni čas, ki je odvisen od časa prijave in števila
pristankov, je določen v tabeli številka 4. Čas prijave je izražen v lokalnem
času v kraju prijave.
Tabela 4 -
Dovoljeni letalski delovni čas za kabinsko osebje


Število pristankov aktivnega člana kabinskega osebja

1-2

3

4

5

6

7

8

>=9


Čas prijave

(a)

(b)

(c)

(d)

(e)

(f)

(g)

(h)


(lokalni čas)

ur/min

ur/min

ur/min

ur/min

ur/min.

ur/min.

ur/min.

ur/min


07.00-11.59

14/00

13/15

12/30

11/45

11/00

10/15

09/30

09/00


12.00-13.59

13/30

12/45

12/00

11/15

10/30

09/45

09/00

09/00


14.00-15.59

13/00

12/15

11/30

10/45

10/00

19/15

09/00

09/00


16.00-17.59

12/30

11/45

11/00

10/15

09/30

19/00

09/00

09/00


18.00-03.59

12/00

11/15

10/30

09/45

09/00

19/00

09/00

09/00


04.00-04.59

12/30

11/45

11/00

10/15

09/30

09/00

09/00

09/00


05.00-05.59

13/00

12/15

11/30

10/45

10/00

09/15

09/00

09/00


06.00-06.59

13/30

12/45

12/00

11/15

10/30

09/45

09/00

09/00


2.     
uprava lahko prestavi čase prijav v tabeli številka 4 v celoti za uro
naprej ali nazaj;
3.     
uprava lahko dovoli tretji pristanek v sklopu letalskega delovnega časa,
ki je izračunan v skladu s stolpcem (a) iz tabele številka 4, vendar le dvakrat
v sedmih zaporednih dneh;
4.     
dovoljen letalski delovni čas iz tabele številka 4 je mogoče povečati:
- 
z uvedbo deljene obveznosti, kot je to določeno v 6.
- 
če so izpolnjeni pogoji, kot je določeno to v tretjem
5.     
če je čas prijave kabinskega osebja določen do ene ure pred časom
prijave letalnega osebja, ki je načrtovano na isti let, oziroma na več letov v
sklopu istega letalskega delovnega časa, lahko letalski prevoznik določi
dovoljeni letalski delovni čas in počitek, ki mu sledi, na podlagi časa prijave
letalnega osebja;
6.     
če razlika med časom prijave kabinskega osebja in letalnega osebja, ki
začenja letalski delovni čas in odhaja na isti let, znaša več kot eno uro, mora
letalski delovni čas temeljiti na času prijave kabinskega osebja, izračunan pa mora
biti na osnovi tabele številka 4.
(3) V primeru podaljšanja dovoljenega
letalskega delovnega časa za kabinsko osebje mora letalski prevoznik zagotoviti:
1.     
da letalski delovni čas ne glede na čas prijave ne preseže osemnajst ur,
izpolnjeni pa morajo biti naslednji pogoji:
- 
v zrakoplovu mora biti na voljo prostor za počitek kabinskega osebja, in
- 
vsak član kabinskega osebja mora biti med delom leta prost vseh
obveznosti;
2.     
da sta v sklopu letalskega delovnega časa opravljena le dva pristanka
oziroma trije, če tako odobri uprava.
III. ČAS PRIJAVE, DELJENA DELOVNA OBVEZNOST, OBVEZNI POČITEK
IN ČASOVNA RAZLIKA
5. člen
(čas prijave)
(se
delno preneha uporabljati)
Letalski prevoznik mora določiti čas
prijave, ki realno prikazuje čas, ki je potreben za opravljanje dolžnosti pred letom.
Ta čas ne sme biti krajši od šestdeset minut pred začetkom načrtovanega časa
letenja (Block Time), razen, če uprava odobri letalskemu prevozniku krajši čas
prijave.
6. člen
(deljena obveznost)
(se
delno preneha uporabljati)
(1) Kadar letalski delovni čas sestavljata
dve obveznosti, ki ju loči določena prekinitev, o kateri so bili člani posadke
zrakoplova predhodno obveščeni, lahko letalski prevoznik dovoljeni načrtovani
letalski delovni čas ustrezno podaljša, v skladu s tabelama številka 2 in 3,
kot je to določeno v 3. členu tega pravilnika ali v skladu s tabelo številka 4,
kot je to določeno v 4. členu tega pravilnika, upoštevajoč pri tem pogoje, ki
so določeni v drugem, tretjem in četrtem odstavku tega člena.
Tabela 5 -
Prekinitev letalskega delovnega časa

Trajanje prekinitve
Podaljšanje letalskega delovnega časa

(a)
(b)

0-2 uri 59 min.
-

3-6 ur 59 min.
1/2 trajanja prekinitve

7-10 ur 59 min.
2/3 trajanja prekinitve ali 1 1/2

 
trajanja prekinitve, če od tega vsaj 7 ur

 
poteka med 20. in 8. uro po lokalnem času

 
v kraju prekinitve.

(2) Letalski prevoznik mora
zagotoviti, da letalski delovni čas pred prekinitvijo in po njej ne presega
deset ur, ter da seštevek letalskih delovnih časov, ki je podaljšan v skladu s tabelo
številka 5, ne presega dvajset ur ob upoštevanju vseh obveznih počitkov.
(3) Letalski prevoznik mora
zagotoviti, da se določbe o deljeni delovni obveznosti ne uporabljajo v primeru
razširjene posadke.
(4) Letalski prevoznik mora
zagotoviti:
1.     
ustrezne prostore za počitek v kraju počitek, če traja prekinitev šest
ur ali več oziroma, če traja tri ure ali več, v času med 22. in 6. uro po
lokalnem času;
2.     
da je v sklopu enega letalskega delovnega časa mogoča samo ena
prekinitev;
3.     
da se v primeru, ko potovanje od službenega kraja do ustreznega kraja
počitka ali do primerne namestitve (in nazaj) traja več kot eno uro, čas
potovanja, ki presega eno uro, odšteje od prekinitve in upošteva pri izračunu
podaljšanega letalskega delovnega časa;
4.     
da časovna razlika med krajem, kjer se delovna obveznost začne in krajem
prekinitve ne presega dveh ur.
7. člen
(obvezni počitek)
(se
delno preneha uporabljati)
(1) Letalski prevoznik mora zagotoviti, da:
1.     
pred začetkom letalskega delovnega časa član posadke zrakoplova v celoti
izkoristi predpisani dnevni počitek, ki traja vsaj toliko časa kot predhodni
letalski delovni čas, oziroma najmanj enajst ur v sezoni, karkoli je daljše;
2.     
najkrajši počitek, ki sledi letalskemu delovnemu času, ki je obsegal
tudi deljeno delovno obveznost, traja vsaj toliko časa kot seštevek letalskih
delovnih časov, vključno s prekinitvijo; vendar pa pri izračunu počitka ni
potrebno upoštevati prekinitve, če so za počitek zagotovljeni primerni prostori.
(2) Letalski prevoznik lahko skrajša
počitek, ki je izračunan v skladu s prvo točko prvega
odstavka tega člena, vendar ne za več kot tri ure, in
ne na manj kot enajst ur, razen v primerih, opisanih v
šestem odstavku tega člena, če so izpolnjeni naslednji pogoji:
1.     
predhodni počitek mora biti zagotovljen v skladu s prvo točko prvega odstavka tega člena;
2.     
čas, za katerega je bil počitek skrajšan, je treba dodati k času
naslednjega počitka, ki pa ga ni mogoče dodatno skrajšati;
3.     
čas, za katerega je bil počitek skrajšan, je treba odšteti od časa
naslednjega načrtovanega letalskega delovnega časa;
4.     
skrajšanega počitka ni dovoljeno izvajati neposredno pred deljeno
delovno obveznostjo ali neposredno po njej.
(3) Letalski
prevoznik mora zagotoviti podaljšanje obveznih počitkov, ki so določeni v prvem
in drugem odstavku tega člena, in sicer vsaj na:
1.     
eno obdobje, ki traja 36 ur, v sedmih zaporednih dneh, ali
2.     
eno obdobje, ki traja 60 ur, v desetih zaporednih dneh.
(4) Letalski prevoznik mora članu
posadke zagotoviti dneve, ko je prost vseh obveznosti in dežurstev ter ga o tem
obvestiti vsaj štiriindvajset ur pred začetkom prostega dne, in sicer:
1.     
sedem dni v vsakem koledarskem mesecu, v katere je lahko vštet tudi
obvezni počitek;
2.     
najmanj štiriindvajset dni v vsakem koledarskem četrtletju, v katere je
lahko vštet tudi obvezni počitek.
(5) Letalski prevoznik mora zagotoviti
ustrezne prostore, kadar počitek poteka izven domače baze.
(6) Letalski prevoznik mora
zagotoviti:
1.     
da se celotni čas po preteku dveh ur prišteje k obveznemu počitku, če
potovanje s kraja delovne obveznosti do mesta, kjer letalski prevoznik zagotovi
prostore za počitek in nazaj, traja več kot dve uri. Čas na mestu počitka ne
sme biti krajši od deset ur.
(7) Letalski prevoznik mora počitek,
ki traja šestintrideset ur, podaljšati na oseminštirideset ur, če kadar koli v sedmih
zaporednih dneh:
1.     
znaša časovna razlika med dvema krajema počitka več kot štiri ure; ali
2.     
če katerikoli del od treh ali več načrtovanih delovnih obdobij poteka
med 01. in 6.59 uro po lokalnem času v kraju javljanja.
(8) Kadar veljajo določbe sedmega
odstavka tega člena, se ne uporabljajo določbe o šestdeset urnem počitku, ki je
določen v drugi točki tretjega odstavka tega člena.
8. člen
(časovna razlika)
(se
delno preneha uporabljati)
Kadar časovna razlika med krajem, kjer se
delovno obdobje začne in krajem, kjer se konča, znaša štiri ure ali več, mora
letalski prevoznik upoštevati njen vpliv na člane posadke in ustrezno podaljšati
počitek.
IV. DEŽURSTVO, NEPREDVIDLJIVE OKOLIŠČINE IN ZAPISI
9. člen
(dežurstvo)
(se
delno preneha uporabljati)
(1) Če se letalski prevoznik odloči za
dežurstvo člana posadke zrakoplova mora:
1.     
omejiti čas dežurstva po tabeli številka 6:
Tabela 6 -
Omejitve dežurstva


Čas po prejemu obvestila o dežurstvu
(a)

Najdaljši čas dežurstva
(b)


0 - 5 ur 59 min

12 ur


6 ur ali več

24 ur


2.     
zagotoviti primerno nastanitev, kadar:
- 
je član posadke dežuren izven domače baze, ali
- 
če dežurstvo poteka na letališču;
3.     
obvestiti člana posadke zrakoplova o začetku in koncu dežurstva;
4.     
zagotoviti, da se čas, ko opravlja obveznost in čas dežurstva, ki mu
sledi v primeru, da je član posadke določen za dežurstvo, takoj po delovnem
obdobju brez vmesnega počitka, seštejeta in vključita:
- 
v naslednji letalski delovni čas, ki neposredno sledi takšnemu
dežurstvu, ali
- 
v naslednje delovno obdobje, ki neposredno sledi takšnemu dežurstvu;
5.     
zagotoviti, da je članu posadke, ki zaključi dežurstvo, ki poteka na
letališču, med katerim ni bil pozvan na delo, zagotovljen počitek, ki traja
vsaj deset ur, preden nastopi naslednjo delovno obveznost ali dežurstvo.
(2) Če pride na letu do zamude, na
dan, ko član posadke zrakoplova zapušča kraj počitka, mora letalski prevoznik zagotoviti,
da se članu posadke določi dežurstvo od prvotno planiranega časa prijave. V
takšnem primeru mora letalski prevoznik določiti novi čas prijave.
10. člen
(nepredvidljive okoliščine med letalskimi
operacijami)
(se
delno preneha uporabljati)
(1) Med letalsko operacijo lahko v
primeru nepredvidljivih okoliščin pride do sprememb predpisanih omejitev
letalskega delovnega časa, časa letenja, delovnih obveznosti ali počitka. Pred
izvajanjem takšnih sprememb se mora vodja zrakoplova posvetovati z vsemi
ostalimi člani posadke zrakoplova in v vsakem primeru izpolniti naslednje
pogoje:
1.     
letalski delovni čas ni dovoljeno podaljšati za več kot dve uri, razen v
primeru razširjene letalske posadke, ko je mogoče podaljšati dovoljeni letalski
delovni čas za največ tri ure;
2.     
če pride v zadnjem delu letalskega delovnega časa po vzletu do
nepredvidljivih okoliščin, zaradi katerih bo potrebno preseči dovoljeno
podaljšanje, se let lahko nadaljuje do načrtovanega namembnega ali
alternativnega letališča;
3.     
počitek se lahko skrajša za največ dve uri, vendar ne na manj kot deset
ur in trideset minut, vendar le, če počitek člana posadke pred tem ni bil
skrajšan. Čas, za katerega je bil počitek skrajšan, je treba dodati k
naslednjemu počitku, ki ga ni dovoljeno skrajšati.
(2) Če po začetku letalskega delovnega
časa pride do nepredvidljive okoliščine, zaradi katere letalski prevoznik zahteva,
da član posadke prekine delovno obveznost, je treba člana oziroma člane posadke
obvestiti še pred začetkom prekinitve ter upoštevati določbe o deljeni
obveznosti, kot je to določeno v 6. členu.
(3) Ne glede na določbe prvega in
drugega odstavka tega člena mora letalski prevoznik zagotoviti obvezne počitke,
ki so določeni v šestem, sedmem in osmem odstavku 7. člena tega pravilnika,
kadar zaradi nepredvidljivih okoliščin delovna obveznost, ki je bila sicer
načrtovana izven obdobja med 01.00 in 06.59 uro v kraju javljanja traja več kot
eno uro v tem obdobju.
(4) Letalski prevoznik mora
zagotoviti, da:
1.     
vodja zrakoplova letalskemu prevozniku predloži poročilo, kadarkoli med
letalskimi operacijami pride do podaljšanja letalskega delovnega časa ali do skrajšanega
počitka; ter
2.     
uprava prejme kopijo poročila, skupaj s pripombami letalskega
prevoznika, če podaljšanje letalskega delovnega časa ali časa letenja presega
eno uro oziroma, če je počitek skrajšan za več kot eno uro, in sicer najkasneje
v petnajstih dneh po dogodku.
11. člen
(zapisi, ki se nanašajo na letalski
delovni čas, delovne obveznosti in na počitek)
(se
delno preneha uporabljati)
(1) Letalski prevoznik mora zagotoviti, da
se v skladu z izpolnjevanjem zahtev tega pravilnika hranijo ustrezni zapisi o:
1.     
časih letenja,
2.     
letalskem delovnem času,
3.     
delovnih obdobjih in
4.     
o počitkih ter prostih dneh članov posadk.
(2) Vsak član posadke, ki leti zasebno
v komercialne namene, mora prav tako voditi lasten zapis o svojih:
1.     
 časih letenja,
2.     
 letalskem delovnem času,
3.     
 delovnih obdobjih in
4.     
 urah počitkih ter prostih dneh.
(3) Zapise iz drugega odstavka tega
člena mora pred začetkom letalskega delovnega časa pilot predložiti vsakemu
letalskemu prevozniku, za katerega izvaja letenje.
V. OMEJITVE LETENJA V KMETIJSTVU, ZA POTREBE ISKANJA IN
REŠEVANJA TER USPOSABLJANJA PILOTOV
12. člen
(omejitve letenja v kmetijstvu)
(1) Čas letenja člana posadke, ki
opravlja pri letenju storitve v kmetijstvu in gozdarstvu, sme v
štiriindvajsetih urah znašati največ šest ur, pri čemer sme delovno obdobje trajati
največ dvanajst ur v štiriindvajsetih urah.
(2) Član posadke sme med delovnim
obdobjem opraviti največ petinštirideset vzletov, če jih opravlja v enkratni obveznosti,
oziroma šestdeset vzletov, če jih opravlja v deljeni obveznosti.
(3) Dnevni počitek člana posadke mora
trajati najmanj deset ur neprekinjeno.
(4) Skupni čas letenja v komercialne
namene tedensko ne sme presegati osemindvajset ur, s tem da v tridesetih zaporednih
dneh znaša največ petinosemdeset ur, oziroma devetsto ur v dvanajstih
zaporednih mesecih.
13. člen
(omejitve letenja za potrebe iskanja in
reševanja)
 (1) Čas letenja člana posadke, ki
leti za potrebe iskanja in reševanja, sme v štiriindvajsetih urah znašati
največ šest ur, pri čemer sme obveznost trajati največ dvanajst ur v štiriindvajsetih
urah.
(2) Dnevni počitek člana posadke mora
trajati najmanj dvanajst ur neprekinjeno.
(3) Skupni čas letenja v komercialne
namene tedensko ne sme presegati osemindvajset ur, s tem da v tridesetih zaporednih
dneh znaša največ petinosemdeset ur, oziroma devetsto ur v dvanajstih
zaporednih mesecih.
14. člen
(omejitve pri usposabljanju športnih,
poklicnih in prometnih pilotov)
(se
delno preneha uporabljati)
(1) Skupni čas letenja učitelja
letenja oziroma inštruktorja pri usposabljanju športnih in poklicnih pilotov
sme v štiriindvajsetih urah znašati največ osem ur, pri čemer sme obveznost
trajati največ dvanajst ur v štiriindvajsetih urah.
(2) Učitelj letenja oziroma inštruktor
sme v času obveznosti pri usposabljanju športnih in poklicnih pilotov opraviti največ
šestdeset vzletov. Dnevni počitek mora trajati najmanj dvanajst ur. Skupni čas
letenja v komercialne namene ne sme presegati petinosemdeset ur v tridesetih
zaporednih dneh, oziroma devetsto ur v dvanajstih zaporednih mesecih.
(3) Letalsko delovno obdobje ne sme
presegati tisoč osemsto ur v dvanajstih zaporednih mesecih.
(4) Za usposabljanje prometnih pilotov
veljajo omejitve iz 3. člena tega pravilnika.
VI. USKLAJENOST S SPLOŠNIMI LETALSKIMI PREDPISI
15. člen
(usklajenost)
(se
preneha uporabljati)
Sestavni del tega pravilnika je priloga
številka 1, iz katere je razviden pregled usklajenosti s skupnimi letalskimi predpisi
- operacije zrakoplovov (JAR - OPS 1, podpoglavje »Q«).

Priloga 1: (se
preneha uporabljati)

Pravilnik o delovnem času posadk zrakoplovov
(Uradni list RS, št. 31/99) vsebuje naslednji prehodni in
končni določbi:
»VII. PREHODNI IN KONČNI DOLOČBI
16. člen
(prenehanje
uporabe)
Z dnem, ko začne veljati ta pravilnik, se
preneha uporabljati pravilnik o času letenja v prometu na dolgih linijah, času
nočnega letenja, dnevnem delovnem času, številu vzletov in pristankov med
delovnim časom in trajanju dnevnega počitka članov letalske posadke (Uradni
list SFRJ, št. 42/88, 10/89 in 57/90).
17. člen
(veljavnost)
Ta pravilnik začne veljati petnajsti dan po
objavi v Uradnem listu RS.«.

Pravilnik o omejitvah letalskega delovnega
časa in delovnega časa ter zahtevanem počitku letalskih posadk (Uradni list RS,
št. 47/08) v zvezi z delnim prenehanjem uporabe
in prenehanjem uporabe določb pravilnika določa:
»7. člen
(prenehanje
uporabe)
(1) Z dnem začetka uporabe tega pravilnika
se za omejitve letalskega delovnega časa in delovnega časa ter zahtevani
počitek članov posadk civilnih letal, ki se uporabljajo za komercialni zračni
prevoz, preneha uporabljati Pravilnik o delovnem času posadk zrakoplovov
(Uradni list RS, št. 31/99 in 18/01 – ZLet), razen naslednjih njegovih določb: 
-       
prve alinee 1. točke drugega odstavka 3. člena, 
-       
3. člena, kolikor se nanaša na operacije z enim pilotom in na operacije
v primeru nujne medicinske pomoči in ni v nasprotju z določbami Priloge III k
Uredbi 3922/91/EGS, 
-       
prve alinee prvega odstavka 4. člena, 
-       
1. in 2. točke četrtega odstavka 7. člena ter 
-       
12. in 13. člena. 
(2) Z dnem začetka veljavnosti tega
pravilnika se preneha uporabljati 15. člen in priloga Pravilnika o delovnem
času posadk zrakoplovov (Uradni list RS, št. 31/99 in 18/01 – ZLet).«;
ter vsebuje naslednjo končno določbo:
»8. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. junija
2008.«.