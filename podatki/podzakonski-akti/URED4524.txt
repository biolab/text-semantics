I. SPLOŠNI DOLOČBI
1. člen
(podlaga za lokacijski načrt)
(1) S to uredbo se ob upoštevanju Odloka o strategiji
prostorskega razvoja Slovenije (Uradni list RS, št. 76/04) in Uredbe o
prostorskem redu Slovenije (Uradni list RS, št. 122/04) sprejme državni
lokacijski načrt za mednarodni mejni prehod Sočerga (v nadaljnjem besedilu:
državni lokacijski načrt). 
(2) Državni lokacijski načrt je izdelalo podjetje Projektivni
atelje – Prostor, d.o.o., Ljubljana, pod številko projekta 1273/05, v aprilu
2007.
2. člen
(vsebina)
(1) Ta uredba določa ureditveno območje, zasnove projektnih
rešitev prometne infrastrukture, krajinsko in arhitekturno oblikovanje,
energetske, vodovodne in druge komunalne infrastrukture, rešitve in ukrepe za
varovanje okolja, ohranjanje narave in kulturne dediščine in trajnostne rabe
naravnih dobrin, etapnost izvedbe, obveznosti investitorja in izvajalcev ter
odstopanja. 
(2) Sestavine iz prejšnjega odstavka so obrazložene in
grafično prikazane v državnem lokacijskem načrtu, ki je skupaj z obveznimi
prilogami na vpogled pri Ministrstvu za okolje in prostor, Direktoratu za
prostor, in pri službi, pristojni za urejanje prostora v Mestni občini Koper.
II. UREDITVENO OBMOČJE
3. člen
(obseg ureditvenega območja)
(1) Ureditveno območje državnega lokacijskega načrta obsega: 
-       
območje mednarodnega mejnega prehoda Sočerga (v nadaljnjem besedilu:
mejni prehod) z vsemi spremljajočimi objekti in ureditvami, 
-       
območje ureditev vodnih jarkov, 
-       
območje prestavitev, ureditev in novogradenj komunalnih in energetskih
vodov, 
-       
območja okoljevarstvenih ukrepov. 
(2) Ureditveno območje državnega lokacijskega načrta obsega
parcele ali dele parcel, na katerih se zgradijo trajni objekti (območje mejnega
prehoda z objekti za nadzor potniškega in blagovnega prometa in spremljajočimi
ureditvami), parcele ali dele parcel, na katerih se zgradijo objekti, potrebni
za izvedbo državnega lokacijskega načrta, po končanih delih pa se na njih
vzpostavi prejšnje stanje (območje prestavitve, novogradnje, rekonstrukcije
komunalne, energetske in telekomunikacijske infrastrukture, ki jih zahteva
gradnja mejnega prehoda). 
(3) Ureditveno območje državnega lokacijskega načrta z vsemi
spremljajočimi ureditvami obsega naslednje parcele ali dele parcel v k.o.
Sočerga: 388/1, 388/2, 390/1, 390/12, 390/13, 390/14, 1147/1, 1147/2, 1362,
1365, 1366, 1389/1, 1389/2, 1389/3, 1390, 1391, 1392, 1393, 1395, 1396, 1398,
1399, 1401, 1403, 1404, 1423, 1611, 1620, 1621, 1622, 1681. 
(4) Območje, na katerem so prestavitve, ureditve in
novogradnje komunalnih in energetskih vodov, ki jih zahteva gradnja mejnega
prehoda, obsega naslednje parcele ali dele parcel v k.o. Sočerga: 
a)    
vodovod z vodohranom: 388/1, 388/2, 390/1, 390/8, 390/12, 1147/1,
1147/2, 1389/1; 
b)    
elektrovodi srednje napetosti: 390/1, 408, 411, 463, 467, 1217, 1218,
1219, 1398, 1740, 1741, 1742, 1743/1, 1743/2, 1744, 1745, 1746, 1747, 1748,
1749, 1750/1, 1751, 1752, 1753, 1754, 1757/1, 1757/2, 1758, 1759, 1760, 1816,
1834, 1835, 1836, 1837, 1838, 1841, 1842, 1843, 1844, 1848; 
c)    
telefon: 65, 390/1, 390/12, 1389/1.
III. ZASNOVA PROJEKTNIH REŠITEV PROMETNE INFRASTRUKTURE
4. člen
(prometne površine)
(1) Mejni prehod je lociran na cesti R2-208, odsek 1060
Gračišče−Sočerga (v nadaljnjem besedilu: regionalna cesta), na mestu
obstoječega mejnega prehoda, kjer je območje kmetijskih in gozdnih površin.
Regionalna cesta se pred državno mejo razširi v mejno ploščad, na kateri poteka
potniški in blagovni promet ob izstopu iz države in vstopu vanjo, z objekti za
mejni nadzor. 
(2) Mejni prehod je razdeljen na tri ploščadi: 
-       
ploščad za pretok potnikov – vstop v državo in izstop iz nje, 
-       
ploščad za blagovni promet – izstop iz države, 
-       
ploščad za blagovni promet – vstop v državo. 
(3) Obstoječa regionalna cesta širine 6,0 m se na območju
mejnega prehoda razširi na širino 35 m. 
(4) Elementi ploščadi mejnega prehoda so projektirani z upoštevanjem
računske hitrosti 40 km/h. Niveleta je dvignjena za približno 1,5 m nad
niveleto obstoječe regionalne ceste.
5. člen
(ploščad za pretok potnikov – vstop v državo in izstop iz
nje)
Na ploščadi za pretok potnikov v državo in iz nje so
naslednji objekti: 
-       
ploščad za pretok potnikov pod nadstrešnico, 
-       
prometni otoki s policijskimi in carinskimi kabinami za nadzor
potniškega in blagovnega prometa, 
-       
objekt za policijo in carino, 
-       
prometna ureditev za vračanje vozil, 
-       
parkirišče za zaposlene in službena vozila s 25 parkirnimi mesti, 
-       
parkirišče s tremi parkirnimi mesti za vozila potnikov v carinskem
postopku, 
-       
odstavni pas za začasno ustavljanje vozil.
6. člen
(ploščad za blagovni promet – izstop iz države)
Na ploščadi za blagovni promet pri izstopu iz države so
naslednje ureditve in objekti za kontrolo pretoka blaga s tovornimi vozili: 
-       
čakalni pas za tovorna vozila, 
-       
parkirišče za tovornjake s štirimi parkirnimi mesti, 
-       
prometna ureditev za zavračanje vozil.
7. člen
(ploščad za blagovni promet – vstop v državo)
Na ploščadi za blagovni promet pri vstopu v državo so
naslednji objekti in ureditve za kontrolo pretoka blaga s tovornimi vozili: 
-       
čakalni pas za tovorna vozila, 
-       
osna tehtnica z nadstreškom za tovorna vozila, 
-       
parkirišče za tovorna vozila s štirimi parkirnimi mesti, 
-       
parkirišče s šestimi parkirnimi mesti za zaposlene, 
-       
objekti za špedicijo z menjalnico, 
-       
rampa za pregled vozil s kabino pod nadstrešnico, 
-       
objekt transformatorske postaje (TP), 
-       
prometna ureditev za zavračanje tovornih vozil.
8. člen
(zapornice in ograje)
(1) Za urejanje prometnega režima na prometnih površinah
območja mejnega prehoda se izvedejo enostranske ali dvostranske dvižne
zapornice. 
(2) Na pilotni steni severno in južno od mejnega prehoda se
zgradi varnostna ograja v dolžini približno 373 m.
IV. ZASNOVA PROJEKTNIH REŠITEV ZA KRAJINSKO IN ARHITEKTURNO
OBLIKOVANJE
9. člen
(objekti)
(1) Ureditev območja mejnega prehoda, dimenzije ter umestitev
posameznih ureditev in objektov so razvidne iz kartografskega dela državnega
lokacijskega načrta. Tlorisne in višinske dimenzije objektov se lahko
razlikujejo od navedenih do 10 odstotkov navzgor in navzdol. 
(2) Objekt na območju mejnega prehoda se načrtuje in gradi z
upoštevanjem sodobnih principov oblikovanja, tehnologije in materialov. Projektiran
in grajen mora biti tako, da ga je mogoče odstraniti po opustitvi mejnega
prehoda. 
(3) Na območju mejnega prehoda se zgradita pilotni steni: 
-       
od km 6 + 839 do km 7 + 072 mejnega prehoda na severni strani, v
približni dolžini 211 m in 
-       
od km 6 + 981 do km 7 + 132 mejnega prehoda na južni strani, v približni
dolžini 162 m. 
(4) Oporni zid se zgradi od km 6 + 956 do km 6 + 963 mejnega
prehoda na južni strani v približni dolžini 10 m.
10. člen
(prometne površine in obcestni prostor)
(1) Pri krajinskem oblikovanju prvin v obcestnem prostoru se
zagotovi skladna umestitev mejnega prehoda v prostor. Pri krajinskem
oblikovanju se upoštevajo naslednji pogoji: 
-       
relief se oblikuje v skladu z naravnimi reliefnimi oblikami, z doslednim
vertikalnim zaokroževanjem konkavne in konveksne krivine brežin ter ustreznim
oblikovanjem prehodov brežin nasipov in vkopov v obstoječ relief. Posebno
pozornost se nameni oblikovanju terena pri pilotnih stenah. Brežine se
zatravijo in zasadijo z grmovnicami ali drevjem po načrtu krajinske
arhitekture, 
-       
pilotni steni sta lahko strukturirani ali obloženi s kamnito oblogo,
njuna višina in agresivnost pa sta ublaženi z uporabo vegetacije, 
-       
med gradnjo se vegetacija odstrani samo tam, kjer je to nujno potrebno.
Krajinske ureditve obsegajo nove zasaditve za zmanjšanje degradacij oziroma
povečanje členjenosti prostora. Osnovna izhodišča nove zasaditve so zagotovitev
vpetosti posega v prostor. Zasaditve morajo temeljiti na obstoječem krajinskem
vzorcu, vrstni sestavi in značilnih oblikah vegetacije v tem prostoru (gozdni
sestoj, posamezne skupine dreves), 
-       
vsi odseki obstoječih poti oziroma območja drugih rab, ki po izvedbi
ureditev, predvidenih s to uredbo, ostanejo brez funkcije, se rekultivirajo
skladno z rabo sosednjih zemljišč (gozdna zemljišča, vegetacijski sestoji). 
(2) Projekt za pridobitev gradbenega dovoljenja za ureditve,
določene s to uredbo, mora upoštevati usmeritve arhitekturnega in krajinskega
oblikovanja iz državnega lokacijskega načrta. Sestavni del projekta morata biti
celovita in medsebojno usklajena načrta arhitekture in krajinske arhitekture,
ki morata upoštevati usmeritve iz te uredbe. 
(3) Med gradnjo se zagotovi čim manj poseganja v reliefno
zgradbo za potrebe gradnje začasnih objektov in ureditev, čim manj odkrivanja
tal in preprečitev odlaganja materiala med gradnjo v strugo potoka. 
(4) Med gradnjo se čim bolj omeji gradbišče. Odstrani se le
najnujnejša vegetacija.
V. ZASNOVA PROJEKTNIH REŠITEV ENERGETSKE, VODOVODNE IN DRUGE
KOMUNALNE INFRASTRUKTURE
11. člen
(skupne določbe)
Zaradi gradnje mejnega prehoda je treba prestaviti, zamenjati
oziroma zaščititi komunalne, energetske in telekomunikacijske naprave in
objekte. Projektiranje in gradnja komunalno-energetskih ter telekomunikacijskih
naprav in objektov morata potekati v skladu s smernicami in pogoji posameznih
upravljavcev teh objektov in naprav, ki so v obvezni prilogi državnega
lokacijskega načrta.
12. člen
(vodovod)
(1) Zaradi gradnje mejnega prehoda in spremljajočih ureditev,
določenih s to uredbo, se izvedejo naslednje ureditve na vodovodnem omrežju: 
-       
odstrani se obstoječi rezervoar za vodo, 
-       
nov vodovod s cevmi NL DN 100 od obstoječega jaška na parceli št. 390/8
in 791, obe k.o. Sočerga, v dolžini približno 1600 m, 
-       
priključitev posameznih objektov na ploščadih na nov vodovod preko
vodomerov, namestitev hidrantov na javni vodovod za zagotovitev požarne vode, 
-       
nov vodohran prostornine 100 m³ na parceli št. 1147/2, k.o. Sočerga. 
(2) Trasa vodovoda mora potekati v horizontalnem odmiku
najmanj 3,0 m od fekalne kanalizacije in pri križanjih najmanj 0,5 m nad
temenom prizadetih cevovodov. Če predpisanih odmikov ni mogoče zagotoviti, je
treba predvideti dodatno zaščito. Vsa križanja se izvedejo z zaščitnimi
betonskimi cevmi.
13. člen
(kanalizacija)
(1) Odvodnjavanje padavinskih vod z mejnega prehoda ne sme
poslabšati odtočnih razmer na vplivnem območju državnega lokacijskega načrta.
Zgradi se vodotesna meteorna kanalizacija in odprti tlakovani jarek do struge
hudourniškega potoka. Padavinske vode s prometnih in utrjenih površin se
odvedejo po vodotesni meteorni kanalizaciji do izpusta v hudourniški potok,
predhodno pa se očistijo v lovilcu olj s koalescentnim filtrom. 
(2) Odvajanje fekalnih voda z mejnega prehoda je po vodotesni
kanalizaciji v čistilno napravo (ČN), iz katere so očiščene komunalne vode
speljane v ponikovalnico. 
(3) Obstoječa čistilna naprava se odstrani in zgradi nova
zmogljivosti 50 PE na vzhodni strani mejnega prehoda.
14. člen
(elektroenergetsko omrežje)
Zaradi gradnje mejnega prehoda in spremljajočih ureditev,
določenih s to uredbo, se izvedejo naslednje ureditve na elektroenergetskem
omrežju: 
-       
odstranitev obstoječe transformatorske postaje na drogu na parceli št.
1389/1, k.o. Sočerga, 
-       
nova transformatorska postaja (TP) z močjo 20 kV, 250 kVA, 
-       
odstranitev obstoječega zračnega 20 kV daljnovoda od obstoječe
transformatorske postaje do droga na parceli št. 1370, k.o. Sočerga, 
-       
odstranitev dveh obstoječih betonskih drogov na parceli št. 1389/1 in
1367, obe k. o. Sočerga, 
-       
nov 20 kV kablovod od vasi Sočerga do nove TP v dolžini približno 2200 m
v skupnem koridorju z vodovodom in telefonom, 
-       
nov 20 kV kablovod od nove TP do obstoječega droga na parceli št.
390/12, k.o. Sočerga, v dolžini 130 m, 
-       
odstranitev obstoječega 20 kV daljnovoda med oporiščem št. 9 in TP
Kvirik, ki poteka preko parcel št. 1217, 1218, 1219, 1740, 1741, 1742, 1743/1,
1743/2, 1744, 1745, 1746, 1747, 1748, 1749, 1750/1, 1751, 1752, 1753, 1754,
1757/1, 1757/2, 1758, 1759, 1760, 1816, 1834, 1835, 1836, 1837, 1838, 1841,
1842, 1843, 1844, 1848, vse k.o. Sočerga, v dolžini 780 m, 
-       
odstranitev obstoječega nizkonapetostnega zračnega voda od obstoječe
transformatorske postaje v dolžini 94 m, 
-       
izvedba nizkonapetostnega omrežja s kabelsko kanalizacijo od
transformatorske postaje (TP) do objektov mejnega nadzora. 
-       
zgraditev dizelskega generatorskega agregata, ki se vklopi ob izpadu
omrežne napetosti.
15. člen
(javna razsvetljava)
Na območju mejnega prehoda se uredi osvetlitev ploščadi za
tovornjake in ploščadi za potniški promet, svetilke s približno višino 10 m in
12 m se namestijo ob vozišču.
16. člen
(telekomunikacijsko omrežje)
Obstoječi zračni vod telefonskega omrežja v dolžini 373 m se
ukine. Položi se nov zemeljski kabel od obstoječega jaška na parceli št. 390/1,
k.o. Sočerga, do objekta za policijo in carino v dolžini približno 1800 m.
17. člen
(ogrevanje objektov)
Ogrevanje objekta je načrtovano z lahkim kurilnim oljem, ki
se hrani v podzemnem rezervoarju prostornine 10 m³. Prepreči se nekontrolirano
odtekanje kurilnega olja iz rezervoarja.
18. člen
(odvodnjavanje vozišč in mejnega prehoda)
(1) Na celotnem območju mejnega prehoda se v strugo naravnih
odvodnikov ali podtalje spušča le čista padavinska voda oziroma voda, ki po
kakovosti ustreza predpisom, ki ureja emisije snovi in toplote iz javnih cest,
in predpisom, ki ureja emisije snovi in toplote pri odvajanju odpadnih voda v
vode in javno kanalizacijo. 
(2) Odvodnjavanje padavinskih voda z vozišča in ploščadi
mejnega prehoda omogočajo vzdolžni in prečni nagibi vozišča. Vsa padavinska
voda se zbira v vodotesni kanalizaciji ustreznih dimenzij, ki vodi do lovilca
olj, katerega velikost, vgradnja, obratovanje in vzdrževanje so skladni s
standardi. Prečiščena voda nato izteče v odprt tlakovan odvodni jarek do
hudourniškega potoka. 
(3) Pod mejnim prehodom se zgradijo cevni prepusti prereza 60
cm. 
(4) Projektna dokumentacija za pridobitev gradbenega
dovoljenja mora vsebovati projekt celovite in funkcionalne rešitve odvajanja
zalednih voda z območja mejnega prehoda.
VI. REŠITVE IN UKREPI ZA VAROVANJE OKOLJA, OHRANJANJE NARAVE
IN KULTURNE DEDIŠČINE TER TRAJNOSTNE RABE NARAVNIH DOBRIN
19. člen
(posegi v obstoječe objekte)
(1) Zaradi gradnje mejnega prehoda se odstranijo naslednji
objekti: 
-       
obstoječa nadstrešnica in obstoječi kontejnerski objekti za mejni
nadzor, 
-       
rezervoar za vodo širine 3,8 m in dolžine 8,8 m v km 6 + 979 na parcelah
št. 1389/1, k.o. Sočerga, 
-       
spodnji ustroj platoja v debelini 1,5 m, 
-       
visokonapetostni zračni vod na parcelah št. 1367, 1368, 1369, 1370,
1389/1, vse k.o. Sočerga, 
-       
obstoječi zračni vod telefonskega omrežja na parcelah št. 1396, 1423,
1481, 1594, 1595, 1597, 1611, 1612, 1613, 1614, 1615, 1616/1, 1618, 1619, 1620,
1621, 1622, vse k.o. Sočerga. 
(2) Obstoječi pano v km 7 + 060 se prestavi v km 7 + 069
mejnega prehoda zunaj vozišča.
20. člen
(varovanje tal in kmetijskih zemljišč)
(1) Investitor zagotovi varovanje gozdnih zemljišč s primerno
organizirano gradnjo, zaščito zemljišč pred onesnaževanjem med gradnjo in
obratovanjem mejnega prehoda ter nadomestitvijo prekinjenih poti. 
(2) Začasni objekti in deponije se ne smejo postavljati na
kmetijska zemljišča, razen če ni drugih primernejših rešitev. Gibanje strojev
mora biti omejeno na območje mejnega prehoda. Zagotovi se sodelovanje z
lastniki zemljišč, ki so v začasni uporabi. 
(3) Med gradnjo se zagotovi ustrezno ravnanje z rodovitno
zemljo, tako da se ohranita njena rodovitnost in količina in da jo bo mogoče
uporabiti za rekultivacijo poškodovanih zemljišč na gradbišču mejnega prehoda.
Preprečiti je treba mešanje živice z mrtvico, rodovitno zemljo pa začasno
odlagati na največ 1,5 m visoke nasipe. 
(4) Investitor zagotovi spremljanje izvajanja ukrepov,
povezanih z organizacijo gradbišča.
21. člen
(varovanje gozdnih zemljišč)
Odstrani se le drevje do roba obcestnega prostora. Sečnja
mora omogočiti predvsem učinkovito sanacijsko obsaditev in novo oblikovanje
gozdnega roba. Prepreči se vsako nepotrebno zasipavanje in odstranjevanje
podrasti. Odstranjen, uničen ali kako drugače prizadet gozdni rob in na novo
ustvarjene preseke se v globini ene do dveh drevesnih višin začnejo sanirati že
med gradnjo, zasadi se jih z avtohtonimi vrstami, hkrati se poskrbi tudi za
ustrezno vertikalno zgradbo oziramo zastopanost vseh slojev gozda.
22. člen
(vodne ureditve)
(1) Na mejnem prehodu so načrtovane ureditve tlakovanih
jarkov za odvod padavinskih vod: 
-       
tlakovan jarek nad pilotno steno na severni strani mejnega prehoda v
dolžini približno 211 m, 
-       
tlakovan jarek južno od pilotne stene na južni strani mejnega prehoda v
dolžini približno 162 m in 
-       
tlakovan jarek od ČN do hudourniškega potoka v dolžini približno 54 m. 
(2) Vodni jarki se oblikujejo sonaravno z uporabo kamna, lesa
ali vegetativne zaščite.
23. člen
(zaščitni ukrepi za varstvo voda)
(1) Izvedba ureditev, načrtovanih s to uredbo, ne sme
vplivati na Oličarski potok, Pisarski potok in dva manjša potoka, južno od
mejnega prehoda. 
(2) Na mejnem prehodu se odvodnjavanje cestnega telesa izvede
v skladu s predpisom, ki ureja emisije snovi in toplote iz javnih cest, in
predpisom, ki ureja emisije snovi in toplote pri odvajanju odpadnih voda v vode
in javno kanalizacijo. Na sistem odvodnjavanja se ne sme priključiti noben
iztok sanitarno-fekalnih ali drugih onesnaženih (tehnoloških) voda. 
(3) Odvodnjavanje voda s cestnih površin se uredi tako, da ne
pride do onesnaženja tal, podzemne vode, površinske vode ali vode, namenjene
pripravi pitne vode. 
(4) Izvajalec in vzdrževalec prometnice morata imeti
pripravljen načrt za takojšnje učinkovito ukrepanje ob razlitju onesnaževal
(npr. razne vrste goriva in olja ter druge suspenzije, škodljive za vodne
vire), ki ga potrdi ustrezna služba ministrstva, pristojnega za okolje in
prostor, ločeno med gradnjo in med obratovanjem mejnega prehoda. 
(5) Načrt iz prejšnjega odstavka mora vključevati način
obveščanja ustreznih strokovnih služb o morebitni nezgodi, predvidene ukrepe za
preprečevanje vdora nevarnih snovi v podtalnico, ukrepe za odstranitev
sedimenta in izbor lokacije za odlaganje kontaminiranega sedimenta. Med gradnjo
je treba voditi evidenco o nevarnih snoveh, ki se uporabljajo na gradbišču. 
(6) Z gradbeno-tehničnimi rešitvami mora investitor
zagotoviti najvišjo mogočo zaščito pred izlitjem onesnaževal s cestišča. Pred
začetkom gradnje se izdela elaborat ekološke ureditve gradbišča. 
(7) Vsi objekti in naprave na mejnem prehodu se uredijo tako,
da se prepreči iztekanje nevarnih tekočin (dvoplaščni rezervoarji, lovilne
sklede). 
(8) Mejni prehod se ne nahaja na vodovarstvenem območju.
24. člen
(varstvo naravnih vrednot in biotske raznovrstnosti)
(1) Na območju državnega lokacijskega načrta je naravna
vrednota Kraški rob (evid. št. 3629), območje Natura 2000 Kras (kodi 5000023 in
3000276) in ekološko pomembno območje Kras (koda 61100). 
(2) Vse ureditve pri sanaciji plazu severno in južno od
mejnega prehoda je treba izvesti na sonaraven način z oblogami iz naravnih
materialov in zasaditev. Ureditve morajo biti oblikovno dognane in naravi
prijazne. 
(3) Pri posegih v plazovita pobočja je treba upoštevati varovalno
funkcijo gozda in jih čim bolj omejiti na najnujnejše, brežine pa mehansko
stabilizirati (pilotna stena). 
(4) Pred začetkom del, ki bi lahko vplivala na vodotoke južno
od mejnega prehoda, je treba o načrtovanem začetku del obvestiti ribiško
družino, ki upravlja ribje populacije, da se v vodotokih, ki so kakor koli
prizadeti z načrtovanimi posegi, opravi intervencijski izlov rib. Ribe se
preselijo na ustrezna mesta v zgornji tok od načrtovanih posegov. 
(5) Med gradnjo ni dovoljeno zasipavanje strug vodotokov s
kakršnim koli materialom ali preusmerjanje vode iz ustaljenih strug brez
soglasja upravljavca vodotokov, onesnaževanje strug vodotokov s cementnim
mlekom, naftnimi derivati in drugimi strupenimi snovmi.
25. člen
(varstvo kulturne dediščine)
(1) Ureditveno območje državnega lokacijskega načrta se
nahaja na območju kulturne krajine Kraški rob (EŠD 15087) − Podpeč pri Črnem
Kalu, kulturne krajine notranja Slovenska Istra (EŠD 15089) − Boršt nad
Dragonjo in območja kompleksnega varstva kulturne dediščine v odprtem prostoru
Bržanija in Movraška dolina (OKV št. 6). 
(2) Celotno območje mejnega prehoda pred gradnjo
fotodokumentira javni zavod, pristojen za varstvo kulturne dediščine, po
končani gradnji pa investitor ureditev, predvidenih s to uredbo, ponovno
fotodokumentira stanje z istih stojnih točk v skladu z navodili javnega zavoda,
pristojnega za varstvo kulturne dediščine. 
(3) V zvezi z arheološko dediščino mora investitor
zagotoviti: rezervatno varstvo arheološke dediščine na celotnem območju mejnega
prehoda in spremljajočih ureditev, izvedbo predhodnih arheoloških raziskav, ki
bodo opredelile morebitna zaščitna izkopavanja, stalen arheološki nadzor med
gradnjo, gradbišča, deponije materiala, gradbiščne poti, obvozne poti in
podobne ureditve se ne načrtujejo in urejajo na območjih kulturne dediščine.
Pri nujnih prestavitvah in novogradnjah podzemnih vodov na območjih arheološke
dediščine se upošteva usmeritve pristojne službe za varstvo kulturne dediščine.
(4) Po izvedbi gradnje mejnega prehoda morajo biti obnovljeni
vsi elementi kulturne krajine, ki bodo zaradi gradbenih del uničeni. 
(5) Investitor deset dni pred začetkom gradnje obvesti
pristojno območno enoto Zavoda za varstvo kulturne dediščine o pričetku del.
26. člen
(varstvo pred hrupom)
Investitor mora ob gradnji mejnega prehoda izvesti zaščitne
ukrepe pred hrupom, katerih obseg se določi na osnovi meritev, nato pa se
ukrepi fazno dograjujejo skladno s predpisi, ki urejajo mejne vrednosti
kazalcev hrupa v okolju.
27. člen
(varstvo zraka)
Med gradnjo se prepreči nenadzorovano raznašanje gradbenega
materiala z območja gradbišča s prevoznimi sredstvi. Prav tako se prepreči
prašenje začasnih odlagališč materiala in gradbišč z vlaženjem sipkih
materialov in nezaščitenih površin. Sproti se rekultivirajo območja večjih
posegov. Upoštevajo se emisijske norme pri začasnih gradbenih objektih in pri
uporabljeni gradbeni mehanizaciji ter prevoznih sredstvih.
28. člen
(varstvo pred požarom)
(1) Požarna varnost objektov in območij se na mejnem prehodu
ne sme poslabšati. Vsi objekti in območja morajo imeti zagotovljen dovoz za
intervencijska vozila in površine za uporabo gasilnih naprav, preskrba s
požarno vodo ne sme biti okrnjena. 
(2) Na vseh platojih se uredijo hidrantne mreže s hidranti,
nameščenimi na predpisani oddaljenosti od objektov, v skladu s predpisom, ki
ureja hidrantno omrežje za gašenje požarov. Med gradnjo mora izvajalec ravnati
v skladu s predpisom, ki ureja varstvo pred požarom v naravnem okolju.
29. člen
(odvzemi in deponije viškov materiala)
(1) Za gradnjo mejnega prehoda in spremljajočih ureditev se
zagotovi približno 10.000 m³ zemljine za izvedbo nasipov ter približno 20.000 m³
kamnitega materiala. Potrebno zemljino in kamniti material se pridobi iz
obstoječih zalog na deponiji na Črnem Kalu. 
(2) Načrtovano je odlaganje približno 40.000 m³ presežkov
nevgradljivega materiala na odlagališče v Mestni občini Koper.
30. člen
(zbiranje in odvoz odpadkov)
Komunalni odpadki na mejnem prehodu se zbirajo v tipskih
zabojnikih na ekološkem otoku, ki se redno praznijo, odpadki pa organizirano
odvažajo na komunalno odlagališče.
VII. ETAPNOST IZVEDBE
31. člen
(etapnost izvedbe)
(1) Etape izvajanja državnega lokacijskega načrta so: 
-       
gradnja ploščadi za pretok potnikov – za vstop v državo in izstop iz nje
z objektom za policijo in carino in parkiriščema s 25 parkirnimi mesti za
zaposlene in službena vozila in tremi parkirnimi mesti za vozila potnikov v
carinskem postopku, 
-       
gradnja ploščadi za blagovni promet – za izstop iz države in parkiriščem
s štirimi parkirnimi mesti za tovorna vozila in izvoz na ploščad preko
čakalnega pasu za tovorna vozila dolžine 95 m in širine 3,50 m. Na ploščadi je
urejen en vozni pas širine 3,5 m za tovorna vozila, namenjen čakajočim vozilom
za prevoz do kontrolne kabine carine in policije za dostop do objekta
transformatorske postaje (TP) ter dizelskega agregata, 
-       
ploščad za blagovni promet – za vstop v državo s čakalnim pasom za
tovorna vozila v dolžini 50 m, osno tehtnico, parkirišče s štirimi parkirnimi
mesti za tovorna vozila, ploščadjo za pregled vozil in parkiriščem s 6
parkirnimi mesti za zaposlene, 
-       
objekt špedicije z menjalnico, 
-       
gradnja pilotnih sten, 
-       
prestavitev, razširitev in druge prilagoditve obstoječih
infrastrukturnih in spremljajočih objektov in naprav ter spremljajoče ureditve,
ki so potrebni za realizacijo načrtovanih posegov. 
(2) Etape iz prejšnjega odstavka se lahko izvajajo posamezno
ali skupaj, predstavljati pa morajo posamezne zaključene funkcionalne enote. 
(3) Gradnja poteka ob sočasnem prometu, ki se občasno usmerja
s semaforji. Posebni obvozi med gradnjo niso načrtovani.
VIII. OBVEZNOSTI INVESTITORJA IN IZVAJALCEV
32. člen
(splošne obveznosti investitorja in izvajalcev)
Za zagotavljanje prometne varnosti in večje prepustnosti
zaradi spremenjenih razmer med gradnjo mejnega prehoda ter zaradi zagotavljanja
kakovosti bivalnega in naravnega okolja med gradnjo in po njej imajo investitor
in izvajalci naslednje obveznosti: 
-       
tehnične in tehnološke rešitve gradnje mejnega prehoda morajo
zagotavljati stalno prevoznost mejnega prehoda za vse vrste motornega prometa, 
-       
promet med gradnjo morajo organizirati tako, da ne prihaja do večjih
zastojev na obstoječem cestnem omrežju, 
-       
zagotoviti ukrepe na obstoječem cestnem omrežju v takšnem obsegu, da se
prometna varnost zaradi gradnje mejnega prehoda ne bo poslabšala, 
-       
zagotoviti je treba dostope, ki so zaradi gradnje mejnega prehoda
prekinjeni, in urediti dostope, ki nadomeščajo prekinjene obstoječe poti in v
tej uredbi niso določene, 
-       
pred začetkom gradnje morajo popisati stanje obstoječe infrastrukture,
ki bo prizadeta zaradi gradnje, 
-       
zagotoviti zavarovanje gradbišča tako, da se zagotovita varnost in raba
bližnjih objektov in zemljišč, 
-       
čim prej odpraviti negativne posledice, ki nastanejo zaradi gradnje in
obratovanja mejnega prehoda, 
-       
sanirati oziroma povrniti v prvotno stanje vse poti in ceste, ki so
zaradi gradnje mejnega prehoda ali uporabe pri gradnji prekinjene ali
poškodovane, 
-       
zagotoviti nemoteno komunalno oskrbo prek vseh obstoječih
infrastrukturnih vodov in naprav; infrastrukturni vodi se takoj obnovijo, če so
ob gradnji poškodovani, 
-       
med gradnjo zagotoviti vse potrebne varnostne ukrepe za preprečitev
onesnaženja tal, vode in zraka pri prevozu, skladiščenju in uporabi škodljivih
snovi; ob nesreči zagotoviti takojšnje ukrepanje usposobljene službe, 
-       
za varovanje vodnih virov med gradnjo investitor zagotovi ukrepe,
navedene v 23. členu te uredbe, 
-       
med gradnjo se upošteva, da so na vseh območjih dovoljene emisije hrupa
zaradi vira hrupa (gradbišče), tako da podnevi niso prekoračene kritične ravni
hrupa, predpisane za III. stopnjo varovanja pred hrupom, 
-       
zagotoviti sanacijo zaradi gradnje poškodovanih objektov, naprav in
območij ter okolico objektov, 
-       
začasno pridobljena zemljišča se po zgraditvi mejnega prehoda in spremljajočih
ureditev povrnejo v prvotno rabo, 
-       
izvaja se monitoring v skladu s 34. členom te uredbe, 
-       
pri izvajanju del se zagotovi nadzor projektantov vseh objektov in
ureditev na mejnem prehodu, 
-       
med obratovanjem mejnega prehoda se po potrebi izvaja sanacija zasaditev
v sklopu rednih vzdrževalnih del.
33. člen
(razmejitve in primopredaja)
(1) Investitor pripravi ustrezne razmejitve in preda potrebno
dokumentacijo drugim upravljavcem ter poskrbi za primopredajo vseh komunalnih
vodov in drugih naprav, ki jih ne bo prevzel v upravljanje. 
(2) Po končani gradnji so upravljavci tiste infrastrukture,
ki ni mejni prehod (komunalnih vodov), dolžni le-te prevzeti v upravljanje in
vzdrževanje.
34. člen
(monitoring)
(1) Investitor gradnje mejnega prehoda v fazi izdelave
projektov za pridobitev gradbenega dovoljenja zagotovi celosten načrt
monitoringa geotehničnih razmer in hrupnih obremenitev. Program monitoringa se
izdela kot sestavni del projekta za pridobitev gradbenega dovoljenja. 
(2) Pri določitvi točk monitoringa se smiselno upoštevajo
točke meritev ničelnega stanja. Kjer je mogoče, se monitoring prilagodi in
uskladi z drugimi obstoječimi ali lokalnimi monitoringi kakovosti okolja. Pri
meritvah stanja sestavin okolja (hrup) se zagotovi vsaj tolikšno število točk spremljanja
okolja, da se pridobi utemeljena informacija o stanju posamezne sestavine
okolja. Zagotovi se zavarovanje točk spremljanja stanja, tako da se omogoči
neprekinjeno pridobivanje podatkov. Rezultati monitoringa so javni, investitor
mora poskrbeti za dostopnost podatkov. 
(3) Investitor mora na podlagi rezultatov monitoringa po
potrebi izvesti dodatne ukrepe, kot so dodatne tehnične in prostorske rešitve,
dodatne zasaditve in vegetacijske zgostitve, sanacija, povečanje ali gradnja
novih naprav in ureditev, sprememba rabe prostora in drugi ustrezni ukrepi.
IX. ODSTOPANJA
35. člen
(dovoljena odstopanja)
(1) Pri uresničitvi državnega lokacijskega načrta so dopustna
odstopanja od tehničnih rešitev, določenih s to uredbo, če se pri nadaljnjem
podrobnejšem proučevanju prometnih, geoloških, hidroloških, geomehanskih in
drugih razmer najdejo tehnične rešitve, ki so oblikovno, prometno-tehnično ali
okoljevarstveno primernejše in ne poslabšujejo prostorskih in okoljskih razmer.
(2) Odstopanja od tehničnih rešitev iz prejšnjega odstavka ne
smejo biti v nasprotju z javnimi interesi. Z njimi morajo soglašati organi in
organizacije, če se ta odstopanja nanašajo na njihovo delovno področje. 
(3) V projektih za pridobitev gradbenega dovoljenja morajo
biti vse stacionaže objektov in naprav natančno določene. Dopustna so manjša
odstopanja od stacionaž, navedenih v tej uredbi, ki so posledica natančnejše
stopnje obdelave projektov. Večja odstopanja so dopustna le v skladu z
določbami prvega in drugega odstavka tega člena. 
(4) Izvedejo se lahko tudi nova križanja infrastrukturnih
objektov z mejnimi ploščadmi, ki se izkažejo potrebna in če z njimi soglaša
investitor oziroma upravljavec mejnega prehoda.
36. člen
(gradnja enostavnih objektov)
Na ureditvenem območju državnega lokacijskega načrta je v
skladu s predpisi, ki urejajo graditev objektov, dovoljena postavitev
naslednjih pomožnih infrastrukturnih objektov: 
-       
pomožnih cestnih objektov, 
-       
pomožnih energetskih objektov, 
-       
pomožnih telekomunikacijskih objektov, 
-       
pomožnih komunalnih objektov.
X. NADZOR
37. člen
(nadzor)
Nadzor nad izvajanjem te uredbe opravlja Inšpektorat
Republike Slovenije za okolje in prostor.
XI. PREHODNA IN KONČNA DOLOČBA
38. člen
(občinski prostorski akti)
Z dnem uveljavitve te uredbe se za ureditveno območje
državnega lokacijskega načrta iz 3. člena te uredbe šteje, da sta spremenjena
in dopolnjena naslednja občinska prostorska akta: 
-       
Odlok o spremembah in dopolnitvah prostorskih sestavin dolgoročnega in
družbenega plana Mestne občine Koper (Uradni list RS, št. 96/04 in 97/04), 
-       
Odlok o spremembah in dopolnitvah prostorskih ureditvenih pogojev v
Mestni občini Koper (Uradni list RS, št. 95/06).
39. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00719-33/2007/7
Ljubljana, dne 26. aprila 2007
EVA 2007-2511-0112
Vlada Republike Slovenije
Janez Janša l.r. 
Predsednik