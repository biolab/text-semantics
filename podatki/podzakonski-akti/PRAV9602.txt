1. člen
Ta pravilnik določa reprezentativne trge, rok in način
poročanja cen, mase in števila govejih trupov Agenciji Republike Slovenije za
kmetijske trge in razvoj podeželja (v nadaljnjem besedilu: ARSKTRP) ter vrsto
cen, ki se poročajo, za izvajanje Uredbe Komisije (ES) št. 1249/08 z dne 10.
decembra 2008 o podrobnih pravilih za uporabo lestvic Skupnosti za razvrščanje
trupov govedi, prašičev in ovac ter sporočanje njihovih cen (UL L št. 337 z dne
16. 12. 2008, str. 3) popravljene s Popravkom Uredbe Komisije (ES) št. 1249/08
z dne 10. decembra 2008 o podrobnih pravilih za uporabo lestvic Skupnosti za
razvrščanje trupov govedi, prašičev in ovac ter sporočanje njihovih cen (UL L
št. 64 z dne 10. 3. 2009, str. 49).
2. člen
(1) Za reprezentativni trg govejega mesa (v nadaljnjem
besedilu: odkupovalci) se štejejo: 
a)    
klavnice, ki so v preteklem letu zaklale več kot 4.000 glav govedi in za
lastne potrebe odkupijo več kot 1.000 glav govedi, starejših od dvanajst
mesecev ter 
b)    
fizične ali pravne osebe, ki so v preteklem letu za lastne potrebe dale
v zakol v klavnico več kot 1.500 glav govedi, starejših od dvanajst mesecev. 
(2) Odkupovalci iz prejšnjega odstavka morajo vsak teden do
torka do 12. ure posredovati ARSKTRP ceno, maso in število govejih klavnih
trupov za obdobje od predhodnega ponedeljka do vključno nedelje, in sicer za
trupe, katerih skupna hladna masa je najmanj 158,8 kg. 
(3) Cene, ki jih morajo poročati odkupovalci iz prvega
odstavka tega člena, so cene na hladno maso, ki jih odkupovalci plačajo
dobavitelju goveda v €/100 kg klavne mase, brez DDV, in sicer za trupe, ki so
ocenjeni in razvrščeni v kategorije in razrede, navedene na obrazcu iz priloge,
ki je sestavni del tega pravilnika. V cene se ne smejo vključiti premije
oziroma druge podpore, ki jih klavnica uveljavlja za dobavitelje. 
(4) Pri izračunu cene se upošteva masa ohlajenih trupov, ki
je enaka masi toplih trupov, zmanjšana za 2%. Trupi morajo biti obdelani v
skladu s predpisom, ki ureja ocenjevanje in razvrščanje govejih trupov in
polovic na klavni liniji. 
(5) Odkupovalci iz točke (b) prvega odstavka tega člena
morajo vsako leto do 15. januarja sporočiti število glav govedi, starejših od
dvanajst mesecev, ki so jih v preteklem letu za lastne potrebe dali v zakol v
klavnico. 
(6) Odkupovalci iz prvega odstavka tega člena morajo vsako
leto do 15. januarja posredovati na ARSKTRP izjavo o povprečnih transportnih
stroških v preteklem letu. Odkupovalci posredujejo podatke iz tega člena po
spletni aplikaciji, elektronski pošti (tis.aktrp@gov.si) ali faksu
(01/478-92-00).
3. člen
Kontrolo točnosti podatkov in poročanih cen po tem pravilniku
opravlja Inšpektorat Republike Slovenije za kmetijstvo, gozdarstvo in hrano
najmanj enkrat letno. Odkupovalci iz prvega odstavka prejšnjega člena morajo za
ta namen hraniti vso dokumentacijo, povezano s poročanjem cen, najmanj 24
mesecev.
4. člen
Z dnem uveljavitve tega pravilnika preneha veljati Pravilnik
o tržno informacijskem sistemu za trg govejega mesa (Uradni list RS, št. 45/05
in 45/08 – ZKme-1).
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-34/2009
Ljubljana, dne 2. aprila 2009
EVA 2009-2311-0094
dr. Milan Pogačnik l.r. 
Minister 
za kmetijstvo, 
gozdarstvo in prehrano

Priloga:
Obrazec za posredovanje cen, mase in število govejih trupov