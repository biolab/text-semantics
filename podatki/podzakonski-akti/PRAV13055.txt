1.
Fakulteta za upravljanje, poslovanje in informatiko Novo
mesto (v nadaljevanju: fakulteta) izdaja naslednje vrste diplom o pridobljeni
javno veljavni izobrazbi:
-       
diplome o zaključenih visokošolskih strokovnih študijskih programih prve
stopnje;
-       
diplomo o zaključenem magistrskem študijskem programu druge stopnje;
-       
diplomo o zaključenem visokošolskem izobraževanju za pridobitev visoke
strokovne izobrazbe po študijskih programih, sprejetih pred sprejemom Zakona o
spremembah in dopolnitvah Zakona o visokem šolstvu (Uradni list RS,
št. 63/04) in
-       
dvojnike diplom.
2.
Diploma se izda na obrazcu, izdelanem iz posebnega papirja,
dimenzije 210 mm x 297 mm.
Gornji in spodnji del diplome sta srebrno-sive barve. V
gornjem delu diplome je z belo barvo odtisnjen napis Fakulteta za upravljanje,
poslovanje in informatiko Novo mesto.
V gornji polovici diplome je z zeleno barvo odtisnjen napis
Diploma, pod njim pa je s slepim tiskom odtisnjen znak fakultete, okroglo
obrobljen z napisom Fakulteta za upravljanje, poslovanje in informatiko.
V osrednjem delu diplome so navedeni ime in priimek, datum in
kraj rojstva diplomanta oziroma diplomantke, zaključeni študijski program in
podeljeni strokovni naslov.
Diploma posameznega študijskega programa ima zaporedno
številko, datum diplomiranja in kraj izdaje (Novo mesto), ime in priimek ter
lastnoročni podpis dekana/dekanice in direktorja/direktorice fakultete in
odtisnjen pečat fakultete.
Z izjemo imena in priimka, datuma in kraja rojstva diplomanta
oziroma diplomantke, zaporedne številke diplome in datum diplomiranja, ki so
črne barve, so vsi ostali podatki in predtiskana imena polj zelene barve.
Obrazci diplom posameznega študijskega programa (moška
slovnična oblika) so v prilogi tega pravilnika.
3.
Zaporedna številka diplome iz prve in druge alineje
1. točke tega pravilnika je sestavljena iz oznake študijskega programa in
zaporedne številke diplome.
Zaporedna številka diplome iz tretje alineje 1. točke tega
pravilnika nima oznake študijskega programa.
Številčenje diplom iz 1. točke tega pravilnika nadaljuje
številčenje predhodno izdanih diplom.
4.
Vse diplome, ki jih izda fakulteta so javne listine in so
napisane v slovenskem jeziku.
Sestavni del diplome je priloga k diplomi, katere vsebino
določi minister, pristojen za visoko šolstvo, in je pisana v slovenskem in
angleškem jeziku.
5.
Fakulteta izda dvojnik diplome diplomantu, ki je izgubljeno,
uničeno ali odtujeno listino preklical v Uradnem listu Republike Slovenije, če
je iz evidenc fakultete razvidno, da je bil po zaključenih študijskih
obveznostih izdan izvirnik diplome.
Duplikat diplome se izda na obrazcu iz 2. točke, tako, da je
v gornjem desnem kotu zapisano, da gre za duplikat.
Na prvi strani dvojnika diplome so z izjemo zaporedne
številke diplome navedeni podatki iz 2. točke. Namesto lastnoročnega podpisa se
pri imenu in priimku dekana/dekanice in direktorja/direktorice fakultete zapiše
»l.r.«.
Na hrbtni strani dvojnika trenutna dekan/dekanica in
direktor/direktorica fakultete podpišeta klavzulo o skladnosti podatkov
dvojnika diplome s podatki evidence, na temelju katere se dvojnik diplome
izdaja. Na hrbtni strani dvojnika diplome se odtisne pečat fakultete.
V evidenco o izdanih diplomah se vpiše podatek o izdanem
dvojniku diplome, skupaj s podatki o preklicu izvirnika.
6.
Ta pravilnik se objavi v Uradnem listu Republike Slovenije in
se uporablja za vse diplomante, ki so diplomirali po 31. avgustu 2016. Z
dnem uveljavitve tega pravilnika se preneha uporabljati Pravilnik o vsebini in
obliki diplom Fakultete za upravljanje, poslovanje in informatiko Novo mesto
(Uradni list RS, št. 77/16).
Št. D2- 50/2016
Novo mesto, dne 13. decembra 2016
mag. Malči Grivec l.r.
Dekanica

Priloga 1:
Diplomirani ekonomist
Priloga 2: Diplomirani
ekonomist (VS)
Priloga 3:
Diplomirani poslovni informatik (VS)
Priloga 4:
Diplomirani ekonomist – poslovni informatik (VS)
Priloga 5: Magister
ekonomskih in poslovnih ved