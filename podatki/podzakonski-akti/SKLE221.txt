I
Za sestavni del glavne ceste G1-2 (Slovenska Bistrica –
Hajdina – Ptuj – Ormož – Središče ob Dravi in Ormož (most)) se kategorizira
novozgrajena obvozna cesta Ormož-zahod – Ormož-vzhod z oznako odseka 0398. 
Nadomeščeni del glavne ceste G1-2 skozi Ormož se: 
-       
v delu odseka št. 0250, od križišča z novo obvozno cesto pri Lenti
(Ormož-zahod) do konca odseka v križišču pri avtobusni postaji v Ormožu,
kategorizira kot lokalna cesta – zbirna mestna cesta; 
-       
v odseku št. 1312, od križišča pri avtobusni postaji v Ormožu do
križišča z regionalno cesto R1-230 (Radenci – Križevci – Ljutomer – Ormož),
prekategorizira v regionalno cesto R1-230 z enako oznako odseka; 
-       
v delu odseka št. 1313, od križišča z regionalno cesto R1-230 do
križišča z novo obvozno cesto na lokaciji Ormož-vzhod, kategorizira kot javna
pot (dostop do objektov). 
Odsek G1-2/0251 (od križišča pri avtobusni postaji v Ormožu
do Ormoža (most)) se prekategorizira v regionalno cesto R1-230 z enako oznako
odseka. 
Deviacije občinskih cest, ki so bile zgrajene ob izgradnji
obvozne ceste Ormož-zahod – Ormož-vzhod, se kategorizirajo kot sestavni del teh
občinskih cest.
II
Za sestavni del glavne ceste G1-12 (Razdrto – Ajdovščina –
Selo) se kategorizira novozgrajeni odsek obvozno – servisne ceste mimo
Ajdovščine (BIS Hubelj – Letalski center Ajdovščina) z oznako odseka 0387. 
Nadomeščeni del glavne ceste G1-12 od križišča BIS Hubelj
skozi Ajdovščino do Letalskega centra Ajdovščina se: 
-       
v delu odseka št. 0345, od križišča BIS Hubelj do križišča z regionalno
cesto R1- 207 (Godovič – Črni vrh – Col – Ajdovščina) v Ajdovščini,
kategorizira kot sestavni del R1-207/1413; 
-       
v delu odseka št. 0346, od križišča z regionalno cesto R3-609
(Ajdovščina – Predmeja – Lokve) v Ajdovščini do novega križišča pri Letalskem
centru Ajdovščina, kategorizira kot sestavni del R3-609/2117; 
-       
v delu odseka št. 0346, od križišča z regionalno cesto R1- 207 (Godovič
– Črni vrh – Col – Ajdovščina) v Ajdovščini do križišča z regionalno cesto
R3-609 (Ajdovščina – Predmeja – Lokve) v Ajdovščini, kategorizira kot lokalna
cesta – zbirna mestna cesta. 
Deviacija lokalne ceste LC-001100, zgrajena ob izgradnji
obvozno-servisne ceste, se kategorizira kot sestavni del te lokalne ceste.
III
Za sestavni del glavne ceste G2-102 (Robič – Kobarid –
Peršeti – Tolmin – Idrija – Kalce – Logatec) se kategorizira rekonstruirani
odsek ceste v Prapetnem. 
Nadomeščeni del glavne ceste G2-102 v Prapetnem se od km
4,400 do km 4,650 kategorizira kot javna pot (dostop do zemljišč).
IV
Za sestavni del regionalne ceste R2-414 (Kamnik – Ločica) se
kategorizira novozgrajena obvozna cesta v Motniku. 
Nadomeščeni del regionalne ceste R2-414 v Motniku se od km
22,920 do km 24,100 kategorizira kot javna pot.
V
Obvozno cesto Ormož-zahod – Ormož-vzhod iz I. točke tega
sklepa, za katero je v skladu z določbo zadnjega odstavka V. točke nacionalnega
programa izgradnje avtocest v Republiki Sloveniji (Uradni list RS, št. 13/96 in
41/98) opravila investitorske naloge Družba za avtoceste v Republiki Sloveniji
d.d., na podlagi iste določbe nacionalnega programa prevzame v gospodarjenje
Direkcija Republike Slovenije za ceste z dnem uveljavitve tega sklepa.
VI
Ta sklep začne veljati petnajsti dan po objavi v Uradnem
listu RS.
Št. 346-22/99-1
Ljubljana, dne 10. junija 1999.
Vlada Republike Slovenije
Marjan Podobnik l. r. 
Podpredsednik
 