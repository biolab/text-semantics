1. člen
Sprejme se splošni del gozdnogospodarskega načrta
gozdnogospodarske enote Osojnica, št. 05-06/97 z dne 17. 6. 1999, ki ga je
izdelal Zavod za gozdove Slovenije, Območna enota Postojna, za obdobje od 1. 1.
1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Osojnica na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Osojnica je izdelan v treh izvodih za 2335,25 hektarja gozdov, ki ležijo
v gozdnogospodarskem območju Postojna, v občinah Postojna in Pivka, oziroma v
katastrskih občinah Rakulik, Slavina, Petelinje in Selce.
3. člen
Po en izvod splošnega dela gozdnogospodarskega načrta
gozdnogospodarske enote Osojnica je na vpogled na sedežu Zavoda za gozdove
Slovenije, Območne enote Postojna, Vojkova 9, Postojna, na sedežu Zavoda za
gozdove Slovenije, Krajevne enote Postojna, Vojkova 9, Postojna, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Osojnica.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-5/26-97
Ljubljana, dne 14. julija 1999.
Minister 
za kmetijstvo, 
gozdarstvo in prehrano 
Ciril Smrkolj l. r.