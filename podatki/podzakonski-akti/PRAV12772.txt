1. člen
S tem pravilnikom se določata vsebina in oblika obrazcev za
priglasitev ugotavljanja davčne osnove od dohodka iz osnovne kmetijske in
osnovne gozdarske dejavnosti na podlagi dejanskih prihodkov in dejanskih
odhodkov oziroma dejanskih prihodkov in normiranih odhodkov.
2. člen
(1) Priglasitev ugotavljanja davčne osnove od dohodka iz
osnovne kmetijske in osnovne gozdarske dejavnosti na podlagi dejanskih
prihodkov in dejanskih odhodkov oziroma dejanskih prihodkov in normiranih
odhodkov, določitev nosilca dejavnosti kmečkega gospodinjstva in priglasitev
izbranega načina ugotavljanja davčne osnove, se opravi na obrazcu, ki je
Priloga 1 tega pravilnika in njegov sestavni del.
(2) Priglasitev spremembe članov kmečkega gospodinjstva se
opravi na obrazcu, ki je Priloga 2 tega pravilnika in njegov sestavni del.
(3) Sprememba in določitev novega nosilca dejavnosti
kmečkega gospodinjstva se opravi na obrazcu, ki je Priloga 3 tega pravilnika in
njegov sestavni del.
(4) Priglasitev prenehanja ugotavljanja davčne osnove od
dohodka iz osnovne kmetijske in osnovne gozdarske dejavnosti na podlagi
dejanskih prihodkov in dejanskih odhodkov oziroma dejanskih prihodkov in
normiranih odhodkov se opravi na obrazcu, ki je Priloga 4 tega pravilnika in
njegov sestavni del.

Priloga
1: Podatki o kmečkem gospodinjstvu
Priloga
2: Podatki o nosilcu kmečkega gospodinjstva
Priloga
3: Podatki o kmečkem gospodinjstvu
Priloga
4: Podatki o kmečkem gospodinjstvu

Pravilnik o obrazcih za priglasitev začetka,
konca in sprememb ugotavljanja davčne osnove od dohodka iz osnovne kmetijske in
osnovne gozdarske dejavnosti na podlagi dejanskih prihodkov in dejanskih
odhodkov oziroma dejanskih prihodkov in normiranih odhodkov (Uradni list RS,
št. 101/15) vsebuje naslednji končni določbi:
»3. člen
Z dnem uveljavitve tega pravilnika preneha veljati Pravilnik
o obrazcih za priglasitev ugotavljanja davčne osnove od dohodka iz osnovne
kmetijske in osnovne gozdarske dejavnosti na podlagi dejanskih prihodkov in
odhodkov oziroma dejanskih prihodkov in normiranih odhodkov (Uradni list RS,
št. 85/11 in 81/13).
4. člen
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembah in dopolnitvah
Pravilnika o obrazcih za priglasitev začetka, konca in sprememb ugotavljanja
davčne osnove od dohodka iz osnovne kmetijske in osnovne gozdarske dejavnosti
na podlagi dejanskih prihodkov in dejanskih odhodkov oziroma dejanskih
prihodkov in normiranih odhodkov (Uradni list RS, št. 83/16) vsebuje naslednjo končno določbo:
»5. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah Pravilnika o obrazcih za
priglasitev začetka, konca in sprememb ugotavljanja davčne osnove od dohodka iz
osnovne kmetijske in osnovne gozdarske dejavnosti na podlagi dejanskih
prihodkov in dejanskih odhodkov oziroma dejanskih prihodkov in normiranih
odhodkov (Uradni list RS, št. 80/19) vsebuje naslednjo končno določbo:
»KONČNA DOLOČBA
5. člen
Ta pravilnik začne veljati 1. januarja 2020 in se uporablja
za davčna leta, ki se začnejo od vključno 1. januarja 2020.«.