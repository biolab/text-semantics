a)    
osnutka lokacijskega načrta za avtocestni priključek Razdrto,
b)    
predloga sprememb in dopolnitev prostorskih sestavin dolgoročnega plana
Občine Postojna za obdobje 1986.2000 in srednjeročnega družbenega plana Občine Postojna
za obdobje 1986.1990 v delu, ki ga opredeljuje osnutek lokacijskega načrta.
I
Vlada Republike Slovenije odreja javno razgrnitev osnutka lokacijskega
načrta za avtocestni priključek Razdrto (v nadaljevanju: osnutek lokacijskega
načrta), ki ga je izdelal LUZ, d.d., pod št. projekta 4764, v januarju 1999 in
predloga sprememb in dopolnitev prostorskih sestavin v naslovu navedenih
planskih aktov Občine Postojna (v nadaljevanju: spremembe in dopolnitve
planskih aktov občine), ki jih je izdelal LUZ, d.d., v februarju 1999.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95,
13/96 in 11/99) in s prostorskimi sestavinami družbenega plana SR Slovenije za
obdobje od leta 1986 do leta 1990 (Uradni list SRS, št. 2/86, 41/87, 23/89 in
Uradni list RS, št. 72/95, 13/96 in 11/99) v delu, ki ga opredeljuje osnutek
lokacijskega načrta (v nadaljevanju: državni prostorski planski akti).
III
Vlada Republike Slovenije predlaga Občini Postojna v obravnavo
in sprejem spremembe in dopolnitve planskih aktov občine.
IV
Občina Postojna mora poskrbeti za izvedbo javne razgrnitve in
organizacijo javnih obravnav osnutka lokacijskega načrta in predloga sprememb
in dopolnitev planskih aktov občine. Javna razgrnitev se začne tretji dan po
objavi sklepa v Uradnem listu Republike Slovenije in traja en mesec.
V
V času javne razgrnitve lahko podajo na javno razgrnjeni osnutek
lokacijskega načrta in predlog sprememb in dopolnitev planskih aktov občine,
pripombe in predloge vsi zainteresirani in prizadeti.
VI
Občina Postojna mora v roku 30 dni po preteku javne razgrnitve
poslati ministru za okolje in prostor vse zbrane pripombe in predloge. Če v tem
roku minister ne prejme pripomb in predlogov z javne razgrnitve, se šteje, da
na osnutek lokacijskega načrta ni pripomb oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-15/98-3
Ljubljana, dne 11. marca 1999.
Vlada Republike Slovenije
dr. Janez Drnovšek l. r.
Predsednik