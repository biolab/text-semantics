1. člen
(1) S to uredbo se za izvajanje točke (i) 2 v zvezi s
točko (g) M.A.901 poddela I oddelka A priloge I Uredbe Komisije (EU)
št. 1321/2014 z dne 26. novembra 2014 o stalni plovnosti zrakoplovov
in letalskih izdelkov, delov in naprav ter o potrjevanju organizacij in osebja,
ki se ukvarjajo s temi nalogami (UL L št. 362 z dne 17. 12. 2014,
str. 1), zadnjič spremenjene z Uredbo Komisije (EU) 2015/1536 z dne
16. septembra 2015 o spremembi Uredbe (EU) št. 1321/2014 v zvezi z
uskladitvijo pravil za stalno plovnost z Uredbo (ES) št. 216/2008,
kritičnimi nalogami vzdrževanja ter spremljanjem stalne plovnosti zrakoplovov
(UL L št. 241 z dne 17. 9. 2015, str. 16), (v nadaljnjem besedilu:
Uredba 1321/2014/EU), določa subjekt za opravljanje pregledov plovnosti za
balone in druge zrakoplove z MTOM 2730 kg in manj.
(2) Drugi zrakoplovi z MTOM 2730 kg in manj iz prejšnjega
odstavka v tej uredbi so zrakoplovi, ki niso navedeni v točkah (b) do (f)
M.A.901 poddela I oddelka A priloge I Uredbe 1321/2014/EU.
2. člen
(1) Preglede plovnosti za balone in druge zrakoplove z
MTOM 2730 kg in manj v Republiki Sloveniji opravljajo potrjene organizacije za
vodenje stalne plovnosti, odobrene po poddelu G priloge I s privilegijem po
poddelu I priloge I Uredbe 1321/2014/EU.
(2) Ne glede na prejšnji odstavek preglede plovnosti za
balone in druge zrakoplove z MTOM 2730 kg in manj v Republiki Sloveniji
opravlja Javna agencija za civilno letalstvo Republike Slovenije, če v
Republiki Sloveniji za določen tip balona ali zrakoplova iz prejšnjega odstavka
ni potrjene organizacije za vodenje stalne plovnosti z ustreznim privilegijem.
3. člen
Postopki, ki so se začeli pred uveljavitvijo te uredbe, se
končajo po dosedanjih predpisih.
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 00710-2/2016
Ljubljana, dne 15. januarja 2016
EVA 2015-2430-0097
Vlada Republike Slovenije
dr. Miroslav Cerar l.r.
Predsednik