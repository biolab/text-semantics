1. člen
Ta uredba ureja skupne šifrante upravnih nalog, ki jih
izvajajo upravne enote v Republiki Sloveniji, ter njih skrbništvo.
2. člen
Skupni šifranti upravnih nalog so podatki o vseh upravnih
nalogah, s pripadajočo upravno takso, morebitno drugo dajatvijo, tiskovino,
torej z vsem, kar javni uslužbenec upravne enote zaračuna ali izroči stranki
pri opravljanju posamične upravne naloge.
3. člen
Skupni šifranti upravnih nalog so podlaga za informacijsko
podporo poslovanja upravnih enot z računalniškim programom MPZT+BLAG+ŠIFRANTI. 
Skupne šifrante upravnih nalog pripravi ministrstvo,
pristojno za upravo, v sodelovanju z ministrstvom, pristojnim za finance, in
jih objavi na svojih spletnih straneh in na državnem portalu e-uprava. 
Računalniški program MPZT+BLAG+ŠIFRANTI zagotavlja evidence
tiskovin ter zaračunavanje tiskovin, upravnih taks in dajatev ter stroškov pri
upravnih nalogah in plačevanje upravne takse s kolki (vrednotnicami), gotovino,
po mobilni telefoniji in spletu, vodenje analitične knjigovodske evidence in
prenos dnevnih strnjenih podatkov o plačilih v sistem MFERAC.
4. člen
Skrbništvo skupnih šifrantov je izvajanje sporočanja sprememb
skupnih šifrantov upravnih nalog. 
Ministrstva določijo odgovorne osebe in njihove namestnike za
skrbništvo skupnih šifrantov s svojega delovnega področja. 
Odgovorne osebe ministrstev sporočajo spremembe šifrantov
upravnih nalog na obrazcu, ki je v prilogi 1 in je sestavni del te uredbe. 
Obrazec za imenovanje odgovornih oseb ministrstev za
skrbništvo skupnih šifrantov in njihovih namestnikov je v prilogi 2 in je
sestavni del te uredbe.
5. člen
Koordinator skrbništva skupnih šifrantov je ministrstvo,
pristojno za upravo. 
Koordinacija skrbništva obsega naslednje naloge: 
-       
sprejemanje sporočil o spremembah podatkov v skupnih šifrantih od
odgovornih oseb za skrbništvo na ministrstvih, 
-       
vnos sporočil o spremembah podatkov v skupne šifrante upravnih nalog, 
-       
hramba sporočil za vnos sprememb podatkov, 
-       
vodenje seznama odgovornih oseb za skrbništvo in njihovih namestnikov.
6. člen
Odgovorne osebe ministrstev sporočajo spremembe skupnih
šifrantov po navadni in elektronski pošti najkasneje na dan objave predpisa, ki
je podlaga za spremembo ali dopolnitev skupnih šifrantov.
7. člen
Ministrstvo, pristojno za upravo, zagotavlja pravočasno
spreminjanje skupnih šifrantov in obvešča upravne enote o novostih na
računalniškem programu MPZT+BLAG+ŠIFRANTI.
PREHODNA IN KONČNA DOLOČBA
8. člen
Ministrstva sporočijo imena odgovornih oseb in njihovih
namestnikov iz 5. člena te uredbe v petnajstih dneh po začetku veljavnosti te
uredbe ministrstvu, pristojnemu za upravo.
9. člen
Ta uredba začne veljati petnajsti dan po objavi v Uradnem
listu Republike Slovenije.
Šifra: 00714-17/2006/6
Ljubljana, dne 18. maja 2006
EVA 2005-3111-0035
Vlada Republike Slovenije
Janez Janša l.r. 
Predsednik

Priloga
1: Sporočilo o spremembi skupnih šifrantov v programu
"MPZT+BLAG+ŠIFRANTI"
Priloga
2: Odgovorne osebe za skrbništvo skupnih šifrantov v programu
"MPZT+BLAG+ŠIFRANTI"