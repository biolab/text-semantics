1. člen
(vsebina)
Ta pravilnik določa omejitve in posebne
pogoje uporabe nekaterih nevarnih snovi v električni in elektronski opremi (v
nadaljnjem besedilu: EEO) v skladu z Direktivo 2011/65/ES Evropskega parlamenta
in Sveta z dne 8. junija 2011 o omejevanju uporabe nekaterih nevarnih snovi v
električni in elektronski opremi (UL L št. 174 z dne 1. 7. 2011, str. 88),
zadnjič spremenjeno z:
-       
Delegirano direktivo Komisije (EU) 2023/1437 z dne 4. maja 2023 o
spremembi Priloge IV k Direktivi 2011/65/EU Evropskega parlamenta in Sveta
glede izjeme za uporabo živega srebra v pretvornikih tlaka taline za kapilarne
reometre pod določenimi pogoji zaradi prilagoditve znanstvenemu in tehničnemu
napredku (UL L št. 176 z dne 11. 7. 2023, str. 14) in
-       
Delegirano direktivo Komisije (EU) 2023/1526 z dne 16. maja 2023 o
spremembi Direktive 2011/65/EU Evropskega parlamenta in Sveta glede izjeme za
svinec kot termični stabilizator v polivinilnem kloridu, ki se uporablja kot
osnovni material v senzorjih v in vitro diagnostičnih medicinskih pripomočkih
(UL L št. 185 z dne 24. 7. 2023, str. 2).
2. člen
(področje uporabe)
Ta pravilnik se uporablja za EEO, uvrščeno v
kategorije, določene v Prilogi I Direktive 2011/65/ES.
Ta pravilnik se uporablja brez poseganja v
predpise glede varnosti in zdravja ter kemikalij, ali v predpise glede ravnanja
z odpadki.
Določbe tega pravilnika se ne uporabljajo
za naslednje vrste ali skupine EEO:
-       
ki se uporablja za zaščito bistvenih interesov javne ali nacionalne
varnosti Republike Slovenije, vključno z orožjem, strelivom in vojnim
materialom, namenjenim za izrecno vojaške namene,
-       
ki je namenjena za uporabo v vesolju,
-       
ki je oblikovana specifično kot del druge opreme, ki je izvzeta ali ne
spada v področje uporabe tega pravilnika in ki jo je mogoče zamenjati le z
enako, posebej oblikovano opremo,
-       
ki je posebej oblikovana za raziskave in razvoj ter je na voljo le na
podlagi izmenjave med podjetji,
-       
za velika nepremična industrijska orodja, velike nepremične naprave,
potniška ali tovorna prevozna sredstva, razen nehomologiranih dvokolesnih
vozil,
-       
za necestne premične stroje, ki so na voljo izključno profesionalnim
uporabnikom,
-       
za aktivne medicinske pripomočke za vsaditev,
-       
za fotovoltaične panelne plošče, namenjene uporabi v sistemu, ki ga za
stalno uporabo na vnaprej določenem mestu oblikujejo, sestavijo in namestijo
strokovnjaki, da bi proizvajal energijo iz sončne svetlobe za javne, poslovne, industrijske
ali zasebne namene,
-       
orgle.
3. člen
(opredelitev izrazov)
Posamezni izrazi, uporabljeni v tem
pravilniku, imajo naslednji pomen:
1.     
"aktivni medicinski pripomoček za vsaditev" pomeni vsak aktivni
medicinski pripomoček za vsaditev, kot ga določa zakon, ki ureja medicinske
pripomočke;
2.     
"dajanje na trg" pomeni, da je EEO prvič na voljo na trgu
Unije;
3.     
"distributer" pomeni vsako fizično ali pravno osebo v dobavni
verigi, razen proizvajalca ali uvoznika, ki omogoči dostopnost EEO na trgu;
4.     
"EEO" pomeni opremo, ki je za svoje pravilno delovanje odvisna
od električnega toka ali elektromagnetnih polj, in opremo za proizvodnjo,
prenos in merjenje toka in polj ter je oblikovana za uporabo za napetostni
razred, ki ne presega 1000 voltov za izmenični tok in 1500 voltov za enosmerni
tok; 
5.     
"gospodarski subjekti" pomeni proizvajalca, pooblaščenega
zastopnika, uvoznika in distributerja;
6.     
"harmoniziran standard" pomeni standard, ki ga je sprejel eden
od organov za standardizacijo, določenih v predpisih, ki določajo postopke
notificiranja na področju standardov, tehničnih predpisov in postopkov za ugotavljanje
skladnosti;
7.     
"homogeni material" pomeni material, ki ima v celoti enotno
sestavo ali material, sestavljen iz kombinacije materialov, ki ga ni mogoče
razstaviti ali ločiti na različne materiale z mehaničnimi dejanji, kot so
odvitje vijakov, rezanje, drobljenje, mletje in brušenje;
8.     
"instrumenti za spremljanje in nadzor za industrijsko uporabo"
pomeni instrumente za spremljanje in nadzor, ki so namenjeni izključno za industrijsko
ali profesionalno uporabo;
9.     
"in vitro diagnostični medicinski pripomoček" pomeni in vitro
diagnostični medicinski pripomoček, kot ga določa zakon, ki ureja medicinske
pripomočke;
10.  
"kabli" pomeni vse kable z nazivno napetostjo manj kot 250
voltov, ki služijo kot povezava ali podaljšek za povezavo EEO z električno
vtičnico ali za medsebojno povezavo dveh ali več EEO;
11.  
"medicinski pripomoček" pomeni medicinski pripomoček, kot ga
določa zakon, ki ureja medicinske pripomočke;
12.  
"nadzor trga" pomeni dejavnosti, ki jih izvajajo pristojni
organi, in ukrepe, ki jih sprejmejo, da bi zagotovili skladnost EEO z
zahtevami, določenimi v tem pravilniku, in da te ne predstavljajo nevarnosti za
zdravje, varnost ali druge vidike zaščite javnih interesov;
13.  
"necestni premični stroji, ki so na voljo izključno za
profesionalne uporabnike" pomeni stroje z vgrajenim lastnim virom
energije, ki med obratovanjem zahteva bodisi premičnost bodisi neprekinjeno ali
polprekinjeno premikanje med nizom stalnih delovnih mest, in ki so na voljo
izključno profesionalnim uporabnikom;
14.  
"notranji nadzor proizvodnje" je postopek ugotavljanja
skladnosti EEO, pri katerem proizvajalec izpolni obveznosti in na lastno odgovornost
izjavi, da EEO izpolnjuje zahteve tega pravilnika;
15.  
"odpoklic" pomeni vsak ukrep za vrnitev proizvoda, ki je že na
voljo končnemu uporabniku;
16.  
"odvisna" iz 4. točke tega člena pomeni, da EEO za opravljanje
vsaj ene od predvidenih funkcij, razvidnih iz njenega izgleda ali predstavitve,
potrebuje električni tok ali elektromagnetno polje;
17.  
"omogočiti dostopnost na trgu" pomeni vsako dobavo EEO za
distribucijo, porabo ali uporabo na trgu Unije v okviru gospodarske dejavnosti,
odplačno ali neodplačno;
18.  
"oznaka CE" pomeni oznako, s katero proizvajalec izjavlja, da
je proizvod skladen z veljavnimi zahtevami iz zakonodaje Unije, ki usklajuje
pogoje za trženje proizvodov in določa njeno namestitev;
19.  
"pooblaščeni zastopnik" pomeni vsako fizično ali pravno osebo
s sedežem v Uniji, ki jo je proizvajalec pisno pooblastil, da v njegovem imenu
izvaja določene naloge;
20.  
"presoja skladnosti" pomeni postopek, v skladu s katerim se
ugotovi, ali so izpolnjene zahteve tega pravilnika v zvezi z EEO;
21.  
"proizvajalec" pomeni fizično ali pravno osebo, ki izdeluje
EEO ali za katerega se taka EEO oblikuje ali izdeluje in trži pod njegovim
imenom ali blagovno znamko;
22.  
"rezervni del" pomeni ločen del EEO, ki lahko nadomesti del
EEO. EEO brez tega dela ne more delovati, kot je predvideno. Ko se del EEO
nadomesti z rezervnim delom, je delovanje EEO ponovno vzpostavljeno ali se
izboljša;
23.  
"tehnična specifikacija" pomeni dokument, ki določa tehnične
zahteve, ki jih mora izpolnjevati proizvod, proces ali storitev;
24.  
"umik" pomeni vsak ukrep za preprečitev dostopnosti proizvoda iz
dobavne verige na trgu;
25.  
"uvoznik" pomeni vsako fizično ali pravno osebo s sedežem v
Uniji, ki da EEO iz tretje države na trg v Uniji;
26.  
"velika nepremična industrijska orodja" pomeni velik sklop strojev,
opreme ali komponent, ki skupaj služijo določenemu namenu, ki jih na vnaprej
določenem mestu trajno namestijo ali odstranijo strokovnjaki ter ki jih
strokovnjaki uporabljajo in vzdržujejo v obratu industrijske proizvodnje ali
obratu za raziskave in razvoj;
27.  
"velika nepremična naprava" pomeni veliko kombinacijo več
aparatov in, kadar je primerno, drugih naprav, ki jih na vnaprej določenem
mestu sestavijo, namestijo in odstranijo strokovnjaki ter so namenjene za
stalno uporabo,
28.  
"necestni premični stroji, ki so na voljo izključno za
profesionalne uporabnike" pomeni stroje z vgrajenim lastnim virom energije
ali s trakcijskim pogonom z zunanjim virom energije, katerih obratovanje med
delovnim časom zahteva bodisi premičnost bodisi neprekinjeno ali polprekinjeno
premikanje med nizom stalnih delovnih mest, in ki so na voljo izključno za profesionalne
uporabnike.
4. člen
(pogoji za dajanje na trg)
EEO, kabli in rezervni deli za popravilo,
ponovno uporabo, posodabljanje funkcij delovanja ali povečanje zmogljivosti, ki
jih gospodarski subjekti dajejo na trg v Republiki Sloveniji, v homogenih
materialih ne smejo vsebovati snovi iz Priloge II Direktive 2011/65/ES v
koncentracijah, ki presegajo vrednosti iz navedene priloge.
Omejitve uporabe snovi iz prejšnjega odstavka
ne veljajo za:
1.     
kable ali rezervne dele za popravilo ali ponovno uporabo, posodabljanje
funkcij delovanja ali povečanje zmogljivosti:
- 
EEO, ki je bila dana v promet pred 1. julijem 2006,
- 
medicinskih pripomočkov, danih na trg pred 22. julijem 2014,
- 
in vitro diagnostičnih medicinskih pripomočkov, danih na trg pred
22. julijem 2016,
- 
instrumentov za spremljanje in nadzor za industrijsko uporabo, danih na
trg pred 22. julijem 2014,
- 
instrumentov za spremljanje in nadzor za industrijsko uporabo, danih na
trg pred 22. julijem 2017,
- 
EEO, za katero velja izjema in je bila dana na trg pred potekom navedene
izjeme, če gre za prav to izjemo,
- 
EEO, uvrščeno v kategorijo 11 iz Priloge I Direktive 2011/65/ES in je
dana na trg pred 22. julijem 2019;
2.     
ponovno uporabljene rezervne dele, pod pogojem, da se ponovna uporaba
opravi v zaključenem krogu sistemov vračanja med podjetji, ki ga je mogoče
nadzirati, in je potrošnik obveščen o ponovni uporabi rezervnih delov:
- 
pridobljene iz EEO, dane na trg pred 1. julijem 2006, in
uporabljene v EEO, dani na trg pred 1. julijem 2016,
- 
pridobljene iz medicinskih pripomočkov ali instrumentov za spremljanje
in nadzor, danih na trg pred 22. julijem 2014, in uporabljene v EEO, dani
na trg pred 22. julijem 2024,
- 
pridobljene iz in vitro diagnostičnih medicinskih pripomočkov, danih na
trg pred 22. julijem 2016, in uporabljene v EEO, dani na trg pred
22. julijem 2026,
- 
pridobljene iz instrumentov za spremljanje in nadzor za industrijsko
uporabo, danih na trg pred 22. julijem 2017, in uporabljene v EEO, dani na
trg pred 22. julijem 2027,
- 
pridobljene iz druge EEO, ki je zunaj področja uporabe Direktive
2002/95/ES in ki je dana na trg pred 22. julijem 2019, in uporabljene v
EEO, dani na trg pred 22. julijem 2029.
3.     
uporabo za namene in pod pogoji iz Priloge III in Priloge IV Direktive 2011/65/ES.
O uporabi iz 3. točke prejšnjega odstavka
odloča Evropska komisija na predlog gospodarskega subjekta v skladu s postopkom
iz 5. člena Direktive 2011/65/ES.
5. člen
(notranji nadzor proizvodnje)
Proizvajalec mora pripraviti tehnično dokumentacijo,
ki omogoča ugotavljanje skladnosti EEO z zahtevami iz prvega odstavka prejšnjega
člena ter vključuje analizo in oceno tveganja. Tehnična dokumentacija mora
opredeliti te zahteve in v obsegu, ki je pomemben za tako ugotavljanje, zajeti
oblikovanje, proizvodnjo in delovanje EEO. Tehnična dokumentacija mora
vsebovati vsaj naslednje elemente:
-       
splošni opis EEO,
-       
konceptualne, konstrukcijske in proizvodne načrte ter shematski prikaz
sestavnih delov, montažnih sklopov, vezij itd.,
-       
opis in razlage, potrebne za razumevanje načrtov in shematskih prikazov
iz prejšnje alinee ter delovanje EEO,
-       
seznam harmoniziranih standardov oziroma drugih ustreznih tehničnih
specifikacij, katerih navedbe so bile objavljene v Uradnem listu Evropske unije
ali na spletnih straneh pristojnega organa in ki so uporabljeni v celoti ali
deloma, ter opis rešitev, sprejetih za izpolnitev bistvenih zahtev tega
pravilnika, kjer harmonizirani standardi niso bili uporabljeni. V primeru delno
uveljavljenih harmoniziranih standardov je treba v tehnični dokumentaciji
navesti dele, ki so bili uveljavljeni,
-       
rezultate opravljenih projektnih izračunov, pregledov itd. in
-       
poročila o preizkusih.
6. člen
(obveznosti proizvajalcev)
Proizvajalci morajo zagotoviti, da je bila
EEO, ki jo dajo na trg, načrtovana in izdelana v skladu z omejitvami iz drugega
odstavka 4. člena tega pravilnika.
Proizvajalci morajo izvesti postopek
notranjega nadzora proizvodnje, ki je določen v prejšnjem členu, ali za njegovo
izvedbo pooblastiti tretjo osebo, in izdelati zahtevano tehnično dokumentacijo.
Ko proizvajalci s postopkom iz prejšnjega
odstavka dokažejo, da EEO izpolnjuje veljavne zahteve, morajo pripraviti izjavo
EU o skladnosti in na končni proizvod pritrditi oznako CE. Kadar druga veljavna
zakonodaja zahteva uporabo vsaj enako strogega postopka ocenjevanja skladnosti,
lahko proizvajalci skladnost z zahtevami iz prvega odstavka 4. člena tega
pravilnika dokažejo v okviru tega postopka in pripravijo eno tehnično
dokumentacijo.
Proizvajalci morajo hraniti tehnično dokumentacijo
in izjavo EU o skladnosti iz 12. člena tega pravilnika deset let po tem, ko je
bila EEO dana na trg.
Proizvajalci morajo izvajati postopke za
ohranjanje skladnosti proizvodne serije, pri čemer morajo upoštevati spremembe
pri oblikovanju proizvoda ali njegovih lastnosti ter spremembe harmoniziranih
standardov ali tehničnih specifikacij glede skladnosti EEO.
Proizvajalci morajo voditi register
neustrezne EEO in njenega odpoklica ter o tem obveščati distributerje.
Proizvajalci morajo na EEO navesti vrsto,
serijo ali serijsko številko ali kateri koli drugi identifikacijski element,
ali, kadar velikost ali narava EEO tega ne dopušča, te podatke navesti na
embalaži ali v dokumentaciji, ki spremlja EEO.
Proizvajalci morajo na EEO navesti svoje
ime, registrirano trgovsko ime ali registrirano blagovno znamko in naslov, na
katerem so dosegljivi glede informacij o EEO. Kadar to ni mogoče, lahko te
podatke navedejo na embalaži ali spremni listini EEO. V naslovu mora biti
naveden center za stike, kjer je proizvajalec dosegljiv. Kadar za posamezne
skupine EEO drugi veljavni predpisi predpisujejo vsaj enako stroge določbe o
označevanju imena in naslova proizvajalca, se za njeno označevanje uporabljajo
določbe teh predpisov.
Proizvajalci, ki menijo ali utemeljeno
domnevajo, da EEO, ki so jo dali na trg, ni v skladu s tem pravilnikom, morajo
nemudoma izvesti korektivne ukrepe, da zagotovijo skladnost EEO ali pa jo, če
je to potrebno, umakniti ali odpoklicati. O teh ukrepih morajo takoj obvestiti
Urad Republike Slovenije za kemikalije (v nadaljnjem besedilu: pristojni organ)
in mu predložiti informacije, zlasti o neskladnostih in sprejetih korektivnih
ukrepih.
Proizvajalci morajo na podlagi utemeljene
zahteve pristojnega organa posredovati vse informacije in dokumentacijo za
dokazovanje skladnosti EEO s tem pravilnikom, Na zahtevo pristojnega organa
morajo sodelovati pri vsaki dejavnosti, katere cilj je zagotoviti skladnost
EEO, ki so jih dali na trg, s tem pravilnikom.
7. člen
(pooblaščeni zastopnik)
Proizvajalci lahko s pisnim pooblastilom
imenujejo pooblaščenega zastopnika.
Pooblaščeni zastopnik opravlja naloge,
določene v pooblastilu, ki ga prejme od proizvajalca. Pooblastilo pooblaščenemu
zastopniku omogoča, da opravlja vsaj naslednje naloge:
-       
za inšpektorje, pristojne za kemikalije, ima na voljo izjavo EU o
skladnosti in tehnično dokumentacijo deset let po tem, ko je bila EEO dana na
trg,
-       
na podlagi utemeljene zahteve pristojnega organa predloži vse
informacije in dokumentacijo, potrebne za dokazovanje skladnosti EEO s tem
pravilnikom,
-       
na zahtevo pristojnega organa v okviru svojih pooblastil sodeluje pri vseh
dejavnostih, katerih cilj je zagotoviti skladnost EEO s tem pravilnikom.
Proizvajalci na pooblaščenega zastopnika ne
morejo prenesti obveznosti iz prvega odstavka prejšnjega člena in odgovornosti
za pripravo tehnične dokumentacije.
8. člen
(obveznosti uvoznikov)
Uvozniki lahko dajejo na trg le EEO, ki je
v skladu s tem pravilnikom.
Preden uvozniki dajo EEO na trg, morajo
zagotoviti, da je proizvajalec izvedel ustrezen postopek ugotavljanja
skladnosti in pripravil tehnično dokumentacijo. Zagotoviti morajo, da ima EEO
oznako CE, da je opremljena z zahtevanimi dokumenti, ter da je proizvajalec
spoštoval zahteve, določene v šestem in sedmem odstavku 6. člena tega
pravilnika.
Če uvoznik meni ali upravičeno domneva, da
EEO ni v skladu z pogoji iz 4. člena tega pravilnika, lahko da EEO na trg šele
po tem, ko so neskladja odpravljena. O izvedenih ukrepih mora obvestiti
proizvajalca in pristojni organ.
Uvozniki morajo na EEO navesti svoje ime,
registrirano trgovsko ime ali registrirano blagovno znamko in naslov, na katerem
so dosegljivi glede informacij o EEO. Kadar to ni mogoče, lahko podatke iz
prejšnjega stavka navedejo na embalaži ali spremni listini EEO.
Uvozniki morajo voditi register neustrezne
EEO in njenega odpoklica ter o tem obveščati distributerje. Kadar za posamezne
skupine EEO drugi veljavni predpisi predpisujejo vsaj enako stroge določbe o
označevanju imena in naslova proizvajalca, se za njeno označevanje uporabljajo
določbe teh predpisov.
Če uvozniki ugotovijo, da EEO, ki so jo
dali na trg, ni v skladu s tem pravilnikom, morajo nemudoma izvesti korektivne
ukrepe, da zagotovijo skladnost EEO, ali pa jo, če je to potrebno, umakniti ali
odpoklicati. O tem morajo obvestiti pristojni organ in mu predložiti
informacije, zlasti o neskladnostih in sprejetih korektivnih ukrepih.
Uvozniki morajo hraniti izvod izjave EU o
skladnosti deset let po tem, ko je bila EEO dana na trg, ter jo na zahtevo
predložiti inšpektorjem, pristojnim za kemikalije.
Na podlagi utemeljene zahteve pristojnega
organa ali inšpektorjev, pristojnih za kemikalije, morajo uvozniki posredovati
vse informacije in dokumentacijo, potrebne za dokazovanje skladnosti EEO s tem
pravilnikom. Na zahtevo pristojnega organa morajo sodelovati pri vsaki
dejavnosti, katere cilj je zagotoviti skladnost EEO, ki so jih dali na trg, s
tem pravilnikom.
9. člen
(obveznosti distributerjev)
Distributerji skrbijo, da ima EEO, katere
dostopnost omogočajo na trgu, oznako CE in da je opremljena z zahtevanimi
dokumenti v jeziku, ki ga potrošniki in drugi končni uporabniki brez težav
razumejo, ter da sta proizvajalec in uvoznik ravnala v skladu z zahtevami iz
sedmega in osmega odstavka 6. člena tega pravilnika ter četrtega odstavka
prejšnjega člena.
Kadar distributer meni ali upravičeno
domneva, da EEO ni v skladu s 5. členom tega pravilnika, lahko omogoči
dostopnost EEO na trgu šele po tem, ko so neskladja odpravljena, ter o tem
obvesti proizvajalca ali uvoznika in inšpekcijo, pristojno za kemikalije.
Distributerji, ki menijo ali upravičeno
domnevajo, da EEO, katere dostopnost omogočajo na trgu, ni v skladu s tem
pravilnikom, morajo izvesti potrebne korektivne ukrepe, s katerimi se doseže
skladnost EEO, ali pa jo, če je to potrebno, umaknejo ali odpokličejo. O tem
takoj obvestijo pristojni organ in mu predložijo informacije, zlasti o
neskladnostih in sprejetih korektivnih ukrepih.
Na podlagi utemeljene zahteve pristojnega
organa morajo distributerji posredovati vse informacije in dokumentacijo, potrebne
za dokazovanje skladnosti EEO s tem pravilnikom in z njim na njegovo zahtevo
sodelovati pri vsaki dejavnosti, katere cilj je zagotoviti skladnost EEO,
katere dostopnost na trg so omogočili, s tem pravilnikom.
10. člen
(primeri, v katerih obveznosti proizvajalcev
veljajo za uvoznike in distributerje)
Če uvoznik ali distributer da na trg EEO
pod svojim imenom ali blagovno znamko, ali spremeni EEO, ki je že na trgu, na
način, ki lahko vpliva na izpolnjevanje veljavnih zahtev, se za namene tega
pravilnika obravnava kot proizvajalec in zanj veljajo obveznosti proizvajalca
iz 6. člena tega pravilnika.
11. člen
(identifikacija gospodarskih subjektov)
Gospodarski subjekti morajo na zahtevo
inšpekcije, pristojne za kemikalije, za obdobje desetih let po tem, ko je bila
EEO dana na trg, posredovati podatke o:
-       
vsakem gospodarskem subjektu, ki jim je dobavil EEO;
-       
vsakem gospodarskem subjektu, ki so mu dobavili EEO.
12. člen
(izjava EU o skladnosti)
Proizvajalec s pripravo izjave EU o
skladnosti prevzame odgovornost za skladnost EEO s tem pravilnikom.
V izjavi EU o skladnosti navede, da je bilo
dokazano, da so pogoji iz 4. člena tega pravilnika izpolnjeni.
Izjava EU o skladnosti mora biti
sestavljena po vzorcu, določenem v Prilogi VI Direktive 2011/65/ES. Vsebovati mora
vse informacije, navedene v tej prilogi, ki morajo biti dopolnjene in posodobljene
ob vsaki spremembi, ki lahko vpliva na skladnost EEO s tem pravilnikom. Za EEO,
dano na trg v Republiki Sloveniji, mora biti izjava EU o skladnosti v
slovenskem jeziku.
Kadar za posamezne skupine EEO drugi
veljavni predpisi predpisujejo vsaj enako strog postopek ocenjevanja
skladnosti, se lahko skladnost z omejitvami iz prvega odstavka 4. člena tega
pravilnika dokaže v okviru takega postopka. Dovolj je, da se pripravi ena
tehnična dokumentacija.
13. člen
(oznaka CE)
Za oznako CE veljajo splošna načela iz 30.
člena Uredbe (ES) št. 765/2008 Evropskega parlamenta in Sveta z dne
9. julija 2008 o določitvi zahtev za akreditacijo in nadzor trga v zvezi s
trženjem proizvodov ter razveljavitvi Uredbe (EGS) št. 339/93 (UL L št. 218 z
dne 13. 8. 2008, str. 30).
Oznaka CE mora biti vidno, čitljivo in
neizbrisno nameščena na dokončano EEO ali na njeno tablico s podatki. Če to ni
mogoče ali je to upravičeno zaradi narave EEO, se oznaka namesti na embalažo in
na dokumente, ki spremljajo EEO.
Oznaka CE mora biti nameščena, preden je
EEO dana na trg.
14. člen
(domneva skladnosti)
Če ni dokazov o nasprotnem, se šteje, da je
EEO, ki je opremljena z oznako CE, v skladu s tem pravilnikom.
Za materiale, komponente in EEO, ki so
opravili preskuse ali meritve za ugotavljanje skladnosti s pogoji iz 4. člena
tega pravilnika, ali ki so bili ocenjeni v skladu s harmoniziranimi standardi,
se domneva, da so v skladu z zahtevami tega pravilnika.
Seznam slovenskih standardov, ki privzemajo
harmonizirane standarde iz prejšnjega odstavka, objavi pristojni organ na
svojih spletnih straneh.

Pravilnik o omejevanju uporabe določenih
nevarnih snovi v električni in elektronski opremi (Uradni list RS, št. 102/12) vsebuje naslednjo prehodno in
končni določbi:
»15. člen
(dostopnost na
trgu po začetku uporabe pravilnika)
Posamezna EEO iz 17. člena tega pravilnika,
ki je bila dana na trg pred datumom začetka uporabe tega pravilnika za to
skupino EEO, lahko ostane dostopna na trgu.
16. člen
(razveljavitev
predpisa)
Z dnem uveljavitve tega pravilnika preneha
veljati Pravilnik o omejevanju uporabe določenih nevarnih snovi v električni in
elektronski opremi (Uradni list RS, št. 87/09, 32/10, 90/10, 86/11 in 91/11 –
popr.), ki pa se uporablja do 2. januarja 2013.
17. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne:
-       
2. januarja 2013 za EEO, uvrščeno v kategorije 1., 2., 3., 4., 5.,
6., 7. in 10. iz Priloge I Direktive 2011/65/ES,
-       
22. julija 2014 za medicinske pripomočke ter instrumente za
spremljanje in nadzor za industrijsko uporabo,
-       
22. julija 2016 za in vitro diagnostične medicinske pripomočke,
-       
22. julija 2017 za instrumente za spremljanje in nadzor za industrijsko
uporabo,
-       
22. julija 2019 za EEO, uvrščeno v kategorijo 11 iz Priloge I
Direktive 2011/65/ES.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 20/14) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 57/14) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu
Republike Slovenije.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni list
RS, št. 53/15) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 60/16) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o omejevanju uporabe določenih nevarnih snovi v električni in
elektronski opremi (Uradni list RS, št. 41/18) vsebuje naslednjo končno določbo:
»5. člen
(začetek veljavnosti in uporabe)
Ta pravilnik začne veljati 22. julija 2018,
spremenjeni 2., 3. in 4. člen pa se začnejo uporabljati 12. junija 2019.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 25/19) vsebuje naslednjo končno določbo:
»2. člen
(začetek veljavnosti in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1. julija
2019.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 32/19) vsebuje naslednjo končno določbo:
»2. člen
(začetek veljavnosti in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1. marca
2020, razen vnosa 42 v Prilogi III Direktive 2011/65/ES, ki se začne
uporabljati 22. julija 2019.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 75/20) vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 113/20) vsebuje naslednjo končno določbo:
»KONČNA DOLOČBA
2. člen
(začetek veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. aprila
2021, razen v delu, v katerem se nanaša na Direktivo 2020/364/EU, ki se začne
uporabljati 1. septembra 2020.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 162/21) vsebuje naslednjo končno določbo:
»KONČNA DOLOČBA
2. člen
(začetek veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. novembra
2021, v delu, v katerem se nanaša na Direktivo 2021/884/EU, pa se začne
uporabljati 1. julija 2022.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 58/22) vsebuje naslednji končni določbi:
»KONČNI DOLOČBI
2. člen
(začetek uporabe)
Spremembe Priloge IV Direktive 2011/65/EU
iz 1. člena pravilnika se uporabljajo v skladu s prvim odstavkom 2. člena Delegirane
direktive 2021/1978/EU, prvim odstavkom 2. člena Delegirane direktive 2021/1979/EU in prvim
odstavkom 2. člena Delegirane direktive 2021/1980/EU.
3. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o omejevanju
uporabe določenih nevarnih snovi v električni in elektronski opremi (Uradni
list RS, št. 89/22) vsebuje naslednjo končno določbo:
»KONČNA DOLOČBA
2. člen
(začetek veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. oktobra 2022.«.

Pravilnik
o spremembi Pravilnika o omejevanju uporabe določenih nevarnih snovi v
električni in elektronski opremi (Uradni list RS, št. 16/23) vsebuje naslednjo končno določbo:
»KONČNA DOLOČBA
2. člen
(začetek
veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. marca
2023.«.

Pravilnik
o spremembi Pravilnika o omejevanju uporabe določenih nevarnih snovi v
električni in elektronski opremi (Uradni list RS, št. 76/23) vsebuje naslednjo končno določbo:
»KONČNA DOLOČBA
2. člen
(začetek veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. septembra
2023.«.

Pravilnik
o spremembi Pravilnika o omejevanju uporabe določenih nevarnih snovi v
električni in elektronski opremi (Uradni list RS, št. 121/23) vsebuje naslednjo končno določbo:
»KONČNA DOLOČBA
2. člen
(začetek veljavnosti in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporablja pa se od 1. februarja
2024.«.