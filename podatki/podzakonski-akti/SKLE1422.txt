1.     
Domače osebe, ki sklepajo posle v smislu zakona o kreditnih poslih s
tujino, so dolžne te posle predložiti v registracijo Banki Slovenije na način,
ki ga predpisuje ta sklep. 
Banka Slovenije registrira in spremlja posle na podlagi
obrazcev, ki so jih dolžni predložiti obvezniki in so sestavni del tega sklepa.
V skladu s tem sklepom se registrirajo tudi kreditni posli,
sklenjeni s pravnimi osebami iz drugih republik Jugoslavije. 
2.     
Krediti odobreni tujini 
Domače osebe predložijo Banki Slovenije naslednje obrazce: 
1)    
prijavo na obrazcu KO-2 ter plan črpanja na obrazcu KO-3; 
2)    
prijavo o spremembah dogovorjenih pogojev oziroma stornu na obrazcu
KO-2; 
3)    
poročila o črpanju, plačilu glavnice, obresti in stroškov ter odpisu ali
pripisu in pobotu, in sicer na obrazcu KO-3; 
4)    
okvirno prijavo na obrazcu KO-2 in obrazec KO-7, če je pri kreditiranju
udeleženih več kreditorjev. 
3.     
Krediti najeti v tujini 
Domače osebe predložijo Banki Slovenije naslednje obrazce: 
1)    
prijavo na obrazcu KZ-2, skupaj s planom črpanja in planom odplačila na
obrazcu KZ-3 oziroma KZ-4; 
2)    
spremembo oziroma storno prijave na obrazcu KZ-5; 
3)    
poročilo o črpanju na obrazcu KZ-3 in odplačilu na obrazcu KZ-4; 
4)    
specifikacijo na obrazcu KZ-7. 
4.     
Domače osebe, ki so posel sklenile, predložijo Banki Slovenije ustrezne
obrazce iz druge in tretje točke v petih delovnih dneh po nastanku poslovnih
dogodkov. 
Obrazci se izpolnjujejo v skladu z navodili, ki jih za
izvajanje tega sklepa izda Banka Slovenije. 
Domača oseba in Banka Slovenije se lahko dogovorita tudi za
drugačen način in roke spremljanja poslov. 
Obrazcem KO-2, KO-7, KZ-2, KZ-5 in KZ-7 priložijo domače
osebe tudi ustrezne pogodbe in dokazila. 
5.     
Banke pošiljajo Banki Slovenije desetdnevna poročila o stanju, planih
odplačil in prometu v zvezi s kratkoročnimi krediti najetimi v tujini, na
obrazcu KP-1 in sicer za stanje na vsak 10., 20. in zadnji dan v mesecu. 
Ti krediti se ne registrirajo na KZ obrazcih. 
6.     
Banke in podjetja pošiljajo Banki Slovenije poročila o stanju in prometu
v zvezi z garancijami in poroštvi na obrazcu KP-2 v desetih delovnih dneh
tekočega meseca za pretekli mesec. 
7.     
Banke pošiljajo Banki Slovenije poročila o stanju terjatev, nastalih do
uveljavitve tega sklepa za uporabnike iz republik SFRJ na obrazcu KP-3, in
sicer v desetih delovnih dneh tekočega meseca za stanje na zadnji dan
preteklega meseca. 
8.     
Ta sklep začne veljati z dnem objave v Uradnem listu Republike
Slovenije.
Ljubljana, dne 5. oktobra
1991.
Predsednik 
Sveta Banke Slovenije 
Guverner 
dr. France Arhar l. r.

Obrazec
KZ-2 Prijava o sklenjenem kreditnem poslu, Prijava o sklenjeni kreditni liniji
Obrazec
KO-3 Promet po kreditu, odobrenem tujem uporabniku
Obrazec
KO-2 Prijava o odobrenem kreditu tujemu uporabniku
Obrazec
KO-7 Razpored odobrenega kredita
Obrazec
KZ-7 - Specifikacija
Obrazec
KZ-3 - Črpanja
Obrazec
KZ-4 Odplačila
Obrazec
KZ-5 - Sprememba oziroma storno prijave
Obrazec
KP-1 – Poročilo – kratkoročni krediti bank
Obrazec
KP-2 Poročilo - garancije in poroštva
Obrazec
KP-3 - stanje terjatev banke do bank (uporabnikov) iz drugih republik SFRJ, NBJ
in federacije