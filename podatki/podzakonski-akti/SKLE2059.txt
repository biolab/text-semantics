1.     
Banka Slovenije bo preko bank v Republiki Sloveniji in podružnic
Agencije Republike Slovenije za plačilni promet dne 20. junija 2001 izročila v
obtok bankovec za 200 tolarjev z znamenji, ki so določena s sklepom o spremembi
sklepa o glavnih znamenjih bankovca za 200 tolarjev (Uradni list RS, št.
44/01). 
2.     
Bankovci za 200 tolarjev, izdani na podlagi sklepa o izdaji bankovcev za
5000, 1000, 500, 200, 100, 50, 20 in 10 tolarjev (Uradni list RS, št. 45/92) in
so bili izročeni v obtok z glavnimi znamenji, določenimi s sklepom o glavnih
znamenjih bankovca za 200 tolarjev (Uradni list RS, št. 9/93 in 15/98) ter v
skladu s sklepom o izročitvi bankovca za 200 tolarjev v obtok (Uradni list RS,
št. 9/93 in 15/98), ostanejo še naprej zakonito plačilno sredstvo. 
3.     
Ta sklep začne veljati z dnem objave v Uradnem listu Republike
Slovenije.
Št. 55
Ljubljana, dne 29. maja 2001.
Predsednik
Sveta Banke Slovenije
Guverner
Mitja Gaspari l. r.