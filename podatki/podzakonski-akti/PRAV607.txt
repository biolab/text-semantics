I. SPLOŠNA DOLOČBA
1. člen
Ta pravilnik določa meroslovne in z njimi povezane tehnične
zahteve, ki jih morajo izpolnjevati merila, ki se uporabljajo za ugotavljanje
prostorninskih deležev ene ali več od naslednjih sestavin izpušnega plina:
ogljikovega monoksida (CO), ogljikovega dioksida (CO2),
ogljikovodikov (HC, izražen kot n-heksan) in kisika (O2) na ravni
vlažnosti analiziranega vzorca (v nadaljevanju: merila).
Ta pravilnik se označi skrajšano z oznako MP-2-R 99.
II. PODROČJE UPORABE
2. člen
Ta pravilnik se nanaša na merila, ki so namenjena kontroli in
vzdrževanju motornih vozil v rabi z bencinskim motorjem z električnim vžiganjem
(ottovim motorjem), in zajema merila, katerih detekcija temelji na:
-       
načelu infrardeče absorpcije v plinih za CO, CO2 in HC,
-       
načelu gorivne celice za O2,
-       
drugih načelih detekcije.
Pravilnik obravnava tri razrede točnosti, in sicer razred 0,
razred I in razred II. Vse zahteve za razred I veljajo enako tudi za razred 0,
razen če s tem pravilnikom ni določeno drugače.
3. člen
Posamezni izrazi, uporabljeni v tem pravilniku, in opis
merila so navedeni v 2. in 3. točki Mednarodnega priporočila OIML R 99 (v
nadaljevanju: OIML R 99).
III. MEROSLOVNE ZAHTEVE
4. člen
1.1. Kazanje rezultata meritve
Prostorninski deleži plinskih sestavin morajo biti izraženi v
% vol. za CO, CO2 in O2 ter v ppm vol. za HC. Simboli za
enote morajo biti nedvoumno pripisani h kazanju, kot so: »% vol. CO«, »% vol.
CO2«, »% vol. O2«, in »ppm vol. HC«.
1.2. Merilno območje
Najmanjša merilna območja
kazanja, ki jih je še mogoče deliti, so:
                               CO                           CO2                            O2                                         HC
Razred I                 0–5% vol.                 0–16%
vol.           0–21% vol.          0–2000 ppm vol.
Razred II                0–7%
vol.                 0 – 16% vol.         0–21% vol.          0–2000 ppm vol.
1.3. Razločljivost kazanja
1.3.1. Vrednosti razdelkov na analogni skali in skalne oznake
Vrednosti razdelkov za analogni prikaz morajo biti 0,1 ali
0,2% vol. za CO, CO2 in O2 ter 10 ali 20 ppm vol. za HC.
Najmanjša dolžina razdelka skale mora biti 1,25 mm. Debelina igle kazalca ne
sme biti večja od četrtine dolžine razdelka skale. Igla kazalca mora prekrivati
najmanj eno tretjino najkrajše oznake in mora biti jasno vidna. Graduacija mora
biti označena s številkami, ki so visoke najmanj 5 mm in oblikovane tako, da
napačno razlaganje ni mogoče.
1.3.2. Digitalni prikaz
Številke pri digitalnem prikazu
morajo biti visoke najmanj 5 mm. Najmanj pomembna številka na prikazalniku mora
imeti enako ali boljšo razločljivost, kot so naslednje vrednosti:
                               CO                           CO2                            O2                                         HC
Razred I                 0,01% vol.                0,1% vol.              *                           1
ppm vol.
Razred II                0,05%
vol.                0,1% vol.              0,1% vol.             5 ppm vol.
*   0,02% vol. za vrednosti merjene veličine
<=4% vol., zunaj tega območja pa 0,1% vol.
1.4. Mejni pogreški
1.4.1. Mejni lastni pogreški
Za merilo pod referenčnimi
pogoji, določenimi v točki 1.5.1., veljajo naslednji mejni pogreški:
a: absolutni pogrešek kazanja merila
b: relativni pogrešek kazanja merila
1.4.2. Mejni pogreški ob prvi overitvi
Ob prvi overitvi veljajo za merilo pod nazivnimi
obratovalnimi pogoji, določenimi v točki 1.5.2., naslednji mejni pogreški:
a: absolutni pogrešek kazanja merila
b: relativni pogrešek kazanja merila
1.4.3. Mejni pogreški ob naslednji overitvi
Mejni pogreški ob naslednji overitvi so enaki dovoljenim
pogreškom ob prvi overitvi.
1.5. Vplivne veličine
1.5.1. Referenčni pogoji:
a)    
temperatura:                                                            20
°C ±2 °C
b)    
relativna vlaga:                                                        55%
(5%
c)    
atmosferski tlak:                                                      stabilni
okoljni
d)    
omrežna napetost:                                                   nazivna
napetost ±2%,
nazivna frekvenca ±1%
e)    
prisotnost vplivnih plinskih sestavin:                        nobenih,
razen merjenih veličin v N2
1.5.2. Nazivni obratovalni pogoji
a)    
temperatura:                                                     5 °C do
40 °C
b)    
relativna vlaga:                                                 do 90%
c)    
atmosferski tlak:                                               razred
I: 860 do 1060 hPa
razred II: okoljski ±25 hPa
d)    
sprememba omrežne nazive napetosti:           –15% do +10% nazivne frekvence:
±2%
Če merilo napaja baterija, mora biti napajanje v mejah specifikacij
proizvajalca. Če ima merilo prenosni generator za napajanje, morajo biti
zahteve zanj skladne s specifikacijami za omrežno napetost.
1.5.3. Vpliv drugih plinov, ki niso merjena veličina
Merilo mora biti načrtovano tako, da na meritve ne morejo za
več kot polovico vrednosti mejnega pogreška ob prvi overitvi vplivati druge
plinske sestavine, ki niso merjena veličina, če so ti plini navzoči v
naslednjih največjih prostorninskih deležih:
16% vol. CO2, 6% vol. CO, 10% vol. O2,
5% vol. H2, 0,3% vol. NO, 2000 ppm vol. HC (kot n-heksan), vodni
hlapi do nasičenja.
Prisotnost H2 ni potrebna pri uporabi infrardeče
tehnike ali za preskušanje celice za meritev O2.
1.6. Motnje
Pomembne napake, opredeljene v točki 2.20 OIML R 99, se ne
smejo zgoditi oziroma jih s pripravami za preverjanje ne smejo odkriti in se
nanje odzvati zaradi naslednjih motenj:
a)    
mehanskih udarcev,
b)    
kratkotrajne redukcije toka,
c)    
sunkov omrežne napetosti,
d)    
elektrostatične razelektritve,
e)    
elektromagnetnega polja,
f)     
magnetnega polja omrežne frekvence,
g)    
vibracij (samo za prenosno merilo).
1.7. Odzivni čas
Pri merjenju CO, CO2 in HC mora merilo, ki
vključuje tudi določen sistem priprave plina, v najmanj 15 sekundah od
spremembe s plina z vsebnostjo nič, pokazati 95% končne vrednosti, določene s
kalibracijskimi plini.
Pri merjenju O2 mora merilo v 60 sekundah po
spremembi od zraka do kalibracijskega plina brez kisika pokazati vrednost, ki
se za manj kot 0,1% vol. razlikuje od končne vrednosti.
1.8. Ogrevalni čas
Po ogrevalnem času mora merilo izpolnjevati meroslovne
zahteve, navedene v tem pravilniku.
Merilo razreda I mora imeti način za preprečevanje kazanja
merjenih prostorninskih deležev plina med ogrevalnim časom.
Ogrevalni čas za merilo razreda II ne sme biti daljši od 30
minut.
1.9. Ekvivalenčni faktor propana/heksana
Delež ogljikovodikov mora biti izražen v ekvivalentu ppm vol.
n-heksana (C6H14). Merilo je mogoče naravnati s pomočjo
propana (C3H8), zato mora biti na vsakem merilu stalno in
jasno označen ali lahko prikazljiv konverzijski faktor, tako imenovani
»ekvivalenčni faktor C3/C6« ali PEF. Kot alternativna
možnost je dovoljeno prikazovanje vrste konverzijskih faktorjev, ki naj bi
ustrezali pripadajočim koncentracijam. Konverzijski faktor ali faktorje mora za
vsako merilo navesti proizvajalec do treh pomembnih številk natančno. Če je
element, ki je občutljiv na plin, zamenjan ali popravljen, je treba merilu
priložiti nov konverzijski faktor oziroma faktorje.
Pri merilih z enim samim konverzijskim faktorjem se vrednosti
merjenja, ki jih dobimo, če preskušamo z n-heksanom, ne smejo razlikovati za
več, kot je veljavni mejni pogrešek od krivulje, ugotovljene s propanom.
Pri merilih, ki lahko prikazujejo vrsto konverzijskih
faktorjev, se vrednosti merjenja, ki jih dobimo, če preskušamo z n-heksanom, ne
smejo za več kot polovico vrednosti veljavnega mejnega pogreška razlikovati od
krivulje, ugotovljene s propanom.
Vrednost tega faktorja je ponavadi med 0,490 in 0,540.
1.10. Računanje lambde
Merila, ki so opremljena s kazalnikom lambde, morajo ustrezno
izračunavanje izvajati s standardizirano formulo, navedeno v OIML R 99, d
odatek F.
Za vrednosti lambda med 0,8 in 1,2 mejni pogrešek, izračunan
glede na razločljivost in uporabo določene formule, ne sme presegati 0,3%.
Vrednost lambda mora biti prikazana digitalno s 4 decimalnimi
mesti in označena z ustreznim simbolom ali znakom (npr. lambda ali = x.xxxx).
1.11. Časovna stabilnost ali lezenje
Če se merilo uporablja v skladu z navodili proizvajalca,
morajo meritve, ki jih merilo opravi v stabilnih pogojih okolja in po
naravnavanju s pomočjo kalibracijskega plina ali s pomočjo interne priprave za
naravnavanje, ostati znotraj mejnih pogreškov ob prvi overitvi za obdobje
najmanj 4 ur, ne da bi bila potrebna ponovna uporaba kalibracijskega plina ali
ponovna interna naravnavanja. Če je merilo opremljeno s sredstvom za
kompenziranje lezenja, kot je na primer avtomatsko ničliranje ali avtomatsko
interno naravnavanje, izvajanje teh naravnavanj ne sme povzročiti kazanja, ki
bi ga lahko zamešali z meritvijo zunanjega plina.
1.12. Ponovljivost
Za 20 zaporednih meritev iste mešanice kalibracijskega plina,
ki jih izvede ista oseba z istim merilom v relativno kratkih časovnih
presledkih, preskušano standardno odstopanje 20 rezultatov ne sme biti večje od
ene tretjine modula mejnega pogreška ob prvi overitvi, vzeto iz točke 1.4.2. za
ustrezno mešanico plina.
IV. TEHNIČNE ZAHTEVE
5. člen
1. Konstrukcija
1.1. Vsi sestavni deli sistema za ravnanje s plinom morajo
biti izdelani iz protikorozijsko odpornega materiala; zlasti material sonde za
vzorčenje mora vzdržati temperaturo izpušnega plina. Uporabljeni materiali ne
smejo vplivati na sestavo merjenega vzorca plina.
1.2 Sonda za vzorčenje mora biti oblikovana tako, da jo je
mogoče vložiti v izpušno cev vozila najmanj 30 cm globoko in z napravo za
zadrževanje držati v tem položaju ne glede na globino.
1.3 Sistem za ravnanje s plinom mora vsebovati filtrirno
enoto z večkrat uporabljivimi ali zamenljivimi elementi, ki so zmožni
odstranjevati delce s premerom, večjim od 5 µm. Merilo mora omogočati uporabo
najmanj 30 min z izpušnim plinom iz avtomobilskega motorja, ki ima delež HC
okrog 800 ppm. Omogočeno mora biti opazovanje stopnje onesnaženja filtra, ne da
bi ga bilo treba odstraniti. Filter mora biti mogoče po potrebi preprosto in brez
posebnega orodja zamenjati.
1.4 Sistem za ravnanje s plinom mora imeti ločilnik vode, ki
preprečuje kondenziranje vode v merilnem pretovorniku. Če se ločilnik nasiči,
se mora avtomatsko izprazniti ali pa se mora merjenje avtomatsko ustaviti.
1.5 Poleg sonde morajo imeti merila z merjenjem HC možnost
uvajanja okolnega zraka ali kakega drugega plina brez ogljikovodikov, ki se
uporablja kot referenca za ničliranje merila. To možnost imajo lahko tudi
merila brez merjenja HC. Če se za naravnavanje uporablja okolni zrak, mora
le-ta prehajati skozi ogljeni filter ali ustrezen ekvivalenten sistem. Celice,
ki merijo kisik, za ničliranje ne smejo uporabiti okolnega zraka; če je
ničliranje potrebno, je treba uporabiti plin, ki ne vsebuje kisika.
Za uvajanje kalibracijskega plina v sistem za ravnanje s
plinom se lahko doda še ena odprtina. Obe odprtini se morata nahajati po toku
navzdol od vodnega separatorja in filtrirne enote, da se verjetnost onesnaženja
uvedenih plinov kar najbolj zmanjša. Merilo mora imeti tudi sredstvo za
vzdrževanje enakega tlaka v detektorju med ničliranjem, kalibriranjem plina in
vzorčenjem.
1.6. Črpalka za odjem izpušnega plina mora biti nameščena
tako, da njene vibracije ne vplivajo na meritve. Uporabnik mora imeti možnost
vklopiti in izklopiti črpalko ločeno od drugih sestavnih delov merila; vendar
pa ne sme biti mogoče izvajati meritve pri izklopljeni črpalki.
1.7. Merilo mora biti opremljeno z napravo, ki pokaže, kdaj
se pretok plina zmanjša na tako raven, ko bi detekcija prekoračila odzivni čas
oziroma polovico vrednosti mejnega pogreška prve overitve. Pri merilu razreda I
mora ta naprava, ko je meja dosežena, preprečiti merjenje.
1.8. Sistem za ravnanje s plinom mora biti neprepusten za
zrak do take mere, da razredčitev z okolskim zrakom ne vpliva na rezultat
meritve za več kot:
-       
za CO, CO2 in HC: pol modula mejnega pogreška prve overitve;
-       
za O2: 0,1% vol.
V proizvajalčevih navodilih za uporabo mora biti podan
postopek preskusa tesnjenja, ki je zadosti točen, da se z njim odkrije določeno
največje uhajanje.
Z merilom razreda I v primeru, da je ta vrednost prekoračena,
ne sme biti mogoče izvajati merjenja.
1.9 Merilo je lahko opremljeno z vmesnikom, ki omogoča
povezavo merila s perifernimi napravami ali drugimi merili.
Vmesnik ne sme perifernim napravam, drugim priključenim
merilom ali motnjam, ki delujejo nanj, omogočati, da nedopustno vplivajo na
meroslovne funkcije merila in njegove merilne podatke.
Funkcije, ki se izvajajo ali prožijo prek vmesnika, morajo
izpolnjevati ustrezne zahteve in pogoje iz 5. člena tega pravilnika.
Če je merilo priključeno na tiskalnik, mora biti prenos
podatkov od merila do tiskalnika načrtovan tako, da rezultatov ni mogoče
ponarediti. Če naprave za preverjanje odkrijejo pomembno napako ali nepravilno
delovanje merila, ne sme biti mogoče izpisovati dokumenta za zakonske namene.
2. Priprave za naravnavanje
2.1. Merilo mora imeti pripravo za naravnavanje, ki omogoča
ničliranje, kalibracijo plina (če jo ima) in interno naravnavanje. Priprava je
lahko polavtomatska ali avtomatska.
2.2. Pri merilih razreda I mora biti priprava za ničliranje
in interno naravnavanje avtomatska.
2.3 Pri merilih razreda II je priprava za naravnavanje lahko
polavtomatska ali avtomatska.
2.4 Interno naravnavanje ne sme vplivati niti na naravnano
ničlo niti na linearnost odziva merila in mora biti povezana z vsemi
naravnavanji, ki so bila izvedena s kalibracijskim plinom. Možen mora biti tak
način povezave, da bo po vsaki kalibraciji s plinom mogoče naravnati vrednost
plina in vrednost internega naravnavanja in da bo kazanje enako vrednosti
kalibracijskega plina.
2.5. Merilo razreda I mora za določene preskuse nuditi
možnost opazovanja negativnih kazanj blizu ničle.
Merilo razreda II mora biti sposobno prikazovati negativna
kazanja blizu ničle, zato da ga je mogoče po potrebi ničlirati.
3. Varnost delovanja
3.1. Merilo mora biti načrtovano in izdelano tako, da v
primeru izpostavljenosti motnjam, naštetim v 4. členu, točki 1.6. tega
pravilnika, ne bo prišlo do pomembnih napak oziroma teh napak ne bo odkrila in
se nanje odzvala priprava za preverjanje. Če je to doseženo s pomočjo
avtomatskih priprav za samopreverjanje, mora biti mogoče tudi preverjati
pravilno delovanje takih priprav.
3.2. Merilo z merjenjem HC mora imeti pripravo za
preverjanje, ki odkriva ostanke plina HC. Ta priprava se uporablja za
ugotavljanje, ali je pred meritvijo pokazana vrednost manj kot 20 ppm vol.
n-heksana za vzorec okolskega zraka, ki je vzet s sondo. Merilo razreda I v
primeru, ko vrednost ostanka HC prekorači 20 ppm vol. n-heksana, ne sme biti
zmožno meriti.
3.3. Merilo s kanalom za O2 mora biti opremljeno z
napravo za avtomatsko prepoznavanje okvare senzorja zaradi staranja in
prekinitve na povezovalnem vodu.
3.4. Merilo razreda I mora nadzirati avtomatska priprava za
samopreverjanje, ki naj deluje tako, da bo, preden bo meritev mogoče pokazati
ali izpisati, potrjena prava vrednost oziroma stanje (tj. znotraj meja) vseh
internih naravnavanj, naravnavanj kalibracijskega plina in vseh drugih
parametrov priprave za preverjanje. Tipi priprave za preverjanje za posamezne
parametre merila morajo biti naslednji:
Parameter merila                                                                     Tip
priprave za preverjanje
Preverjanje ogrevanja                                                             P
(trajni avtomatski)
Preverjanje nizkega pretoka                                                    P
Preverjanje ostanka HC                                                          I
(prekinjeni avtomatski)
Preverjanje internega referenčnega naravnavanja                 P
ali I
Preverjanje kalibracije plina                                                     I
Preverjanje tesnjenja                                                               I
3.5. Merilo, opremljeno s pripravo za avtomatsko ali
polavtomatsko naravnavanje, ne sme omogočati izvajanja meritve, dokler niso
bila zaključena pravilna naravnavanja.
3.6. Merilo, opremljeno s pripravo za polavtomatsko
naravnavanje, ne sme omogočati izvajanja meritve, če je potrebno naravnavanje.
3.7. Tako avtomatske kot polavtomatske priprave za
naravnavanje so lahko opremljene s sredstvom za opozarjanje, da je potrebno
takojšnje naravnavanje.
3.8. Vsi deli merila, ki jih materialno ni mogoče drugače
zavarovati pred operacijami, ki bi lahko vplivale na točnost ali integriteto
merila, morajo biti učinkovito zapečateni. To velja zlasti za:
-       
sredstva naravnavanja,
-       
integriteto programske opreme,
-       
kisikovo gorivno celico, ki jo je mogoče menjati.
3.9. Merilo, ki nima naprave za kompenzacijo tlaka, je treba
kalibrirati vsak dan. Ta zahteva mora biti navedena v navodilih za uporabo.
3.10. Merilo, ki je baterijsko napajano, mora še naprej
delovati pravilno ali pa ne sme kazati nikakršnih vrednosti, če je napetost pod
vrednostjo, ki jo je specificiral proizvajalec.
V. NAPISI IN OZNAKE
6. člen
Napisi in oznake na merilu morajo biti v slovenskem jeziku.
Merilo mora imeti trajno in jasno berljivo napisno ploščico
(ploščice) z naslednjimi podatki:
a)    
blagovna znamka oziroma ime proizvajalca,
b)    
leto izdelave,
c)    
oznaka razreda OIML,
d)    
oznaka odobritve tipa in številka modela,
e)    
serijska številka merila in merilnega pretvornika,
f)     
najmanjša in nazivna hitrost pretoka,
g)    
nazivna omrežna napetost, frekvenca in zahtevana moč,
h)    
plinske sestavine in ustrezna največja izmerjena vrednost,
i)      
opis tipa in model kisikove gorivne celice.
Nadalje mora biti na čelni plošči vsakega merila označena ali
na kazalni napravi stalno prikazana vrednost konverzijskega faktorja
propan/heksana, za merila iz razreda II pa čas ogrevanja.
Če je prikazanih več konverzijskih faktorjev propan/heksana,
morajo biti ti prikazani skupaj s pripadajočo koncentracijo.
Za merila, ki imajo vgrajeno programsko kontrolo meroslovnih
funkcij, mora biti njena identifikacija navedena na napisni ploščici oziroma
stalno prikazana.
VI. UGOTAVLJANJE SKLADNOSTI
7. člen
Preskus tipa merila se izvede na podlagi dokumentacije, ki jo
mora proizvajalec ali njegov predstavnik priložiti zahtevi za odobritev tipa
merila in mora vsebovati:
1.     
splošno in drugo dokumentacijo, določeno z drugimi meroslovnimi
predpisi, ki omogoča ugotovitev skladnosti tipa merila z zahtevami tega
pravilnika;
2.     
navodila za uporabo v slovenskem jeziku, ki morajo vključevati tudi:
a)   
časovne presledke in postopke za naravnavanje in vzdrževanje, ki jih je
treba upoštevati, da bi bili v skladu z mejnimi pogreški,
b)   
opis postopka preskusa tesnjenja (leakage test),
c)   
navodilo uporabniku, naj pred vsako meritvijo HC izvede preverjanje
ostanka HC, z opisom postopka preverjanja ostanka HC,
d)   
največjo in najmanjšo temperaturo skladiščenja,
e)   
specifikacijo potrebne napetosti in frekvence za prenosni generator v
skladu s točko 1.5.2., upoštevaje spremembe obremenitve, ki so tipične za mesto
uporabe,
f)    
izjavo o nazivnih obratovalnih pogojih,
g)   
če se računa vrednost lambde, opis uporabljene formule,
h)   
navodilo za zamenjavo kisikove gorivne celice;
3.     
če je vključeno izračunavanje lambde, tudi vse podatke ali druge
informacije, ki bi lahko podprle ugotovitev, da sta načrtovanje in konstrukcija
merila v skladu z zahtevami tega pravilnika.
8. člen
Pregled merila vsebuje tudi preveritev proizvajalčevih pisnih
navodil za uporabo, da se ugotovi, ali so pravilni postopki jasno navedeni,
zlasti tisti iz 6. člena.
9. člen
Pregled in preskušanje merila se opravita na najmanj eni in
ne več kot treh enotah ter praviloma na celotnem merilu.
Če velikost in konfiguracija merila nista primerni za njegovo
preskušanje kot enote ali če gre za določen sestavni del ali napravo merila, se
lahko na tem sestavnem delu ali napravi izvede ločen preskus. Take preskuse je
dovoljeno izvesti le, če je mogoče sestaviti simulirano meritev, ki odraža
nazivne obratovalne pogoje tega sestavnega dela ali naprave. Merilo ali njegovi
sestavni deli se za preskus ne razstavljajo.
Za splošno oceno načrtovanja in konstrukcije se uporabi
vizualni pregled.
10. člen
V primeru, da gre za oba razreda meril, mora biti vsebina
plinskih mešanic, ki se uporabljajo med odobritvijo tipa, v skladu s tisto, ki
je določena v OIML R 99, dodatek A (ponavadi plin merjene veličine v N2).
Za prvo overitev, naslednje overitve in druge preskuse se uporabljajo ustrezne
ekvivalentne mešanice plinov, ki vsebujejo CO in CO2 ter HC in N2,
kjer je to izvedljivo.
Postopki za ugotavljanje skladnosti merila z zahtevami tega
pravilnika s preskusom tipa merila so navedeni v OIML R 99 v 8. točki in
dodatku A.
11. člen
Kalibracijski plini, ki se uporabljajo za preskus tipa merila
in overitve, morajo imeti certifikat skladnosti z mednarodnimi standardi z
izjavo o meroslovni sledljivosti.
Plini so lahko dobavljeni v plinskih valjih (jeklenkah) ali z
dinamičnim mešanjem in morajo imeti naslednje podatke:
1.     
naziv dobavitelja plinskih jeklenk in serijsko številko,
2.     
sestavo plinske mešanice,
3.     
temperaturne omejitve za uporabo in skladiščenje,
4.     
datum analize in datum poteka,
5.     
ime preskuševalnega organa,
6.     
oznako »mešanica kalibracijskega plina«.
Druge tehnične zahteve so navedene v OIML R 99, dodatek B.
12. člen
Prva overitev vključuje tudi vizualni pregled vsakega merila,
s katerim se ugotovi skladnost z odobrenim tipom.
Prva overitev merila se izvede s pomočjo ustreznih sredstev
za preskušanje in certificiranih in meroslovno sledljivih kalibracijskih plinov
ter najmanj s preskusi, navedenimi v OIML R 99, dodatek C.
13. člen
Preskusi prve overitve se izvajajo s pomočjo plinskih mešanic
najmanj treh različnih prostorninskih deležev za merilo razreda I in najmanj 2
prostorninskih deležev za merilo razreda II, v okviru naslednjih nazivnih
obsegov merjenih veličin:
-       
merila razreda I:
CO:               0,5% vol. do 5% vol.
CO2:             4% vol. do 16%
vol.
HC:               100 ppm. vol. do 2 000 ppm
vol.
-       
merila razreda II:
CO:               1% vol. do 7% vol.
CO2:             6% vol. do 16%
vol.
HC:               300 ppm vol. do 2 000 ppm
vol.
Pri obeh razredih se merilnik za kisik preskusi na
odčitavanje ničle in merilnega območja s pomočjo kalibracijskega plina brez
kisika (samo CO in/ali CO2 in/ali HC v N2) ter
kalibracijskega plina, ki vsebuje 20,9% vol. O2.
Kalibracijski plini morajo biti dovedeni v sondo pri okolskem
tlaku (do (750 Pa).
Opaženi pogreški morajo biti za vsako meritev v mejah mejnih
pogreškov iz 4. člena, točke 1.4.2.
14. člen
Naslednje redne overitve merila na isti lokaciji se izvedejo
s takim številom certificiranih plinskih mešanic, kot je potrebno za prvo
overitev, ter s preskusi, določenimi za prvo overitev. Rok redne overitve je
šest mesecev.
Če je bilo merilo prestavljeno na novo lokacijo ali je bilo v
popravilu, ki pa ne zajema zamenjave sestavnih delov, določenih v OIML R 99,
dodatek E5, ali v proizvajalčevih navodilih za uporabo, se izvedejo vsi
preskusi, ki so vključeni v prvo overitev.
15. člen
Sklicevanje na mednarodno priporočilo OIML R 99 izhaja iz
članstva Republike Slovenije v Mednarodni organizaciji za zakonsko meroslovje
(International Organization of Legal Metrology).
Izvirnik mednarodnega priporočila OIML R 99 (v angleškem ali
francoskem jeziku) je na Uradu Republike Slovenije za standardizacijo in meroslovje
v Ljubljani.

Pravilnik o meroslovnih zahtevah za merila za
merjenje izpušnih plinov vozil (Uradni list RS, št. 5/98) vsebuje naslednjo prehodno in
končni določbi:
»16. člen
Merila, za katera je bila izdana odločba oziroma certifikat o
odobritvi tipa merila v skladu s pravilnikom o metroloških pogojih za
analizatorje plinov, ki delujejo po principu infrardeče spektrofotometrije
(Uradni list SFRJ, št. 48/85 in št. 83/87) in pravilnikom o metroloških karakteristikah
čistih plinov CO, CO2, CH4, H2, O2,
N2 in Ar za pripravo referenčnih plinskih zmesi (Uradni list SFRJ,
št. 18/88) se smejo še naprej dajati v redno oziroma izredno overitev.
17. člen
Z dnem, ko začne veljati ta pravilnik, se prenehata
uporabljati:
-       
pravilnik o metroloških pogojih za analizatorje plinov, ki delujejo po
principu infrardeče spektrofotometrije (Uradni list SFRJ, št. 48/85 in št.
83/87)
-       
pravilnik o metroloških karakteristikah čistih plinov CO, CO2,
CH4, H2, O2, N2 in Ar za pripravo
referenčnih plinskih zmesi (Uradni list SFRJ, št. 18/88) razen v delu, ki se
nanaša na CO, CO2, HC in O2.
18. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o
merilnih instrumentih (Uradni list RS, št. 42/06) z zvezi z delnim prenehanjem
veljavnosti tega pravilnika določa:
»41. člen
(prenehanje veljavnosti)
Z dnem uveljavitve tega pravilnika prenehajo veljati
naslednji predpisi:
-       
[…],
-       
Pravilnik o meroslovnih zahtevah za merila za merjenje izpušnih plinov
vozil (Uradni list RS, št. 5/98).
Predpisi iz prejšnjega odstavka se uporabljajo še naprej za:
-       
prve overitve in EGS-prve overitve meril iz 39. člena tega pravilnika,
do izteka veljavnosti odobritve tipa ali EGS-odobritve tipa ali do 30. oktobra
2016, če odobritev tipa oziroma EGS-odobritev tipa nima omejene veljavnosti,
-       
redne in izredne overitve meril iz 40. člena tega pravilnika.«;
ter vsebuje naslednjo končno določbo:
»42. člen
(začetek veljavnosti)
Ta pravilnik začne veljati 30. oktobra 2006.«.

Pravilnik o
spremembi Pravilnika o meroslovnih zahtevah za merila za merjenje izpušnih
plinov vozil (Uradni list RS, št. 83/06) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o
spremembah in dopolnitvah Pravilnika o merilnih instrumentih (Uradni list RS,
št. 16/13) v zvezi z delnim prenehanjem
veljavnosti tega pravilnika določa:
»17. člen
[…]
[…]
Z dnem uveljavitve tega pravilnika se v delu, ki se nanaša na
roke rednih overitev, prenehajo uporabljati naslednji predpisi:
-       
[…]
-       
Pravilnik o meroslovnih zahtevah za merila za merjenje izpušnih plinov
vozil (Uradni list RS, št. 5/98, 42/06 in 83/06).«;
ter vsebuje naslednjo končno določbo:
»20. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne tri mesece po njegovi
uveljavitvi.«.