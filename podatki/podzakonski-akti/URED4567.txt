1. člen
(namen)
(1) Ta uredba v skladu z Direktivo Sveta z
dne 22. marca 1982 o mejnih vrednostih in ciljih kakovosti pri odvajanju živega
srebra v industriji, ki uporablja kloralkalno elektrolizo (UL L št. 81 z dne
27. 3. 1982, str. 29), zadnjič spremenjeno z Direktivo Sveta z dne 23. decembra
1991 o standardiziranju in racionaliziranju poročil o izvajanju določenih
direktiv, ki se nanašajo na okolje (UL L št. 377 z dne 31. 12. 1991, str. 48),
in Direktivo 2006/11/ES Evropskega parlamenta in Sveta z dne 15. februarja 2006
o onesnaževanju pri odvajanju nekaterih nevarnih snovi v vodno okolje Skupnosti
(UL L št. 64 z dne 4. 3. 2006, str. 52) določa za naprave za kloralkalno
elektrolizo pri odvajanju industrijske odpadne vode (v nadaljnjem besedilu: odpadna
voda):
-       
mejne vrednosti parametrov odpadne vode in 
-       
posebne ukrepe za zmanjševanje emisije snovi.
(2) Za vprašanja o emisiji snovi in toplote
pri odvajanju odpadne vode iz naprav za kloralkalno elektrolizo, ki niso urejena
s to uredbo, se uporablja predpis, ki ureja emisijo snovi in toplote pri
odvajanju odpadnih vod v vode in javno kanalizacijo. Za vprašanja obratovalnega
monitoringa odpadnih vod pa se uporablja predpis, ki ureja prve meritve in
obratovalni monitoring odpadnih vod ter pogoje za njegovo izvajanje.
2. člen
(uporaba)
(1) Določbe te uredbe se uporabljajo za
odvajanje odpadnih vod iz naprav za kloralkalno elektrolizo, in sicer iz naprav
za:
1.     
proizvodnjo klora, vodika in natrijevega hidroksida s kloralkalno
elektrolizo;
2.     
za čiščenje in polnjenje z elektrolizo proizvedenega klora, vodika in
natrijevega hidroksida;
3.     
za čiščenje odpadnega zraka iz naprav iz 1. in 2. točke tega odstavka.
(2) Naprave za proizvodnjo klora, vodika in
natrijevega hidroksida s kloralkalno elektrolizo so podrobneje opisane v Referenčnem
dokumentu o najboljših razpoložljivih tehnikah proizvodnje kloralkalnih
izdelkov 2002/C12/04 z dne 21. decembra 2001 za namene Direktive Sveta 96/61/ES
o celovitem preprečevanju in nadzorovanju onesnaževanja okolja (UL C št. 12 z
dne 16. 1. 2002, str. 5), ki je dostopen na spletni strani Agencije Republike
Slovenije za okolje.
(3) Za odpadno vodo iz naprav za
proizvodnjo kloralkalne elektrolize se ne šteje:
-       
odpadna voda iz hladilnih sistemov znotraj vira one snaževanja,
-       
odpadna voda iz naprav za pripravo vode znotraj vira onesnaževanja in
-       
komunalna odpadna voda, ki nastaja v virih onesnaževanja.
3. člen
(mejne vrednosti)
(1) Mejne vrednosti parametrov odpadne vode
in emisijskih faktorjev iz naprave za kloralkalno elektrolizo, ki se odvaja
neposredno in posredno v vode ali v javno kanalizacijo, so določene v
preglednici 1 iz Priloge 1, ki je sestavni del te uredbe.
(2) Če javna kanalizacija ni zaključena s
komunalno ali skupno čistilno napravo, se za odpadno vodo iz naprave za kloralkalno
elektrolizo, ki se odvaja v javno kanalizacijo, uporabljajo mejne vrednosti, ki
so v Prilogi 1 te uredbe določene za neposredno in posredno odvajanje v vode.
4. člen
(ukrepi v zvezi z izbiro tehnologije)
(1) Proizvodnja klora, vodika in
natrijevega hidroksida s kloralkalno elektrolizo je dovoljena z uporabo:
-       
membranskih celic ali
-       
diafragemskih celic brez azbesta.
(2) Proizvodnja klora, vodika in
natrijevega hidroksida s kloralkalno elektrolizo z uporabo živosrebrnih celic
ter diafragemskih celic z azbestom je prepovedana.
5. člen
(ukrepi za zmanjševanje obremenjevanja
voda)
Posebni ukrepi, ki jih mora upravljavec
naprave za kloralkalno elektrolizo izvajati zaradi čim manjšega onesnaževanja okolja,
so:
1.     
zadrževanje in recikliranje slanice v proizvodnem procesu;
2.     
čiščenje odpadnega plina brez uporabe vode; 
3.     
ločevanje vode za hlajenje od vode, ki se uporablja v proizvodnem
procesu;
4.     
ustvarjanje podtlaka z napravami, ki ne uporabljajo vode;
5.     
uporaba bazenov za izravnavanje količin odpadne vode na izpustu;
6.     
čiščenje odpadne vode z uporabo fizikalnih in kemičnih postopkov;
7.     
zmanjševanje porabe ter preprečevanje sproščanja žveplove kisline v
postopku sušenja klora z uporabo ukrepov, kot so:
- 
koncentriranje žveplove kisline na lokaciji z obtočnimi izparilniki,
- 
uporaba izrabljene kisline za uravnavanje pH v procesu in v odpadnih
vodnih tokovih;
8.     
uporaba ogljikovega tetraklorida v postopkih utekočinjanja in čiščenja
klora je prepovedana;
9.     
omejevanje sproščanja prostih oksidantov v odpadni vodi (Br2,
Cl2, OCl-, OBr-) s katalitsko redukcijo v
mirujoči plasti, kemično redukcijo ali poljubno drugo enako učinkovito metodo,
pri katerih koncentracija prostih oksidantov ne sme preseči 10,0 mg/l;
10.  
izvajanje ukrepov omejevanja sproščanja kloratov in bromatov v vodo iz
naprave, ki uporablja tehnologijo z membranskimi celicami tako, da se vzdržuje
kislost v anolitu (pH = 1–2) in razkraja klorat v krogotoku slanice pred
iztokom odpadne vode. Nadzorovati se mora vsebnost klorata in bromata v
krogotoku slanice, in sicer v povratni slanici, pri čemer koncentracija klorata
ne sme presegati 5 g/l, koncentracija bromata pa 10 mg/l;
11.  
izvajanje meritev pH vrednosti, koncentracije prostih oksidantov,
klorata in bromata zaradi nadzora učinkovitosti izvajanja ukrepov iz 9. in 10.
točke tega člena ter vodenje obratovalnega dnevnika o teh meritvah, pri čemer
se pogostost teh meritev z najdaljšim časovnim presledkom med dvema meritvama
deset dni in poenostavljena metoda merjenja koncentracije prostih oksidantov
določita v okoljevarstvenem dovoljenju.
6. člen
(nadzor)
Nadzor nad izvajanjem te uredbe opravljajo
inšpektorji, pristojni za varstvo okolja.
7. člen
(prekrški)
(1) Z globo od 4.000 eurov do 40.000 eurov
se za prekršek kaznuje upravljavec naprave za kloralkalno elektrolizo, ki je
pravna oseba ali samostojni podjetnik posameznik, če pri izboru tehnologij za
kloralkalno elektrolizo ne upošteva določb 4. člena te uredbe ali ne izvaja
ukrepov iz 5. člena te uredbe.
(2) Z globo od 1.200 eurov do 4000 eurov se
za prekršek iz prejšnjega odstavka kaznuje tudi odgovorna oseba upravljavca
naprave za kloralkalno elektrolizo.
8. člen
(prilagoditev obstoječih naprav)
(1) Upravljavec obstoječe naprave za
kloralkalno elektrolizo mora prilagoditi njeno obratovanje v zvezi z mejnimi vrednostmi
emisije snovi iz Priloge 1 te uredbe najpozneje do 31. decembra 2012.
(2) Do prilagoditve obstoječih naprav za
kloralkalno elektrolizo v skladu s prejšnjim odstavkom se za take naprave uporabljajo
mejne vrednosti, ki so določene v Prilogi 2, ki je sestavni del te uredbe.
(3) Upravljavec obstoječe naprave za
kloralkalno elektrolizo mora za njeno obratovanje zagotoviti izvajanje ukrepov
iz 9. in 10. točke 5. člena te uredbe najpozneje do 31. decembra 2012.
(4) Ne glede na določbe prvega in drugega
odstavka tega člena mora upravljavec obstoječe naprave za kloralkalno elektrolizo
prilagoditi njeno obratovanje določbam 3. člena te uredbe, če se zaradi posegov
v to napravo poveča njena proizvodna zmogljivost za več kot 25 odstotkov po
uveljavitvi te uredbe.
(5) Proizvodna zmogljivost obstoječe
naprave za kloralkalno elektrolizo iz prejšnjega odstavka je največja
zmogljivost naprave za kloralkalno elektrolizo, ki jo opredeli proizvajalec naprave
za kloralkalno elektrolizo in zapiše v tehnično dokumentacijo, namenjeno
uporabnikom naprave, ter se izraža v masi produkta kloralkalne elektrolize, ki
nastane v 24 urah obratovanja naprave.
9. člen
(prehodne določbe)
(1) Ne glede na določbe drugega odstavka 3.
člena te uredbe se za odpadno vodo iz obstoječe naprave za kloralkalno
elektrolizo, odvedeno v javno kanalizacijo, ki ni zaključena s komunalno ali
skupno čistilno napravo, uporabljajo mejne vrednosti za odvajanje v javno
kanalizacijo do roka iz operativnega programa na področju odvajanja in čiščenja
odpadnih voda, do katerega se morajo odpadne vode iz te javne kanalizacije
odvajati v vode, očiščene v skladu s predpisom, ki ureja emisijo snovi pri
odvajanju odpadne vode iz komunalnih čistilnih naprav.
(2) Če obstoječa naprava za kloralkalno
elektrolizo ni priključena na javno kanalizacijo, se določbe prejšnjega
odstavka uporabljajo do 31. decembra 2008 tudi za odpadno vodo, ki se iz
naprave za kloralkalno elektrolizo odvaja neposredno v vode, če je iz podatkov
dokumentacije, priložene k vlogi za izdajo okoljevarstvenega dovoljenja,
razvidno, da so za priključitev naprave za kloralkalno elektrolizo na javno
kanalizacijo izpolnjeni vsi pogoji upravljavca javne kanalizacije v skladu s predpisom,
ki ureja emisijo snovi in toplote pri odvajanju odpadnih vod v vode in javno kanalizacijo.
10. člen
(prenehanje veljavnosti)
Z dnem uveljavitve te uredbe preneha
veljati Uredba o emisiji snovi pri odvajanju odpadnih vod iz objektov in naprav
za kloralkalno elektrolizo (Uradni list RS, št. 10/99 in 41/04 – ZVO-1).
11. člen
(začetek veljavnosti)
Ta uredba začne veljati petnajsti dan po
objavi v Uradnem listu Republike Slovenije.
Št. 00719-86/2007/5
Ljubljana, dne 30. avgusta 2007
EVA 2007-2511-0138
Vlada Republike Slovenije
Janez Janša l.r.
Predsednik 

Priloga 1: Preglednica 1: Mejne vrednosti parametrov odpadne
vode in emisijskega faktorja iz naprave za kloralkalno elektrolizo
Priloga 2: Preglednica 1: Mejne vrednosti parametrov odpadne
vode in emisijskega faktorja iz obstoječe naprave za kloralkalno elektrolizo