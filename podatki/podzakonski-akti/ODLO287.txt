1
Za kulturni spomenik državnega pomena se razglasita enoti
dediščine:
-       
Spodnji Slemen – Grad Viltuš (EŠD 811),
-       
Spodnji Slemen – Park Gradu Viltuš (EŠD 7884).
Enota dediščine Grad Viltuš stoji v območju enote Park gradu
Viltuš.
Enoti dediščine imata zaradi kulturnih, krajinskih,
umetnostno arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturni spomenik državnega
pomena z lastnostmi kulturne krajine, umetnostno arhitekturnega spomenika in
zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Podolgovata historicistična nadstropna stavba in v njenem
sklopu starejša arhitektura, preurejena 1885, stoji v urejenem parku nad levim
bregom Drave. V palači je ohranjena oprema, nastala sočasno z arhitekturo.
Objekt je najbolj značilen, romantično zasnovan grad poznega 19. stoletja v
Sloveniji.
3. člen
Spomenik Park gradu Viltuš obsega zemljišča s parcelnimi
številkami: *1, *4, 1234/2, 1234/3, 1235/1 (del), 1256/3 (del), 148/1, 148/10,
148/7, 148/8, 148/9, 162, 163, 166/1, 166/2, 167, 168/1, 168/2, 170, 171, 172, 173,
205, 206, vse k.o. Spodnji Slemen. Spomenik Grad Viltuš obsega zemljišče s
parcelnimi številkami: *1, 1234/2, 1234/3, 1235/1 (del), 166/2, 167, 168/1,
168/2, 170, 171, 172, 173, 205, 206, vse k.o. Spodnji Slemen.
Meji spomenikov sta vrisani na katastrskem načrtu v merilu 1:
2880 in na temeljnem topografskem načrtu v merilu 1: 5000. Meja vplivnega
območja spomenikov je vrisana na temeljnem topografskem načrtu v merilu 1:
5000. Izvirnika načrtov, ki sta sestavni del tega odloka, hranita Ministrstvo
za kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih in zgodovinskih
vrednot v celoti, v njihovi izvirnosti in neokrnjenosti,
-       
prepoved predelav značilnih tlorisov gradu, njegovih gabaritov, tipičnih
pročelij in notranje opreme,
-       
varovanje vseh likovnih in tehničnih prvin dvorca, ki so ovrednotene kot
del spomenika,
-       
podrejanje vsake rabe in vseh posegov v park in njegove objekte ter
odprti prostor ohranjanju in vzdrževanju varovanih spomeniških lastnosti:
značilnega tlorisa, razporeda posameznih dreves in drugih rastlin ter ostale
parkovne opreme, varovanje vedut na parkovno celoto in ohranitev pogledov iz
parka na širšo okolico, preprečevanje zaraščanja parkovnih osi,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s kulturnovarstvenim soglasjem odobri
pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe,
-       
omogočanje predstavitve celote in posameznih zaščitenih elementov
javnosti v meri, ki ne ogroža varovanja spomenika in v 2. točki odloka naštetih
posameznih elementov te enote.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih in
zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali njegovega
dela in za vsak poseg v spomenik, njegove dele ali zemljišče, so potrebni
predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga:
Kulturni spomenik državnega pomena; Grad Vituš (topografski načrt)

Odlok o razglasitvi park in grad Viltuš za
kulturni spomenik državnega pomena  (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi park in
grad Viltuš za kulturni spomenik državnega pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.