1. člen
S tem pravilnikom se sprejme gozdnogospodarski načrt
gozdnogospodarske enote Domžale (2007–2016), št. 04-12/07 z dne 27. 11. 2007,
ki ga je za obdobje od 1. januarja 2007 do 31. decembra 2016 izdelal Zavod za
gozdove Slovenije, Območna enota Ljubljana.
2. člen
Gozdnogospodarska enota Domžale, ki meri 10.038,25 ha, se
nahaja v Gozdnogospodarskem območju Ljubljana, v občinah Domžale, Trzin in
Mengeš, oziroma v katastrskih občinah Dragomelj, Rova, Radomlje, Homec, Dob,
Krtina, Strudenec, Brezovica, Depala vas, Studa, Ihan, Brdo, Selo, Mengeš,
Dobeno, Loka, Trzin, Pšata in Domžale.
3. člen
V gozdnogospodarski enoti Domžale je s 1. januarjem 2007
ugotovljeno naslednje stanje gozdov: 
A)    
lastništvo: 93,54% zasebnih gozdov v lasti fizičnih ali pravnih oseb,
5,69% državnih gozdov in 0,77% gozdov lokalnih skupnosti; 
B)    
površina: 3.662,18 ha, od katere je 3.067,64 ha večnamenskih gozdov,
77,16 ha gozdov s posebnim namenom, v katerih so gozdnogospodarski ukrepi
dovoljeni, in 517,38 ha varovalnih gozdov; 
C)   
lesna zaloga: 268,3 m3/ha, od tega 142,6 m3/ha
iglavcev in 125,7 m3/ha listavcev; 
D)   
tekoči letni prirastek: 6,95 m3/ha, od tega 3,68 m3/ha
iglavcev in 3,27 m3/ha listavcev.
4. člen
(1) V gozdnogospodarskem načrtu gozdnogospodarske enote
Domžale (2007–2016) je ob upoštevanju usmeritev iz gozdnogospodarskega načrta
Gozdnogospodarskega območja Ljubljana, izdelanega za obdobje od 1. januarja
2001 do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Domžale določeno, da so
najbolj poudarjene funkcije gozdov, ki določajo način gospodarjenja z gozdom: 
-       
proizvodne funkcije na površini 1.089,38 ha, 
-       
ekološke funkcije na površini 1.834,86 ha ter 
-       
socialne funkcije na površini 1.240,79 ha. 
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Domžale (2007–2016) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Domžale za obdobje od 1. januarja
2007 do 31. decembra 2016 določeni naslednji ukrepi: 
-       
najvišji možni posek v višini 146.992 m3, od tega 83.045 m3
iglavcev in 63.947 m3 listavcev, 
-       
gojitvena dela, potrebna za ohranitev in razvoj gozdov, na površini
387,35 ha, 
-       
nega drogovnjaka na površini 48,58 ha, 
-       
varstvena dela, potrebna za zaščito pred divjadjo, in sicer zaščita s
premazom na površini 0,30 ha, zaščita sadik gozdnega drevja s 900 tulci ter
zaščita z 1.010 m ograje, 
-       
varstvena dela za zaščito pred žuželkami v obsegu 96 delovnih dni. 
(2) V gozdnogospodarskem načrtu gozdnogospodarske enote
Domžale (2007–2016) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Domžale v obdobju od uveljavitve tega
pravilnika do 31. decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Domžale
(2007–2016).
7. člen
Po en izvod gozdnogospodarskega načrta gozdnogospodarske
enote Domžale (2007–2016) je na vpogled na sedežu Zavoda za gozdove Slovenije,
Območne enote Ljubljana, Tržaška 2, Ljubljana, na sedežu Zavoda za gozdove
Slovenije, Krajevne enote Domžale, Ljubljanska 72a, Domžale, in na Ministrstvu
za kmetijstvo, gozdarstvo in prehrano, Dunajska 58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Domžale (2007–2016).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-04-23/2001/8
Ljubljana, dne 19. decembra 2007
EVA 2007-2311-0119
Iztok Jarc l.r.
Minister
za kmetijstvo, gozdarstvo in prehrano