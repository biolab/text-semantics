1. člen
(vsebina)
Ta pravilnik določa obvezna pravila pri
izvajanju ribolova tako, da podrobneje določa:
-      
splošne pogoje za izvajanje ribolova;
-      
vrste, veljavnost in obliko ribolovne dovolilnice;
-      
evidenco izdanih ribolovnih dovolilnic in evidenco uplena;
-      
čas in način ribolova;
-      
dovoljene in prepovedane vabe ter obvezen dodatni pribor;
-      
ravnanje z ujetimi ribami;
-      
najmanjše lovne mere in varstvene dobe;
-      
dovoljen dnevni uplen.
2. člen
(splošni pogoji)
(1) Ribe je dovoljeno loviti v skladu
s predpisi, ki urejajo sladkovodno ribištvo in ohranjanje narave ter ribolovnim
režimom, predpisanim v tem pravilniku.
(2) Za posamezen ribiški okoliš ali
ribolovni revir se z ribiškogojitvenim načrtom ali letnim programom izvajalca
ribiškega upravljanja lahko določi strožji ribolovni režim, kot je določen s
tem pravilnikom.
(3) Ribe je dovoljeno loviti na
podlagi veljavne ribolovne dovolilnice.
3. člen
(vrste ribolovnih dovolilnic)
(1) Ribolovne dovolilnice so:
-      
dnevne;
-      
nočne.
(2) Dnevne ribolovne dovolilnice za
dnevni čas ribolova so enodnevne, večdnevne in letne.
(3) Nočne ribolovne dovolilnice za
nočni čas ribolova so samo za čas ene noči.
4. člen
(veljavnost ribolovne dovolilnice)
(1) Veljavna ribolovna dovolilnica
vsebuje naslednje podatke:
-      
vrsto ribolovne dovolilnice;
-      
zaporedno številko;
-      
ime in priimek imetnika ribolovne dovolilnice;
-      
rok veljavnosti za večdnevne ali letne ribolovne dovolilnice;
-      
datum oziroma čas za katerega velja ribolovna dovolilnica;
-      
ribolovni revir, oziroma ribolovne revirje, za katere je ribolovna
dovolilnica izdana;
-      
vrste rib, ki jih je dovoljeno loviti, najmanjše
mere in varstvene dobe za te ribe;
-      
dovoljen način in tehnika ribolova;
-      
dovoljene vabe;
-      
dovoljen uplen;
-      
način vračanja ribolovne dovolilnice;
-      
ime izdajatelja;
-      
žig in podpis izvajalca ribiškega upravljanja.
(2) Ribolovna dovolilnica je neprenosljiva
in je veljavna, če se z njo lahko identificira njen imetnik.
5. člen
(oblika ribolovne dovolilnice)
(1) Letna ribolovna dovolilnica se
izda v obliki knjižice v velikosti najmanj 7 x 10 cm z natisnjenimi predpisanimi podatki oziroma rubrikami, kamor se podatki lahko vpisujejo.
(2) Ostale ribolovne dovolilnice se
izda v velikosti najmanj 14 x10 cm z natisnjenimi predpisanimi podatki oziroma
rubrikami, kamor se podatki lahko vpisujejo.
(3) Ribolovna dovolilnica mora imeti
natisnjeno rubriko, kamor se vpisuje dnevni uplen in zaznamki ribiškega čuvaja.
(4) Večdnevne in letne ribolovne
dovolilnice morajo imeti natisnjeno rubriko kamor se vpiše skupni ulov po prenehanju
veljavnosti.
6. člen
(evidenca izdanih ribolovnih dovolilnic)
Izvajalec ribiškega upravljanja vodi
evidenco o izdanih ribolovnih dovolilnicah s podatki:
-      
vrsto ribolovne dovolilnice;
-      
zaporedno številko dovolilnice;
-      
datum izdaje;
-      
ime in priimek oziroma naziv imetnika ribolovne dovolilnice ter točen
naslov;
-      
rok veljavnosti;
-      
ribolovni revir za katerega je bila izdana;
-      
vrste rib, ki jih je dovoljeno loviti;
-      
podpis izdajatelja.
7. člen
(evidenca uplena)
(1) Ribič je dolžan v ribolovno
dovolilnico takoj vpisovati uplen.
(2) Izvajalec ribiškega upravljanja v
ribiškem okolišu je dolžan zagotoviti vračanje ribolovnih dovolilnic z evidentiranim
uplenom.
8. člen
(čas ribolova)
(1) Za dnevni čas ribolova se šteje
čas od zore do mraka.
(2) Za nočni čas ribolova se šteje čas
od mraka do zore naslednjega dne.
(3) Zora nastopi eno uro pred sončnim
vzhodom, mrak pa nastopi eno uro po zahodu sonca.
(4) Za določitev časa sončnega vzhoda
in zahoda se upoštevajo podatki Agencije Republike Slovenije za okolje.
9. člen
(nočni ribolov)
(1) Nočni ribolov je dovoljen le v
določenem obdobju in na posebej določenih mestih.
(2) Pri nočnem ribolovu je prepovedana
uporaba svetlobnih teles za privabljanje rib in razsvetljevanje.
(3) Ne glede na prejšnji odstavek je
dovoljena uporaba svetlobnih teles za lastne potrebe ribiča in označevanje
plovcev, ki pa ne smejo biti usmerjena v brežine ali vodo.
(4) Obdobje in mesta, kjer se
dovoljuje nočni ribolov so določena v ribiškogojitvenih načrtih.
10. člen
(ribolovni načini)
(1) Ribolov je dovoljen le z ribiško
palico.
(2) Na ribiški palici je lahko naveza
le z eno vabo.
(3) Ribolov se lahko izvaja hkrati z
največ dvema ribiškima palicama.
(4) Ne glede na prejšnji odstavek je
ribolov krapovcev na tekmovanjih v lovu krapov z obtežilnikom, dovoljen z več
ribiškimi palicami v skladu s pravili Ribiške zveze Slovenije.
(5) Ribolov vseh vrst postrvi, sulca,
lipana, ščuke, smuča, soma in bolena se izvaja le z eno ribiško palico.
11. člen
(ribolovne tehnike)
(1) Dovoljene ribolovne tehnike so
muharjenje, vijačenje, beličarjenje, talni ribolov in ribolov na vlek iz čolna.
(2) Ribolov lipana je dovoljen le z
muharjenjem.
(3) Ribolov postrvi, sulca, ščuke,
smuča in bolena je dovoljen le z muharjenjem ali vijačenjem.
(4) Ne glede na določbo prejšnjega
odstavka je ribolov postrvi, ščuke, smuča in bolena v jezerih, akumulacijah in
ribnikih dovoljen tudi z uporabo drugih ribolovnih tehnik.
12. člen
(dovoljene vabe)
(1) Ribolov lipana v tekočih vodah je
dovoljen le z umetno muho z enim trnkom enojčkom brez zalusti narejeno s
tehniko vezanja.
(2) Ribolov postrvi v tekočih vodah je
dovoljen le z umetno vabo z enim trnkom (enojčkom, dvojčkom ali trojčkom).
(3) Ne glede na določbo prejšnjega
odstavka je ribolov tujerodnih vrst postrvi v jezerih, akumulacijah in ribnikih
dovoljen tudi z vabami rastlinskega in živalskega izvora z enim trnkom
(enojčkom, dvojčkom ali trojčkom).
(4) Ribolov sulca, ščuke, smuča in
bolena v tekočih vodah je dovoljen z umetnimi vabami z največ tremi trnki
(enojčki, dvojčki ali trojčki).
(5) Ne glede na določbo prejšnjega
odstavka je ribolov smuča in bolena v jezerih, vodnih zbiralnikih in ribnikih
dovoljen tudi z vabami rastlinskega in živalskega izvora.
(6) Ribolov krapovcev je dovoljen z
umetnimi vabami ter vabami rastlinskega in živalskega izvora.
(7) V delih ribolovnih voda, kjer je z
ribiškogojitvenim načrtom določen sistem »ujemi in spusti«, je dovoljen ribolov
postrvi, lipana, sulca, ščuke, smuča in bolena le z umetnimi vabami s trnkom
enojčkom brez zalusti, ribolov ostalih vrst rib pa je dovoljen tudi z vabami
rastlinskega in živalskega izvora s trnkom enojčkom brez zalusti.
13. člen
(prepovedane vabe)
(1) Za privabljanje rib in vabo pri
ribolovu je prepovedana uporaba:
-      
živih živali, razen deževnikov in kostnih črvov;
-      
živali ali surovin iz živali, ki so ogrožene in zavarovane v skladu s
predpisi, ki urejajo ohranjanje narave;
-      
snovi, ki vsebujejo strupene ali omamne sestavine.
(2) Skupna količina vabe za privabljanje
rib ne sme presegati 5 kg na ribolovni dan ali noč, od te pa je lahko največ 1
kg živalskega izvora.
14. člen
(obvezen dodatni pribor)
Pri izvajanju ribolova mora imeti ribič
obvezno pri sebi pribor za odpenjanje (pean, klešče).
15. člen
(ravnanje z ujetimi ribami)
(1) Ujete ribe je dovoljeno prijemati
le z mokro roko.
(2) Ujete ribe se mora takoj žive
spustiti nazaj na prostost v vodo ali usmrtiti na način, da se rib ne muči.
(3) Ne glede na prejšnji odstavek, se
lahko za shranjevanje živih rib na tekmovanjih v lovu rib s plovcem, uporabljajo
posebne mreže v skladu s pravili Ribiške zveze Slovenije.
16. člen
(najmanjše lovne mere in varstvene dobe)
(1) Najmanjše lovne mere in varstvene dobe
za posamezne ribolovne ribe so:
I. V Donavskem
povodju:


 

 

Najmanjša

Varstvena doba


 

 

mera v cm

 


1.

Sulec – Hucho
  hucho

70

15. 2.–30. 9.


2.

Potočna
  postrv – Salmo trutta fario

25

1. 10.–28. 2.


3.

Jezerska
  postrv – Salmo trutta lacustris

40

1. 10. – 31. 3.


4.

Lipan – Thymallus
  thymallus

30

1. 12.–15. 5.


5.

Ščuka – Esox
  lucius

50

1. 2.–30. 4.


6.

Smuč – Sander
  lucioperca 

50 

1. 3.–31. 5.


7.

Som – Silurus
  glanis

60

1. 5.–30. 6.


8.

Bolen – Aspius
  aspius

40

1. 5.–30. 6.


9.

Linj – Tinca
  tinca

30

1. 5.–30. 6.


10.

Podust – Chondrostoma
  nasus

35

1. 3.–31. 5.


11.

Platnica –
  Rutilus pigus

35

1. 3.–31. 5.


12.

Klen – Leuciscus
  cephalus

30

1. 5.–30. 6.


13.

Klenič – Leuciscus
  leuciscus

20

1. 5.–30. 6.


14.

Mrena – Barbus
  barbus

30

1. 5.–30. 6.


15.

Pohra – Barbus
  balcanicus

20

1. 5.–30. 6.


16.

Ogrica – Vimba
  vimba

30

1. 5.–30. 6.


17.

Ploščič – Abramis
  brama

30

1. 5.–30. 6.


18.

Androga – Blicca
  bjoerkna

25

1. 5.–30. 6.


19.

Jez – Leuciscus
  idus

35

1. 3.–31. 5.


20.

Menek – Lota
  lota

30

1. 12.–31. 3.


21.

Rdečeperka
  – Scardinius erithrophthalmus

/

1. 4.–30. 6.


22.

Rdečeoka –
  Rutilus rutilus

/

1. 4.–30. 6.


23.

Čep –
  Zingel zingel

20

1. 3.–31. 5.


24.

Navadni
  ostriž – Perca fluviatilis

/

1. 3.–31. 5.


25.

Navadni
  koreselj – Carassius carassius

/

1. 5.–30. 6.


26.

 Pisanec
  – Phoxinus Phoxinus

/

1. 4.–30. 6.


27.

Zelenika –
  Abramus alburnus

/

1. 4.–30. 6.


28.

Šarenka – Oncorhynchus
  mykiss

/

1. 12.–28. 2.


29.

Potočna
  zlatovčica – Salvelinus fontinalis

/

1. 12.–28. 2.


30.

Jezerska
  zlatovčica – Salvelinus alpinus

/

1. 12.–28. 2.


 

 

 

 


II. V Jadranskem povodju:


1.

Soška postrv – Salmo marmoratus

40

1. 10.–31. 3.


2.

Jadranski lipan – Thymallus thymallus adriaticus

30

1. 12.–15. 5.


3.

Ščuka – Esox lucius

50

1. 2.–30. 4.


4.

Linj – Tinca tinca

30

1. 5.–30. 6.


5.

Navadni koreselj – Carassius carassius

/

1. 5.–30. 6.


6.

Štrkavec – Leuciscus cephalus cabeda

30

1. 5.–30. 6.


7.

Grba – Barbus plebejus

30

1. 5.–30. 6.


8.

Mrenič – Barbus caninus

/

1. 5.–30. 6.


9.

Rdečeperka – Scardinius erithrophtalmus

/

1. 4.–30. 6.


10.

Navadni ostriž – Perca fluviatilis

/

1. 3.–30. 6.


11.

Potočna postrv – Salmo trutta in križanci

/

1. 12.–28. 2.


12.

Šarenka – Oncorhynchus mykiss

/

1. 12.–28. 2.


13.

Potočna zlatovčica – Salvelinus fontinalis

/

1. 12.–28. 2.


14.

Jezerska zlatovčica – Salvelinus alpinus

/

1. 12.–28. 2.


15.

Lipan – Thymallus thymallus

/

1. 12.–28. 2.


16.

Podust – Chondrostoma nasus

18

/


(2) Najmanjše lovne mere in varstvene dobe iz
prejšnjega odstavka ne veljajo za tujerodne vrste rib, če so v
ribiškogojitvenem načrtu opredeljene kot invazivne vrste in je to določeno v
ribiškogojitvenem načrtu.
17. člen
(način določanja najmanjših lovnih mer)
Ribe se merijo od začetka glave do konca
repne plavuti.
18. člen
(dovoljen uplen)
(1) Dovoljen uplen na ribolovni dan
ali noč z veljavno ribolovno dovolilnico je do 5 kg rib, od tega največ pet krapovcev, tri postrvi s predpisano najmanjšo lovno mero, dva lipana ter
enega sulca, ščuko, smuča in bolena.
(2) Ne glede na določbo prejšnjega
odstavka je dovoljen uplen ene ribe z maso nad 5 kg oziroma dveh rib s skupno maso nad 5 kg.
(3) Določbe
prvega in drugega odstavka tega člena ne veljajo za tujerodne vrste rib, če so
v ribiškogojitvenem načrtu opredeljene kot invazivne vrste in je to določeno v
ribiškogojitvenem načrtu.
(4) Ne glede na določbo prejšnjega odstavka
se ribolov zaključi, ko je dosežen dovoljen uplen iz prvega oziroma drugega
odstavka tega člena.

Pravilnik o ribolovnem režimu v ribolovnih
vodah (Uradni list RS, št. 99/07)
vsebuje naslednji končni določbi:
»19. člen
(prenehanje
veljavnosti)
Z dnem uveljavitve tega pravilnika preneha
veljati Odredba o najmanjših dolžinah lovnih rib in o varstveni dobi lovnih
rib, rakov, žab in školjk (Uradni list RS, št. 14/93, 20/93 – popr.).
20. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o ribolovnem režimu v ribolovnih vodah (Uradni list RS, št. 75/10) vsebuje naslednjo končno določbo:
»8. člen
Ta pravilnik začne veljati petnajsti dan po
objavi v Uradnem listu Republike Slovenije.«.