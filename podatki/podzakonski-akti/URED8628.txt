1. člen
(vsebina)
Ta uredba določa dejavnosti neznatnega tveganja pranja
denarja ali financiranja terorizma iz 2. točke drugega odstavka 14. člena
Zakona o preprečevanju pranja denarja in financiranja terorizma (Uradni list
RS, št. 48/22 in 145/22; v nadaljnjem besedilu: ZPPDFT-2), ki jih upošteva
zavezanec iz 4. člena ZPPDFT-2 pri ocenjevanju tveganja za pranje denarja
ali financiranje terorizma.
2. člen
(dejavnosti neznatnega tveganja)
Dejavnosti neznatnega tveganja so:
-       
dejavnost življenjskega zavarovanja za primer smrti;
-       
dejavnost življenjskega zavarovanja kreditojemalcev in limitojemalcev;
-       
dejavnost življenjskega zavarovanja z delnim povračilom premije;
-       
dejavnost življenjskega zavarovanja za delovno nezmožnost;
-       
dejavnost rentnih življenjskih zavarovanj;
-       
dejavnost dodatnih pokojninskih zavarovanj in pokojninskih rent;
-       
dejavnost mešanih življenjskih zavarovanj;
-       
dejavnost življenjskih zavarovanj z naložbenim tveganjem;
-       
dejavnost klasičnih iger na srečo.
KONČNA DOLOČBA
3. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00704-38/2023
Ljubljana, dne 2. februarja 2023
EVA 2022-1611-0095
Vlada Republike Slovenije
dr. Robert Golob
predsednik