I. SPLOŠNE DOLOČBE
1. člen
(vsebina)
(1) Ta uredba določa obvezno ravnanje z odpadki, ki nastajajo
pri opravljanju zdravstvene in veterinarske dejavnosti ter z njima povezanih
raziskavah (v nadaljnjem besedilu: odpadki iz zdravstva). 
(2) Za ravnanje z odpadki iz zdravstva, ki ni posebej urejeno
s to uredbo, se uporabljajo predpis, ki ureja ravnanje z odpadki, predpis, ki
ureja ravnanje z odpadnimi zdravili, in predpis, ki ureja ravnanje z
amalgamskimi odpadki, ki nastajajo pri opravljanju zdravstvene dejavnosti in z
njo povezanih raziskavah.
2. člen
(uporaba)
(1) Ta uredba se uporablja za odpadke s številko 18 iz
klasifikacijskega seznama odpadkov, ki so uvrščeni v skupino odpadkov, ki
nastajajo v zdravstvu ali veterinarstvu oziroma z njima povezanih raziskavah, v
skladu s predpisom, ki ureja ravnanje z odpadki. 
(2) Za zdravstvo iz prejšnjega odstavka se štejejo
dejavnosti, ki se v skladu z Uredbo 1893/2006/ES Evropskega parlamenta in Sveta
z dne 20. decembra 2006 o uvedbi statistične klasifikacije gospodarskih
dejavnosti NACE Revizija 2 in o spremembi Uredbe Sveta (EGS) št. 3037/90 kakor
tudi nekaterih uredb ES o posebnih statističnih področjih (UL L št. 393 z dne
30. 12. 2006, str. 1; v nadaljnjem besedilu: Uredba 1893/2006/ES) na področju
zdravstva in socialnega varstva z oznako Q uvrščajo v oddelek z zaporedno
številko 86, za veterinarstvo iz prejšnjega odstavka pa dejavnosti, ki se na
področju strokovnih, znanstvenih in tehničnih dejavnosti z oznako M uvrščajo v
oddelek z zaporedno številko 75. 
(3) Odpadki, ki nastajajo na področju socialnega varstva,
katerega dejavnosti se v skladu z Uredbo 1893/2006/ES na področju zdravstva in
socialnega varstva z oznako Q uvrščajo v oddelek z zaporedno številko 87 ali
88, so komunalni odpadki iz skupine odpadkov s številko 20 iz klasifikacijskega
seznama odpadkov v skladu s predpisom, ki ureja ravnanje z odpadki. 
(4) Ne glede na prvi odstavek tega člena se ta uredba ne
uporablja za: 
-       
dele teles in organov, vključno z vrečkami krvi in konzervirano krvjo,
uvrščenimi med odpadke s številko 18 01 02, 
-       
odpadna citotoksična in citostatična zdravila iz zdravstva s številko 18
01 08*, 
-       
odpadna zdravila iz zdravstva s številko 18 01 09, ki niso zajeta v 18
01 08*, 
-       
odpadna citotoksična in citostatična zdravila iz veterinarstva s
številko 18 02 07*, 
-       
odpadna zdravila iz veterinarstva s številko 18 02 08, ki niso zajeta v
18 02 07* in 
-       
amalgamske odpadke iz zobozdravstvene dejavnosti s številko 18 01 10.
3. člen
(izrazi)
Izrazi, uporabljeni v tej uredbi, imajo naslednji pomen: 
1.     
odpadna embalaža je odpadna embalaža, ki v skladu s predpisom, ki ureja
ravnanje z embalažo in odpadno embalažo, ni komunalni odpadek in nastane pri
opravljanju zdravstvene ali veterinarske dejavnosti ter z njima povezanih
raziskavah; 
2.     
odstranjevalec odpadkov iz zdravstva (v nadaljnjem besedilu:
odstranjevalec) je oseba, ki v skladu s predpisom, ki ureja ravnanje z odpadki,
odstranjuje eno ali več vrst odpadkov iz zdravstva; 
3.     
predelovalec odpadkov iz zdravstva (v nadaljnjem besedilu: predelovalec)
je oseba, ki v skladu s predpisom, ki ureja ravnanje z odpadki, predeluje eno
ali več vrst odpadkov iz zdravstva; 
4.     
povzročitelj odpadkov iz zdravstva (v nadaljnjem besedilu: povzročitelj)
je oseba, katere delovanje ali dejavnost povzroča nastajanje odpadkov iz
zdravstva, ali oseba, ki na območju opravljanja zdravstvene ali veterinarske
dejavnosti razvršča in predhodno skladišči te odpadke pred njihovo oddajo
zbiralcu odpadkov iz zdravstva; 
5.     
zbiralec odpadkov iz zdravstva (v nadaljnjem besedilu: zbiralec) je
oseba, ki v skladu s predpisom, ki ureja ravnanje z odpadki, zbira eno ali več
vrst odpadkov iz zdravstva; 
6.     
zbiralnica odpadkov iz zdravstva (v nadaljnjem besedilu: zbiralnica) je
pokrit, varovan in nepooblaščenim osebam nedostopen prostor na območju
opravljanja zdravstvene ali veterinarske dejavnosti ali z njima povezanih
raziskavah, na katerem povzročitelj začasno skladišči odpadke iz zdravstva
ločeno po vrstah iz priloge 1, ki je sestavni del te uredbe, tako, da jih
zbiralec nemoteno prevzema. Če pri opravljanju zdravstvene ali veterinarske
dejavnosti nastajajo manjše količine odpadkov iz zdravstva, je zbiralnica lahko
tudi del ograjenega prostora, nedostopnega nepooblaščenim osebam, ali omara
oziroma skrinja, primerna za začasno skladiščenje teh odpadkov; 
7.     
območje opravljanja zdravstvene ali veterinarske dejavnosti je območje
stavb in pomožnih objektov, ki so namenjeni opravljanju zdravstvene ali
veterinarske dejavnosti in jih upravljajo zdravstvene ali veterinarske
organizacije; 
8.     
zbirni center za odpadke iz zdravstva (v nadaljnjem besedilu: zbirni center)
je pokrit prostor, ki je urejen in opremljen za ločeno zbiranje in predhodno
skladiščenje odpadkov iz zdravstva pred njihovo oddajo v obdelavo po postopkih
predelave ali odstranjevanja; 
9.     
pošiljka odpadkov iz zdravstva je celotna količina odpadkov iz zdravstva,
ki jih pri istem povzročitelju prevzame zbiralec v največ 30 dneh. Pošiljka
odpadkov iz zdravstva je tudi celotna količina odpadkov iz zdravstva, ki jih
zbiralec odda istemu predelovalcu ali odstranjevalcu v največ 30 dneh.
II. OBVEZNOSTI POVZROČITELJA
4. člen
(obvezno ravnanje z odpadki iz zdravstva)
(1) Povzročitelj mora zagotoviti, da se: 
-       
odpadki iz zdravstva ne prepuščajo kot mešani komunalni odpadki, 
-       
odpadki iz zdravstva na kraju njihovega nastanka odlagajo v posode ali
vreče, ki so namenjene skladiščenju odpadkov iz zdravstva in so za posamezno
vrsto odpadkov iz zdravstva iz klasifikacijskega seznama odpadkov podrobneje
opisane v prilogi 1 te uredbe, 
-       
odpadna embalaža zbira ločeno od odpadkov iz zdravstva, 
-       
odpadki iz zdravstva shranjujejo in začasno skladiščijo v posodah ali
vrečah, na katerih je vidna oznaka vrste odpadka, 
-       
odpadki iz zdravstva ne mešajo z drugimi odpadki oziroma ne mešajo med
seboj, če gre za različne vrste odpadkov iz zdravstva, 
-       
odpadki iz zdravstva oddajajo zbiralcu v posodah ali vrečah, na katerih
so napisani podatki o kraju in času nastanka, vrsti odpadka iz zdravstva po
številkah iz klasifikacijskega seznama odpadkov ter količini odpadkov iz
zdravstva. 
(2) Povzročitelj mora na območju opravljanja zdravstvene ali
veterinarske dejavnosti zagotoviti zbiranje tistih odpadkov iz zdravstva, ki
nastajajo zunaj območja opravljanja zdravstvene ali veterinarske dejavnosti, na
primer pri bolnikih na domovih ali na kmetijskih gospodarstvih, in z njimi
ravnati tako, kot da bi nastali na območju opravljanja zdravstvene ali
veterinarske dejavnosti.
5. člen
(prevoz odpadkov iz zdravstva)
(1) Povzročitelj mora zagotoviti, da se odpadki iz zdravstva
v prostorih stavbe ali med stavbami na območju, na katerem se opravlja
zdravstvena ali veterinarska dejavnost, prenašajo in prevažajo v posodah in
vrečah, ki so namenjene skladiščenju odpadkov iz zdravstva in na katerih je
vidna oznaka vrste odpadka iz zdravstva v skladu s klasifikacijskim seznamom
odpadkov. 
(2) Za prevažanje in prenašanje odpadkov iz zdravstva na
območju, na katerem se opravlja zdravstvena ali veterinarska dejavnost, se
morajo uporabljati prevozna sredstva, namenjena izključno prevozu odpadkov iz
zdravstva. 
(3) Prevozna sredstva iz prejšnjega odstavka morajo imeti
gladke, neprepustne in nepremočljive površine, ki se lahko mokro čistijo,
razkužujejo in osušijo ter so nedostopna mrčesu in glodavcem. 
(4) Prevozna sredstva iz prejšnjega odstavka morajo biti
izdelana tako, da omogočajo lahko in varno nakladanje in razkladanje odpadkov
iz zdravstva ter onemogočajo njihovo raztresenje ali razlitje med prevozom. 
(5) Povzročitelj mora imenovati odgovorno osebo za začasno
skladiščenje, oddajanje zbiralcu in prevažanje odpadkov iz zdravstva na
območju, na katerem opravlja zdravstveno ali veterinarsko dejavnost.
6. člen
(posode in vreče za skladiščenje odpadkov iz zdravstva)
(1) Povzročitelj mora zagotoviti, da so posode in vreče,
namenjene začasnemu skladiščenju odpadkov iz zdravstva, narejene iz materiala,
ki pri običajnem ravnanju glede na fizikalne, kemijske, biološke in druge
lastnosti odpadkov iz zdravstva zanesljivo preprečujejo ogrožanje okolja in
zdravja ljudi. 
(2) Če za material, iz katerega so izdelane posode oziroma
vreče, obstajajo standardi, mora povzročitelj zagotoviti, da so posode oziroma
vreče, namenjene začasnemu skladiščenju odpadkov iz zdravstva, v skladu s temi
standardi. 
(3) Če se odpadki iz zdravstva prevzemajo skupaj s posodami
ali vrečami, v katerih se ti odpadki shranjujejo ali začasno skladiščijo, se za
standarde iz prejšnjega odstavka štejejo standardi v skladu s predpisi o
prevozu nevarnih snovi.
7. člen
(zbiralnica)
(1) Povzročitelj mora zagotoviti, da se odpadki iz zdravstva
shranjujejo ali začasno skladiščijo v zbiralnici tako, da ne onesnažujejo
okolja ali ogrožajo zdravja ljudi ter da je zbiralcu omogočen dostop z vozilom
zaradi njihovega prevzema. 
(2) Prostor, ki je določen za zbiralnico, mora biti namenjen
izključno začasnemu skladiščenju odpadkov iz zdravstva in mora biti pokrit in
ločen od drugih prostorov in zunanjega okolja na način, ki preprečuje dostop
nepooblaščenim osebam, in mora zagotavljati požarno varnost v skladu s
predpisom, ki ureja požarno varnost v stavbah. 
(3) Zbiralnica mora biti nameščena na takem kraju, da je
dostop z vozilom zaradi prevzema odpadkov iz zdravstva neoviran. 
(4) Zbiralnica mora biti označena z dobro vidnim napisom o
namenu prostora in prepovedi vstopa nepooblaščenim osebam ter opozorilom na
možnost ogrožanja zdravja ljudi. 
(5) Kadar zbiralnica ne obratuje, mora biti zaklenjena in
varovana. 
(6) Tla, stene in strop zbiralnice morajo biti iz materiala,
ki se lahko mokro čisti in razkužuje. 
(7) Zbiralnica mora imeti urejeno odvajanje odpadnih voda in
mehansko prezračevanje, tako da je preprečeno ogrožanje zdravja ljudi in
okolja.
8. člen
(načrt gospodarjenja z odpadki iz zdravstva)
(1) Povzročitelj mora izdelati načrt gospodarjenja z odpadki
iz zdravstva v skladu s predpisom, ki ureja ravnanje z odpadki. 
(2) V načrtu gospodarjenja z odpadki iz zdravstva morajo biti
opisane vse vrste odpadkov iz zdravstva, ki nastajajo na območju opravljanja
zdravstvene ali veterinarske dejavnosti, in tudi drugi odpadki, ki nastajajo v
stavbi ali njenem delu, v katerem se opravlja zdravstvena ali veterinarska
dejavnost. 
(3) Načrt gospodarjenja z odpadki iz zdravstva vsebuje poleg
podatkov, ki jih za načrt gospodarjenja z odpadki določa predpis, ki ureja
ravnanje z odpadke, tudi podatke o: 
-       
načinu ločevanja posameznih vrst odpadkov iz zdravstva na kraju
njihovega nastanka, 
-       
načinu označevanja posod in vreč ter o vrsti materiala, iz katerega so
posode in vreče izdelane, 
-       
prevozu odpadkov iz zdravstva na območju, na katerem se opravlja
zdravstvena ali veterinarska dejavnost, 
-       
zbiralnici ter o njenem vzdrževanju in čiščenju, 
-       
začasnem skladiščenju odpadkov iz zdravstva v zbiralnici ali
zbiralnicah, 
-       
urnikih oddaje odpadkov iz zdravstva zbiralcem, 
-       
notranjih navodilih o ravnanju z odpadki iz zdravstva in drugimi
odpadki, ki nastajajo pri opravljanju zdravstvene ali veterinarske dejavnosti, 
-       
usposabljanju zaposlenih v zvezi z ravnanjem z odpadki iz zdravstva, 
-       
finančnem vrednotenju načrta gospodarjenja z odpadki iz zdravstva in 
-       
časovnem načrtu izvajanja načrta gospodarjenja z odpadki iz zdravstva. 
(4) Povzročitelj mora zagotoviti, da je v načrtu ravnanja z
odpadki iz zdravstva v skladu s predpisom, ki ureja ravnanje z odpadki, poleg
osebnega imena odgovorne osebe iz petega odstavka 5. člena te uredbe tudi opis
njenih del in obveznosti v zvezi s prevozom in začasnim skladiščenjem odpadkov
iz zdravstva v skladu s predpisom, ki ureja ravnanja z odpadki. 
(5) Za pripravo in izvajanje načrta ravnanja z odpadki iz
zdravstva je odgovoren vodja zdravstvene oziroma veterinarske organizacije.
9. člen
(oddaja odpadkov iz zdravstva)
(1) Povzročitelj mora zagotoviti, da se odpadki iz zdravstva
oddajo zbiralcu. 
(2) Povzročitelj mora zagotoviti, da odgovorna oseba iz
petega odstavka 5. člena te uredbe ob oddaji vsake pošiljke odpadkov iz
zdravstva izpolni evidenčni list v skladu s predpisom, ki ureja ravnanje z
odpadki.
10. člen
(evidenca o nastajanju odpadkov iz zdravstva)
(1) Povzročitelj mora voditi evidenco o nastajanju odpadkov
iz zdravstva v obliki zbirke veljavnih evidenčnih listov v skladu s predpisom,
ki ureja ravnanje z odpadki. 
(2) Povzročitelj mora osebi, pristojni za nadzor, omogočiti
vpogled v evidenco o nastajanju odpadkov iz zdravstva.
III. ZBIRANJE ODPADKOV IZ ZDRAVSTVA
11. člen
(zbiralec)
(1) Zbiralec lahko zbira odpadke iz zdravstva od povzročiteljev,
ko pridobi potrdilo ministrstva, pristojnega za okolje (v nadaljnjem besedilu:
ministrstvo), o vpisu v evidenco zbiralcev, v skladu s predpisom, ki ureja
ravnanje z odpadki. 
(2) Zbiralec mora imeti: 
-       
sredstva in opremo za zbiranje in prevoz odpadkov iz zdravstva in 
-       
zagotovljene možnosti čiščenja in razkuževanja sredstev in opreme za
zbiranje in prevoz odpadkov iz zdravstva. 
(3) Zbiralec mora za zbrane odpadke iz zdravstva zagotoviti
predelavo ali odstranjevanje.
12. člen
(načrt zbiranja odpadkov iz zdravstva)
(1) Vlogi za vpis v evidenco zbiralcev mora biti priložen
načrt zbiranja odpadkov iz zdravstva, ki mora biti pripravljen v skladu s
predpisom, ki ureja ravnanje z odpadki. 
(2) Pri načrtu zbiranja odpadkov iz zdravstva je treba v
zvezi s predvidenimi načini predelave in odstranjevanja odpadkov iz zdravstva
upoštevati usmeritve iz operativnega programa varstva okolja na področju
ravnanja z nevarnimi odpadki. 
(3) Če ministrstvo na podlagi podatkov iz letnih poročil
zbiralcev ter letnih poročil predelovalcev in odstranjevalcev ugotovi, da na
posameznem območju Slovenije glede zbranih količin odpadkov iz zdravstva niso
doseženi cilji ravnanja z odpadki, določeni v operativnih programih varstva
okolja, zbiralcu določi območja, na katerih mora obvezno zagotavljati prevzem
odpadkov iz zdravstva.
IV. ODSTRANJEVANJE ODPADKOV IZ ZDRAVSTVA
13. člen
(pogoj za odlaganje odpadkov iz zdravstva)
Če se odpadki iz zdravstva odlagajo, morajo biti predhodno
razkuženi in obdelani tako, da izpolnjujejo zahteve za odpadke z visoko
vsebnostjo biološko razgradljivih snovi v skladu s predpisom, ki ureja
odlaganje odpadkov na odlagališčih.
V. VODENJE EVIDENCE
14. člen
(vodenje evidence)
Ministrstvo v skladu s predpisom, ki ureja ravnanje z
odpadki, vodi posebno evidenco zbiralcev v okviru evidence zbiralcev odpadkov
iz registra varstva okolja.
VI. NADZOR
15. člen
(nadzor)
(1) Nadzor nad izvajanjem določb te uredbe opravljajo
inšpektorji, pristojni za varstvo okolja. 
(2) Ne glede na določbo prejšnjega odstavka opravljajo nadzor
nad izvajanjem določb prve do pete alinee prvega odstavka in drugega odstavka
4. člena te uredbe ter 5., 6. in 7. člena te uredbe zdravstveni inšpektorji, če
gre za odpadke, ki nastajajo pri opravljanju zdravstvene dejavnosti, in uradni
veterinarji, če gre za odpadke, ki nastajajo pri opravljanju veterinarske
dejavnosti. 
(3) Ne glede na določbo prejšnjega odstavka opravljajo nadzor
v zvezi odvajanjem odpadnih voda iz 7. člena te uredbe tudi inšpektorji,
pristojni za okolje, ter nadzor nad izvajanjem določb 10. člena te uredbe tudi
zdravstveni inšpektorji in uradni veterinarji.
VII. KAZENSKE DOLOČBE
16. člen
(prekrški)
(1) Z globo od 3.500 eurov do 10.000 eurov se za prekršek
kaznuje povzročitelj, ki je pravna oseba ali samostojni podjetnik posameznik,
če: 
-       
ne zagotovi, da se odpadki iz zdravstva v skladu s prvo alineo prvega
odstavka 4. člena te uredbe ne prepuščajo kot mešani komunalni odpadki, 
-       
ne zagotovi, da se odpadki iz zdravstva v skladu z drugo alineo prvega
odstavka 4. člena te uredbe na kraju njihovega nastanka odlagajo v posode ali
vreče, ki so namenjene skladiščenju odpadkov iz zdravstva in so za posamezno
vrsto odpadkov iz zdravstva odpadkov iz klasifikacijskega seznama odpadkov
podrobneje opisane v prilogi 1 te uredbe, 
-       
ne zagotovi, da se v skladu s tretjo alineo prvega odstavka 4. člena te
uredbe odpadna embalaža zbira ločeno od odpadkov iz zdravstva, 
-       
ne zagotovi, da se odpadki iz zdravstva v skladu s četrto alineo prvega
odstavka 4. člena te uredbe shranjujejo in začasno skladiščijo v posodah ali
vrečah, na katerih je vidna oznaka vrste odpadka, 
-       
ne zagotovi, da se odpadki iz zdravstva v skladu s peto alineo prvega
odstavka 4. člena te uredbe ne mešajo z drugimi odpadki oziroma ne mešajo med
seboj, če gre za različne vrste odpadkov iz zdravstva, 
-       
ne zagotovi, da se odpadki iz zdravstva v skladu s šesto alineo prvega
odstavka 4. člena te uredbe oddajajo zbiralcu v posodah ali vrečah, na katerih
so zapisani podatki o kraju in času nastanka, vrsti odpadka iz zdravstva po
številkah s klasifikacijskega seznama odpadkov in količini odpadkov iz
zdravstva, 
-       
ne zagotovi v skladu z drugim odstavkom 4. člena te uredbe zbiranja
tistih odpadkov iz zdravstva, ki nastajajo zunaj območja opravljanja
zdravstvene ali veterinarske dejavnosti, na primer pri bolnikih na domovih ali
na kmetijskih gospodarstvih, ali takega ravnanja z njimi, kot da bi nastali na
območju opravljanja zdravstvene ali veterinarske dejavnosti, 
-       
ne zagotovi, da se odpadki iz zdravstva prenašajo in prevažajo v
prostorih stavbe ali med stavbami na območju, na katerem se opravlja
zdravstvena ali veterinarska dejavnost, v skladu s prvim odstavkom 5. člena te
uredbe, 
-       
ne zagotovi, da se v skladu z drugim odstavkom 5. člena te uredbe za
prevažanje odpadkov iz zdravstva na območju, na katerem se opravlja zdravstvena
ali veterinarska dejavnost, uporabljajo prevozna sredstva, namenjena izključno
prevozu odpadkov iz zdravstva, 
-       
ne zagotovi, da imajo v skladu s tretjim odstavkom 5. člena te uredbe
prevozna sredstva za notranji prevoz odpadkov iz zdravstva gladke, neprepustne
in nepremočljive površine, ki se lahko mokro čistijo, razkužujejo in osušijo
ter so nedostopne mrčesu in glodavcem, 
-       
ne zagotovi, da so v skladu s četrtim odstavkom 5. člena te uredbe
prevozna sredstva izdelana tako, da omogočajo lahko in varno nakladanje in
razkladanje odpadkov iz zdravstva ter onemogočajo njihovo raztresenje ali
razlitje med prevozom, 
-       
ne imenuje v skladu s petim odstavkom 5. člena te uredbe odgovorne osebe
za ravnanje z odpadki iz zdravstva, 
-       
ne zagotovi, da so v skladu s prvim odstavkom 6. člena te uredbe posode
in vreče iz materiala, ki glede na fizikalne, kemijske, biološke in druge
lastnosti odpadkov iz zdravstva zanesljivo preprečuje ogrožanje okolja in
zdravja ljudi, 
-       
ne zagotovi, da so v skladu z drugim in tretjim odstavkom 6. člena te
uredbe posode oziroma vreče, namenjene začasnemu skladiščenju odpadkov iz
zdravstva, izdelane v skladu s standardi, če za material, iz katerega so
izdelane, obstajajo standardi, 
-       
ne zagotovi, da se v skladu s prvim odstavkom 7. člena te uredbe odpadki
iz zdravstva shranjujejo ali začasno skladiščijo v zbiralnici tako, da ne
onesnažujejo okolja ali ogrožajo zdravja ljudi in je zbiralcu omogočen dostop z
vozilom zaradi njihovega prevzema, 
-       
ne zagotovi, da je v skladu z drugim odstavkom 7. člena te uredbe
prostor, ki je določen za zbiralnico, namenjen izključno začasnemu skladiščenju
odpadkov iz zdravstva, ki je pokrit in ločen od drugih prostorov ter zunanjega
okolja na način, ki preprečuje dostop nepooblaščenim osebam, in zagotavlja
požarno varnost v skladu s predpisom, ki ureja požarno varnost v stavbah, 
-       
ne zagotovi, da je v skladu s tretjim odstavkom 7. člena te uredbe
zbiralnica na takem kraju, da je dostop z vozilom zaradi prevzema odpadkov iz
zdravstva neoviran, 
-       
ne zagotovi, da je zbiralnica označena v skladu s četrtim odstavkom 7.
člena te uredbe, 
-       
ne zagotovi, da je v skladu s petim odstavkom 7. člena te uredbe
zbiralnica, ko ne obratuje, zaklenjena in varovana, 
-       
ne zagotovi, da so tla, stene in strop zbiralnice izdelane iz materiala
v skladu s šestim odstavkom 7. člena te uredbe, 
-       
ne zagotovi, da ima v skladu s sedmim odstavkom 7. člena te uredbe
zbiralnica urejeno odvajanje odpadnih voda in mehansko prezračevanje, 
-       
ne zagotovi izdelave načrta gospodarjenja z odpadki iz zdravstva v
skladu z 8. členom te uredbe, 
-       
ne zagotovi, da se v skladu s prvim odstavkom 9. člena te uredbe odpadki
iz zdravstva oddajo zbiralcu, 
-       
ne zagotovi, da odgovorna oseba v skladu z drugim odstavkom 9. člena te
uredbe ob oddaji vsake pošiljke odpadkov iz zdravstva izpolni evidenčni list, 
-       
ne vodi evidence o nastajanju odpadkov iz zdravstva v skladu s prvim
odstavkom 10. člena te uredbe, 
-       
pristojnemu inšpektorju, če ta to zahteva, ne omogoči vpogleda v
evidenco o nastajanju odpadkov iz zdravstva v skladu z drugim odstavkom 10.
člena te uredbe. 
(2) Z globo od 3.500 eurov do 10.000 eurov se za prekršek
kaznuje zbiralec, ki je pravna oseba ali samostojni podjetnik posameznik, če: 
-       
v nasprotju s prvim odstavkom 11. člena te uredbe zbira odpadke iz
zdravstva od povzročiteljev, ne da bi pridobil potrdilo ministrstva o vpisu v
evidenco zbiralcev, 
-       
v nasprotju s tretjim odstavkom 11. člena te uredbe za zbrane odpadke iz
zdravstva ne zagotovi predelave ali odstranjevanja. 
(3) Z globo od 3.500 eurov do 10.000 eurov se za prekršek
kaznuje odstranjevalec, ki je pravna oseba ali samostojni podjetnik posameznik,
če odpadkov iz zdravstva v skladu s 13. členom te uredbe pred odlaganjem ne
razkuži in obdela tako, da izpolnjujejo zahteve za odpadke z visoko vsebnostjo
biološko razgradljivih snovi v skladu s predpisom, ki ureja odlaganje odpadkov
na odlagališčih. 
(4) Z globo od 1.200 eurov do 4100 eurov se za prekršek iz
prvega do tretjega odstavka tega člena kaznuje tudi odgovorna oseba osebe
povzročitelja, zbiralca ali odstranjevalca.
VIII. PREHODNE IN KONČNE DOLOČBE
17. člen
(veljavnost dovoljenj)
Dovoljenja za zbiranje odpadkov iz zdravstva, izdana pred
uveljavitvijo te uredbe v skladu s Pravilnikom o ravnanju z odpadki, ki
nastanejo pri opravljanju zdravstvene dejavnosti in z njo povezanih raziskavah
(Uradni list RS, št. 47/04), ostanejo v veljavi do izteka veljavnosti.
18. člen
(prenehanje veljavnosti)
Z dnem uveljavitve te uredbe preneha veljati Pravilnik o
ravnanju z odpadki, ki nastanejo pri opravljanju zdravstvene dejavnosti in z
njo povezanih raziskavah (Uradni list RS, št. 47/04).
19. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-75/2008/8
Ljubljana, dne 4. septembra 2008
EVA 2008-2511-0150
Vlada Republike Slovenije
Janez Janša l.r. 
Predsednik

PRILOGA
1 Opis posod in vreč za hranjenje in začasno skladiščenje odpadkov iz zdravstva
iz podskupine 18 01 in 18 02 iz klasifikacijskega seznama odpadkov