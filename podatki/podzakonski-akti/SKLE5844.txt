Predmet sklepa
1. člen
Ta sklep določa podrobnejšo vsebino dokumentacije, s katero
kandidat za člana uprave zavarovalne delniške družbe, pozavarovalnice, družbe
za vzajemno zavarovanje in pokojninske družbe dokazuje izpolnjevanje pogojev iz
24. člena Zakona o zavarovalništvu (Uradni list RS, št. 102/04 – uradno
prečiščeno besedilo – v nadaljevanju ZZavar-UPB1).
Vsebina sklepa
2. člen
Kandidat za člana uprave mora k zahtevi za izdajo dovoljenja
iz drugega odstavka 25. člena ZZavar-UPB1 priložiti dokazila:
1.     
izpolnjen vprašalnik v obliki obrazca z oznako CV-AZN, ki je sestavni
del tega sklepa;
2.     
kopijo osebnega dokumenta (osebne izkaznice, potnega lista ali
vozniškega dovoljenja);
3.     
pisno izjavo o imenovanju in prenehanju svojih funkcij v nadzornih in
upravnih organih drugih pravnih oseb;
4.     
dokazilo, da je nadzorni svet zavarovalnice imenoval kandidata pogojno
oziroma z odložnim pogojem za člana uprave, z navedbo datuma imenovanja, dobe,
za katero je imenovan, in predvidenega področja, za katero bo kot član uprave
zadolžen;
5.     
overjeno kopijo delovne knjižice oziroma listine, iz katere je razvidna
dosedanja delovna doba;
6.     
dokazila o doseženi strokovni oziroma znanstveni izobrazbi in
funkcionalnih znanjih;
7.     
potrdilo o nekaznovanosti v izvirniku iz kazenske evidence, iz katerega
je razvidno, da kandidat izpolnjuje pogoje iz 2. točke prvega odstavka 24.
člena ZZavar-UPB1;
8.     
dokazilo o plačilu takse za odločanje;
9.     
morebitna druga dokazila.
Dostopnost na svetovnem spletu
3. člen
Obrazec CV-AZN je objavljen tudi na spletni strani Agencije
za zavarovalni nadzor www.a-zn.si.

Priloga
1: Obrazec CV-AZN k zahtevi za izdajo dovoljenja za opravljanje funkcije člana
uprave zavarovalnice, pozavarovalnice, družbe za vzajemno zavarovanje in
pokojninske družbe

Sklep o podrobnejši vsebini dokumentacije k
zahtevi za izdajo dovoljenja za opravljanje funkcije člana uprave (Uradni list
RS, št. 52/05) vsebuje naslednjo končno določbo:
»Uveljavitev sklepa
4. člen
Ta sklep začne veljati osmi dan po objavi v Uradnem listu
Republike Slovenije.
Ljubljana, dne 11. maja 2005.«.

Sklep o dopolnitvi Sklepa o podrobnejši
vsebini dokumentacije k zahtevi za izdajo dovoljenja za opravljanje funkcije
člana uprave (Uradni list RS, št. 7/07) vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem
listu Republike Slovenije.«.