I. SPLOŠNE DOLOČBE
1. člen
(vsebina pravilnika)
(1) S tem pravilnikom se določajo postopek, pogoji in
kriteriji za sofinanciranje:
1.     
organizacije in izvedbe interesnih šolskih tekmovanj (v nadaljnjem
besedilu: interesna tekmovanja) in selekcijskih šolskih tekmovanj (v nadaljnjem
besedilu: selekcijska tekmovanja) za učence, dijake, vajence in študente višjih
strokovnih šol,
2.     
organizacije mednarodnih tekmovanj v Republiki Sloveniji.
(2) S tem pravilnikom se določajo tudi kriteriji za določitev
števila priznanj tekmovalcev selekcijskih tekmovanj.
(3) Določbe tega pravilnika se ne uporabljajo za
sofinanciranje športnih tekmovanj.
II. INTERESNA TEKMOVANJA
2. člen
(interesna tekmovanja)
(1) Interesna tekmovanja, ki jih sofinancira ministrstvo za
izobraževanje, znanost in šport (v nadaljnjem besedilu: ministrstvo), so lahko
s področij določenih v 8. členu tega pravilnika ali s področja kulture,
kulturne in naravne dediščine, umetnosti, trajnostnega razvoja oziroma
vseživljenjskega učenja, poklicnega in strokovnega izobraževanja (zlasti s
področja deficitarnih poklicev).
(2) Ministrstvo sofinancira interesno tekmovanje, na katerem
je bilo v zadnjih dveh letih pred objavo javnega razpisa udeleženih povprečno
vsaj 50 tekmovalcev, razen v primeru ko ministrstvo določi prednostno oziroma
deficitarno področje.
(3) Za interesno tekmovanje iz prejšnjega odstavka se šteje
tudi interesno tekmovanje, ki nastane z združenjem dveh ali več tekmovanj, pri
čemer se za izpolnjevanje kriterijev od 1. do 5. točke prvega odstavka 5. člena
tega pravilnika upoštevajo kazalniki posamičnega tekmovanja ali organizatorja
tekmovanja, ki izkazujejo višje vrednosti.
(4) Interesna tekmovanja se organizirajo na eni ali več
stopenj (šolsko, regijsko, državno), pri čemer mora biti prva stopnja dostopna
vsem učencem, dijakom, vajencem ali študentom višjih strokovnih šol. Na prvo
stopnjo tekmovanja se tekmovalci prijavijo na šoli, ki jo obiskujejo.
3. člen
(koledar in roki za izvedbo interesnih tekmovanj)
(1) Koledar interesnih tekmovanj za prihodnje šolsko leto se
oblikuje do konca junija tekočega šolskega leta.
(2) Interesna tekmovanja se zaključijo praviloma do konca
aprila tekočega šolskega leta, najkasneje pa do zaključka tekočega šolskega
leta.
4. člen
(pogoji za sofinanciranje interesnih tekmovanj)
Za sofinanciranje lahko kandidirajo pravne osebe (v
nadaljevanju besedila: organizator interesnih tekmovanj), ki:
1.     
organizirajo in izvajajo tekmovanja iz področij iz 2. člena tega
pravilnika vsaj dve leti pred objavo javnega razpisa;
2.     
zagotovijo, da je prva stopnja tekmovanja dostopna vsem učencem,
dijakom, vajencem ali študentom višjih strokovnih šol;
3.     
imajo sprejeta pravila o organizaciji in izvedbi tekmovanja, ki je
predmet sofinanciranja, ki so skladna s tem pravilnikom ter so objavljena na
spletni strani organizatorja ali na spletni strani tekmovanja. Pravila določajo
vsaj:
- 
vsebino, cilj in opredelitev interesnega tekmovanja (splošni del
pravil),
- 
postopek prijave na interesno tekmovanje,
- 
opis organizacije interesnega tekmovanja in priprave nalog za
tekmovanje,
- 
napredovanja tekmovalcev v naslednjo stopnjo interesnega tekmovanja,
kadar se tekmovanje izvaja stopenjsko,
- 
število priznanj ali nagrad,
- 
postopek razglasitve rezultatov tekmovanja in podelitve priznanj ter
nagrad,
- 
postopek reševanja ugovorov tekmovalcev glede neuradnih rezultatov in
izvedbe interesnega tekmovanja,
- 
vire financiranja;
4.     
zagotovijo interesna tekmovanja na narodnostno mešanih območjih v skladu
z zakonom, ki ureja posebne pravice italijanske in madžarske narodne skupnosti
na področju vzgoje in izobraževanja oziroma zagotovijo oblikovno-tehnične
prilagoditve za otroke in mladostnike s posebnimi potrebami.
5. člen
(kriteriji za sofinanciranje interesnih tekmovanj)
(1) Za sofinanciranje interesnih tekmovanj se uporabljajo
naslednji kriteriji:
1.     
povprečno število tekmovalcev v preteklih treh šolskih letih (oziroma v
zadnjih letih, ko je bilo tekmovanje v celoti organizirano),
2.     
število in vrsta mednarodnih dosežkov tekmovalcev na tekmovanjih, ki so
opredeljena v 17. členu tega pravilnika v zadnjih treh letih,
3.     
število in vrsta mednarodnih dosežkov tekmovalcev na tekmovanjih, ki so
opredeljena v 18. členu tega pravilnika v zadnjih treh letih,
4.     
število let izvajanja tekmovanja,
5.     
število let organiziranja tekmovanj,
6.     
izobraževanja za mentorje,
7.     
dodatni viri financiranja,
8.     
višina in namen potrebnih sredstev za izvedbo tekmovanja na posameznega
tekmovalca,
9.     
deficitarno ali prednostno področje, ki ga določi ministrstvo.
(2) Točkovanje posameznega kriterija za izbor se določi v
vsakokratnem javnem razpisu.
6. člen
(obveznosti organizatorja interesnih tekmovanj)
(1) Organizator interesnih tekmovanja najkasneje do 16.
avgusta v tekočem koledarskem letu na svoji spletni strani ali na spletni
strani tekmovanja objavi poziv k prijavi (v nadaljnjem besedilu: poziv)
udeležencev na interesna tekmovanja za naslednje šolsko leto, v katerem so
navedeni vsebina (teme po posameznih skupinah interesnih tekmovanj) in datumi
posameznih stopenj tekmovanja ter tekmovalno gradivo. V pozivu so lahko
navedeni tudi drugi podatki, za katere prijavitelj ocenjuje, da so potrebni za
nemoteno izvedbo interesnih tekmovanj.
(2) Organizator interesnih tekmovanj mora zagotoviti
organizacijo in izvedbo tekmovanja tako, da interesno tekmovanje vodi
tekmovalna komisija.
(3) Neuradni rezultati interesnih tekmovanj in naloge ter
rešitve nalog morajo biti objavljeni najkasneje sedem delovnih dni po izvedbi
tekmovanja na spletni strani organizatorja interesnega tekmovanja ali na
spletni strani tekmovanja, uradni rezultati pa najkasneje 14 dni po izvedbi
tekmovanja. Po objavi neuradnih rezultatov morajo imeti tekmovalci možnost
ugovora v skladu s pravili iz 3. točke 4. člena tega pravilnika.
7. člen
(vrste upravičenih stroškov interesnih tekmovanj)
(1) Organizator interesnih tekmovanj lahko dodeljena sredstva
porabi za upravičene stroške organizacije in izvedbe interesnih tekmovanj, ki
jih dokazuje z verodostojnimi listinami, ki se glasijo na organizatorja
interesnih tekmovanj.
(2) Vrste upravičenih stroškov organizacije in izvedbe
interesnih tekmovanj so:
1.     
priprava in objava poziva, priprava, distribucija in tisk tekmovalnih
nalog ter priznanj ali nagrad tekmovalcem in mentorjem, stroški dela
tekmovalnih komisij in ostalega osebja pri izvedbi interesnega tekmovanja,
2.     
prehrana za tekmovalce in člane tekmovalnih komisij v višini cene malice
za tekoče šolsko leto, kot je določena z zakonom, ki ureja šolsko prehrano,
3.     
stroški najema prostora, opreme in storitev potrebnih za izvedbo
interesnih tekmovanj,
4.     
stroški prevoda tekmovalnih nalog v skladu z zakonom, ki ureja posebne
pravice italijanske in madžarske narodne skupnosti na področju vzgoje in
izobraževanja, oblikovno-tehnična prilagoditev nalog za učence in dijake s
posebnimi potrebami,
5.     
strošek spletnih platform,
6.     
potni stroški organizatorja.
III. SELEKCIJSKA TEKMOVANJA
8. člen
(opredelitev)
Ministrstvo sofinancira selekcijska tekmovanja s področja
znanstvene discipline ali več znanstvenih disciplin, ki so povezana z učnimi
načrti oziroma s katalogi znanj predvsem iz naslednjih predmetov ali predmetnih
področij: slovenščina ali italijanščina ali madžarščina, tuji jeziki,
zgodovina, geografija, matematika, fizika, tehnika in tehnologija,
računalništvo in informatika, astronomija, filozofija, ekonomija, psihologija,
logika, kemija, biologija in naravoslovje.
9. člen
(predmet sofinanciranja selekcijskih tekmovanj)
(1) Ministrstvo sofinancira v osnovnošolskem izobraževanju
eno selekcijsko tekmovanje s posameznega področja iz prejšnjega člena od
šestega razreda dalje in eno v srednješolskem izobraževanju. V osnovnošolskem
izobraževanju se selekcijsko tekmovanje organizira vsaj za osmi in deveti
razred, v srednješolskem izobraževanju pa vsaj za zadnji dve leti
izobraževalnega programa.
(2) Selekcijsko tekmovanje v srednješolskem izobraževanju se
nadaljuje z evropskim, regionalnim ali svetovnim tekmovanjem, ki izpolnjuje
pogoje iz 17. oziroma 18. člena tega pravilnika že vsaj dve leti pred objavo
javnega razpisa za sofinanciranje.
(3) Za selekcijsko tekmovanje iz prejšnjega odstavka se šteje
tudi selekcijsko tekmovanje, ki nastane z združenjem dveh ali več tekmovanj,
pri čemer se za izpolnjevanje kriterijev od 1. do 5. točke prvega odstavka 12.
člena tega pravilnika upoštevajo kazalniki posamičnega tekmovanja ali
organizatorja tekmovanja, ki izkazujejo višje vrednosti.
(4) Selekcijska tekmovanja se izvajajo stopenjsko (šolska,
regijska, državna tekmovanja). Vsako tekmovanje ima najmanj dve stopnji, pri
čemer mora biti šolska oziroma regijska stopnja, kadar šolska stopnja ni
organizirana, dostopna vsem učencem, dijakom, vajencem ali študentom višjih
strokovnih šol. Na prvo stopnjo tekmovanja se tekmovalci prijavijo na šoli, ki
jo obiskujejo.
10. člen
(koledar in roki za izvedbo selekcijskih tekmovanj)
(1) Koledar selekcijskih tekmovanj za prihodnje šolsko leto
se oblikuje do konca junija tekočega šolskega leta.
(2) Selekcijska tekmovanja se zaključijo praviloma do konca
aprila tekočega šolskega leta, najkasneje pa do zaključka tekočega šolskega
leta.
11. člen
(pogoji za sofinanciranje selekcijskih tekmovanj)
Za sofinanciranje lahko kandidirajo pravne osebe (v
nadaljevanju besedila: organizator selekcijskih tekmovanj), ki:
1.     
organizirajo in izvajajo selekcijska tekmovanja že vsaj pet let pred
objavo javnega razpisa,
2.     
ne zahtevajo plačila kotizacij ali nabave posebne opreme oziroma
pripomočkov (namensko periodično gradivo, učno gradivo) za sodelovanje na
tekmovanju,
3.     
imajo sprejeta pravila o organizaciji in izvedbi tekmovanja, ki je
predmet sofinanciranja, ki so skladna s tem pravilnikom in objavljena na
spletni strani organizatorja ali spletni strani tekmovanja. Pravila določajo
najmanj:
- 
vsebino, cilj in opredelitev selekcijskih tekmovanj (splošni del
pravil),
- 
postopek prijave na selekcijskih tekmovanje,
- 
opis organizacije selekcijskih tekmovanj in priprave nalog za
tekmovanje,
- 
napredovanja tekmovalcev v naslednjo stopnjo selekcijskega tekmovanja,
pri čemer lahko na podlagi rezultata na državni stopnji tekmovanja sodeluje
največ 500 tekmovalcev ne glede na število tekmovalnih skupin ali kategorij,
- 
določitev števila priznanj skladno s kriteriji iz 27., 28., 29. in 30.
člena tega pravilnika,
- 
postopek razglasitve rezultatov tekmovanja in podelitve priznanj ter
nagrad,
- 
postopek reševanja ugovorov tekmovalcev glede neuradnih rezultatov in
izvedbe selekcijskih tekmovanj,
- 
viri financiranja;
4.     
zagotovijo tajnost nalog za tekmovanje, posredujejo tekmovalne naloge v
elektronski obliki za šolsko raven in v ustreznem številu za vse tekmovalce za regionalno
in državno raven na posamezna mesta izvajanja tekmovanja in po zaključku
tekmovanja na posamezni stopnji seznanijo tekmovalce z rešitvami, kot je to
določeno v drugem odstavku 13. člena tega pravilnika;
5.     
zagotovijo selekcijska tekmovanja na narodnostno mešanih območjih v
skladu z zakonom, ki ureja posebne pravice italijanske in madžarske narodne
skupnosti na področju vzgoje in izobraževanja oziroma zagotovijo
oblikovno-tehnične prilagoditve za otroke in mladostnike s posebnimi potrebami.
12. člen
(kriteriji sofinanciranja selekcijskih tekmovanj)
(1) Za sofinanciranje selekcijskih tekmovanj se uporabljajo
naslednji kriteriji:
1.     
povprečno število tekmovalcev v preteklih treh letih (oziroma zadnjih
letih, ko je bilo tekmovanje v celoti organizirano),
2.     
število in vrsta mednarodnih dosežkov tekmovalcev na tekmovanjih, ki so
opredeljena v 17. členu tega pravilnika v zadnjih treh letih,
3.     
število in vrsta mednarodnih dosežkov tekmovalcev na tekmovanjih, ki so
opredeljena v 18. členu tega pravilnika v zadnjih treh letih,
4.     
število let izvajanja tekmovanja,
5.     
število let organiziranja tekmovanj,
6.     
izobrazba in leta delovanja članov tekmovalne komisije s področja
selekcijskega tekmovanja,
7.     
izobraževanja za mentorje,
8.     
dodatni viri financiranja,
9.     
višina potrebnih sredstev za izvedbo tekmovanja na tekmovalca.
(2) Točkovanje posameznega kriterija za izbor se določi v
vsakokratnem javnem razpisu.
13. člen
(obveznosti organizatorja selekcijskih tekmovanj)
(1) Organizator selekcijskih tekmovanj najkasneje do 16.
avgusta v tekočem koledarskem letu na svoji spletni strani ali na spletni
strani tekmovanja objavi poziv k prijavi udeležencev na selekcijska tekmovanja
za naslednje šolsko leto, v katerem so določeni vsebina po posameznih skupinah
tekmovanj in datumi posameznih stopenj tekmovanja, ter tekmovalno gradivo. V
pozivu so lahko objavljeni tudi drugi podatki, za katere organizator oceni, da
so potrebni za nemoteno izvedbo selekcijskih tekmovanj.
(2) Organizator selekcijskih tekmovanj objavi naloge in
rešitve nalog tekmovanja, ki so javno in brezplačno dostopne, po končanem
tekmovanju na svoji spletni strani ali na spletni strani tekmovanja, najkasneje
pa pred novim pozivom.
(3) Neuradni rezultati selekcijskih tekmovanj morajo biti
objavljeni:
1.     
na šolski in regionalni stopnji najkasneje sedem delovnih dni po izvedbi
tekmovanja,
2.     
na državni stopnji najkasneje pet delovnih dni po izvedbi tekmovanja.
(4) Po objavi neuradnih rezultatov imajo tekmovalci možnost
ugovora v skladu s pravili iz 3. točke 11. člena tega pravilnika.
(5) Uradni rezultati selekcijskih tekmovanj morajo biti
objavljeni najkasneje 14 dni po izvedbi tekmovanja. Uradni rezultati so
dokončni.
(6) Organizator tekmovanje najkasneje do 16. avgusta v
tekočem koledarskem letu izvede evalvacijo tekmovanja.
14. člen
(vrste upravičenih stroškov selekcijskih tekmovanj)
(1) Organizator selekcijskih tekmovanj porabi dodeljena
sredstva za upravičene stroške organizacije in izvedbe selekcijskih tekmovanj,
ki jih dokazuje z verodostojnimi listinami, ki se glasijo na organizatorja.
(2) Vrste upravičenih stroškov organizacije in izvedbe
selekcijskih tekmovanj so:
1.     
priprava in objava poziva, priprava, distribucija in tisk tekmovalnih
nalog ter priznanj tekmovalcem in mentorjem, stroški dela tekmovalnih komisij
in ostalega osebja pri izvedbi tekmovanja,
2.     
prehrana za tekmovalce in člane tekmovalnih komisij v višini cene malice
za tekoče šolsko leto, kot je določena z zakonom, ki ureja šolsko prehrano,
3.     
stroški najema prostora, opreme in storitev potrebnih za organizacijo in
izvedbo tekmovanj iz znanj,
4.     
stroški prevoda tekmovalnih nalog v skladu z zakonom, ki ureja posebne
pravice italijanske in madžarske narodne skupnosti na področju vzgoje in
izobraževanja, oblikovno-tehnična prilagoditev nalog za učence in dijake s
posebnimi potrebami,
5.     
strošek spletnih platform,
6.     
potni stroški organizatorja in
7.     
stroški materialov in opreme za izvedbo eksperimentalnega dela
tekmovanja.
(3) Največ 10 % pavšal od upravičenih stroškov iz prejšnjega
odstavka za druge stroške, povezane z organizacijo in izvedbo tekmovanj.
15. člen
(selekcijska tekmovanja iz slovenščine – Cankarjevo
tekmovanje)
Za organizacijo Cankarjevega tekmovanja, ki ga izvaja Zavod
Republike Slovenije za šolstvo, se uporabljajo določbe 9. člena, razen drugega
odstavka, 10., 11., 12., 13., 14., 27., 28., 29., 31., 32. in 33. člena tega
pravilnika.
IV. MEDNARODNA TEKMOVANJA
16. člen
(sofinanciranje organizacije mednarodnih tekmovanj v
Republiki Sloveniji)
(1) Ministrstvo lahko sofinancira organizacijo mednarodnih
tekmovanj v Republiki Sloveniji in v ta namen enkrat letno objavi javno
povabilo za izkaz interesa organizacije mednarodnega tekmovanja, ki izpolnjuje
pogoje iz 17. ali 18. člena tega pravilnika, v Republiki Sloveniji.
(2) Organizatorja tekmovanja, ki je podal vlogo na javno
povabilo, lahko ministrstvo pisno podpre pri kandidaturi za organizacijo
mednarodnega tekmovanja v Republiki Sloveniji, če so izpolnjeni pogoji iz 17.
in 18. člena tega pravilnika ter upoštevaje proračunske zmožnosti ministrstva
in prednostna področja, ki se določijo v javnem povabilo iz prejšnjega
odstavka.
(3) Z organizatorjem mednarodnega tekmovanja, ki ga je
ministrstvo pisno podprlo pri kandidaturi, njegova kandidatura pa je bila
potrjena na mednarodni ravni, ministrstvo sklene pogodbo o sofinanciranju.
(4) Upravičeni stroški, ki se sofinancirajo na podlagi
pogodbe iz prejšnjega odstavka, so:
1.     
stroški osebja (npr. za koordinatorje dogodka, pripravljavce in
popravljalce nalog, mednarodne tekmovalne komisije, delo študentov),
2.     
nastanitve in prehrane (npr. za tekmovalce in člane tekmovalne
komisije),
3.     
potni stroški (npr. prevozi, lokalni transfer in izleti za tekmovalno
komisijo ter izleti za tekmovalce),
4.     
stroški priprave nalog, materiala, opreme, storitev, promocijski
material, tisk in nagrade, povezane z organizacijo in izvedbo tekmovanja.
17. člen
(pogoji za sofinanciranje evropskega oziroma regionalnega
tekmovanja)
Ministrstvo sofinancira evropsko tekmovanje, ali regionalno
tekmovanje, če evropsko ne obstaja, ki:
1.     
je organizirano s področja znanstvene discipline oziroma več znanstvenih
disciplin, ki so povezane z učnimi načrti oziroma katalogi znanja predvsem iz
naslednjih področij: jeziki, zgodovina, geografija, matematika, fizika,
računalništvo in informatika, tehnika, tehnologija, kemija, biologija, logika,
naravoslovje, astronomija,
2.     
je bilo o izvedeno že najmanj petkrat pred objavo, ima tekmovalce iz
vsaj 20 evropskih držav, ko gre za evropsko tekmovanje, oziroma ima tekmovalce
iz vsaj 15 evropskih držav, ko gre za regionalno tekmovanje,
3.     
javnega povabila iz drugega odstavka 16. člena tega pravilnika,
4.     
ga organizira pravna oseba, ki je organizirala in izvedla državna
selekcijska tekmovanja že najmanj petkrat pred objavo javnega povabila iz
drugega odstavka 16. člena tega pravilnika in
5.     
se zaključi praviloma do konca tekočega šolskega leta.
18. člen
(pogoji sofinanciranja za svetovno tekmovanje)
Ministrstvo sofinancira svetovno tekmovanje, ki:
1.     
je organizirano s področja znanstvene discipline oziroma več znanstvenih
disciplin, ki so povezane z učnimi načrti oziroma katalogi znanja predvsem iz
naslednjih področij: jeziki, zgodovina, geografija, matematika, fizika,
računalništvo in informatika, tehnika, tehnologija, kemija, biologija, logika,
naravoslovje, astronomija,
2.     
ima tekmovalce iz vsaj 40 držav iz različnih kontinentov,
3.     
je bilo izvedeno že najmanj petkrat pred objavo javnega povabila iz
drugega odstavka 16. člena tega pravilnika,
4.     
ga organizira pravna oseba, ki je organizirala in izvedla državna
selekcijska tekmovanja že najmanj petkrat pred objavo javnega povabila iz
drugega odstavka 16. člena tega pravilnika in
5.     
se zaključi praviloma do konca tekočega šolskega leta.
V. JAVNI RAZPIS IN POSTOPEK ZA SOFINANCIRANJE INTERESNIH IN
SELEKCIJSKIH TEKMOVANJ
19. člen
(javni razpis za sofinanciranje interesnih in selekcijskih
tekmovanj)
(1) Postopek sofinanciranja selekcijskih in interesnih
tekmovanj iz javnih sredstev, razen za organizacijo Cankarjevega tekmovanja in
organizacijo mednarodnih selekcijskih tekmovanj, se izvede kot javni razpis, ki
ga pripravi ministrstvo v skladu s proračunskimi zmožnostmi in ga objavi v
Uradnem listu Republike Slovenije ter na spletni strani ministrstva. Javni
razpis se objavi praviloma za obdobje treh let.
(2) Objava javnega razpisa mora vsebovati zlasti:
1.     
naziv in sedež izvajalca razpisa,
2.     
pravno podlago za izvedbo javnega razpisa,
3.     
predmet javnega razpisa,
4.     
navedbo pogojev za kandidiranje na javnem razpisu in kriterijev za
dodelitev sredstev,
5.     
predviden obseg javnih sredstev za sofinanciranje in pogoje za
razdelitev,
6.     
določitev obdobja, v katerem morajo biti porabljena dodeljena sredstva,
7.     
rok, do katerega morajo biti predložene prijave za dodelitev sredstev,
8.     
datum odpiranja prijav za dodelitev sredstev,
9.     
rok, v katerem bodo prijavitelji obveščeni o izidu javnega razpisa,
10.  
kraj, čas in osebo, pri kateri lahko prijavitelji dvignejo razpisno
dokumentacijo, oziroma elektronski naslov, na katerem lahko zaprosijo zanjo.
20. člen
(komisija za vodenje javnega razpisa)
(1) Postopek javnega razpisa vodi komisija, ki jo s sklepom
imenuje minister za izobraževanje, znanost in šport (v nadaljnjem besedilu:
minister). Komisija preveri pravočasnost in popolnost vlog, opravi pregled
popolnih vlog, jih oceni na podlagi pogojev in kriterijev, ki so navedena v
javnem razpisu ter ministru poda predlog izbire in sofinanciranja tekmovanj.
(2) Komisijo sestavljajo predsednik in najmanj dva člana.
(3) Predsednik in člani komisije ne smejo biti z vlagatelji,
ki kandidirajo za dodelitev sredstev, interesno povezani v smislu poslovne
povezanosti, sorodstvenega razmerja (v ravni vrsti ali v stranski vrsti do
vštetega četrtega kolena), v zakonski zvezi, v zunajzakonski skupnosti, v
svaštvu do vštetega drugega kolena tudi, če so te zveze, razmerja oziroma
skupnosti že prenehale. Prav tako ne smejo sodelovati pri delu komisije, če
obstajajo druge okoliščine, ki bi vplivale na njihovo neobjektivnost in
nepristranskost (npr. osebne povezave).
(4) Predsednik in člani komisije podpišejo izjavo o prepovedi
interesne povezanosti.
(5) Če je predsednik ali član komisije z vlagateljem
poslovno, sorodstveno ali osebno povezan se izloči iz komisije in se to
evidentira v zapisniku.
21. člen
(vloge)
(1) Vloge na javni razpis se obravnavajo posamično.
(2) Vloga mora biti oddana v zaprti ovojnici, ki je označena
z »Ne odpiraj – vloga« in navedbo javnega razpisa, na katerega se nanaša.
Ovojnica je lahko označena tudi na drug ustrezen način, iz katerega izhaja, da
gre za vlogo na določen javni razpis.
(3) Ovojnica, ki ni označena v skladu s prejšnjim odstavkom,
se vrne vlagatelju.
(4) Vloga na javni razpis je lahko tudi elektronska, če je
tako določeno v javnem razpisu. Način elektronske predložitve vloge mora biti
določen v razpisni dokumentaciji.
(5) Vloga mora biti izvajalcu razpisa dostavljena do roka, ki
je določen v javnem razpisu, ne glede na način oddaje.
22. člen
(odpiranje vlog)
(1) Odpiranje prejetih vlog vodi komisija in se izvede v
roku, ki je predviden v javnem razpisu. Odpirajo se samo v roku dostavljene in
pravilno označene ovojnice.
(2) Odpiranje prejetih vlog ni javno.
(3) Za vsako vlogo komisija ugotovi, ali je pravočasna, ali
jo je podala upravičena oseba in ali je popolna. Komisija o odpiranju vlog vodi
zapisnik.
(4) Vlogo, ki ni pravočasna ali je ni vložila upravičena
oseba, izvajalec razpisa zavrže s sklepom. Pritožba zoper sklep ni dovoljena.
23. člen
(dopolnitev vlog)
(1) Komisija v roku osmih dni od odpiranja vlog pisno pozove
tiste prijavitelje vlog, katerih vloge niso bile popolne, da jih dopolnijo. Rok
za dopolnitev ne sme biti daljše od petnajstih dni.
(2) Nepopolne vloge, ki jih prijavitelj v roku iz prejšnjega
odstavka ne dopolni, se zavržejo s sklepom.
24. člen
(odločba)
(1) Na podlagi predloga komisije minister izda odločbo o
izbiri ter obsegu sofinanciranja ali o zavrnitvi sofinanciranja interesnih in
selekcijskih tekmovanj. Odločitev ministrstva o dodelitvi sredstev je dokončna.
Zoper odločitev je možen upravni spor v roku 30 dni od prejema odločbe
ministrstva.
(2) Odločba o izbiri je podlaga za sklenitev pogodb o
sofinanciranju.
25. člen
(poziv k podpisu pogodbe)
(1) Ob izdaji odločbe o izbiri minister prijavitelja pozove k
podpisu pogodbe o sofinanciranju.
(2) Če se vlagatelj v roku osmih dni ne odzove, se šteje, da
je umaknil vlogo za sofinanciranje.
26. člen
(obvezne sestavine pogodbe o sofinanciranju)
(1) Za dodelitev sredstev se sklene pogodba med ministrstvom
in izbranim prijaviteljem.
(2) Sestavine pogodbe o sofinanciranju so vsaj:
1.     
naziv in naslov neposrednega uporabnika in prejemnika sredstev,
2.     
namen, za katerega so sredstva dodeljena,
3.     
višina dodeljenih sredstev,
4.     
terminski plan porabe sredstev,
5.     
način nadzora nad namensko porabo sredstev,
6.     
evidenca izdanih potrdil mentorjem tekmovalcev, ki so pridobili
priznanja in arhiv o tekmovalcih, ki vsebuje podatke o rezultatih in izdanih
priznanjih in potrdilih, v skladu z zakonom, ki ureja varstvo osebnih podatkov,
7.     
vrste upravičenih stroškov,
8.     
obveznosti upravičenca.
VI. KRITERIJI ZA DOLOČITEV ŠTEVILA PRIZNANJ TEKMOVALCEM
SELEKCIJSKIH TEKMOVANJ
27. člen
(osnovna stopnja in priznanja na šolski in regijski stopnji)
(1) Za namen določitve števila priznanj tekmovalcem
selekcijskih tekmovanj se kot osnovna stopnja tekmovanja šteje šolska stopnja,
če ta ni organizirana, je osnovna stopnja regijska stopnja.
(2) Na šolski in regijski stopnji lahko organizator
selekcijskih tekmovanj podeli bronasta priznanja. Njihovo število in
podelitvene kriterije opredeli organizator selekcijskih tekmovanj s pravili
tekmovanja iz 2. točke petega odstavka 11. člena tega pravilnika.
28. člen
(državna stopnja tekmovanj in število priznanj)
(1) Število udeležencev na državni stopnji tekmovanja je N in
je največ 500.
(2) Število udeležencev na mednarodni stopnji tekmovanja je
M.
(3) Število podeljenih zlatih priznanj (v nadaljnjem
besedilu: Z) in srebrnih priznanj (v nadaljnjem besedilu: S) na državni stopnji
tekmovanja je odvisno od:
1.     
števila tekmovalcev na osnovni stopnji in
2.     
od uspešnosti tekmovalcev na tekmovanju na mednarodni ravni, za udeležbo
na katerem je pomemben uspeh na tem tekmovanju na državni ravni.
(4) Število zlatih priznanj podeljenih glede na število
tekmovalcev na osnovni stopnji sme biti največ ZN in srebrnih največ
SN.
(5) Število dodatnih zlatih in srebrnih priznanj glede na
uspeh na mednarodni ravni sme biti največ ZM in SM.
(6) Zgornja meja števila podeljenih zlatih priznanj je ZN
+ ZM < 0,6 N. Zgornja meja števila podeljenih srebrnih priznanj
je SN + SM < 0,6 N. Skupno število podeljenih priznanj
je SN + SM + ZN + ZM < 0,8 N.
29. člen
(število priznanj glede na število udeležencev na osnovni
stopnji)
(1) Glede na število tekmovalcev na osnovni stopnji, se ZN in
SN določita po naslednjih kriterijih:
1.     
kadar je število tekmovalcev na osnovni stopnji 50 ali manj, je ZN
največ 2 in SN največ 3;
2.     
kadar je število tekmovalcev na osnovni stopnji večje od 50 in manjše
kot 1000, je ZN največ 4 % tekmovalcev na osnovni stopnji ter SN največ 6 %
tekmovalcev na osnovni stopnji;
3.     
kadar je število tekmovalcev na osnovni stopnji najmanj 1000 in manjše
od 2000, je ZN največ vsota 40 in 2 % tekmovalcev na osnovni stopnji nad 1000
ter SN največ 6 % tekmovalcev na osnovni stopnji;
4.     
kadar je število tekmovalcev na osnovni stopnji najmanj 2000 in manjše
od 5000, je ZN največ vsota 60 in 1 % tekmovalcev na osnovni stopnji nad 2000
ter SN največ 6 % tekmovalcev na osnovni stopnji;
5.     
kadar je število tekmovalcev na osnovni stopnji najmanj 5000, je ZN
največ 90 in SN največ 300.
(2) Za tekmovanja iz slovenščine v srednji šoli – Cankarjevo
tekmovanje se ZN, določen v prvem odstavku tega člena vsako
posamezno leto lahko poveča za 0,15 ZN in SN za 0,15 SN.
(3) Če ima več tekmovalcev na koncu lestvice enako število
točk, je dovoljeno odstopanje števila zlatih in srebrnih priznanja za največ 2
%.
30. člen
(število dodatnih priznanj zaradi dosežkov na mednarodni
ravni)
(1) Mednarodno tekmovanje se upošteva pri številu podeljenih
priznanj, če sodeluje najmanj 15 držav na regionalnem, 20 na evropskem in 40 na
svetovnem tekmovanju. Pri izračunu uspešnosti se upošteva uspeh zadnjih štirih
let pred objavo javnega razpisa na enakem tekmovanju. V primeru, da največ eno
leto tekmovanja ni bilo v tem obdobju, se to leto ne šteje.
(2) Razporeditev držav na mednarodnem tekmovanju se določi na
osnovi seštevka mestnih ocen tekmovalcev na tistem mednarodnem tekmovanju, ki
je bilo v določenem letu najvišjega ranga. Države se razdeli na petine, kjer je
petina definirana kot navzdol zaokrožena vrednost, ki jo dobimo pri deljenju
števila sodelujočih držav s pet.
Če je Slovenija:
1.     
v prvi petini držav, je ZM največ 0,6 ZN in SM največ 0,6 SN;
2.     
v drugi petini držav, je ZM največ 0,45 ZN in SM največ 0,45 SN;
3.     
v tretji petini držav, je ZM največ 0,3 ZN in SM največ 0,3 SN; in
4.     
v četrti petini držav, je ZM največ 0,15 ZN in SM največ 0,15 SN.
VIII. OBVEZNOSTI UPRAVIČENCA
31. člen
(vodenje evidenc in hramba podatkov)
(1) Upravičenec mora voditi evidenco za namen izdaje potrdil
o udeležbi in dosežkih:
1.     
evidenca izdanih potrdil mentorjem, ki vsebuje naslednje osebne podatke:
ime in priimek mentorja, ime in naslov vzgojno-izobraževalnega zavoda mentorja,
število in vrsta prejetih priznanj tekmovalcev;
2.     
evidenca o tekmovalcih, ki vsebuje naslednje osebne podatke: ime in
priimek, rojstni datum, ime in naslov vzgojno- izobraževalnega zavoda
tekmovalca, rezultate tekmovalca in vrsta prejetega priznanja.
(2) Evidenco izdanih potrdil mentorjem in evidenco o
tekmovalcih mora upravičenec hraniti pet let od zaključka tekmovanja.
32. člen
(potrdila mentorjem)
Upravičenec izda najkasneje do konca tekočega šolskega leta
mentorjem potrdila o dosežkih njihovih tekmovalcev.
33. člen
(izredne okoliščine)
(1) Minister, pristojen za izobraževanje, lahko s sklepom odloči,
da se posamezne določbe tega pravilnika, ne upoštevajo če je bilo zaradi
posledic naravnih nesreč ali drugih izjemnih okoliščin, v obdobju izvajanja
tekmovanja oteženo izvajanje tekmovanj.
(2) Sklep iz prejšnjega odstavka se objavi v Uradnem listu Republike
Slovenije.

Pravilnik o sofinanciranju šolskih tekmovanj
(Uradni list RS, št. 74/21) vsebuje naslednjo končno določbo:
»IX. KONČNA DOLOČBA
33. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne za sofinanciranje šolskih
tekmovanj v šolskem letu 2021/2022.«.

Pravilnik o spremembah in dopolnitvah
Pravilnika o sofinanciranju šolskih tekmovanj (Uradni list RS, št. 113/22) spreminja 33. člen pravilnika
tako, da se glasi:
»34. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne za sofinanciranje šolskih
tekmovanj v šolskem letu 2021/2022.«;
ter vsebuje naslednjo končno določbo:
»KONČNA DOLOČBA
6. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.