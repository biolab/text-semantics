1. člen
Sprejme se splošni del gozdnogospodarskega načrta
gozdnogospodarske enote Briga, št. 06-55/97 z dne 22. 6. 2001, ki ga je izdelal
Zavod za gozdove Slovenije, Območna enota Kočevje, za obdobje od 1. 1. 1997 do
31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Briga na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Briga je izdelan v treh izvodih za 2905,85 hektarjev gozdov, ki ležijo v
gozdnogospodarskem območju Kočevje, v občinah Kočevje in Osilnica, oziroma v
katastrskih občinah Bosljiva loka, Borovec, Kočevska reka, Novi Lazi, Štalcerji
in Briga.
3. člen
Po en izvod splošnega dela gozdnogospodarskega načrta
gozdnogospodarske enote Briga je na vpogled na sedežu Zavoda za gozdove
Slovenije, Območne enote Kočevje, Rožna ul. 39, Kočevje, na sedežu Zavoda za
gozdove Slovenije, Krajevne enote Kočevska Reka, Kočevska Reka 40, Kočevska
Reka, in na Ministrstvu za kmetijstvo, gozdarstvo in prehrano Republike
Slovenije, Dunajska 58, Ljubljana, kjer se hrani tudi dokumentacija v zvezi s
postopkom sprejemanja splošnega dela gozdnogospodarskega načrta
gozdnogospodarske enote Briga.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-6/19-98
Ljubljana, dne 5. julija 2001.
Minister 
za kmetijstvo, 
gozdarstvo in prehrano 
mag. Franc But l. r.