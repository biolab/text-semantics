1. člen
(vsebina pravilnika)
Ta pravilnik določa enostavne komunikacijske objekte glede na
stopnjo zahtevnosti gradnje in opredeljuje vzdrževanje komunikacijskih
objektov.
2. člen
(pomen izrazov)
Izrazi, uporabljeni v tem pravilniku, imajo enak pomen, kakor
je določeno v zakonu, ki ureja elektronske komunikacije, pravilniku, ki ureja
vodenje in vsebino podatkov o komunikacijskih omrežjih in pripadajoči
infrastrukturi, zakonu, ki ureja graditev objektov in uredbi, ki razvršča
objekte.
3. člen
(enostavni komunikacijski objekti)
(1) Za enostavne
komunikacijske objekte se štejejo naslednji komunikacijski objekti:
-       
stavbe za izvajanje komunikacij, katerih tlorisne površine ne presegajo
30 m² oziroma niso višje od 4 m,
-       
gradbeno inženirski objekti (daljinsko (hrbtenično) komunikacijsko
omrežje in lokalno (dostopovno) komunikacijsko omrežje), ki niso višji od 10 m,
-       
elektronska komunikacijska naprava, oprema ali infrastruktura, vključno
z antenskimi nosilci, s katero se nadgradi obstoječi objekt, pri čemer
nadgradnja ne presega obstoječega objekta za več kot 10 m.
(2) Enostaven
komunikacijski objekt je tudi vsak komunikacijski objekt, ki izpolnjuje pogoje
iz prejšnjega odstavka in je proizvod, dan na trg skladno s predpisom o
tehničnih zahtevah za proizvode in o ugotavljanju skladnosti.
4. člen
(vzdrževanje komunikacijskih objektov)
(1) Vzdrževanje
komunikacijskih objektov so vzdrževalna dela v javno korist v skladu z zakonom,
ki ureja elektronske komunikacije, in redno vzdrževanje.
(2) Redno vzdrževanje
komunikacijskih objektov je:
-       
vzdrževanje dostopnih poti, varovalnega pasu ali varovalne ograje
oziroma njena zamenjava,
-       
vzdrževanje ali zamenjava sistemov za napajanje objekta ali opreme v
komunikacijskem objektu,
-       
vzdrževanje ali zamenjava sistemov varovanja in klimatizacije
komunikacijskega objekta.
(3) V okviru
vzdrževalnih del v javno korist iz prvega odstavka tega člena komunikacijski
objekti ne smejo preseči pogojev, ki so predpisani za posamezno vrsto
komunikacijskih objektov glede na stopnjo zahtevnosti gradnje s tem pravilnikom
ali z uredbo, ki razvršča objekte.
KONČNI DOLOČBI
5. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o enostavnih komunikacijskih objektih in vzdrževanju komunikacijskih
objektov (Uradni list RS, št. 77/13 in
189/21 – ZDU-1M).
6. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-29/2023-27
Ljubljana, dne 24. novembra 2023
EVA 2023-3150-0002
Dr. Emilija Stojmenova Duh
ministrica
za digitalno preobrazbo