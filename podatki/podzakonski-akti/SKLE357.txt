Besedilo sklepa Pridružitvenega sveta št. UE-SI 960/99 z dne
15. 7. 1999 in prilog se v slovenskem besedilu glasi:
PRIDRUŽITVENI SVET JE
ob upoštevanju Evropskega sporazuma o
pridružitvi med Evropskimi skupnostmi in njihovimi državami članicami na eni
strani in Republiko Slovenijo na drugi strani (v nadaljnjem besedilu: Evropski
sporazum),
1.     
ker lahko Republika Slovenija skladno s 106. Členom in Prilogo XI
Evropskega sporazuma sodeluje v okvirnih programih, posebnih programih,
projektih ali drugih dejavnostih Skupnosti, zlasti na področju raziskav,
2.     
ker je Evropski svet na sestanku v Luksemburgu 12. in 13. decembra
1997 pozval k odprtju nekaterih programov Skupnosti (na primer na področju
raziskav) za države kandidatke, kar bi jim omogočilo bolje spoznati politiko in
delovne metode Unije, pri čemer se od vsake države kandidatke pričakuje, da bo
svoj finančni prispevek v te programe nenehno povečevala (po potrebi bo Phare
lahko delno financiral nacionalni prispevek države kandidatke),
3.     
ker zgornji sklepi tudi pozivajo države kandidatke k sodelovanju kot
opazovalke - glede točk, ki jih zadevajo – v odborih, ki pomagajo Komisiji pri
izvajanju tistih programov, v katere finančno prispevajo,
4.     
ker sta z Odločbo št. 182/1999/ES Evropski parlament in Svet Evropske
unije sprejela Okvirni program dejavnosti Evropske skupnosti na področju raziskav,
tehnološkega razvoja in predstavitev (1998-2002)1, (v nadaljnjem
besedilu: Peti okvirni program),
5.     
ker je z Odločbo št. 64/1999/Euratom Svet Evropske unije sprejel Okvirni
program dejavnosti Evropske skupnosti za jedrsko energijo na področju raziskovalnih
in izobraževalnih dejavnosti (1998-2002)2 (v nadaljnjem besedilu: Peti
okvirni program Euratom),
6.     
ker bo v skladu s 106. členom Evropskega sporazuma o določilih in
pogojih za sodelovanje Slovenije v dejavnostih, omenjenih v Prilogi XI tega
sporazuma, odločal Pridružitveni svet,
SKLENIL:
1. člen
Slovenija lahko sodeluje v posebnih programih Petega okvirnega
programa in v posebnih programih Petega okvirnega programa Euratom, skladno z
določili in pogoji, načeli in pravili, določenimi v Prilogah I, II in III, ki
so sestavni del tega sklepa.
2. člen
Ta sklep se uporablja v času veljavnosti Petega okvirnega programa
in Petega okvirnega programa Euratom.
3. člen
Ta sklep začne veljati prvi dan
tistega meseca, ki sledi mesecu njegovega sprejema.
Podpisano dne 15. julija 1999.
Za Pridružitveni svet
Predsedujoči
Tarja Halonen l. r.
Št. 901-08/98
Ljubljana, dne 27. septembra 1999.
Vlada Republike Slovenije
Generalna sekretarka
Nevenka Črešnar Pergar l. r.

Priloga l: Določila
in pogoji za sodelovanje Slovenije v posebnih programih petega okvirnega
programa in petega okvirnega programa Euratom
Priloga II: Načela
dodelitve pravic iz intelektualne lastnine
Priloga III:
Pravila, ki urejajo finančni prispevek Slovenije iz petega odstavka priloge I
________________________
1Uradni list ES L 26, 1. 2. 1999, str 34
2Uradni list ES L 26, 1. 2. 1999, str 34