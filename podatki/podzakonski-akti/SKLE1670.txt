1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Logatec, izdelanega za obdobje od 1. 1. 1998 do
31. 12. 2007.
2. člen
Gradivo iz prejšnjega člena se javno razgrne za 14 dni v prostorih
Zavoda za gozdove Slovenije, Krajevne enote Logatec, Tržaška cesta 19a,
Logatec. Javna razgrnitev se začne osmi dan po objavi tega sklepa v Uradnem
listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Logatec.
4. člen
V času javne razgrnitve bo v prostorih javne razgrnitve
organizirana javna obravnava. Datum javne obravnave bo na istem mestu objavljen
naknadno.
5. člen
Ta sklep se objavi v Uradnem listu Republike Slovenije.
Št. 322-01-04-3/00
Ljubljana, dne 30. septembra 2000.
Minister za kmetijstvo, 
gozdarstvo in prehrano 
Ciril Smrkolj l. r.
 