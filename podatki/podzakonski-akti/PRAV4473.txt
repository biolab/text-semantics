1. člen
S tem pravilnikom se ureja:
-       
način uskladitve terjatev neposrednih uporabnikov državnega in občinskih
proračunov, z evidentiranim stanjem obveznosti pri pravnih osebah (javni
zavodi, agencije, javna podjetja ter privatna podjetja in zasebniki), ki so
prejela sredstva iz javnih financ za nabavo oziroma povečanje vrednosti
neopredmetenih dolgoročnih sredstev in opredmetenih osnovnih sredstev ter kot
posojila,
-       
način uskladitve dolgoročnih kapitalskih naložb v namensko premoženje,
preneseno javnim skladom ter premoženje, preneseno v last drugim pravnim osebam
javnega prava, ki imajo premoženje v svoji lasti,
-       
roke za uskladitev,
2. člen
Terjatve, naložbe in obveznosti navedene v prejšnjem členu tega
navodila se usklajujejo pisno, po stanju na dan 31. decembra poslovnega leta.
3. člen
Neposredni in posredni uporabniki državnega in občinskih proračunov
usklajujejo terjatve in obveznosti na podlagi izpiska odprtih postavk ter izpisa
stanja terjatev za sredstva dana v upravljanje. Stanje dolgoročnih kapitalskih naložb
za namensko premoženje, preneseno javnim skladom in premoženje, preneseno v last
drugim pravnim osebam javnega prava, ki imajo premoženje v svoji lasti se usklajuje
s stanjem sklada premoženja v javnih skladih in drugih pravnih osebah javnega prava,
ki je v njihovi lasti, na podlagi izpisa stanja dolgoročnih kapitalskih naložb.
4. člen
Na izpisku odprtih postavk, izpisu stanja terjatev za sredstva
dana v upravljanje ter izpisu stanja dolgoročnih kapitalskih naložb, ki so podlaga
za usklajevanje, morajo biti podatki o:
-       
nazivu neposrednega uporabnika proračuna države oziroma občinskih
proračunov,
-       
nazivu prejemnika sredstev iz javnih financ,
-       
vrsti posamezne odprte terjatve oziroma naložbe,
-       
znesku posamezne odprte terjatve oziroma naložbe.
5. člen
Izpisek odprtih terjatev, izpis stanja terjatev za sredstva dana
v upravljanje ter izpis stanja dolgoročnih kapitalskih naložb podpiše pooblaščeni
računovodja neposrednega uporabnika državnega oziroma občinskih proračunov, ki namenijo
sredstva za nabavo oziroma povečanje vrednosti neopredmetenih dolgoročnih sredstev
in opredmetenih osnovnih sredstev ter za posojila.
6. člen
Neposredni uporabniki državnega oziroma občinskih proračunov,
pošljejo prejemnikom sredstev iz javnih financ izpisek odprtih postavk, izpis stanja
terjatev za sredstva dana v upravljanje ter izpis stanja dolgoročnih kapitalskih
naložb, najpozneje do 22. januarja naslednjega leta. Prejemniki sredstev iz javnih
financ morajo potrditi skladnost postavk, ki so predmet usklajevanja, s podatki,
ki jih v svojih poslovnih knjigah izkazujejo iz naslova obveznosti do neposrednega
uporabnika državnega oziroma občinskih proračunov, v primeru neskladnosti pa morajo
navesti svoje stanje obveznosti, izkazano v poslovnih knjigah z obrazložitvijo,
najkasneje do 3. februarja naslednjega leta.
7. člen
Uskladitev terjatev za sredstva dana v upravljanje, izkazanimi
v poslovnih knjigah neposrednih uporabnikov državnega in občinskih proračunov, z
obveznostmi za sredstva prejeta v upravljanje, izkazanimi v poslovnih knjigah posrednih
uporabnikov državnega oziroma občinskih proračunov oziroma poslovnih knjigah javnih
podjetij, se opravi na podlagi predloženih podatkov prejemnikov sredstev, razčlenjenih
po podskupinah oziroma na podlagi podbilance sredstev v upravljanju, ki jo določa
SRS 35.44 za javna podjetja. Uskladitev stanja dolgoročnih kapitalskih naložb za
namensko premoženje, preneseno javnim skladom in premoženje, preneseno v last drugim
pravnim osebam javnega prava, ki imajo premoženje v svoji lasti, izkazanimi v poslovnih
knjigah neposrednih uporabnikov državnega in občinskih proračunov, s stanjem sklada
premoženja v javnih skladih in drugih pravnih osebah javnega prava, ki je v njihovi
lasti, izkazanim v poslovnih knjigah javnih skladov in posrednih uporabnikov, se
opravi na podlagi predloženih podatkov prejemnikov sredstev, razčlenjenih po podskupinah.

Pravilnik o načinu in rokih usklajevanja
terjatev in obveznosti po 37. členu zakona o računovodstvu (Uradni list RS, št.
117/02) vsebuje naslednji končni določbi:
»8. člen
Z dnem uveljavitve tega pravilnika preneha veljati navodilo o
načinu in rokih usklajevanja terjatev in obveznosti po 37. členu zakona o računovodstvu
ter kapitalskih naložb (Uradni list RS, št. 2/01)
9. člen
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembi pravilnika o načinu in
rokih usklajevanja terjatev in obveznosti po 37. členu zakona o računovodstvu
(Uradni list RS, št. 134/03) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.