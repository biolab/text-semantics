1. člen
Ta pravilnik ureja načine poročanja
posrednih proračunskih uporabnikov o naložbah prostih denarnih sredstev izven
sistema enotnega zakladniškega računa države.
2. člen
Posredni proračunski uporabnik poroča o
naložbah prostih denarnih sredstev upravljavcu sredstev sistema enotnega
zakladniškega računa države.
3. člen
Posredni proračunski uporabnik, ki prosta
denarna sredstva naloži izven sistema enotnega zakladniškega računa države,
mora v desetih delovnih dneh po posamezni naložbi obvestiti upravljavca
sredstev sistema enotnega zakladniškega računa države na Obrazcu za poročanje o
naložbah prostih denarnih sredstev izven sistema enotnega zakladniškega računa
države, ki je Priloga 1 tega pravilnika in njegov sestavni del. Obrazec mora
poslati v elektronski obliki.
Na način iz prejšnjega odstavka sporoči
podatke o naložbah prostih denarnih sredstev izven sistema enotnega
zakladniškega računa države tudi posredni proračunski uporabnik, ki prejme
poziv upravljavca sredstev sistema enotnega zakladniškega računa države.
Podatke mora sporočiti v desetih delovnih dneh po prejemu poziva.
Upravljavec sredstev sistema enotnega zakladniškega
računa države lahko v primeru, da posredni proračunski uporabnik krši določila
prvega in drugega odstavka tega člena, o tem obvesti pristojno ministrstvo.
4. člen
Z dnem uveljavitve tega pravilnika preneha
veljati Pravilnik o poročanju o naložbah prostih denarnih sredstev (Uradni list
RS, št. 23/04 in 137/06).
5. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-440/2014/8
Ljubljana, dne 5. avgusta 2014
EVA 2014-1611-0045
dr. Uroš Čufer l.r.
Minister za finance

Priloga 1:
Obrazec za poročanje o naložbah prostih denarnih sredstev izven sistema
enotnega zakladniškega računa države