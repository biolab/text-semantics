I. SPLOŠNE DOLOČBE
1. člen
(vsebina)
(1) Ta uredba ureja izvajanje ukrepov 1.,
2., 3. in 4. osi Operativnega programa za razvoj ribištva v Republiki Sloveniji
2007–2013, (v nadaljnjem besedilu: OP 2007–2013), ki ga je potrdila Komisija z
Odločbo Komisije št. C(2008) 7279, z dne 19. 11. 2008, CCI 2007 SI 14 F PO 001
in je bil zadnjič spremenjen z izvedbenim sklepom Komisije št. C(2014) 487, z
dne 30. 1. 2014 o spremembi Odločbe C(2008) 7279, o odobritvi operativnega
programa za pomoč Skupnosti iz Evropskega sklada za ribištvo v Sloveniji za
programsko obdobje 2007–2013 ter je dostopen na spletni strani ministrstva,
pristojnega za kmetijstvo in okolje. 
(2) S to uredbo se določajo nekatere vrste
ukrepov, upravičene naložbe in aktivnosti, upravičenci, upravičeni stroški,
pogoji za upravičenost, vlagatelji, merila za izbor, postopki za izvajanje
posameznih ukrepov, nadzor nad izvajanjem ukrepov, višina sredstev ter finančne
določbe za izvajanje: 
-      
Uredbe Sveta (ES) št. 1198/2006 z dne 27.
julija 2006 o Evropskem skladu za ribištvo (UL L št. 223 z dne 15. 8. 2006,
str. 1), zadnjič spremenjene z Uredbo (EU) št. 508/2014 Evropskega parlamenta
in Sveta z dne 15. maja 2014 o Evropskem skladu za pomorstvo in ribištvo in
razveljavitvi uredb Sveta (ES) št. 2328/2003, (ES) št. 861/2006, (ES) št.
1198/2006 in (ES) št. 791/2007 in Uredbe (EU) št. 1255/2011 Evropskega
parlamenta in Sveta (UL L št. 149 z dne 20. 5. 2014, str. 1), (v nadaljnjem
besedilu: Uredba 1198/2006/ES), 
-      
Uredbe Komisije (ES) št. 498/2007 z dne 26.
marca 2007 o določitvi podrobnih pravil za izvajanje Uredbe Sveta (ES) št.
1198/2006 o Evropskem skladu za ribištvo (UL L št. 120 z dne 10. 5. 2007, str.
1), zadnjič spremenjene z Uredbo Komisije (EU) št. 1249/2010 z dne 22. decembra
2010 o spremembi Uredbe (ES) št. 498/2007 o določitvi podrobnih pravil za
izvajanje Uredbe Sveta (ES) št. 1198/2006 o Evropskem skladu za ribištvo (UL L
št. 341 z dne 23. 12. 2010, str. 3), (v nadaljnjem besedilu: Uredba
498/2007/ES) in 
-      
Uredbe (EU) št. 1380/2013 Evropskega parlamenta
in Sveta z dne 11. decembra 2013 o skupni ribiški politiki in o spremembi uredb
Sveta (ES) št. 1954/2003 in (ES) št. 1224/2009 ter razveljavitvi uredb Sveta
(ES) št. 2371/2002 in (ES) št. 639/2004 ter Sklepa Sveta 2004/585/ES (UL L št.
354 z dne 28. 12. 2013, str. 22) zadnjič spremenjene z Uredbo Sveta (EU) št.
1385/2013 z dne 17. decembra 2013 o spremembi uredb Sveta (ES) št. 850/98 in
(ES) št. 1224/2009 ter uredb (ES) št. 1069/2009, (EU) št. 1379/2013 in (EU) št.
1380/2013 Evropskega parlamenta in Sveta, zaradi spremembe položaja Mayotta v
razmerju do Evropske unije (UL L št. 354 z dne 28. 12. 2013, str. 86), (v
nadaljnjem besedilu: Uredba 1380/2013/EU).
2. člen
(pomen izrazov)
Izrazi, uporabljeni v tej uredbi, imajo
naslednji pomen:
1.    
OP 2007–2013 je dokument Republike Slovenije,
ki ga je potrdila Komisija in določa prednostne naloge v Republiki Sloveniji na
področju razvoja ribiškega sektorja;
2.    
ribiški sektor predstavljajo gospodarske
dejavnosti, ki vključujejo aktivnosti pridobivanja, predelave in trženja
proizvodov ribištva in ribogojstva;
3.    
upravičenci so tisti subjekti, ki so jim
odobrena sredstva po tej uredbi;
4.    
prejemnik sredstev je upravičenec, ki za
izvedene aktivnosti prejme sredstva po tej uredbi;
5.    
ribiško plovilo je ribiški čoln ali ribiška
ladja v skladu s Pomorskim zakonikom (Uradni list RS, št. 120/06 – uradno
prečiščeno besedilo, 88/10 in 59/11);
6.    
glavno ribolovno orodje je ribolovno orodje, ki
se najpogosteje uporablja na krovu plovila v ribolovnem obdobju enega leta ali
v gospodarskem ribolovnem letu v skladu s Prilogo I Uredbe Komisije (ES) št.
26/2004 o registru ribolovne flote Skupnosti (UL L št. 5 z dne
9. 1. 2004, str. 25), zadnjič spremenjene z Uredbo Komisije (ES) št.
1799/2006 z dne 6. decembra 2006 o spremembi Uredbe (ES) št. 26/2004 o registru
ribolovne flote Skupnosti (UL L št. 341 z dne 7. 12. 2006, str. 26);
7.    
ribogojstvo je reja ali gojenje vodnih
organizmov z uporabo metod, ki so namenjene povečanju proizvodnje teh
organizmov prek naravnih zmogljivosti okolja, v fazi reje ali gojenja;
8.    
ribogojnica je vodna površina, ki je z mrežami
ali drugimi napravami ločena od ostalega vodnega okolja, namenjena vzreji rib,
ali vodna površina z napravami za gojitev mehkužcev in alg. V sklop ribogojnice
sodijo tudi ostali objekti, s katerimi se zagotavlja ribogojska proizvodnja. V
njih se z uporabo ribogojskih metod poveča proizvodnja vodnih organizmov prek
naravnih zmogljivosti okolja, kateri se lahko izlovijo oziroma naberejo.
Ribogojnica je obrat kontrolirane vzreje vodnih organizmov;
9.    
metode gojenja, ki imajo v primerjavi z
običajno prakso v sektorju znatno manjši negativni oziroma večji pozitivni
učinek na okolje, se uporabljajo v ribogojnicah, ki za gojitev rib namenijo
najmanj 50 odstotkov iztočne vode za ponovno rabo;
10. 
tradicionalne ribogojske dejavnosti so skladno
s priročnikom EK tiste, ki so pomembne za ohranjanje in razvoj gospodarske in
družbene dejavnosti in so vezane na gojitev mehkužcev na morju, in ekstenzivna
vzreja krapov v celinskih vodah;
11. 
nove vrste rib so vrste, katerih ribogojna
proizvodnja v Republiki Sloveniji je nizka ali ne obstaja in za katere so tržna
pričakovanja dobra;
12. 
trajna ukinitev ribolovnih dejavnosti pomeni
trajno opustitev ribolovne dejavnosti, ki se lahko v skladu s 23. členom
Uredbe 1198/2006/ES doseže le z razrezom ribiških plovil ali s
prerazporeditvijo ribiških plovil v dejavnosti, ki ne spadajo v področje
ribolova (v nadaljnjem besedilu: trajna ukinitev ribolovnih dejavnosti);
13. 
razrez ribiškega plovila, ki ima dovoljenje za
gospodarski ribolov, pomeni fizično uničenje ribiškega plovila;
14. 
prerazporeditev ribiškega plovila, ki ima
dovoljenje za gospodarski ribolov, je prerazporeditev ribiškega plovila v
dejavnosti, ki ne spadajo v področje ribolova;
15. 
premija za trajno ukinitev ribolovne dejavnosti
pomeni finančno nadomestilo za trajno ukinitev ribolovne dejavnosti;
16. 
Načrt za prilagajanja ribolovnega napora je
programski dokument za izvajanje ukrepov za prilagoditev ribolovnega napora na
trajnostno raven. Vsebuje ukrepe upravljanja morskega ribištva in ukrepe
prilagajanja ribolovnega napora za tiste ribolovne dejavnosti, katerih pritisk
na ribolovne vire je prekomeren;
17. 
ribolovni napor je produkt zmogljivosti in
aktivnosti ribiškega plovila, pri čemer zmogljivost pomeni tonažo plovila v
bruto tonah in moč motorja v kilovatih (v nadaljnjem besedilu: kW), kot je
določeno v 4. in 5. členu Uredbe Sveta (EGS) št. 2930/86 z dne 22. septembra
1986 o določanju značilnosti ribiških plovil (UL L št. 274 z dne 25. 9. 1986,
str. 1), zadnjič spremenjene z Uredbo Sveta (ES) št. 3259/94 z dne 22. decembra
1994 o spremembah Uredbe (EGS) št. 2930/86 o določanju značilnosti ribiških
plovil (UL L št. 339 z dne 29. 12. 1994, str. 11), (v nadaljnjem besedilu:
Uredba 2930/86/EGS); za skupino plovil je ribolovni napor vsota ribolovnih
naporov vseh plovil v skupini;
18. 
trajnostna raven ribolovnega napora je takšna
raven ribolovnega napora, s katero je zagotovljeno, da izkoriščanje ribolovnih
virov ne ogroža prihodnjega izkoriščanja ribolovnih virov in nima negativnih
posledic na morski ekosistem;
19. 
Nacionalna shema trajne ukinitve ribolovnih
dejavnosti je shema, s katero se določi zgornja raven bruto tonaže ribiških
plovil, ki je lahko trajno umaknjena iz ribiške flote v obdobju, ki ni daljše
od 24 mesecev;
20. 
ribiško floto sestavljajo vsa ribiška plovila,
ki so vpisana v evidenci ribiških plovil iz zakona, ki ureja morsko ribištvo;
21. 
ribiško območje je območje Republike Slovenije,
ki zajema vse obalne lokalne skupnosti (Koper, Izolo, Piran);
22. 
obalna akcijska skupina (v nadaljnjem besedilu:
OAS) je javno-zasebno partnerstvo, ki lahko izvaja projekte v okviru osi 4 OP
2007–2013 in je opredeljena v skladu s 45. členom Uredbe 1198/2006/ES ter 21.
členom Uredbe 498/2007/ES;
23. 
lokalna akcijska skupina (v nadaljnjem
besedilu: LAS) je javno-zasebno partnerstvo, ki je že bilo izbrano z javnim razpisom
na podlagi predpisa, ki ureja izvajanje ukrepov 1., 3. in 4. osi Programa
razvoja podeželja Republike Slovenije za obdobje 2007–2013;
24. 
lokalna razvojna strategija (v nadaljnjem
besedilu: LRS) je načrt razvoja ribiškega območja, ki ga za določeno območje
izdela OAS;
25. 
skupina za kontrolo sistema upravljanja in
nadzora PRP 2007–2013 je organizacijska enota v okviru organa za upravljanje,
ki izvaja kontrole na kraju samem za ukrepe 4. osi OP 2007–2013;
26. 
segment flote so ribiška plovila, ki izvajajo
morski gospodarski ribolov s posameznimi kategorijami ribolovnega orodja in so
opredeljena glede na ribolovno orodje, s katerim izvedejo glavnino iztovora; 
27. 
glavni motor za plovilo, ki je predmet naložbe,
je pogonski motor, ki je vpisan v evidenco ribiških plovil pri Ministrstvu za kmetijstvo, gozdarstvo in prehrano (v nadaljnjem
besedilu: MKGP) v rubriki številka 24 »moč glavnega
motorja«; 
28. 
aktivno plovilo je aktivno plovilo v skladu s
1.(a) točko I. poglavja priloge Sklepa Komisije z dne 18. decembra 2009 o sprejetju
večletnega programa Skupnosti za zbiranje, upravljanje in uporabo podatkov v
sektorju ribištva za obdobje 2011–2013 (UL L št. 41 z dne 16. 2. 2010, str. 8;
v nadaljnjem besedilu: Sklep 2010/93/EU), pri čemer se ribolovne operacije
dokazujejo z oddanimi ladijskimi dnevniki; 
29. 
ribolovna operacija so vse dejavnosti, povezane
z iskanjem rib, metanjem, vleko in izvleko ribolovnega orodja, namestitvijo,
namakanjem, odstranitvijo ali ponovno namestitvijo ribolovnega orodja ter
odstranjevanjem morebitnega ulova iz orodja in mrež za zadrževanje ali iz
mrežaste kletke za prenos v mrežaste kletke za pitanje in gojenje; 
30. 
potrjena moč motorja je moč motorja, navedena v
spričevalu motorja v skladu s 40. členom Uredbe Sveta (ES) št. 1224/2009 z dne
20. novembra 2009 o vzpostavitvi nadzornega sistema Skupnosti za zagotavljanje
skladnosti s pravili skupne ribiške politike, o spremembi uredb (ES) št.
847/96, (ES) št. 2371/2002, (ES) št. 811/2004, (ES) št. 768/2005, (ES) št.
2115/2005, (ES) št. 2166/2005, (ES) št. 388/2006, (ES) št. 509/2007, (ES) št.
676/2007, (ES) št. 1098/2007, (ES) št. 1300/2008, (ES) št. 1342/2008 in
razveljavitvi uredb (EGS) št. 2847/93, (ES) št. 1627/94 in (ES) št. 1966/2006
(UL L št. 343 z dne 22. 12. 2009, str. 1), zadnjič spremenjene z Uredbo Sveta
(EU) št. 1385/2013 z dne 17. decembra 2013 o spremembi uredb Sveta (ES) št.
850/98 in (ES) št. 1224/2009 ter uredb (ES) št. 1069/2009, (EU) št. 1379/2013
in (EU) št. 1380/2013 Evropskega parlamenta in Sveta, zaradi spremembe položaja
Mayotta v razmerju do Evropske unije (UL L št. 354 z dne 28. 12. 2013, str. 86);
31. 
član posadke je tisti, ki je v dovoljenju za
gospodarski ribolov ribiškega plovila, ki je navedeno v vlogi na razpis, vpisan
kot uporabnik plovila in hkrati ni lastnik tega ribiškega plovila; 
32. 
premija je individualna premije za ribiče iz
petega odstavka 27. člena Uredbe 1198/2006/ES, nadomestilo za pomoč ribičem
zaradi neizvajanja gospodarskega ribolova v območju zgodovinskih pravic
slovenskih ribičev iz 6.2.3.5 poglavja OP 2007–2013 in nadomestilo za
upravičenca iz 6.2.3.5 poglavja OP 2007–2013.
3. člen
(organi OP 2007–2013)
(1) Organ za upravljanje OP 2007–2013
v skladu s točko (a) prvega odstavka 58. člena Uredbe 1198/2006/ES je MKGP, ki lahko prenese določene naloge na
Agencijo Republike Slovenije za kmetijske trge in razvoj podeželja (v
nadaljnjem besedilu: ARSKTRP).
(2) Posredniško telo v skladu z drugim
odstavkom 58. člena Uredbe 1198/2006/ES je ARSKTRP.
(3) Organ za potrjevanje v skladu s
točko (b) prvega odstavka 58. člena Uredbe 1198/2006/ES je ARSKTRP.
(4) Revizijski organ v skladu s točko
(c) prvega odstavka 58. člena Uredbe 1198/2006/ES je Urad Republike Slovenije
za nadzor proračuna (v nadaljnjem besedilu: revizijski organ).
II. VRSTE UKREPOV
4. člen
(vrste ukrepov)
(1) V skladu z 21., 22., 23., 25.,
26. in 27. členom Uredbe
1198/2006/ES se sredstva namenijo za naslednje ukrepe 1. osi:
-      
trajno ukinitev ribolovnih dejavnosti,
-      
naložbe v ribiška plovila in selektivnost za
ribiška plovila, ki ne sodijo v skupino malega priobalnega ribolova, kot je
določen v prvem odstavku 26. člena Uredbe 1198/2006/ES,
-      
mali priobalni ribolov, naložbe v ribiška
plovila in selektivnost, ki sodijo v skupino malega priobalnega ribolova, kot
je določen v prvem odstavku 26. člena Uredbe 1198/2006/ES in
-      
družbeno-gospodarska nadomestila za upravljanje
flote.
 (2) V skladu z 28. in 34. členom
Uredbe 1198/2006/ES se sredstva namenijo za naslednje ukrepe 2. osi:
-      
produktivne naložbe v ribogojstvo,
-      
ukrepe za varovanje javnega zdravja in
-      
predelavo in trženje.
(3) V skladu s 36. členom Uredbe
1198/2006/ES se sredstva namenijo za naslednje ukrepe 3. osi:
-      
ribiška pristanišča, mesta iztovora in zavetja
in
-      
razvoj novih trgov in promocijske kampanje.
(4) V skladu s 44. členom Uredbe
1198/2006/ES se sredstva namenijo za prednostno os 4: trajnostni razvoj
ribiških območij.
5. člen
(finančne določbe)
(1) Za celotno programsko obdobje
2007–2013 je za izvajanje II.a, III. in III.a poglavja te uredbe namenjenih skupaj 2.398.572 eurov javnih
sredstev, pri čemer je 1.798.929 eurov evropskih sredstev, 599.643 eurov pa
slovenskih sredstev.
(2) Za celotno programsko obdobje
2007–2013 je za izvajanje IV., V. in VI. poglavja te uredbe namenjenih skupaj 12.153.904
eurov javnih sredstev, pri čemer je 9.115.428 eurov evropskih sredstev, 3.038.476
eurov pa slovenskih sredstev.
(3) Za celotno programsko obdobje
2007–2013 je za izvajanje VII. in VIII. poglavja te uredbe namenjenih skupaj 9.107.568
eurov javnih sredstev, pri čemer je 6.830.676 eurov evropskih sredstev, 2.276.892
pa slovenskih sredstev.
(4) Za celotno programsko obdobje
2007–2013 je za izvajanje IX. poglavja te uredbe namenjenih skupaj
2.885.372 eurov javnih sredstev, pri čemer je 2.164.029 eurov
evropskih sredstev, 721.343 eurov pa slovenskih sredstev.
(5) Sredstva po tej uredbi se odobrijo
v obliki nepovratnih sredstev.
(6) Sredstva za sofinanciranje ukrepov
iz posameznih prednostnih osi iz prejšnjega člena se določijo v javnih
razpisih, in sicer do višine, opredeljene za posamezno prednostno os iz tega
člena.
II.a UKREP TRAJNA UKINITEV RIBOLOVNIH DEJAVNOSTI
5.a člen
(predmet podpore)
(1) Predmet podpore je trajna ukinitev
ribolovnih dejavnosti, ki prispeva k izpolnjevanju cilja varovanja in
ohranjanja ribolovnih virov.
(2) Trajna ukinitev ribolovnih
dejavnosti se lahko v skladu s 23. členom Uredbe 1198/2006/ES doseže z:
a) 
razrezom ribiških plovil ali
b) 
prerazporeditvijo ribiških plovil pod zastavo
države članice in z registracijo v Skupnosti za dejavnosti, ki ne spadajo v
področje ribolova.
(3) Do podpore so upravičeni lastniki
ali solastniki tistih ribiških plovil, s katerimi so v obdobju 24 mesecev pred
oddajo vloge na ta ukrep izvajali morski gospodarski ribolov z ribolovnimi
orodji, za katere so ukrepi prilagajanja ribolovnega napora določeni v Načrtu
za prilagajanje ribolovnega napora, ki ga je sprejela Vlada Republike Slovenije
dne 15. decembra 2011.
5.b člen
(vlagatelji)
Vlagatelj v okviru ukrepa iz prve alinee
prvega odstavka 4. člena te uredbe je lahko pravna ali fizična oseba,
registrirana v Republiki Sloveniji za dejavnost morskega ribištva, ali ribič,
ki ima status ribiča fizične osebe s stalnim bivališčem v Republiki Sloveniji.
Vlagatelj mora imeti veljavno dovoljenje za gospodarski ribolov.
5.c člen
(pogoji za pridobitev in porabo sredstev)
(1) Vlagatelj mora za pridobitev in
porabo sredstev izpolnjevati naslednje pogoje:
1.    
biti mora lastnik ali solastnik ribiškega
plovila, ki bo trajno ukinilo ribolovno dejavnost. Če je vlagatelj solastnik
ribiškega plovila, mora predložiti overjeno soglasje solastnika(-ov), da se
lahko trajno ukine ribolovna dejavnost bodisi z razrezom ribiškega plovila
bodisi s prerazporeditvijo ribiškega plovila za dejavnosti, ki ne spadajo v
področje ribolova;
2.    
imeti mora veljavno dovoljenje za gospodarski
ribolov za ribiško plovilo, ki bo trajno ukinilo ribolovno dejavnost;
(2) Ribiško plovilo, ki bo trajno
ukinilo ribolovno dejavnost, mora biti vpisano v vpisniku čolnov ali v vpisniku
ladij Uprave Republike Slovenije za pomorstvo.
(3) Vlagatelj ne sme biti v finančnih
težavah. Če je vlagatelj pravna oseba ali samostojni podjetnik posameznik, ne
sme biti v stečajnem postopku, postopku prisilne poravnave ali postopku
likvidacije in mora imeti poravnane vse obveznosti do države.
(4) Ribiško plovilo vlagatelja, ki bo
trajno ukinilo ribolovno dejavnost, mora biti na dan vložitve vloge starejše od
petih let. Starost plovila se izračuna v skladu s 6. členom Uredbe Sveta (EGS)
št. 2930/86 z dne 22. septembra 1986 o določanju značilnosti
ribiških plovil (UL L št. 274 z dne 25. 9. 1986, str. 1), zadnjič spremenjene
z Uredbo Sveta (ES) št. 3259/94 z dne 22. decembra 1994 o spremembah
Uredbe (EGS) št. 2930/86 o določanju značilnosti ribiških plovil (UL L št. 339
z dne 29. 12. 1994, str. 11), in je enaka razliki med datumom
vložitve vloge na razpis in datumom prve izdaje uradnega varnostnega spričevala
ali datumom prve vknjižbe v uradno evidenco plovil, ki jo vodi Uprava Republike
Slovenije za pomorstvo.
(5) Ribiško plovilo vlagatelja, ki bo
trajno ukinilo ribolovno dejavnost, mora biti vpisano v evidenci ribiških
plovil iz zakona, ki ureja morsko ribištvo.
(6) Ribiško plovilo vlagatelja, ki bo
trajno ukinilo ribolovno dejavnost, je moralo biti aktivno v dveh zaporednih
12-mesečnih obdobjih pred oddajo vloge na javni razpis, ki se končata na dan
oddaje vloge na javni razpis. Aktivnost ribiškega plovila se meri s številom
oddanih ladijskih dnevnikov. V vsakem posameznem 12-mesečnem obdobju pred
oddajo vloge na razpis mora biti oddanih vsaj 60 ladijskih dnevnikov za ribiško
plovilo, ki bo trajno ukinilo ribolovno dejavnost.
(7) Ribiško plovilo, ki bo trajno
ukinilo ribolovno dejavnost, mora biti prosto vseh vrst bremen.
(8) Vlagatelj lahko v obdobju
2007–2013 odda več vlog za različna plovila, pri čemer se mora vsaka posamezna
vloga na javni razpis nanašati samo na eno plovilo.
(9) Vloge na javni razpis v okviru
ukrepa trajne ukinitve ribolovnih dejavnosti morajo za odobritev nepovratnih
sredstev:
-      
doseči vsaj minimalni prag točk, določen v
javnem razpisu, in
-      
doseči vsaj četrtino vseh možnih točk v okviru
merila, s katerim se ocenjuje povprečni iztovor ribiškega plovila, na katerega
se vloga nanaša.
(10) V primeru, da je vlagatelj za
plovilo, ki bo trajno ukinilo ribolovno dejavnost, za isti namen že prejel
sredstva Evropske unije, obveznost iz naslova prejetih sredstev pa se še ni
iztekla, mora ta sredstva vrniti v skladu z odločbo in pogodbo, s katerima so
mu bila ta sredstva dodeljena.
(11) Podrobnejši pogoji za dodelitev
sredstev za trajno ukinitev ribolovnih dejavnosti se določijo v javnem razpisu.
5.č člen
(izračun premije za trajno ukinitev
ribolovnih dejavnosti)
(1) Za plovilo, za katero bo trajna
ukinitev ribolovnih dejavnosti dosežena z razrezom in je staro med 5 in 15 let,
se izračun premije določi v skladu s tabelo 1 iz priloge 1, ki je sestavni del
te uredbe, in sicer po formuli bruto tone (v nadaljnjem besedilu: BT) krat euro
znotraj posamezne kategorije plovila po bruto tonaži, čemur se prišteje še
fiksni znesek, ki je določen znotraj posamezne kategorije po bruto tonaži.
(2) Za plovila, za katera bo trajna
ukinitev ribolovnih dejavnosti dosežena z razrezom in so stara med 16 in 29
let, se zneski premij izračunajo v skladu s tabelo 1 iz priloge 1, ki je
sestavni del te uredbe, nato pa se ta znesek zmanjša za 0,75 odstotka na vsako
leto preko 15 let.
(3) Za plovila, za katera bo trajna
ukinitev ribolovnih dejavnosti dosežena z razrezom in so stara 30 let ali več,
se zneski premij izračunajo v skladu s tabelo 1 iz priloge 1, ki je sestavni
del te uredbe, nato pa se celotni znesek zmanjša za 11,25 odstotka.
(4) Za plovila, za katera bo trajna
ukinitev ribolovnih dejavnosti dosežena s prerazporeditvijo ribiških plovil,
pod zastavo države članice in z registracijo v Skupnosti za dejavnosti, ki ne
spadajo v področje ribolova, je znesek premije enak 70 odstotkov zneska
premije, kot je izračunan na način, določen v prvem, drugem in tretjem odstavku
tega člena.
5.d člen
(finančne določbe)
(1) Za izvedbo ukrepa trajna ukinitev
ribolovnih dejavnosti je določeno 100-odstotno javno financiranje, od tega
delež prispevka Evropske unije v celotnih javnih izdatkih znaša 75 odstotkov,
delež prispevka Republike Slovenije v celotnih javnih izdatkih pa 25 odstotkov.
(2) Do financiranja ukrepa trajne
ukinitve ribolovne dejavnosti so upravičena plovila tistih upravičencev,
katerih vloge so popolne, vsebinsko ustrezne in izpolnjujejo pogoje iz 5.a, 5.b
in 5.c člena te uredbe. Popolne vloge se ocenijo in razvrstijo v skladu s
podrobnimi merili, določenimi v javnem razpisu. Upoštevajo se naslednja merila:
-      
starost plovila,
-      
tonaža ribolovnega plovila, izražena v BT,
-      
povprečno število ladijskih dnevnikov na leto,
izračunanih za obdobje 24 mesecev pred oddajo vloge,
-      
povprečni iztovor na leto, ki je bil v obdobju
24 mesecev pred oddajo vloge dosežen z ribolovnimi orodji, za katere je bilo v
Načrtu za prilagajanja ribolovnega napora iz tretjega odstavka 5.a člena te
uredbe predlagano zniževanje ribolovnega napora.
(3) Upravičencu se sredstva izplačajo
na podlagi odobrenega zahtevka za izplačilo sredstev.
III. UKREP MALI PRIOBALNI RIBOLOV
6. člen
(predmet podpore)
(1) Predmet podpore je dodelitev
nepovratnih sredstev za posodobitev ribiških plovil za izboljšanja energijske
učinkovitosti, ki ne povečuje zmožnosti plovila za ribolov. 
(2) Podpora se dodeli izključno za plovila
malega priobalnega ribolova, določenega v prvem odstavku 26. člena Uredbe
1198/2006/ES. 
(3) Podpora se dodeli za zamenjavo enega
glavnega motorja na ribiškem plovilu, z novim glavnim motorjem z enako ali
manjšo močjo, ki se meri v kW.
7. člen
(upravičeni stroški)
(1) Upravičeni stroški za naložbe iz
prejšnjega člena so: 
-      
stroški nakupa enega novega glavnega motorja na
ribiškem plovilu, vključno s stroški transporta in montaže novega glavnega
motorja, ter 
-      
splošni stroški: honorarji inženirjem in
svetovalcem, ki so neposredno povezani s pridobivanjem dokumentacije za naložbo
ter strokovnih mnenj, potrdil in prevodov, neposredno povezanih z naložbo, do
12 odstotkov priznane vrednosti naložbe. 
(2) Do podpore so upravičeni stroški, ki so
nastali po datumu izdaje odločbe o odobritvi sredstev. 
(3) Ne glede na prejšnji odstavek se za
upravičene stroške štejejo tudi morebitni splošni stroški iz druge alineje
prvega odstavka tega člena, nastali pred datumom izdaje odločbe o pravici do
sredstev, vendar samo od 1. januarja 2007. 
(4) Vlagatelj pred datumom iz drugega
oziroma prejšnjega odstavka tega člena ne sme začeti del, niti prevzeti nobenih
obveznosti za račun morebitnih dodeljenih sredstev. 
(5) Kot začetek nastanka stroška se šteje
prevzem obveznosti upravičenca za račun morebitnih dodeljenih sredstev (sklenitev
katere koli pogodbe, naročanje materiala, opreme, storitev ali del). 
(6) Poleg neupravičenih stroškov, določenih
v 55. členu Uredbe 1198/2006/ES in 26. členu Uredbe 498/2007/ES, se podpora za
naložbe ne dodeli za: 
1.    
davek na dodano vrednost, razen za
nepovračljivi davek na dodano vrednost, ki ga dejansko in dokončno plača
upravičenec; 
2.    
obresti za dolgove; 
3.    
nakup rabljenih motorjev; 
4.    
plačilo davkov, carin in dajatev pri uvozu; 
5.    
stroške nakupa in zamenjave pomožnega motorja
na ribiškem plovilu; 
6.    
stroške tekočega poslovanja vključno s stroški
vzdrževanja in najema; 
7.    
bančne stroške in stroške jamstev; 
8.    
stroške javne uprave; 
9.    
zamenjavo motorja na plovilih, ki so
registrirana zunaj Republike Slovenije; 
10. 
zamenjavo motorja na plovilih, ki niso vpisana
v evidenci ribiških plovil; 
11. 
zamenjavo motorja na plovilih, ki nimajo
veljavnega dovoljenja za gospodarski ribolov; 
12. 
zamenjavo motorja na plovilih, ki presegajo
11,99 metra skupne dolžine; 
13. 
stroške promocije; 
14. 
naložbe v povečanje ribolovnega napora; 
15. 
naložbe v povečanje ribolovne zmogljivosti
plovila; 
16. 
prenos lastništva podjetja; 
17. 
plačila v naravi; 
18. 
zamenjavo več kot enega motorja na plovilu v
celotni perspektivi 2007–2013; 
19. 
stroške lastnega dela; 
20. 
naložbe, ki ne dosegajo najnižjega zneska
dodeljene pomoči 500 eurov na posamezno naložbo in 
21. 
nakup ali zakup plovil, ne glede na to, ali se
lastništvo po zakupu prenese na zakupnika. 
(7) Če je vlagatelj za isto naložbo že
prejel javna sredstva ali sredstva Evropske skupnosti oziroma kakšnega drugega
evropskega sklada, ni upravičen do sredstev za ta ukrep.
8. člen
(vlagatelj)
Vlagatelj v okviru ukrepov iz tretje
alineje prvega odstavka 4. člena te uredbe je lahko pravna ali fizična oseba,
registrirana v Republiki Sloveniji za dejavnost morskega ribištva, ali ribič,
ki ima status ribiča fizične osebe s stalnim prebivališčem v Republiki
Sloveniji.
9. člen
(pogoji za pridobitev in porabo sredstev)
(1) Za pridobitev in porabo sredstev mora
biti vlagatelj lastnik ali solastnik ribiškega plovila, z veljavnim dovoljenjem
za gospodarski ribolov, na katerem se bo izvajala naložba. Če je vlagatelj
solastnik ribiškega plovila, mora predložiti overjeno soglasje solastnika(-ov),
da se naložba na plovilu lahko izvede. 
(2) Vlagatelj ne sme biti v finančnih
težavah: 
-      
če je vlagatelj pravna oseba ali samostojni
podjetnik posameznik, ne sme biti v stečajnem postopku, postopku prisilne
poravnave ali postopku likvidacije; če je vlagatelj fizična oseba, ne sme biti
v postopku osebnega stečaja in 
-      
vlagatelj mora imeti poravnane vse davčne obveznosti
do države in plačane prispevke za socialno varnost. 
(3) Ribiško plovilo vlagatelja mora biti na
dan vložitve vloge starejše od pet let. Starost ribiškega plovila se izračuna v
skladu s 6. členom Uredbe 2930/86/EGS, in je enaka razliki med datumom vložitve
vloge na razpis in datumom prve izdaje uradnega varnostnega spričevala ali
datumom prve vknjižbe v uradno evidenco plovil, ki jo vodi Uprava Republike
Slovenije za pomorstvo. 
(4) Motor, ki se zamenja, mora biti glavni
motor na plovilu, na dan vložitve vloge mora biti starejši od pet let in mora
biti vpisan v evidenco ribiških plovil, ki jo vodi MKGP in v vpisnik morskih čolnov, ki ga vodi Uprava Republike Slovenije
za pomorstvo. Vsi podatki o zamenjanem motorju se morajo ujemati s podatki,
vpisanimi v teh dveh evidencah in se preverjajo na kraju samem pred odobritvijo
vloge. 
(5) Upravičenec se obveže, da bo ostal
lastnik ali solastnik aktivnega ribiškega plovila še najmanj pet let po zadnjem
izplačilu sredstev in da naložbe ne bo uporabljal v nasprotju z namenom
dodeljenih sredstev vsaj še pet let od zadnjega izplačila sredstev. 
(6) Ribiško plovilo, ki je predmet naložbe,
mora biti aktivno v zadnjih dveh zaporednih zaključenih koledarskih letih pred
letom objave javnega razpisa za dodelitev sredstev za ukrep mali priobalni
ribolov. Aktivnost ribiškega plovila se meri s številom oddanih ladijskih
dnevnikov. V vsakem zaključenem koledarskem letu mora biti oddanih vsaj 20
ladijskih dnevnikov za ribiško plovilo, ki je predmet naložbe. 
(7) Podrobnejši pogoji za dodelitev
sredstev in upravičeni stroški se določijo v javnem razpisu.
10. člen
(finančne določbe)
(1) Najvišji znesek na plovilo ne sme
preseči zneska, ki bi bil za to plovilo odobren z ukrepom trajna ukinitev
ribolovnih dejavnosti, razrez ribiških plovil iz točke a) drugega odstavka 5.a
člena te uredbe (v nadaljnjem besedilu: ukrep razreza ribiških plovil). Če
znesek za naložbo preseže znesek na to plovilo, ki bi bil odobren z ukrepom
razreza ribiških plovil, je upravičeni strošek lahko le v višini predvidene
premije za ukrep razreza ribiških plovil. 
(2) Financiranje zamenjave glavnega motorja
na ribiškem plovilu je sestavljeno tako kot sledi: 
-      
najvišja stopnja pomoči znaša do 40 odstotkov
priznane vrednosti naložbe, pri čemer delež sredstev EU znaša 75 odstotkov in
delež Republike Slovenije znaša 25 odstotkov odobrenih nepovratnih sredstev; 
-      
najmanj 60 odstotkov priznane vrednosti naložbe
zagotovi upravičenec. 
(3) Višina sofinanciranja naložb za ukrep
mali priobalni ribolov, ki so upravičene do podpore za programsko obdobje
izvajanja OP 2007–2013, je omejena, in sicer: 
-      
najnižji znesek dodeljene podpore je 500 eurov
na posamezno vlogo; 
-      
najvišji znesek dodeljene podpore je do 5.000
eurov na posamezno vlogo ob upoštevanju, da pomoč ne sme presegati premije na
plovilo, ki bi bila odobrena za ukrep razreza ribiških plovil. 
(4) Upravičenec lahko v celotnem
programskem obdobju za ukrep mali priobalni ribolov pridobi največ do 10.000
eurov pomoči. 
(5) Do sofinanciranja so upravičene
naložbe, katerih vloge so popolne in vsebinsko ustrezne ter izpolnjujejo
zahteve iz 6. do 10. člena te uredbe. Popolne vloge se ocenijo in razvrstijo
glede na doseženo število točk v skladu s podrobnimi merili, določenimi v
javnem razpisu. 
(6) Upoštevajo se naslednja merila: 
-      
ekonomski vidik naložbe in 
-      
naravovarstveni vidik naložbe. 
(7) Podrobnejša merila se določijo v javnem
razpisu in razpisni dokumentaciji. 
(8) Upravičencu se sredstva izplačajo na
podlagi odobrenega zahtevka za izplačilo sredstev. Zahtevku mora upravičenec
priložiti originalne račune z originalnimi dokazili o njihovem plačilu. 
(9) Zahtevku za izplačilo sredstev morajo
biti priložena dokazila o izvedeni naložbi.
11. člen
(obveznosti upravičenca)
(1) Naložba mora biti v celoti izvedena
pred vložitvijo zahtevka upravičenca za izplačilo sredstev najpozneje do
datuma, določenega v odločbi o odobritvi sredstev. Naložba je izvedena, ko so
vsa dela končana in plačana oziroma je oprema nabavljena, plačana in vključena
v uporabo. Novi glavni motor mora biti vpisan v vpisnik morskih čolnov, ki ga
vodi Uprava Republike Slovenije za pomorstvo, v evidenco ribiških plovil, ki jo
vodi MKGP, in na dovoljenju za gospodarski ribolov.
Zahtevku se priloži ustrezna dokumentacija z dokazili o izvedenih dejavnostih
ter poročilo o izdatkih in izvedeni naložbi skupaj z originalnimi računi, ki se
glasijo na upravičenca. Pred izplačilom se na kraju samem preverijo podatki o
skladnosti novega glavnega motorja z vpisanimi podatki v vpisniku pri Upravi
Republike Slovenije za pomorstvo in v evidenci ribiških plovil MKGP. 
(2) Upravičenec si mora zaradi zamenjave
glavnega motorja na ribiškem plovilu pridobiti novo dovoljenje za gospodarski
ribolov. 
(3) Naložbena dejavnost, za katero
upravičenec prejme sredstva, se mora opravljati vsaj še naslednjih pet let po
zadnjem izplačilu sredstev. Upravičenec v obdobju petih let po zadnjem
izplačilu sredstev ne sme uvajati bistvenih sprememb na naložbi ali odtujiti
naložbe in je ne sme uporabljati v nasprotju z namenom dodeljenih sredstev,
sicer mora sredstva skupaj z zakonitimi zamudnimi obrestmi vrniti v proračun
Republike Slovenije. 
(4) Upravičenec mora: 
-      
nov glavni motor uporabljati izključno na
ribiškem plovilu, ki je predmet naložbe in 
-      
za novi glavni motor, katerega pogonska moč
presega 120 kW, predložiti strokovno mnenje pooblaščenega klasifikacijskega
zavoda o potrjeni moči motorja. 
(5) Upravičenec s plovilom, ki je predmet
naložbe, v naslednjih petih letih od objave javnega razpisa v povprečju ne sme
preseči najvišje aktivnosti, ki jo je plovilo doseglo v najugodnejšem
koledarskem letu v zadnjih petih letih pred objavo javnega razpisa. 
(6) Podrobnejše obveznosti upravičenca se
določijo v javnem razpisu.
III.a UKREP INDIVIDUALNE PREMIJE ZA RIBIČE
11.a člen
(predmet podpore)
(1) Predmet podpore so premije za ribiče,
ki bodo po določitvi državne meje na morju med Republiko Slovenijo in Republiko
Hrvaško v skladu z Zakonom o ratifikaciji Arbitražnega sporazuma med Vlado
Republike Slovenije in Vlado Republike Hrvaške (BHRAS) (Uradni list RS, št.
57/10; v nadaljnjem besedilu: arbitražni sporazum) lahko lovili na območju,
določenem v 8. točki priloge I Uredbe 1380/2013/EU. 
(2) Premije se lahko uveljavljajo za
obdobje od 1. januarja 2014 do 31. avgusta 2015. Če se arbitražna odločba, ki
jo izda arbitražno sodišče, ustanovljeno v skladu z arbitražnim sporazumom,
začne v celoti izvajati pred 31. avgustom 2015, se sme premija uveljavljati le
za obdobje pred začetkom celotnega izvajanja arbitražne odločbe.
11.b člen
(vlagatelj)
(1) Podporo iz
prvega odstavka prejšnjega člena lahko pridobijo pravne osebe, samostojni
podjetniki posamezniki in ribiči – fizične osebe, ki so lastniki ribiških
plovil z veljavnim dovoljenjem za gospodarski ribolov in hkrati uporabniki
ribiških plovil, ki so navedena v vlogi na razpis, ter člani posadke (v
nadaljnjem besedilu: vlagatelj). 
(2) (črtan).
(3) (črtan).
11.c člen
(pogoji za pridobitev premije)
(1) Vlagatelj mora za pridobitev premije
izpolnjevati naslednje pogoje: 
-      
dejavnost ribolova opravlja ali je opravljal na
plovilu, ki je navedeno v vlogi na razpis, ki je registrirano oziroma je bilo v
obdobju, na katero se vloga nanaša, registrirano za gospodarski ribolov, v
dovoljenju za gospodarski ribolov tega ribiškega plovila, pa je naveden kot
uporabnik plovila; 
-      
za ribiško plovilo mora biti izdano veljavno
dovoljenje za gospodarski ribolov za obdobje, na katero se vloga nanaša; 
-      
za ribiško plovilo mora biti oddanih vsaj 80
ladijskih dnevnikov v zadnjih dveh koledarskih letih pred oddajo vloge na javni
razpis, pri čemer je v vsakem letu oddanih vsaj 40 ladijskih dnevnikov in 
-      
ribiško plovilo mora doseči vsaj četrtino
povprečnega letnega iztovora vseh aktivnih plovil v posameznem ribolovnem
segmentu, v zadnjih dveh koledarskih letih pred oddajo vloge na javni razpis.
Ribolovni segment se ugotavlja glede na uporabljeno ribolovno orodje. 
(2) Vlagatelj mora imeti poravnane vse
finančne obveznosti do države. Če je vlagatelj pravna oseba ali samostojni
podjetnik posameznik, ne sme biti v stečajnem postopku, postopku prisilne
poravnave ali postopku likvidacije. Če je vlagatelj ribič – fizična oseba, ne
sme biti v postopku osebnega stečaja.
11.č člen
(izračun premije)
(1) Premija se izplača vlagatelju, ki
izpolnjuje vse pogoje iz prejšnjega člena, za vsak dan neizvajanja
gospodarskega ribolova na območju iz 8. točke Priloge I Uredbe 1380/2013/EU, v
skladu z določbami tega člena. 
(2) Vlagatelj lahko odda dve vlogi, prvo za
obdobje od 1. januarja 2014 do 31. decembra 2014 in drugo za obdobje od 1.
januarja 2015 do 31. avgusta 2015. Vloge vlagatelj vlaga v obdobjih določenih z
javnim razpisom. 
(3) Višina premije se izračuna po prispetju
vseh popolnih vlog, za posamezno obdobje, ki je določeno v prejšnjem odstavku.
Skupna višina premije na upravičenca za obe obdobji iz prejšnjega odstavka ne
sme presegati vsote mesečnih minimalnih plač v Republiki Sloveniji v letu 2013,
kar pomeni 9.403,92 eurov (v nadaljnjem besedilu: minimalna plača v Republiki
Sloveniji v letu 2013). 
(4) V posameznem obdobju izplačevanja
premije vsi upravičenci prejmejo enako dnevno nadomestilo. Višina dnevnega
nadomestila je odvisna od višine razpisanih sredstev za posamezno obdobje in
števila upravičencev v tem obdobju ter upošteva število ribiških plovil, na
katere se glasijo vloge. Pri tem dnevno nadomestilo ne sme presegati najvišjega
dnevnega nadomestila za upravičenca, ki se izračuna po formuli: 
najvišje dnevno nadomestilo za upravičenca = minimalna
plača v Republiki Sloveniji v letu 2013 / 365 dni.
(5) Premija za posameznega upravičenca za
posamezno obdobje se izračunana po formuli: 
premija za upravičenca = število dni, za katera plovilo
izpolnjuje pogoje in je bil ribič zaposlen na plovilu X dnevno nadomestilo. 
(6) Pri izračunavanju premije se upošteva,
da je lahko v ukrep individualnih premij za ribiče dnevno vključenih največ 25
ribiških plovil, od tega največ do pet plovil, ki uporabljajo vlečne mreže. 
(7) V obdobju 365 dni, od 1. januarja 2014
do 31. decembra 2014, je lahko 25 plovil skupaj opravilo največ 9.125
ribolovnih dni na morju, pri čemer so plovila, ki so v tem obdobju lovila z
vlečnimi mrežami, lahko skupaj opravila največ 1.825 ribolovnih dni na morju. 
(8) V obdobju 243 dni, od 1. januarja 2015
do 31. avgusta 2015, lahko 25 plovil skupaj opravi največ 6.075 ribolovnih dni
na morju, pri čemer plovila, ki v tem obdobju lovijo z vlečnimi mrežami, lahko
skupaj opravijo največ 1.215 ribolovnih dni na morju. 
(9) Če odobrene vloge za posamezno obdobje
skupaj ne presegajo števila plovil določenega v šestem odstavku tega člena, se
največje možno število dni, za katere se upravičencu lahko izračuna premija,
določi na naslednji način: 
1.    
če je skupno število plovil enako ali manjše od
25 in število plovil, ki lovijo z vlečnimi mrežami, ne presega pet plovil, se
za posamezno plovilo pri izračunu upošteva največje možno število dni za
obdobje, za katero je možno vlagati vloge (365 dni v prvem in 243 v drugem
obdobju);
2.    
če je skupno število plovil enako ali manjše od
25 in število plovil, ki lovijo z vlečnimi mrežami, presega pet plovil, se za
posamezno obdobje, za katero se vlaga vloga, za vsako izmed teh plovil
sorazmerno zmanjša največje možno število dni na morju, tako da za prvo obdobje
vsota ribolovnih dni za ta plovila ne preseže 1.825 dni, za drugo obdobje pa ne
preseže 1.215 dni. Pri plovilih, ki ne lovijo z vlečnimi mrežami, se pri
izračunu upošteva največje možno število dni na posamezno plovilo (365 dni v
prvem in 243 v drugem obdobju). 
(10) Če odobrene vloge za posamezno obdobje
presegajo število plovil, določenih v šestem odstavku tega člena, se največje
možno število dni, za katere se upravičencu izračuna premija, določi na
naslednji način: 
1.    
če je skupno število plovil večje od 25 plovil,
število plovil, ki lovijo z vlečnimi mrežami, pa ne presega pet plovil, se
največje možno število dni, za katere se upravičencu izračuna premija, določi
tako, da se največje možno skupno število ribolovnih dni za vsa plovila v
posameznem obdobju (9.125 dni v prvem in 6.075 v drugem obdobju) deli s skupnim
številom plovil, za katera so oddane vloge;
2.    
če je skupno število plovil večje od 25 plovil
in skupno število plovil, ki lovijo z vlečnimi mrežami, presega pet plovil, se
največje možno število dni, za katere se lahko upravičencu izračuna premija,
določi tako, da se najprej največje možno skupno število ribolovnih dni za vsa
plovila v posameznem obdobju (9.125 dni v prvem in 6.075 v drugem obdobju) deli
s skupnim številom plovil, za katera so bile oddane vloge. Nato se za plovila,
ki uporabljajo vlečno mrežo, ločeno ugotavlja število ribolovnih dni za ta
plovila, tako, da se deli število dni znotraj posameznega obdobja, ki
maksimalno pripada tem plovilom (1.825 dni v prvem obdobju in 1.215 dni v
drugem obdobju), s številom teh plovil. Nato se največje možno število dni
določi glede na vrsto plovila na naslednji način: 
a)      
če je povprečno število ribolovnih dni za
posamezno plovilo, ki uporablja vlečne mreže, v posameznem obdobju večje od
povprečja ribolovnih dni za vsa plovila, ki izpolnjujejo pogoje, se pri
plovilih z vlečnimi mrežami upošteva povprečje ribolovnih dni za vsa plovila,
b)      
če je povprečno število ribolovnih dni za
posamezno plovilo, ki uporablja vlečne mreže, v posameznem obdobju manjše od
povprečja ribolovnih dni za vsa plovila, se pri plovilu, ki uporablja vlečne
mreže, upošteva njihovo povprečje, pri plovilih, ki ne uporabljajo vlečnih
mrež, pa se največje možno število dni za posamezno plovilo ugotavlja tako, da
se največje možno skupno število ribolovnih dni plovil, ki ne uporabljajo
vlečnih mrež v posameznem obdobju (7.300 dni v prvem in 4.860 v drugem
obdobju), deli s skupnim številom teh plovil. 
(11) Pri izračunu premije se upoštevajo le
tista ribiška plovila za katera so izpolnjeni pogoji določeni v drugi, tretji
in četrti alineji prvega odstavka 11.c člena.
(12) Vlagatelju, ki izpolnjuje vse pogoje
iz 11.b in 11.c člena, ki so v tej uredbi določeni za pridobitev premije za
ribiče, vendar je bilo ribolovno dovoljenje, ki se nanaša na plovilo navedeno v
vlogi na razpis, v obdobju za katerega vlaga vlogo, veljavno le del tega
obdobja, pripada sorazmerni delež premije, pri čemer se upošteva število dni
veljavnosti ribolovnega dovoljenja v obdobju za katerega vlaga vlogo.
11.d člen
(finančne določbe)
(1) Za izvedbo ukrepa
individualne premije za ribiče je določeno
100-odstotno javno financiranje, od tega delež prispevka Evropske unije v
celotnih javnih izdatkih znaša 75 odstotkov, delež prispevka Republike
Slovenije je 25 odstotkov. 
(2) Do financiranja ukrepa individualne premije za ribiče so
upravičeni vlagatelji, katerih vloge so popolne, vsebinsko ustrezne ter v
skladu z določbami iz 11.a do 11.č člena te uredbe. 
(3) Upravičencu se sredstva izplačajo na
podlagi odobrene vloge, prispele na javni razpis za ukrep individualne premije za ribiče, za skupaj
največ 20 mesecev v finančni perspektivi 2007–2013.
(4) Upravičenec iz naslova ukrepa
Individualne premije za ribiče lahko v celotnem programskem obdobju 2007–2013
pridobi največ do 9.403,92 eurov.
IV. UKREP PRODUKTIVNE NALOŽBE V RIBOGOJSTVO
12. člen
(predmet podpore)
(1) Predmet podpore so naložbe iz prve
alinee drugega odstavka 4. člena te uredbe in so namenjene vzreji vodnih
organizmov, namenjenih za prehrano ljudi, naložbam v nove ribogojnice ter
povečevanjem in posodabljanjem obstoječih ribogojnic. Naložbe morajo biti
izvedene na območju Republike Slovenije.
(2) Naložba mora prispevati k
izpolnjevanju vsaj enega od ciljev ukrepa, navedenih v prvem odstavku 29. člena
Uredbe 1198/2006/ES.
(3) Predmet podpore so:
1.    
naložbe v vališča s pripadajočo opremo;
2.    
naložbe v ribogojnice, ribogojne bazene in
ribnike s pripadajočo opremo;
3.    
naložbe v kletke za vzrejo rib s pripadajočo
opremo;
4.    
naložbe v školjčišča s pripadajočo opremo;
5.    
naložbe v druge objekte, namenjene ribogojni
proizvodnji, s pripadajočo opremo;
6.    
nakup zemljišč za ribogojnico;
7.    
naložbe v sisteme za zmanjšanje onesnaževanja
iz ribogojnic s pripadajočo opremo;
8.    
nakup transportnih sredstev, ki so namenjena
izključno za transport proizvodov ribogojstva;
9.    
nakup delovnih plovil, ki se uporabljajo
izključno v ribogojstvu;
10. 
nakup in postavitev zaščitnih mrež, nadstreškov
proti pticam ter ostalih naprav za odganjanje plenilcev v naravi;
11. 
naložbe v prodajalne znotraj ribogojnih
objektov za prodajo rib iz lastne vzreje s pripadajočo opremo in
12. 
nakup in postavitev opreme za bogatenje vode s
kisikom.
13. člen
(upravičeni stroški)
(1) Upravičeni stroški za naložbe iz
prejšnjega člena so:
1.    
stroški novogradnje ali obnove nepremičnin,
gospodarskih poslopij ter drugih zgradb in objektov (ribogojnih bazenov,
ribnikov itd.), za gojitev organizmov, vezanih na ribogojstvo;
2.    
oprema in naprave za ribogojsko proizvodnjo,
nakup pripadajoče računalniške programske in strojne opreme za računalniško
vodenje ribogojske proizvodnje;
3.    
pri posameznih gradbenih in obrtniških delih so
upoštevani stroški nakupa gotovih elementov, prevoza in njihove montaže ali
stroški izvedbe del na kraju samem (npr. stroški materiala, prevoza in
opravljenih del itd.);
4.    
pri nakupu strojne in transportne opreme za prevoz
rib se priznajo tudi stroški, povezani z vključitvijo opreme, namenjene za
ribogojsko proizvodnjo, ter trženje ribogojskih proizvodov, v uporabo;
5.    
nakup transportnih sredstev, ki so namenjena
izključno za transport proizvodov ribogojstva;
6.    
nakup delovnih plovil, ki se uporabljajo
izključno v ribogojstvu;
7.    
nakup zemljišč za ribogojnico v vrednosti do
deset odstotkov priznane vrednosti naložbe;
8.    
nakup in postavitev zaščitnih mrež, nadstreškov
ter ostalih naprav za odganjanje plenilcev v naravi;
9.    
nakup in namestitev opreme za bogatenje vode s
kisikom;
10. 
splošni stroški, neposredno povezani z naložbo
v obsegu do 12 odstotkov priznane vrednosti naložbe (npr. honorarji
projektantom, inženirjem in svetovalcem, ki so neposredno povezani s
pridobivanjem gradbene dokumentacije za naložbo, študije izvedljivosti,
ekonomske upravičenosti ter stroški nadzornikov del).
(2) Upravičeni stroški naložbe iz
prejšnjega člena so stroški, nastali vključno od datuma izdaje odločbe o
odobritvi sredstev. Kot začetek stroška se šteje prevzem obveznosti vlagatelja
na račun dodeljenih sredstev (npr. sklenitev pogodbe, naročanje materiala,
opreme, storitev ali del). Ne glede na navedeno se za upravičene štejejo tudi
morebitni splošni stroški in stroški nakupa zemljišča, nastali pred izdajo odločbe
o odobritvi sredstev, vendar samo od 1. januarja 2007 dalje.
(3) Naložba mora biti zaključena pred
vložitvijo zadnjega zahtevka za izplačilo sredstev. Zahtevkom se priloži
ustrezna dokumentacija z dokazili o izvedenih aktivnostih. Kot zaključek naložbe
se glede na njeno vrsto šteje:
1.    
uporabno dovoljenje in vključitev naložbe v
uporabo, kadar gre za graditev objekta;
2.    
vključitev ribogojske strojne ali transportne
opreme v proizvodni proces, kadar gre za nakup opreme;
3.    
vpis ali predlog za vpis nepremičnine v
zemljiško knjigo, ko gre za nakup nepremičnine;
4.    
vpis ribogojnice v centralni register objektov
akvakulture in komercialnih ribnikov, ki ga vodi MKGP;
5.    
odobritev ribogojnice s strani Veterinarske
uprave Republike Slovenije.
(4) Poleg neupravičenih stroškov iz
petega odstavka 55. člena Uredbe 1198/2006/ES in 26. člena Uredbe 498/2007/ES
se podpora ne dodeli za:
1.    
plačilo davkov, carin in dajatev pri uvozu;
2.    
naložbe zunaj območja Republike Slovenije;
3.    
prenos lastništva podjetja;
4.    
nakup rabljene opreme;
5.    
nakup nepremičnin, razen zemljišča;
6.    
stroške tekočega poslovanja (npr. stroški
vzdrževanja in najema itd.);
7.    
bančne stroške in stroške garancij;
8.    
stroške promocije;
9.    
splošne upravne stroške;
10. 
plačila v naravi;
11. 
stroške pri projektih, ki so nastali zaradi
pristojbin za uporabo in kotizacij pred dokončanjem projekta, pa ti zneski niso
bili odšteti od upravičenih stroškov;
12. 
naložbe v stroje, opremo in prostore za rabo,
ki ni namenjena za proizvodnjo, povezano z naložbo;
13. 
naložbe na ravni trgovine, razen naložbe v
prodajalne znotraj ribogojnih objektov za prodajo rib iz lastne vzreje s
pripadajočo opremo;
14. 
naložbe v ribiška plovila, opredeljena v 4.
točki prvega odstavka 4. člena Uredbe 1380/2013/EU, tudi če se uporabljajo v
ribogojstvu;
15. 
naložbe, ki niso sklenjena celota oziroma pri
katerih se predvidevajo še dodatna vlaganja po njihovem dokončanju;
16. 
naložbe v mesta za iztovor proizvodov iz
marikulture;
17. 
naložbe, ki spadajo med ukrepe za podporo
raziskovalnim projektom ali za ukrepe za promocijo ribiških proizvodov;
18. 
naložbe v zdravje živali v smislu
izkoreninjenja kužnih bolezni;
19. 
naložbe, ki ne dosegajo najnižjega zneska
dodeljene pomoči 3.500 eurov na posamezno naložbo;
20. 
naložbe, ki se financirajo iz Evropskega
kmetijskega sklada za razvoj podeželja ter iz drugih javnih sredstev;
21. 
vavčersko svetovanje;
22. 
nakup patentnih pravic, »know-howa«, licenc in
nepatentiranega tehničnega znanja in
23. 
zemljišča, ki so predmet izvršbe,
24. 
druge, z javnim razpisom in razpisno
dokumentacijo podrobneje določene stroške.
14. člen
(vlagatelj)
(1) Vlagatelj je lahko pravna ali
fizična oseba, ki je v Republiki Sloveniji registrirana za opravljanje
ribogojske dejavnosti, kot:
1.    
gospodarska družba,
2.    
zadruga,
3.    
samostojni podjetnik posameznik,
4.    
zavod, ki opravlja tržno dejavnost, ali
5.    
nosilec dopolnilne dejavnosti ribogojstva na
kmetijskem gospodarstvu v Republiki Sloveniji v skladu z Zakonom o kmetijstvu
(Uradni list RS, št. 45/08).
(2) Če je vlagatelj podjetje, je to
lahko le mikro ali malo podjetje, kot je opredeljeno v točki (f) 3. člena
Uredbe 1198/2006/ES.
15. člen
(pogoji za pridobitev in porabo sredstev)
(1) Za pridobitev in porabo sredstev
mora vlagatelj izpolnjevati naslednje pogoje:
1.    
ribogojnica mora biti vpisana v register
objektov akvakulture in komercialnih ribnikov, ki ga vodi MKGP, razen novih ribogojnic, ki se morajo v register vpisati po
zaključku naložbe, dokaz o vpisu pa se predloži zadnjemu vloženemu zahtevku;
2.    
za ribogojnico mora biti pridobljena veljavna
vodna pravica in v primeru koncesije tudi veljavna koncesijska pogodba ter
poravnane vse obveznosti plačila koncesij oziroma plačil za vodna dovoljenja po
predpisih o vodah in pridobljeno uporabno dovoljenje ali pravnomočno gradbeno
dovoljenje v primeru novogradenj. Če gre za graditev objektov za namen
opravljanja ribogojske dejavnosti, mora biti objekt grajen skladno s predpisi s
področja graditve objektov;
3.    
ribogojnica mora imeti status odobrenega obrata
pri Veterinarski upravi Republike Slovenije, razen novogradenj, ki morajo
pridobiti status odobrenega obrata pred zaključkom naložbe. Dokazilo o
odobritvi obrata se priloži zadnjemu vloženemu zahtevku;
4.    
vse naložbe morajo biti ekonomsko upravičene,
kar mora biti razvidno iz poslovnega načrta. Ekonomska upravičenost se preverja
z interno stopnjo donosnosti;
5.    
v primeru, da gre za naložbe v vzrejo novih
vrst rib, mora vlagatelj predložiti raziskavo o tržnih možnostih teh vrst ter
ustrezno dovoljenje za njihovo vzrejo, ki ga izda pristojni organ;
6.    
za naložbe morajo biti pridobljena vsa
predpisana upravna dovoljenja;
7.    
kadar je ribogojstvo vključeno kot dopolnilna
dejavnost kmetijskega gospodarstva, mora biti obseg ribogojske dejavnosti vsaj
v višini polovice polnega delovnega časa, kar mora biti razvidno iz poslovnega
načrta;
8.    
če vlagatelj kandidira za pridobitev sredstev
za naložbe v novogradnjo ali obnovo nepremičnin (ne velja za zemljišča), ki
niso v njegovi lasti, potem morajo biti izpolnjeni naslednji pogoji:
-  
vlagatelj mora imeti overjeno pogodbo o najemu
nepremičnine za obdobje najmanj deset let po datumu ob oddaji vloge;
-  
vlagatelj mora imeti overjeno soglasje lastnika
oziroma morebitnih solastnikov k naložbi;
9.    
če se vlagatelj šteje za naročnika v skladu s
predpisi, ki urejajo javna naročila, mora biti postopek izbire dobavitelja
izveden v skladu s predpisi, ki urejajo javna naročila;
10. 
če vlagatelj kandidira za pridobitev sredstev
samo za del naložbe, morajo biti iz priložene dokumentacije razvidni:
-  
popis del in stroškov, ki se nanaša na celotno
naložbo,
-  
ločen popis del in stroškov, s katerimi se
vlagatelj prijavlja na razpis,
-  
predloženo dokazilo (popis) o vrednosti že izvedenih
del in stroškov ter popis del in stroškov, s katerimi se vlagatelj prijavlja na
razpis v primeru fazne gradnje;
11. 
če vlagatelj kandidira za pridobitev sredstev
za naložbe v gradnjo prostorov in nakup pripadajoče opreme, ki bo v objektih,
zgrajenih tudi za druge namene, se od vseh skupnih stroškov gradnje celotnega
objekta (npr. skupni prostori, streha, fasada) kot upravičeni stroški priznajo
le stroški v sorazmernem deležu glede na neto tlorisno površino objekta, ki jo
upravičeni prostori zasedajo, ali glede na drug transparenten način razdelitve;
12. 
upravičenec ne sme uporabljati naložbe v
nasprotju z namenom dodeljenih sredstev;
13. 
upravičenec se zavezuje, da bo vsaj še pet let
od zadnjega izplačila sredstev uporabljal naložbo, za katero so mu bila dodeljena
sredstva, vsaj v obsegu, ki ga je opredelil v vlogi oziroma s poslovnim
načrtom;
14. 
vlagatelj ne sme biti v težavah v skladu s
Sporočilom Komisije – Smernice skupnosti o državni pomoči za reševanje in
prestrukturiranje podjetij v težavah (UL C št. 244 z dne 1. 10. 2004,
str. 2), ne sme biti v stečajnem postopku, v postopku prisilne poravnave ali v
postopku likvidacije ter mora imeti poravnane davke in prispevke do države.
(2) Podrobnejši pogoji za dodelitev
sredstev in upravičeni stroški se določijo v javnem razpisu in razpisni
dokumentaciji.
16. člen
(finančne določbe)
(1) Najvišja stopnja pomoči znaša do
60 odstotkov priznane vrednosti naložbe v skladu z določbami iz Priloge II
Uredbe 1198/2006/ES, pri čemer je delež EU sredstev 75 odstotkov, delež
Republike Slovenije pa 25 odstotkov vrednosti odobrenih nepovratnih sredstev.
(2) Najnižji znesek podpore znaša
3.500 eurov na posamezno vlogo. Najvišji znesek podpore znaša 1.500.000 eurov na posamezno vlogo. Upravičenec lahko v celotnem
programskem obdobju 2007–2013 iz naslova tega ukrepa pridobi največ do 1.500.000 eurov pomoči.
(3) Do sofinanciranja so upravičene
naložbe, katerih vloge so popolne, vsebinsko ustrezne in so v skladu z
določbami iz 12.,13.,14. in 15. člena te uredbe. Popolne vloge se ocenijo in
razvrstijo v skladu s podrobnimi merili, določenimi v javnem razpisu.
Upoštevajo se naslednja merila:
-      
ekonomski,
-      
tehnološki in
-      
okoljski vidik naložbe.
(4) Podrobnejša merila se določijo v
javnem razpisu in razpisni dokumentaciji.
(5) Upravičencu se sredstva izplačajo
na podlagi odobrenega zahtevka za izplačilo sredstev. Zahtevku mora upravičenec
priložiti originalne račune z originalnimi dokazili o njihovem plačilu. Pri
gradbenih delih, ki se obračunavajo po gradbenih situacijah, priloži začasne
oziroma končno gradbeno situacijo, ki jo potrdita pooblaščeni nadzorni organ in
upravičenec z originalnimi dokazili o njihovem plačilu, ter poročilo o
opravljenem delu, ki ga podpiše upravičenec.
V. UKREP ZA JAVNO ZDRAVJE
17. člen
(predmet podpore)
(1) Predmet podpore je nadomestilo za
ukrep za javno zdravje v primeru okuženosti mehkužcev zaradi širjenja
planktona, ki proizvaja biotoksine, strupene za ljudi, zaradi česar je začasno
prepovedano dajanje mehkužcev v promet.
(2) Nadomestilo za ukrepe za javno
zdravje v primeru pojava biotoksinov v mehkužcih se lahko dodeli v skladu z 31.
členom Uredbe 1198/2006/ES.
18. člen
(vlagatelji)
Vlagatelj v okviru ukrepa iz tretje alinee
drugega odstavka 4. člena te uredbe je lahko pravna ali fizična oseba,
registrirana v Republiki Sloveniji za opravljanje ribogojske dejavnosti, kot:
1.    
samostojni podjetnik posameznik,
2.    
gospodarska družba,
3.    
zadruga.
19. člen
(pogoji za pridobitev nadomestila)
Pogoji za pridobitev nadomestila sredstev
so:
1.    
vlagatelj mora biti nosilec dejavnosti na
ribogojnici, ki je vpisana v centralnem registru objektov akvakulture in
komercialnih ribnikov, ki ga vodi MKGP;
2.    
vlagatelj mora biti nosilec dejavnosti na
ribogojnici, za katero ima pridobljeno vodno pravico za neposredno rabo vode za
gojitev morskih organizmov in sklenjeno koncesijsko pogodbo, oziroma mora imeti
za ribogojnico sklenjeno najemno pogodbo z nosilcem vodne pravice za neposredno
rabo vode za gojitev morskih organizmov, ki ima sklenjeno tudi koncesijsko
pogodbo;
3.    
vlagatelj mora imeti gojitev mehkužcev
prijavljeno pri Veterinarski upravi Republike Slovenije;
4.    
vlagatelj je moral opravljati dejavnost gojenja
in prometa mehkužcev na ribogojnici oziroma gojitveni parceli, za katero je
bila izdana prepoved prometa z mehkužci, v obdobju 12 mesecev pred prepovedjo
prometa z njimi;
5.    
vlagatelj ne sme biti v stečajnem postopku, v
postopku prisilne poravnave ali v postopku likvidacije ter mora imeti poravnane
davke in prispevke do države, vključno s koncesijsko dajatvijo in vodnim
povračilom za gospodarsko rabo vode za gojitev vodnih organizmov;
6.    
posamezen vlagatelj lahko v obdobju 2007–2013
odda več vlog, pri čemer se nadomestilo izplača samo za del, ki ustreza največ
12 mesecem prepovedi prometa z mehkužci;
7.    
v primeru, da so bila vlagatelju v istem letu
za določeno proizvodnjo mehkužcev že dodeljena sredstva Evropske unije ali
Republike Slovenije za nadomestilo zaradi prepovedi prometa z mehkužci, do
sredstev iz tega ukrepa ni upravičen;
8.    
podrobnejši pogoji za dodelitev sredstev se določijo
v javnem razpisu in razpisni dokumentaciji.
20. člen
(izračun nadomestila zaradi prepovedi
prometa z mehkužci)
(1) Nadomestilo zaradi prepovedi
prometa z mehkužci se izračuna z upoštevanjem:
-      
dejanskih izgub mehkužcev na ribogojnici v času
dolgotrajne prepovedi prometa z njimi,
-      
nižjih prodajnih vrednosti mehkužcev v primeru,
če so v času prepovedi prometa z njimi dosegli prekomerno velikost za prodajo v
ribarnicah in so bili primerni le za predelavo, zaradi česar se doseže nižja
prodajna vrednost,
-      
nižjih prodajnih vrednosti mehkužcev na trgu v
času prenehanja prepovedi trgovanja z njimi v primerjavi z višjimi prodajnimi
vrednostmi v obdobju prepovedi prometa z njimi,
-      
finančnih stroškov glede posameznih opravil,
povezanih z gojenjem mehkužcev v času prepovedi prometa z njimi.
(2) Posameznemu vlagatelju se prizna
nadomestilo v višini do 50 odstotkov zneska, izračunanega na podlagi določene
povprečne prodajne cene mehkužcev in pričakovane letne proizvodnje mehkužcev na
hektar.
(3) Določena pričakovana letna
proizvodnja za slovenska področja gojenja mehkužcev, na podlagi katere se
plačuje tudi koncesijska dajatev za gospodarsko rabo vode za gojitev morskih
organizmov, je 25 000 kg na hektar. Vrednost proizvodnje se izračuna na podlagi
določene povprečne prodajne cene mehkužcev pri gojiteljih, ki je določena s
predpisom, s katerim se določi prodajna vrednost za školjke, ki je osnova za
določanje višine koncesijske dajatve.
(4) Vlagatelju, ki izpolnjuje vse
pogoje iz prejšnjega člena, se izplača nadomestilo za prepoved prometa z
mehkužci:
-      
za vsak dan neprekinjene prepovedi prometa z
mehkužci, vendar le v primeru, če je prepoved trajala neprekinjeno več kot
štiri mesece, ali
-      
za vsak dan prepovedi prometa z mehkužci v
letu, v katerem je imel vlagatelj izgubo, večjo od 35 odstotkov letnega
prometa, izračunanega na podlagi povprečnega prometa podjetja v preteklih treh
letih, vendar le v primeru, če je bila skupna prepoved prometa z mehkužci v tem
letu daljša od štirih mesecev.
21. člen
(finančne določbe)
(1) Za izvedbo ukrepa za javno zdravje
je določeno 100-odstotno javno financiranje, od tega delež prispevka Evropske
unije v celotnih javnih izdatkih znaša 75 odstotkov, delež prispevka Republike
Slovenije v celotnih javnih izdatkih pa znaša 25 odstotkov.
(2) Do financiranja ukrepa za javno
zdravje so upravičeni tisti upravičenci, katerih vloge so popolne, vsebinsko
ustrezne in so v skladu z določbami iz 17., 18., 19. in 20. člena te uredbe.
(3) Upravičencu se sredstva izplačajo
na podlagi odobrene vloge na javni razpis v okviru tega ukrepa, vendar največ
za 12 mesecev prepovedi prometa z mehkužci v obdobju 2007–2013.
VI. UKREP PREDELAVA IN TRŽENJE
22. člen
(predmet podpore)
(1) Predmet podpore so naložbe v
predelavo in trženje ribiških in ribogojskih proizvodov iz tretje alinee
drugega odstavka 4. člena te uredbe.
(2) Naložba mora prispevati k
izpolnjevanju vsaj enega od ciljev, določenih v prvem odstavku 35. člena Uredbe
1198/2006/ES.
(3) Predmet podpore so naložbe v
predelavo in trženje za:
1.    
predelavo rib s pripadajočo opremo,
2.    
skladiščenje in distribucijo rib s pripadajočo
opremo iz lokalnega iztovarjanja ali lokalnega ribogojstva s pripadajočo
opremo,
3.    
nakup transportnih sredstev, ki so namenjena
izključno za transport ter distribucijo rib in ribjih proizvodov iz predelave.
23. člen
(upravičeni stroški)
(1) Upravičeni stroški za naložbe iz
prejšnjega člena so:
1.    
gradnja in obnova nepremičnin, pri posameznih
gradbenih in obrtniških delih so povsod upoštevani stroški dobave gotovih
elementov (nakup, prevoz) in njihove montaže ali stroški izvedbe del na kraju
samem (stroški materiala, prevoza in opravljenih del);
2.    
nakup zemljišč za predelovalne obrate in
objekte za skladiščenje ter distribucijo rib v vrednosti do deset odstotkov
priznane vrednosti naložbe;
3.    
stroški nakupa novih strojev in nove tehnološke
opreme, kamor spada tudi nakup laboratorijske in računalniške strojne in
programske opreme, ki se uporablja za vodenje proizvodnje predelave rib in
4.    
splošni stroški, neposredno povezani z naložbo,
npr. honorarji projektantom, inženirjem in svetovalcem, ki so neposredno
povezani s pridobivanjem gradbene dokumentacije za naložbo, študije
izvedljivosti, ekonomske upravičenosti, stroški nadzornikov del in izdelave
vloge, in sicer v obsegu do 12 odstotkov priznane vrednosti naložbe.
(2) Do podpore so upravičeni stroški,
ki so nastali od datuma izdaje odločbe o odobritvi sredstev. Ne glede na to se
za upravičene štejejo tudi morebitni splošni stroški in stroški nakupa
zemljišča, nastali pred izdajo odločbe o odobritvi sredstev, vendar samo od
1. januarja 2007 dalje.
(3) Naložba mora biti zaključena pred
vložitvijo zadnjega zahtevka za izplačilo sredstev. Zahtevkom se priloži
ustrezna dokumentacija z dokazili o izvedenih aktivnostih. Kot zaključek
naložbe se glede na njeno vrsto šteje:
1.    
uporabno dovoljenje in vključitev naložbe v
uporabo, kadar gre za graditev objekta,
2.    
vključitev strojne ali transportne opreme v
proizvodni proces, kadar gre za nakup opreme,
3.    
vpis ali predlog za vpis nepremičnine v
zemljiško knjigo, ko gre za nakup nepremičnine.
(4) Poleg neupravičenih stroškov iz
petega odstavka 55. člena Uredbe 1198/2006/ES in 26. člena Uredbe 498/2007/ES
se podpora ne dodeli za:
1.    
prenos lastništva podjetja,
2.    
naložbe zunaj območja Republike Slovenije,
3.    
stroške nakupa nepremičnin, razen zemljišč,
4.    
plačilo davkov, carin in dajatev pri uvozu,
5.    
plačila v naravi,
6.    
stroške tekočega poslovanja (npr. stroški
vzdrževanja in najema itd.),
7.    
bančne stroške in stroške garancij,
8.    
stroške promocije,
9.    
splošne upravne stroške,
10. 
stroške pri projektih, ki so nastali zaradi
pristojbin za uporabo in kotizacij pred dokončanjem projekta, pa ti zneski niso
bili odšteti od upravičenih stroškov,
11. 
naložbe v stroje, opremo in prostore za rabo,
ki ni namenjena za proizvodnjo, povezano z naložbo,
12. 
naložbe maloprodajne trgovine,
13. 
naložbe v nakup rabljene opreme,
14. 
naložbe, ki niso sklenjena celota oziroma pri
katerih se predvidevajo še dodatna vlaganja po njihovem dokončanju,
15. 
naložbe, ki spadajo med podpore raziskovalnim
projektom, ukrepe za promocijo ribiških proizvodov ter ukrepe v ribiška
pristanišča, mesta iztovora in zavetja,
16. 
naložbe, ki ne dosegajo najnižjega zneska
dodeljene pomoči 3.500 eurov na posamezno naložbo,
17. 
vavčersko svetovanje,
18. 
nakup patentnih pravic, »know-howa«, licenc in
nepatentiranega tehničnega znanja,
19. 
zemljišča, ki so predmet izvršbe, in
20. 
za druge, z javnim razpisom in razpisno
dokumentacijo podrobneje določene stroške.
24. člen
(vlagatelj)
(1) Vlagatelj je lahko pravna ali
fizična oseba, ki ima ob oddaji vloge v Republiki Sloveniji registrirano
dejavnost trženja ali predelave rib, kot:
1.    
gospodarska družba,
2.    
zadruga,
3.    
samostojni podjetnik posameznik,
4.    
nosilec dopolnilne dejavnosti ribogojstva na
kmetijskem gospodarstvu v Republiki Sloveniji v skladu z Zakonom o kmetijstvu
(Uradni list RS, št. 45/08).
(2) Vlagatelj je skladno z drugim
odstavkom 35. člena Uredbe 1198/2006/ES lahko mikro, malo in srednje veliko
podjetje, kot je opredeljeno v točki (f) 3. člena Uredbe 1198/2006/ES. V
primeru, da za podjetje ne velja opredelitev iz točke (f) 3. člena Uredbe
1198/2006/ES, velja, da mora imeti manj kot 750 zaposlenih ali prihodke, manjše
od 200 milijonov eurov.
25. člen
(pogoji za pridobitev in porabo sredstev)
(1) Za pridobitev in porabo sredstev
mora vlagatelj izpolnjevati naslednje pogoje:
1.    
za naložbo morajo biti pridobljena vsa predpisana
upravna dovoljenja;
2.    
vse naložbe morajo biti ekonomsko upravičene,
kar mora biti razvidno iz poslovnega načrta. Ekonomska upravičenost se preverja
z interno stopnjo donosnosti;
3.    
če vlagatelj kandidira za pridobitev sredstev
za naložbe v novogradnjo ali obnovo nepremičnin (ne velja za zemljišča), ki
niso v njegovi lasti, potem morajo biti izpolnjeni naslednji pogoji:
-  
vlagatelj mora imeti overjeno pogodbo o najemu
nepremičnine za obdobje najmanj deset let po končani naložbi,
-  
vlagatelj mora imeti overjeno soglasje lastnika
oziroma morebitnih solastnikov k naložbi;
4.    
če vlagatelj kandidira za pridobitev sredstev
samo za del naložbe, morajo biti iz priložene investicijsko-tehnične
dokumentacije razvidni:
-  
popis del in stroškov, ki se nanaša na celotno
naložbo,
-  
ločen popis del in stroškov, s katerim se
vlagatelj prijavlja na razpis,
-  
predloženo dokazilo (popis) o vrednosti že
izvedenih del in stroškov ter popis del in stroškov, s katerimi se vlagatelj
prijavlja na razpis v primeru fazne gradnje;
5.    
če se vlagatelj šteje za naročnika v skladu s
predpisi, ki urejajo javna naročila, mora biti postopek izbire dobavitelja
izveden v skladu s predpisi, ki urejajo javna naročila;
6.    
upravičenec ne sme uporabljati naložbe v
nasprotju z namenom dodeljenih sredstev;
7.    
upravičenec se zavezuje, da bo vsaj še pet let
od zadnjega izplačila sredstev uporabljal naložbo, za katero so mu bila
dodeljena sredstva, vsaj v obsegu, ki ga je opredelil v vlogi oziroma s
poslovnim načrtom;
8.    
če vlagatelj kandidira za pridobitev sredstev
za naložbe v gradnjo prostorov in nakup pripadajoče opreme, ki bo v objektih,
zgrajenih tudi za druge namene, se od vseh skupnih stroškov gradnje celotnega
objekta (npr. skupni prostori, streha, fasada …) kot upravičeni stroški
priznajo le stroški v sorazmernem deležu glede na neto tlorisno površino
objekta, ki jo upravičeni prostori zasedajo;
9.    
vlagatelj ne sme biti v težavah v skladu s
Sporočilom Komisije 244/2004/ES, ne sme biti v stečajnem postopku, v postopku
prisilne poravnave ali v postopku likvidacije ter mora imeti poravnane davke in
prispevke do države.
(2) Podrobnejši pogoji za dodelitev
sredstev in upravičeni stroški se določijo v javnem razpisu.
26. člen
(finančne določbe)
(1) Najvišja stopnja pomoči znaša do
60 odstotkov priznane vrednosti naložbe, pri čemer je delež EU sredstev 75
odstotkov, delež Republike Slovenije pa 25 odstotkov vrednosti odobrenih
nepovratnih sredstev.
(2) Ne glede na določbo prejšnjega
odstavka v primeru naložb velikih podjetij z manj kot 750 zaposlenimi ali s
prihodkom, manjšim od 200 milijonov eurov, znaša podpora 30 odstotkov priznane
vrednosti naložbe, pri čemer je delež EU sredstev 75 odstotkov, delež Republike
Slovenije pa 25 odstotkov vrednosti odobrenih nepovratnih sredstev.
(3) Najnižji znesek dodeljene podpore
je 3.500 eurov na posamezno vlogo, najvišji znesek dodeljene podpore je
3.500.000 eurov na posamezno vlogo. Upravičenec lahko v celotnem programskem
obdobju 2007–2013 iz naslova tega ukrepa pridobi največ do 3.500.000 eurov
pomoči.
(4) Do sofinanciranja so upravičene
naložbe, katerih vloge so popolne, vsebinsko ustrezne in so v skladu z
določbami iz 22., 23., 24. in 25. člena te uredbe. Popolne vloge se ocenijo in
razvrstijo v skladu s podrobnimi meril, določenimi v javnem razpisu. Upoštevajo
se naslednja merila:
-      
ekonomski,
-      
tehnološki in
-      
okoljski vidik naložbe.
(5) Podrobnejša merila se določijo v
javnem razpisu in razpisni dokumentaciji.
(6) Upravičencu se sredstva izplačajo
na podlagi odobrenega zahtevka za izplačilo sredstev. Zahtevku mora upravičenec
priložiti originalne račune z originalnimi dokazili o njihovem plačilu. Pri
gradbenih delih, ki se obračunavajo po gradbenih situacijah, priloži začasne
oziroma končno gradbeno situacijo, ki jo potrdita pooblaščeni nadzorni organ in
upravičenec z originalnimi dokazili o njihovem plačilu, ter poročilo o
opravljenem delu, ki ga podpiše upravičenec.
(7) Če Nadzorni odbor za Operativni
program za razvoj ribištva v RS 2007–2013 zaradi izkazanih zahtev sektorja ne
odloči drugače, se najmanj polovica sredstev nameni mikro in malim podjetjem,
druga polovica sredstev pa se nameni ostalim podjetjem iz drugega odstavka 24.
člena te uredbe.
VII. UKREP RIBIŠKA PRISTANIŠČA, MESTA IZTOVORA IN ZAVETJA
27. člen
(predmet podpore)
(1) Predmet podpore so naložbe iz prve
alinee tretjega odstavka 4. člena te uredbe, in sicer za:
1.    
že obstoječa javna ribiška pristanišča, ki
izboljšujejo ponujene storitve;
2.    
prestrukturiranje mest iztovarjanja in
izboljšanje pogojev za ribiške proizvode, ki jih ribiči iztovorijo na
obstoječih mestih iztovarjanja.
(2) Že obstoječa javna ribiška
pristanišča so upravičena do podpore le, če so izvedene naložbe:
-      
v skupnem interesu: ukrepi so v skupnem
interesu, kadar prispevajo k interesu splošne javnosti;
-      
širšega obsega kot operacije, ki jih izvajajo
zasebna podjetja;
-      
usmerjene v izboljšanje ponujenih storitev.
28. člen
(upravičeni stroški)
(1) Upravičeni stroški so:
-      
izboljšanje pogojev za iztovarjanje, predelavo,
skladiščenje in prodajo proizvodov ribištva in ribogojstva v pristaniščih;
-      
oskrba z gorivom, ledom, vodo in elektriko;
-      
izgradnja, posodobitev in razširitev privezov
za večjo varnost med iztovarjanjem ali natovarjanjem;
-      
splošni stroški, povezani s pripravo in izvedbo
projekta, in sicer honorarji projektantom, inženirjem in svetovalcem, študije
izvedljivosti in ekonomske upravičenosti, do višine 12 odstotkov priznane
vrednosti naložbe.
(2) Upravičeni stroški naložbe so samo
stroški, ki so nastali od izdaje odločbe o odobritvi sredstev dalje do
dokončanja naložbe oziroma najpozneje v treh letih po izdaji odločbe o
odobritvi sredstev. Naložba ne sme biti zaključena pred izdajo odločbe.
(3) Ne glede na prejšnji odstavek se
za upravičene štejejo tudi morebitni splošni stroški, nastali pred izdajo
odločbe o odobritvi sredstev, vendar samo od 1. 1. 2007 dalje.
(4) Poleg neupravičenih stroškov iz
petega odstavka 55. člena Uredbe 1198/2006/ES in 26. člena Uredbe 498/2007/ES
se podpora ne dodeli za:
-      
gradnjo novih ribiških pristanišč,
-      
vavčersko svetovanje,
-      
nakup patentnih pravic, »know-howa«, licenc in
nepatentiranega tehničnega znanja,
-      
plačilo davkov, carin in dajatev pri uvozu,
-      
stroške poslovanja (npr. tudi stroški
vzdrževanja in najem itd.),
-      
bančne stroške in stroške garancij,
-      
nakup rabljene opreme,
-      
stroške javne uprave,
-      
plačila v naravi,
-      
stroške pri projektih, ki so nastali zaradi
pristojbin za uporabo in kotizacij pred dokončanjem projekta, pa ti zneski niso
bili odšteti od upravičenih stroškov,
-      
nakup nepremičnin,
-      
druge, z javnim razpisom in razpisno
dokumentacijo podrobneje določene stroške.
(5) Sredstev se vlagatelju ne odobri,
če je za isti projekt že prejel javna sredstva ali sredstva Evropske skupnosti
oziroma kakšnega drugega evropskega sklada.
(6) Vlagatelj lahko za isto naložbo
pridobi sredstva samo iz naslova enega ukrepa.
29. člen
(vlagatelj)
Vlagatelji v okviru ukrepa ribiška
pristanišča, mesta iztovora in zavetja so lahko obalne občine v Republiki
Sloveniji, v katerih se nahajajo ribiška pristanišča.
30. člen
(pogoji za odobritev in porabo sredstev)
(1) Vlagatelj mora izpolnjevati
naslednje pogoje:
1.    
ribiško pristanišče mora biti določeno z
občinskim splošnim aktom, ki je usklajen z občinskim prostorskim načrtom;
2.    
vlagatelj mora izkazati sposobnost
zagotavljanja lastnih finančnih sredstev;
3.    
vlagatelj mora zagotoviti ustrezno
investicijsko in tehnično dokumentacijo z natančnim popisom del in stroškovno
opredelitvijo cen, ki jo pripravi odgovorni projektant, in vsa potrebna
dovoljenja za naložbo;
4.    
če je to potrebno v skladu s predpisi o vodah,
vlagatelj pridobi spremembo vodne pravice oziroma novo vodno pravico.
Pridobljena morajo biti vsa upravna dovoljenja;
5.    
za izvedbo naložbe, ki zahteva pridobitev
gradbenega dovoljenja, je potrebno pravnomočno gradbeno dovoljenje;
6.    
gradbena dela morajo biti opravljena v skladu s
predpisi, ki urejajo graditev objektov, urejanje prostora, varstvo okolja,
varstvo voda, varstvo kulturne dediščine in ohranjanje narave;
7.    
vlagatelj mora imeti izdelan investicijski
načrt z opredelitvijo ciljev v skladu s predpisom, ki ureja enotno metodologijo
za pripravo in obravnavo investicijske dokumentacije na področju javnih financ;
8.    
naložba mora biti del občinskega razvojnega
programa, ki ga potrdi občinski svet;
9.    
naložba se mora izvesti na območju Republike
Slovenije;
10. 
naložba se ne sme uporabljati v nasprotju z
namenom dodeljenih sredstev. Upravičenec se obvezuje, da vsaj še deset let od
zadnjega izplačila sredstev ne bo spreminjal namembnosti naložbe, za katero so
mu bila dodeljena sredstva;
11. 
v primeru naložb za prestrukturiranje mest
iztovarjanja in izboljšanje pogojev za ribiške proizvode, ki jih ribiči
iztovorijo na obstoječih mestih iztovarjanja, upravičenec zagotovi, da mesta
iztovarjanja izpolnjujejo pogoje v skladu z ustreznimi veterinarskimi predpisi
in da se izvajajo nadzorni ukrepi (v ribiškem pristanišču je zagotovljeno mesto
naključnega veterinarskega pregleda);
12. 
ob oddaji vloge se morata investicijska
dokumentacija in veljavni načrt razvojnih programov finančno ujemati;
13. 
vlagatelj mora izbrati izvajalca operativnih
del izvedbe in dobavitelje v skladu s predpisi, ki urejajo javna naročila;
14. 
za gradnjo ali obnovo objektov pristaniške
infrastrukture ali objektov, ki lahko vplivajo na varnost plovbe na obali ali v
morju, upravičenec pridobi soglasje z vidika pogojev za varnost plovbe.
(2) Če vlagatelj kandidira za
pridobitev sredstev samo za del ali dokončanje naložbe, morajo biti iz
priložene investicijsko-tehnične dokumentacije razvidni:
-      
popis del in stroškov, ki se nanaša na celotno
naložbo,
-      
ločen popis del in stroškov, s katerim se
vlagatelj prijavlja na razpis,
-      
pri fazni gradnji popis že izvedenih del in
stroškov, ki ga potrdi pooblaščeni projektant ali nadzornik, ter popis del in
stroškov, s katerim se vlagatelj prijavlja na razpis.
(3) Naložba mora biti zaključena pred
vložitvijo zadnjega zahtevka za izplačilo sredstev. Kot dokončanje naložbe se
pri gradnji šteje pridobljeno uporabno dovoljenje ali vključitev opreme v
opravljanje dejavnosti, v primeru ribiškega pristanišča pa se poleg vseh
naštetih dovoljenj predloži obratovalno dovoljenje v skladu z veljavno
zakonodajo. Naložba mora biti končana v skladu z rokom, določenim v razpisu.
Zahtevkom se priloži dokumentacija z dokazili o izvedenih aktivnostih.
(4) Pri naložbah v gradnjo prostorov
in nakup pripadajoče opreme, ki so ali bodo v objektih, zgrajenih tudi za druge
namene, se od vseh skupnih stroškov izgradnje oziroma prenove celotnega objekta
(npr. skupni prostori, streha, fasada …) kot upravičeni stroški priznajo le
stroški v sorazmernem deležu glede na neto tlorisno površino objekta, ki jo ti
prostori zasedajo.
(5) Podrobnejši pogoji za dodelitev
sredstev in upravičeni stroški se določijo v javnem razpisu.
31. člen
(finančne določbe)
(1) Najvišja stopnja pomoči znaša do
100 odstotkov priznane vrednosti naložbe. Viri financiranja so: delež EU
predstavlja 75 odstotkov priznane vrednosti naložbe, slovenska udeležba pa 25
odstotkov odobrenih nepovratnih sredstev, pri čemer Republika Slovenija
prispeva 15 odstotkov in posamezni upravičenec deset odstotkov sredstev.
(2) Najnižji znesek pomoči znaša 5.000
eurov na posamezno vlogo. Najvišji znesek pomoči znaša 4.000.000 eurov na
posamezno vlogo. Upravičenec lahko v celotnem programskem obdobju 2007–2013 iz
tega ukrepa pridobi največ do 4.000.000 eurov pomoči.
(3) Do sofinanciranja so upravičene
naložbe, katerih vloge so popolne, vsebinsko ustrezne in so v skladu z
določbami iz 27., 28., 29. in 30. člena te uredbe. Popolne vloge se ocenijo in
razvrstijo v skladu s podrobnimi merili, določenimi v javnem razpisu.
Upoštevajo se naslednja merila:
-      
skupni interes ribičev in gojiteljev, ki
uporabljajo pristanišča,
-      
usmerjenost v izboljšanje ponujenih storitev,
-      
ureditev prve prodaje rib.
(4) Podrobnejša merila se določijo v
javnem razpisu in razpisni dokumentaciji.
(5) Upravičencu se sredstva izplačajo
na podlagi odobrenega zahtevka za izplačilo sredstev. Zahtevku mora upravičenec
priložiti originalne račune z originalnimi dokazili o njihovem plačilu. Pri
gradbenih delih, ki se obračunavajo po gradbenih situacijah, priloži začasne
oziroma končno gradbeno situacijo, ki jo potrdita pooblaščeni nadzorni organ in
upravičenec z originalnimi dokazili o njihovem plačilu, ter poročilo o
opravljenem delu, ki ga podpiše upravičenec.
VIII. UKREP RAZVOJ NOVIH TRGOV IN PROMOCIJSKE KAMPANJE
32. člen
(namen ukrepa)
(1) Namen tega ukrepa je financiranje
izvajanja:
-      
promocijskih kampanj za proizvode ribištva in
ribogojstva oziroma
-      
promocijskih kampanj za izboljšanje ugleda
ribiškega sektorja.
(2) V okviru promocijskih kampanj so
do podpore upravičene naslednje aktivnosti:
-      
izvedba tržne raziskave,
-      
promocija kakovostnih ribiških in ribogojskih
proizvodov,
-      
informiranje potrošnikov o pomembnosti ribiških
in ribogojskih proizvodov v naši prehrani,
-      
pospeševanje prodaje za povečanje porabe rib in
ribjih izdelkov na prebivalca,
-      
izboljšanje ugleda ribiškega sektorja.
33. člen
(upravičeni stroški)
(1) Upravičeni stroški iz prejšnjega
člena so stroški, nastali za izvajanje promocijske kampanje za ribiške in
ribogojske proizvode ter kampanje za izboljšanje ugleda ribiškega sektorja, in
sicer:
-      
stroški, nastali za izvedbo tržne raziskave,
-      
stroški oglaševanja in informiranja,
-      
stroški priprave, izdaje in razdeljevanja
informacijskega in promocijskega gradiva,
-      
stroški organizacije in vodenja drugih
ustreznih oblik oglaševanja,
-      
stroški oglaševalskih agencij in drugih
izvajalcev storitev, ki so vključeni v pripravo in izvajanje oglaševalskih
kampanj,
-      
zakup oziroma najem oglaševalskega prostora,
-      
stroški izdelave sloganov za obdobje
oglaševalskih kampanj,
-      
zakup medijskega prostora.
(2) Poleg neupravičenih stroškov iz
petega odstavka 55. člena Uredbe 1198/2006/ES in 26. člena Uredbe 498/2007/ES
se podpora ne dodeli:
-      
za promocije, ki se nanašajo na komercialne
oznake ali oznake držav ali geografskih območij, razen v primeru proizvodov,
priznanih v skladu s pogoji iz Uredbe Sveta (ES) št. 510/2006 z dne 20. marca
2006 o zaščiti geografskih označb in označb porekla za kmetijske proizvode in
živila (UL L št. 93 z dne 31. 3. 2006, str. 12), zadnjič spremenjene
z Uredbo Komisije (ES) št. 417/2008 z dne 8. maja 2008 o spremembi prilog
I in II Uredbe Sveta (ES) št. 510/2006 o zaščiti geografskih označb in označb
porekla za kmetijske proizvode in živila (UL L št. 125 z dne
9. 5. 2008, str. 27),
-      
če je za isti projekt izvajalec promocije (v
nadaljnjem besedilu: izvajalec) že prejel javna sredstva ali sredstva Evropske
skupnosti oziroma kakšnega drugega evropskega sklada.
34. člen
(izvajalec)
Izvajalec v okviru tega ukrepa je lahko
pravna ali fizična oseba.
35. člen
(pogoji za izvajalca)
(1) Izvajalec mora izpolnjevati
naslednje pogoje:
-      
mora biti registriran in imeti veljavno
dovoljenje za opravljanje dejavnosti, ki je predmet naročila, če je za
opravljanje take dejavnosti na podlagi posebnega zakona dovoljenje potrebno,
-      
zaradi kaznivega dejanja v zvezi s
podkupovanjem ni bil pravnomočno obsojen,
-      
je oblikoval ali vodil vsaj eno nacionalno ali
mednarodno oglaševalsko kampanjo.
(2) V primeru, da ima izvajalec
podizvajalca, se izvajalec zaveže, da bo podizvajalec finančno in strokovno
usposobljen za izvajanje dejavnosti, ki je predmet naročila.
(3) Podrobnejši pogoji in specifikacija
upravičenih stroškov se določijo v javnem naročilu.
36. člen
(določitev meril in izbor ponudb)
(1) V izbor za ocenjevanje in
vrednotenje kreativnih in komunikacijskih rešitev promocijske kampanje se
uvrstijo tiste ponudbe, ki so popolne, vsebinsko ustrezne in izpolnjujejo
pogoje iz prejšnjega člena. V skladu z zakonodajo s področja javnega naročanja
se izbere ekonomsko najugodnejša ponudba. Ponudbe se ocenijo na podlagi
naslednjih meril:
-      
cena,
-      
oblikovalsko-kreativni del,
-      
medijsko-komunikacijski del,
-      
reference.
(2) Podrobnejša razdelitev točk za
izbor ponudbe se določi v javnem naročilu. Izbere se ponudba, ki bo na podlagi
meril dosegla najvišje število točk.
37. člen
(finančne določbe)
(1) Izbranemu izvajalcu se sredstva
izplačajo na podlagi poročila o izvedeni aktivnosti in izstavljenega
originalnega računa.
(2) Podrobnejši pogoji za izplačilo se
določijo v javnem naročilu.
IX. TRAJNOSTNI RAZVOJ RIBIŠKEGA OBMOČJA
38. člen
(predmet podpore)
Predmet podpore je v skladu s IV. poglavjem
iz IV. naslova Uredbe 1198/2006/ES »Prednostna os 4: Trajnostni razvoj ribiških
območij«.
39. člen
(ribiško območje)
(1) V skladu s 13. točko 2. člena te
uredbe in za namene izvajanja ukrepov 4. osi OP 2007–2013 je v Republiki
Sloveniji opredeljeno eno ribiško območje, ki zajema celoten obalni pas, ki
obsega vse obalne lokalne skupnosti (Koper, Izolo, Piran).
(2) Trajnostni razvoj ribiškega
območja mora zasledovati naslednje cilje:
-      
ohranjanje gospodarske in družbene blaginje
območja,
-      
dodajanje vrednosti proizvodom ribištva in
ribogojstva,
-      
ohranjanje in razvoj delovnih mest v ribiškem
območju s podporo za diverzifikacijo ali gospodarsko in družbeno
prestrukturiranje območja, ki se sooča z družbeno-gospodarskimi težavami zaradi
sprememb v ribiškem sektorju,
-      
spodbujanje kakovosti obalnega okolja in
-      
spodbujanje sodelovanja med nacionalnimi in
nadnacionalnimi ribiškimi območji.
40. člen
(obalna akcijska skupina)
(1) Trajnostni razvoj ribiških območij
izvaja OAS, ki mora izpolnjevati naslednje pogoje:
-      
če je le mogoče, temelji na že obstoječih
organizacijah z izkušnjami;
-      
je organizirana kot partnerstvo na opredeljenem
ribiškem območju;
-      
partnerstvo je ustrezno in učinkovito.
Zagotovljena mora biti zmožnost partnerjev, da opravljajo naloge, ki so jim
dodeljene, ter učinkovitost in odločanje;
-      
mora imeti pravno organizacijsko obliko, ki
zagotavlja finančno in administrativno sposobnost določitve in izvedbe lokalne
razvojne strategije za njeno območje ter sposobnost upravljanja javnih
sredstev;
-      
naloge, odgovornosti in postopki sprejemanja odločitev
za vsak organ v OAS morajo biti jasno in pregledno opredeljeni v ustanovitvenih
aktih ali pogojih delovanja;
-      
mora imeti svoj bančni račun ali podračun;
-      
mora biti sestavljena po načelu tripartitnosti
iz predstavnikov različnih interesnih skupin in socialno-ekonomskih sektorjev,
in sicer:
a)   predstavnikov zasebnega ribiškega sektorja,
b)   predstavnikov zasebnega neribiškega sektorja (npr. gospodarske
družbe, samostojni podjetniki in drugi zainteresirani posamezniki, ženske in
mladi, društva, nevladne organizacije, ki ne sodijo v ribiški sektor) ter
c)   predstavnikov javnega sektorja.
(2) Upravna zmogljivost OAS je
ustrezna, če:
-      
se iz partnerstva izbere enega partnerja kot
administrativnega vodjo, ki zagotavlja zadovoljivo delovanje partnerstva, ali
-      
se združi v strukturo s splošnim pravnim
statusom, ki bo zagotavljala zadovoljivo delovanje partnerstva.
(3) OAS mora za izvajanje trajnostnega
razvoja na ribiškem območju pripraviti LRS za to območje, ki vključuje
predvidene ukrepe, skladno s četrtim odstavkom 4. člena te uredbe.
(4) Večino projektov izvede zasebni
(ribiški in neribiški) sektor.
(5) Predstavniki zasebnega sektorja
(ribiškega in neribiškega) morajo na ravni odločanja v organu(-ih) OAS
predstavljati vsaj 50 odstotkov glasov.
(6) OAS se izbere na podlagi javnega
razpisa in na podlagi predložene LRS. Na javni razpis za izbor OAS imajo
možnost kandidirati tudi s strani MKGP potrjene in
delujoče LAS iz obalnega območja, pod pogojem da je skupina sestavljena tako,
da je zagotovljeno spoštovanje pogojev in meril iz tega, 41. in 42. člena te
uredbe.
(7) Partnerstvo in njegov upravljavec
iz tega člena se izbereta na transparenten način.
(8) Podrobnejši pogoji in merila za
OAS in LRS se določijo v javnem razpisu.
41. člen
(merila za potrditev OAS)
(1) MKGP z
odločbo potrdi kot delujočo OAS v Republiki Sloveniji tisto OAS, katere vloga
je popolna, vsebinsko ustrezna in izpolnjuje pogoje iz tega poglavja in javnega
razpisa ter na javnem razpisu doseže ali preseže spodnjo vstopno mejo točk,
določeno v javnem razpisu (v nadaljnjem besedilu: delujoča OAS).
(2) Popolne vloge, ki so vsebinsko
ustrezne in izpolnjujejo pogoje iz te uredbe in javnega razpisa, se ocenijo na
podlagi naslednjih meril:
1.    
merila za ocenitev OAS:
- 
ocena kakovosti partnerstva:
a)    
jasno izraženo tripartitno partnerstvo in
razdelitev nalog med sodelujočimi za izvajanje lokalne razvojne strategije, ki
odraža stanje na območju,
b)    
zagotavljanje sodelovanja vseh članov OAS pri
pripravi, upravljanju in izvajanju strategije,
c)    
partnerstvo sestavljajo, tudi na ravni odločanja,
predstavniki ribiškega sektorja in drugih ustreznih lokalnih
družbeno-gospodarskih subjektov,
d)    
načelo enakih možnosti, enakopravna vključenost
obrobnih skupin v lokalno partnerstvo in odločanje;
- 
administrativna in
finančna usposobljenost OAS:
a)    
izkušnje in uspešnost pristopa »od spodaj
navzgor« v razvojnih programih, ki so se izvajali na območju OAS,
b)    
sposobnost priprave, izdelave in izvajanja
razvojne strategije na zadevnem območju in njihova uspešna zaključitev,
c)    
učinkoviti in pregledni postopki delovanja
skupine,
d)    
zagotovitev sposobnosti upravljanja s
finančnimi sredstvi,
e)    
sposobnost skupine, da sodeluje z zasebnim
sektorjem in ga uspešno vključuje v LRS,
f)     
vodja skupine ima ustrezne vodstvene in
komunikacijske veščine in sposobnost komuniciranja v tujem jeziku in
g)    
zagotovitev ustrezno usposobljenega
administrativnega kadra;
2.    
merila za ocenitev kakovosti LRS:
- 
analitični del:
a)    
skladnost razvojne vizije z značilnostmi okolja
ter potrebami in priložnostmi območja, ki izhajajo iz analiz, opredeljenih v
strategiji,
b)    
trajnostna naravnanost razvojne strategije,
c)    
upoštevanje obrobnih skupin prebivalstva pri
odločanju in izvajanju strategije,
d)    
skladnost strategije z regionalnimi razvojnimi
programi in ostalimi razvojnimi programi na obravnavanem območju,
e)    
ustvarjanje novih delovnih mest,
f)     
zagotavljanje enakosti spolov pri pripravi in
izvedbi strategije in
g)    
izkušnje in uspešnost izvajanja predhodnih
razvojnih programov na območju OAS;
- 
izvedbeni del:
a)    
inovativnost razvojne strategije,
b)    
sodelovanje med sektorji, izvajalci in projekti
za učinkovito izvajanje strategije,
c)    
uresničljivost izvedbe LRS in
d)    
prenosljivost znanja in metod na druga območja.
42. člen
(lokalna razvojna strategija)
(1) LRS je načrt razvoja ribiškega
območja, ki ga izdela OAS.
(2) LRS mora biti oblikovana skladno s
45. členom Uredbe 1198/2006/ES in 24. členom Uredbe 498/2007/ES. LRS mora
izpolnjevati naslednje pogoje:
1.    
je celostna in temelji na vzajemnem delovanju
med akterji, sektorji in operacijami in je več kot le zbirka operacij ali
sektorskih ukrepov;
2.    
je skladna s potrebami na ribiških območjih,
zlasti v družbeno-gospodarskem smislu, da temelji na lokalnem razvojnem
potencialu, izraženih potrebah na tem področju in dokazuje svojo trajnost,
vsebuje in upošteva značilnosti ribiškega območja (npr. splošne geografske
značilnosti, gospodarski položaj, demografske in sociološke značilnosti, opis
dosedanjih aktivnosti na ribiškem območju);
3.    
je trajnostno naravnana in dopolnjuje druge
posege na zadevnem območju in postavlja razvojne smernice za ribiško območje;
4.    
temelji na pristopu »od spodaj navzgor«;
5.    
mora vsebovati:
a)      
analizo SWOT glede razvojnih možnosti območja,
b)      
razvojno vizijo,
c)      
strategijo izvedbe,
d)      
usklajenost z regionalnimi razvojnimi programi
ter ostalimi programi in politikami na območju OAS in
e)      
predstavitev OAS, ki mora vključevati naslednje
vsebine: osnovne podatke o OAS, opis nastanka OAS, naloge in sestavo organov
OAS ter metodologijo za izbiro izvedbenih projektov.
(3) Podrobnejši pogoji in merila ter
način izvajanja 4. prednostne osi: trajnostni razvoj ribiških območij se
določijo v javnem razpisu.
43. člen
(upravičeni ukrepi)
(1) Sredstva se namenijo za:
1.    
krepitev konkurenčnosti ribiških območij;
2.    
prestrukturiranje in preusmerjanje gospodarskih
dejavnosti, zlasti s spodbujanjem ekoturizma, pod pogojem da te dejavnosti
nimajo za posledico povečanje ribolovnega napora;
3.    
diverzifikacijo dejavnosti s spodbujanjem več
zaposlitev za ribiče z ustvarjanjem dodatnih delovnih mest zunaj ribiškega
sektorja;
4.    
dodajanje vrednosti ribiškim proizvodom;
5.    
podpiranje infrastrukture za mali priobalni
ribolov in turizem ter storitev v korist majhnih ribiških skupnost;
6.    
varovanje okolja na ribiških območjih za
ohranitev njegove privlačnosti, obnavljanje in razvijanje obalnih zaselkov in
vasi z ribiško dejavnostjo ter varovanje in bogatenje naravne in arhitekturne
dediščine;
7.    
ponovno vzpostavitev proizvodnega potenciala
ribiškega sektorja, ki so ga prizadele naravne ali industrijske nesreče;
8.    
spodbujanje medregionalnega in nadnacionalnega
sodelovanja med posameznimi skupinami na ribiških območjih, zlasti s
povezovanjem v mreže in z razširjanjem najboljše prakse;
9.    
pridobivanje znanj ter pospeševanje priprave in
izvajanja lokalne razvojne strategije;
10. 
prispevanje k tekočim stroškom posamezne
skupine.
(2) V kolikor LRS izvaja že potrjena
LAS, mora le-ta razviti ločeno LRS za ribiško območje in upravičene ukrepe iz
te uredbe. S strani MKGP potrjena LAS mora tudi
zagotoviti ločen račun za izvajanje LRS na podlagi te uredbe.
(3) Podrobnejši pogoji in merila se
določijo v javnem razpisu.
44. člen
(izvajanje lokalne razvojne strategije)
(1) Za izvajanje LRS s posameznimi
projekti morajo biti izpolnjeni naslednji pogoji:
a) 
projekte mora potrditi MKGP na podlagi predloženega letnega načrta dela in letnega finančnega
načrta za izvedbo projektov potrjene OAS (v nadaljnjem besedilu: letni
izvedbeni načrt);
b) 
prvi letni izvedbeni načrt mora potrjena OAS za
tekoče koledarsko leto na MKGP predložiti najpozneje
dva meseca po izdaji odločbe iz prvega odstavka 41. člena te uredbe o potrditvi
statusa OAS. Nadaljnje letne izvedbene načrte za naslednje koledarsko leto mora
potrjena OAS predložiti na MKGP najpozneje do konca
oktobra tekočega leta. Letni izvedbeni načrt se lahko dopolni ali spremeni;
c) 
letne izvedbene načrte morajo potrditi organi
odločanja in odgovorna oseba potrjene OAS;
d) 
projekti, opredeljeni v letnem izvedbenem
načrtu, morajo biti skladni z LRS. OAS izbere v okviru LRS operacije ali
projekte, ki so v skladu s prejšnjim členom, pri čemer več kot polovico
operacij vodi zasebni ribiški in neribiški sektor;
e) 
projekti se morajo izvesti na ribiškem območju
iz te uredbe, razen pri ukrepu medregijskega in čezmejnega sodelovanja.
(2) Projekti, ki jih OAS izbere za
izvajanje, morajo biti izbrani na transparenten način.
(3) Podrobnejši pogoji za izvajanje
LRS in vsebina letnega izvedbenega načrta se določijo v javnem razpisu.
45. člen
(spodbujanje medregijskega in čezmejnega
sodelovanja)
(1) Projekti v okviru spodbujanja
medregijskega in čezmejnega sodelovanja morajo:
-      
biti sestavni del načrta dela OAS;
-      
vključevati OAS, ki je izbrana na podlagi te
uredbe in javnega razpisa, ter še vsaj eno obalno ali lokalno akcijsko skupino.
(2) Za izvedbo projektov v okviru tega
ukrepa je treba predložiti sporazum o sodelovanju vseh sodelujočih.
46. člen
(upravičenci)
(1) Upravičenci do podpore iz naslova
ukrepov iz 43. člena te uredbe, ki so sestavni del LRS, so OAS.
(2) V okviru ukrepov iz 2. in 3. točke
prvega odstavka 43. člena te uredbe so prejemniki sredstev lahko le delavci v
ribiškem sektorju ali osebe, katerih zaposlitev je povezana s tem sektorjem.
47. člen
(upravičeni stroški)
(1) Upravičeni stroški so:
1.    
stroški materiala in storitev, ki so nastali z
izvedbo projekta,
2.    
stroški promocije projekta,
3.    
tekoči stroški do višine, ki je določena v
šestem odstavku 48. člena te uredbe,
4.    
stroški izvedbe programov usposabljanja in
animacije ter stroški udeležbe članov OAS na usposabljanjih za izvajanje
Trajnostnega razvoja ribiških območij,
5.    
priprava ustreznega študijskega in
promocijskega gradiva za izvajanje Trajnostnega razvoja ribiških območij,
6.    
drugi splošni stroški, ki so neposredno
povezani z izvedbo projekta, kot so honorarji arhitektom, inženirjem in
svetovalcem, stroški pridobivanja dokumentacije in dovoljenj, študije
izvedljivosti, patenti in licence do višine 12 odstotkov priznane vrednosti projekta.
(2) Upravičeni stroški za aktivnosti
in izvedbene projekte so samo stroški, nastali od datuma izdaje odločbe o
potrditvi OAS do 31. 12. 2015. Kot začetek stroška se šteje prevzem
obveznosti upravičenca na račun morebitnih dodeljenih sredstev (sklenitev
katerekoli pogodbe, naročanje materiala, opreme, storitev ali del).
(3) Podrobnejši upravičeni stroški ter
višina sofinanciranja upravičenih stroškov se določita v javnem razpisu in
razpisni dokumentaciji.
(4) Poleg neupravičenih stroškov iz
55. člena Uredbe 1198/2006/ES se podpora ne dodeli za:
-      
stroške materiala in storitev za zasebno rabo,
-      
plačilo davkov, carin in dajatev pri uvozu,
-      
bančne stroške in stroške garancij,
-      
nakup rabljene opreme,
-      
naložbe v prostore za zasebno rabo,
-      
naložbe v kmetijstvo in kmetijsko mehanizacijo,
-      
prevozna in transportna sredstva za zasebno
rabo,
-      
delo v naravi,
-      
nakup zemljišč,
-      
vavčersko svetovanje in
-      
druge z javnim razpisom in razpisno
dokumentacijo podrobneje določene stroške.
48. člen
(finančne določbe in način dodeljevanja sredstev)
(1) Pravice do porabe finančnih
sredstev se potrjeni OAS dodelijo z odločbo, in sicer do višine razpoložljivih
sredstev za ta namen.
(2) Finančna sredstva se izplačujejo
na podlagi enega ali več odobrenih zahtevkov za izplačilo. Zahtevke za izplačilo
OAS preveri in pošlje skupaj z vso projektno dokumentacijo na MGKP. OAS mora
zagotoviti, da je projekt skladen z vsemi pogoji in merili iz te uredbe,
javnega razpisa in LRS ter upravičen do sofinanciranja. Zahtevku se morajo
priložiti originalni računi z originalnimi dokazili o njihovem plačilu in pri
gradnji končna gradbena situacija, ki jo potrdita pooblaščeni nadzorni organ in
upravičenec z originalnimi dokazili o njihovem plačilu ter poročilo o
opravljenem delu, ki ga podpiše OAS.
(3) MKGP
izvede administrativno kontrolo zahtevka in ga pošlje ARSKTRP, ki izvede
plačilo sredstev na račun OAS.
(4) OAS mora prejeti denar izplačati
upravičencu v dveh delovnih dneh. OAS pisno obvesti MKGP o opravljeni transakciji.
(5) Javno financiranje lahko obsega od
60 do 100 odstotkov, pri čemer je delež evropskih sredstev 75 odstotkov, delež
Republike Slovenije pa 25 odstotkov priznane vrednosti naložbe.
(6) Tekoči stroški posamezne skupine
ne smejo presegati deset odstotkov vseh sredstev, namenjenih ribiškemu območju.
Tekoči stroški OAS so stroški OAS, ki nastanejo ob delovanju OAS in izvajanju
LRS.
(7) Zagotovljeni morata biti
sledljivost in preglednost porabe javnih sredstev.
(8) Sofinancirajo se upravičeni
stroški, ki nastanejo po datumu odobritve OAS.
(9) Za ukrepe, kot so spodbujanje in
izboljševanje strokovnih znanj, prilagodljivosti delavcev in dostopnosti
zaposlovanja, zlasti v korist žensk, pod pogojem da so ti ukrepi sestavni del
LRS in da so neposredno povezani z ukrepi iz 43. člena te uredbe, se lahko nameni
do 15 odstotkov vseh javnih sredstev, namenjenih za os 4.
(10) V okviru osi 4 se lahko izvajajo
tudi ukrepi, predvideni v poglavjih III, IV, V, VI, VII in VIII te uredbe. Če
se pomoč dodeli za operacije v okviru teh ukrepov, se uporabijo ustrezni pogoji
in lestvice prispevkov za posamezno operacijo, kot je določeno v poglavjih III,
IV, V, VI, VII in VIII te uredbe in v javnih razpisih.
(11) Podrobnejši pogoji za dodelitev
sredstev, višina javnega financiranja in finančni tokovi se določijo v javnem
razpisu.
X. VLOGA IN POSTOPEK ZA PRIDOBITEV SREDSTEV ZA UKREPE IZ IX.
POGLAVJA TE UREDBE
49. člen
(javni razpisi)
(1) Sredstva za ukrepe 4. osi se
dodelijo z odprtim javnim razpisom. Postopke za dodelitev sredstev izvede MKGP.
(2) MKGP
pripravi javni razpis in ga objavi v Uradnem listu Republike Slovenije. V
javnem razpisu so podrobneje opredeljeni pogoji in merila, postopki, dokazila,
upravičeni stroški ter način uveljavljanja in uporabe sredstev.
(3) O dodelitvi pravic do porabe
sredstev na podlagi izvedenega javnega razpisa odloča minister. Sredstva
izplačuje ARSKTRP.
(4) Spremembo in zaprtje javnega
razpisa objavi MKGP na svojih spletnih straneh.
(5) Sredstva se dodeljujejo do porabe
sredstev, razpisanih v javnem razpisu.
50. člen
(pošiljanje vlog)
(1) Vloge na javni razpis je treba
poslati priporočeno po pošti ali oddati v glavni pisarni MKGP.
(2) Če vlagatelj pošlje vlogo
priporočeno po pošti, jo mora poslati na naslov Ministrstvo
za kmetijstvo, gozdarstvo in prehrano, Dunajska 22,
1000 Ljubljana, in sicer od naslednjega dneva po objavi javnega razpisa pa do
zaprtja javnega razpisa, ki se objavi na spletnih straneh MKGP.
(3) Vloga iz prvega odstavka tega
člena se vlaga pisno na predpisanem obrazcu, ki je del razpisne dokumentacije,
dostopne na spletnih straneh MKGP, v skladu z zahtevami javnega razpisa. Na ovojnici vloge morajo
biti razvidni datum in čas oddaje vloge, ki ju označi pošta, oziroma prejema,
ki ga označi glavna pisarna MKGP, naslov vlagatelja ter druge navedbe, določene v javnem razpisu.
51. člen
(obravnava vlog)
(1) Prispele vloge obravnava MKGP. Odpiranje vlog ni javno. MKGP odpira in
obravnava vloge ter zahteva odpravo njihovih pomanjkljivosti znotraj
posameznega časovnega obdobja, določenega v javnem razpisu. MKGP vloge pregleda in oceni skladno z merili, navedenimi v prejšnjem
poglavju te uredbe. Za ocenjevanje vlog lahko minister imenuje strokovno
komisijo.
(2) Po odprtju vloge se preveri njena
popolnost. Vloga je popolna in se šteje za razumljivo, ko so priloženi vsi
zahtevani dokumenti in je zahteva vlagatelja jasna. Če so podatki iz vloge in
prilog nasprotujoči, mora MKGP vlagatelja pozvati, naj
jih razjasni oziroma dopolni vlogo.
(3) Če je vloga nepopolna ali
nerazumljiva, je vlagatelj najpozneje v 60 dneh od vložitve vloge pisno pozvan,
naj jo dopolni. Rok za dopolnitev vloge je 15 dni od dneva vročitve poziva k
dopolnitvi. Dopolnjena vloga se obravnava v časovnem obdobju obravnave vlog, v
katerem je dopolnitev vlog prispela. Za datum in čas njenega prejema se štejeta
datum in čas oddaje na pošti ali oddaje v glavni pisarni MKGP. Po prejemu dopolnjene vloge na MKGP se
dopolnjena vloga ponovno pregleda. Nepopolne vloge, ki jih vlagatelji v
navedenem roku ne dopolnijo, se s sklepom zavržejo, popolne pa se uvrstijo v
nadaljnjo obravnavo, kjer se preveri, ali izpolnjujejo vse pogoje iz javnega
razpisa.
(4) Vloge, ki so popolne, vsebinsko
ustrezne in izpolnjujejo vse pogoje, se ocenijo na podlagi meril, določenih v
prejšnjem poglavju.
(5) Vloga se točkuje tako, da se
ločeno ocenjujeta sestava in kakovost OAS in ločeno analitični in izvedbeni del
LRS. Odobri se le tista vloga, katere skupni seštevek točk doseže ali preseže
prag minimalnega števila vstopnih točk, določen v javnem razpisu. V kolikor OAS
zbere dovolj točk pri ocenjevanju OAS, ne pa pri ocenjevanju LRS, se OAS lahko
potrdi. MKGP določi rok, do katerega mora OAS
pripraviti dopolnjeno LRS.
(6) Če dve ali več popolnih vlog
izpolnjujejo vse pogoje, določene v javnem razpisu, in dosegajo enako število
točk ter imajo na ovojnici enak datum in čas oddaje, se izvede žreb. Žrebu
lahko prisostvuje tudi vlagatelj. O dnevu žreba so vlagatelji pisno obveščeni.
Tričlansko komisijo, ki nadzira žrebanje, in osebo, ki vodi žrebanje, imenuje
minister med javnimi uslužbenci, zaposlenimi na MKGP.
(7) Žrebanje se opravi v uradnih
prostorih MKGP. Evidenčne številke vlog se izpišejo na
prepognjene listke, ki se z žigom MKGP overijo v
prisotnosti komisije, ki nadzira žrebanje. Listki z evidenčnimi številkami vlog
se v prisotnosti komisije zaprejo v škatlo, ki se takoj zapečati. Škatla se
odpre v navzočnosti prisotnih vlagateljev in komisije. Oseba, ki vodi žrebanje,
vleče listke iz škatle in javno pove evidenčno številko izžrebane vloge ter
izžrebani listek takoj odda komisiji.
(8) O žrebanju se sestavi zapisnik. Podpišejo
ga člani komisije, ki nadzirajo žrebanje, oseba, ki je vodila žrebanje in
vlagatelji, če so prisotni.
(9) Ne glede na peti odstavek tega
člena se vloge, ki ne dosegajo skupnega minimalnega praga, določenega v javnem
razpisu, zavrnejo.
(10) Ne glede na peti odstavek tega
člena se vloge, ki ne izpolnjujejo pogojev javnega razpisa ali so vsebinsko
neustrezne, zavrnejo.
52. člen
(izdaja odločbe)
(1) Sredstva se upravičencu odobrijo z
odločbo, v kateri je določena višina sredstev. Odločbo izda minister.
(2) Zoper odločbo ministra ni dopustna
pritožba, mogoč pa je upravni spor.
53. člen
(omejitev sredstev)
(1) Upravičenci lahko pridobijo
sredstva za iste aktivnosti ali naložbe samo iz enega ukrepa po tej uredbi.
(2) Sredstva se ne dodelijo
upravičencu, ki je za iste upravičene stroške že prejel sredstva iz državnega
proračuna Republike Slovenije ali sredstva Evropske unije.
(3) Lastna sredstva OAS, ki jih
zagotavljajo občine, ki so del OAS, se z vidika Evropske unije ne štejejo za že
prejeta javna sredstva Republike Slovenije.
(4) Sredstva se ne dodelijo za naložbe
zunaj območja Republike Slovenije, razen pri ukrepu Medregijsko in čezmejno
sodelovanje.
(5) Podrobnejše omejitve glede
sredstev se določijo v javnem razpisu.
54. člen
(obveznosti upravičenca)
(1) Posamezen projekt mora biti končan
pred vložitvijo zadnjega zahtevka za izplačilo.
(2) Prejemnik sredstev, ki prejme
sredstva za določeno naložbo, še vsaj naslednjih pet let po zadnjem izplačilu
sredstev, ne sme uvajati bistvenih sprememb oziroma odtujiti naložbe, naložbe
pa ne sme uporabljati v nasprotju z namenom dodeljenih sredstev, sicer mora vsa
že prejeta sredstva vrniti v proračun Republike Slovenije skupaj z zakonitimi
zamudnimi obrestmi.
(3) Prejemnik sredstev mora na poziv MKGP poročati še pet let od prejema sredstev.
(4) Prejemniki sredstev, opis
aktivnosti oziroma naložbe in znesek odobrenih javnih sredstev se objavijo na
spletni strani MKGP.
(5) OAS ter izvajalci posameznih
projektov morajo imeti za nakazilo sredstev odprt transakcijski račun v
Republiki Sloveniji.
(6) Upravičenec mora hraniti
dokumentacijo in omogočiti dostop do dokumentacije o projektih, ki so predmet
podpore po tej uredbi, MKGP, ARSKTRP, revizijskemu
organu, Računskemu sodišču Republike Slovenije, Komisiji, Računskemu sodišču
Evropske skupnosti in drugim nadzornim organom ter omogočiti kontrolo na kraju
samem.
55. člen
(neizpolnitev ali kršitev obveznosti)
(1) OAS, ki prejme sredstva, in drugi
prejemniki sredstev, pri katerih se ugotovi, da so bila sredstva pridobljena
nezakonito ali porabljena nenamensko oziroma dela niso bila izvedena v skladu z
LRS in letnim izvedbenim načrtom ali ne izpolnjujejo določil odločbe, morajo
vrniti vsa že pridobljena sredstva v proračun Republike Slovenije skupaj z
zakonitimi zamudnimi obrestmi.
(2) MKGP in
ARSKTRP lahko kadarkoli ugotavljata dejansko stanje upravičenca glede
izpolnjevanja pogojev za ukrepe 4. prednostne osi po tej uredbi ali javnih
razpisih iz te uredbe.
56. člen
(vlaganje zahtevkov za izplačilo sredstev)
(1) Za izplačilo sredstev OAS vlaga
zahtevke na MKGP. OAS pred pošiljanjem zahtevka za
izplačilo sredstev na MKGP le-tega pregleda in preveri
njegovo zakonitost.
(2) MKGP
opravi administrativne kontrole in nadzor. Pri obravnavi zahtevka za izplačilo MKGP in ARSKTRP preverita, ali so bila za isti projekt že izplačana
sredstva iz drugih skladov.
(3) MKGP po
opravljenih kontrolah odobri zahtevke in jih pošlje na ARSKTRP, ta pa sredstva
izplača na transakcijski račun OAS.
(4) Podrobnejša oblika, vsebina in
časovna dinamika predložitve zahtevkov se določijo v javnem razpisu.
57. člen
(nadzor nad izvajanjem ukrepov)
(1) MKGP kot
organ za upravljanje OP 2007–2013 skladno z 59. členom Uredbe 1198/2006/ES
opravlja nadzor nad izvajanjem ukrepov iz te uredbe.
(2) MKGP
izvaja administrativne kontrole in kontrole na kraju samem pred izplačilom
sredstev ter naknadne kontrole po izplačilu sredstev v obdobju petih let po
zadnjem izplačilu zahtevka za plačilo. Administrativna struktura MKGP zagotavlja ločenost izvajanja nalog administrativnih kontrol in
kontrole na kraju samem. Če MKGP pri izvajanju kontrol
ugotovi nepravilnosti, sproži postopek za izterjavo zneskov dodeljene pomoči,
izterjavo pa izvede AKTRP.
(3) Kontrole vlog ali zahtevkov na
kraju samem pred izplačilom sredstev se izvajajo z obiski upravičencev 100
odstotno glede na skupno vrednost javnih izdatkov, odobrenih vlog za ukrepe 4.
prednostne osi, ki se prijavijo Komisiji vsako leto. Za naložbe, za katere se
izplačila izvajajo v več fazah, se kontrola na kraju samem pri upravičencu izvede
vsaj enkrat pred dokončanjem naložbe. Pri kontrolah na kraju samem se pri
posameznih prejemnikih preverjajo tudi drugi specifični pogoji za dodelitev
pomoči pri posameznem ukrepu.
(4) Naknadne kontrole po izvedenih
kontrolah na kraju samem se izvajajo za investicijske projekte v obsegu enega
odstotka izplačanih vlog oziroma najmanj petih odstotkov skupne vrednosti
javnih izdatkov izplačanih vlog za ukrepe 4. prednostne osi, ki se
prijavijo Komisiji vsako leto.
XI. VLOGA IN POSTOPEK ODOBRITVE ZA UKREPE IZ II.a DO
VKLJUČNO VIII. POGLAVJA TE UREDBE
58. člen
(javni razpisi)
(1) Sredstva za ukrepe, določene v
II.a do VII. poglavju te uredbe, se dodelijo z odprtim javnim razpisom, v
posameznih časovnih obdobjih, določenih v javnem razpisu, po vsebinskem pregledu
popolnih vlog in njihovem točkovanju. Vloge morajo doseči minimalno število
točk, določeno v javnem razpisu, in se razvrščajo glede na doseženo število
točk. Postopke za dodelitev in izplačila sredstev izvede ARSKTRP.
(2) Ne glede na določbo prejšnjega odstavka
se sredstva za ukrepe iz V. poglavja te uredbe dodelijo z odprtim javnim
razpisom po vsebinskem pregledu popolnih vlog.
(3) Ne glede na določbo prvega odstavka
tega člena se sredstva za ukrepe iz III.a poglavja te uredbe dodelijo z zaprtim
javnim razpisom po vsebinskem pregledu popolnih vlog.
(4) MKGP pripravi javne razpise in jih objavi v Uradnem listu Republike
Slovenije. V javnih razpisih so podrobneje opredeljeni pogoji in merila za
dodelitev sredstev, časovna obdobja, znotraj katerih se popolne vloge
obravnavajo, postopki, dokazila, upravičeni stroški ter način uveljavljanja in
uporabe sredstev. Z javnim razpisom za posamezen ukrep so sredstva lahko
razdeljena po posameznih namenih znotraj ukrepa, ciljih ukrepa ali skupinah
posameznih upravičencev, vloge za ta namen pa se ločeno uvrščajo na sezname
prejetih in popolnih vlog.
(5) Ne glede
na določbo prejšnjega odstavka se za ukrepe, določene v III.a poglavju te
uredbe, v javnem razpisu ne določijo merila za dodelitev sredstev, za ukrepe iz
V. poglavja te uredbe pa se v javnem razpisu ne določijo merila za dodelitev
sredstev in obdobja za obravnavo vlog.
(6) Spremembo
in zaprtje javnega razpisa objavi MKGP na svojih
spletnih straneh.
59. člen
(javno naročilo)
(1) Pri ukrepu iz VIII. poglavja te
uredbe se ponudnik izbere skladno s predpisi o javnem naročanju.
(2) V primeru prenosa izvedbe javnega
naročila na ARSKTRP MKGP določi podrobnejše pogoje in
način izvajanja.
60. člen
(pošiljanje vlog)
(1) Vloge za javni razpis je treba
poslati priporočeno po pošti ali oddati v glavni pisarni ARSKTRP.
(2) Če vlagatelj pošlje vlogo
priporočeno po pošti, jo mora poslati na naslov Agencija Republike Slovenije za
kmetijske trge in razvoj podeželja, Dunajska 160, p.p. 189, 1001 Ljubljana, in
sicer od naslednjega dneva po dnevu objave javnega razpisa pa do zaprtja
javnega razpisa za posamezen ukrep, ki se objavi na spletnih straneh MKGP.
(3) Vloga iz prvega odstavka tega
člena se vlaga pisno na obrazcu, ki je del razpisne dokumentacije, dostopne na
spletnih straneh ARSKTRP in MKGP. Sestavni deli vloge na javni razpis
morajo biti speti ali vloženi v mapo po vrstnem redu. Na ovojnici vloge morajo biti razvidni datum in čas oddaje vloge (ura, minuta),
ki ju označi pošta, oziroma prejema, ki ga označi glavna pisarna ARSKTRP,
naslov vlagatelja ter morebitne druge določbe, ki bodo določene v javnem
razpisu.
(4) (črtan).
61. člen
(obravnava vlog)
(1) Prispele vloge obravnava ARSKTRP.
Odpiranje vlog ni javno. ARSKTRP odpira in obravnava vloge in zahteva odpravo
njihovih pomanjkljivosti v obdobjih določenih v javnem razpisu. Vloge za
posamezni ukrep se odobravajo in sredstva se dodelujejo do porabe sredstev,
razpisanih z javnim razpisom.
(2) Ne glede na določbo prejšnjega
odstavka se vloge za ukrep iz II.a poglavja te uredbe obravnavajo do porabe
sredstev razpisanih z javnim razpisom ali do porabe bruto tonaže (BT), ki je za
ta ukrep določena v Nacionalni shemi trajne ukinitve ribolovnih dejavnosti, ki
je del javnega razpisa. 
(3) Ne glede na določbo prvega
odstavka tega člena se pri ukrepih, določenih v V. poglavju te uredbe, vloge
odpirajo in obravnavajo sproti glede na čas oddaje vloge. 
(4) Ne glede na določbo prvega odstavka
tega člena, za ukrep, določen v III.a poglavju te uredbe, ARSKTRP vloge na
javni razpis odpira, obravnava in zahteva odpravo njihovih pomanjkljivosti
sočasno. Vloge za ukrep iz III.a poglavja te uredbe se odobravajo po koncu
posameznega obdobja, določenega za oddajo vlog. Sredstva za ukrep iz III.a
poglavja te uredbe se dodelijo glede na obseg razpisanih sredstev, število
upravičencev in ob upoštevanju števila ribiških plovil, na katere se glasijo
vloge ter dnevnega nadomestila za upravičenca, izračunanega na podlagi določb
11.č člena te uredbe. 
(5) Po odprtju vloge se preveri njena
popolnost. Vloga je popolna in se šteje za razumljivo, kadar so priloženi vsi
zahtevani dokumenti in je zahteva stranke jasna. 
(6) Če je vloga nepopolna, ARSKTRP od
vlagatelja pisno zahteva, da pomanjkljivosti odpravi, in mu določi rok 15 dni,
v katerem mora vlogo dopolniti. Dopolnjena vloga se obravnava v časovnem
obdobju obravnave vlog, v katerem je dopolnitev vloge prispela. Za datum in čas
njenega prejema se štejeta datum in čas oddaje na pošti ali oddaje v glavni
pisarni ARSKTRP. Po prejemu dopolnjene vloge na ARSKTRP se dopolnjena vloga
ponovno pregleda. Nepopolne vloge, ki jih vlagatelji v navedenem roku ne
dopolnijo, se s sklepom zavržejo, popolne pa se uvrstijo v nadaljnjo obravnavo,
kjer se preveri, ali izpolnjujejo vse pogoje iz javnega razpisa. Vloge, ki ne
izpolnjujejo pogojev javnega razpisa, se zavrnejo. Za popolne vloge, ki so
vsebinsko nerazumljive, se vlagatelje pozove k razjasnitvi. Rok za razjasnitev
določi strokovni delavec na ARSKTRP. Po prejemu razjasnitve se vloga na javni
razpis ponovno pregleda.
(7) Popolna vloga na javni razpis se
po vrstnem redu uvrsti na konec seznama popolnih vlog na javni razpis in dobi
zaporedno številko. Vloge, ki so popolne, vsebinsko ustrezne in izpolnjujejo
vse pogoje, se točkujejo in razvrstijo v skladu s podrobnimi merili, določenimi
v javnem razpisu, razen vlog, prispelih za ukrepa iz III.a in V. poglavja te
uredbe. Vloge, ki ne presegajo minimalnega praga, določenega v javnem razpisu,
se zavrnejo.
(8) Vloge, ki presegajo v javnem
razpisu predpisani minimalni prag in izpolnjujejo vse pogoje, se glede na
doseženo število točk odobravajo do porabe sredstev. Če zmanjka sredstev in če
dve popolni vlogi dosežeta enako število točk, se odobri vloga, ki je bila
oddana prej.
(9) Ne glede na določbo prejšnjega odstavka
se vloge, ki prispejo na javni razpis za ukrep iz III.a in V. poglavja te
uredbe in so popolne, vsebinsko ustrezne in izpolnjujejo vse pogoje, odobravajo
in izplačujejo v skladu z razpoložljivimi sredstvi, določenimi v javnem
razpisu.
(10) Če dve ali več popolnih vlog,
razen vlog iz III.a poglavja te uredbe, izpolnjujejo vse pogoje, določene v
javnem razpisu, in dosegajo enako število točk ter imajo na ovojnici enak datum
in čas oddaje, sredstev pa ni dovolj za odobritev obeh vlog, se izvede žreb.
Pri žrebu je lahko navzoč tudi vlagatelj. O dnevu žreba so vlagatelji obveščeni
pisno. Tričlansko komisijo, ki nadzira žrebanje, in osebo, ki vodi žrebanje,
imenuje predstojnik ARSKTRP med javnimi uslužbenci, zaposlenimi na ARSKTRP.
(11) Žrebanje se opravi v uradnih
prostorih ARSKTRP. Evidenčne številke vlog se izpišejo na prepognjene listke,
ki se z žigom ARSKTRP overijo v navzočnosti komisije, ki nadzira žrebanje.
Listki z evidenčnimi številkami vlog se v navzočnosti komisije zaprejo v
škatlo, ki se takoj zapečati. Škatla se odpre v navzočnosti prisotnih
vlagateljev in komisije. Oseba, ki vodi žrebanje, vleče listke iz škatle in
javno pove evidenčno številko izžrebane vloge ter izžrebani listek takoj odda
komisiji.
(12) O žrebanju se sestavi zapisnik.
Podpišejo ga člani komisije, ki nadzirajo žrebanje, oseba, ki je vodila
žrebanje, in vlagatelji, če so navzoči.
(13) Vloga, razen vloge iz III.a
poglavja te uredbe, ki je popolna, izpolnjuje predpisane pogoje in dosega
minimalno število točk, vendar razpoložljiva sredstva ne zadoščajo za dodelitev
sredstev, se lahko odobri do višine razpoložljivih sredstev, če se vlagatelj s
tem strinja, v nasprotnem primeru se zavrne. Vlagatelj mora v roku osmih dni od
vročitve obvestila na ARSKTRP poslati izjavo, da se s tem strinja, drugače se
šteje, da se ne strinja. 
(14) Vse vloge na javni razpis, ki so
popolne in izpolnjujejo vstopne pogoje, vendar razpoložljiva sredstva ne
zadoščajo za dodelitev sredstev, se zavrnejo z odločbo.
62. člen
(izdaja odločbe)
(1) Sredstva se upravičencu odobrijo z
odločbo. Odločbo izda predstojnik ARSKTRP.
(2) V primeru ukrepa iz II.a poglavja
te uredbe, ko je trajna ukinitev ribolovnih dejavnosti dosežena s
prerazporeditvijo ribiškega plovila, ARSKTRP v odločbi določi rok, v katerem
mora upravičenec:
a) 
vrniti MKGP dovoljenje
za gospodarski ribolov in
b) 
spremeniti namembnost plovila bodisi v vpisniku
čolnov bodisi v vpisniku ladij, ki ju vodi Uprava Republike Slovenije za
pomorstvo.
(3) V primeru ukrepa iz II.a poglavja
te uredbe, ko je trajna ukinitev ribolovnih dejavnosti dosežena z razrezom
ribiškega plovila, ARSKTRP v odločbi določi rok, v katerem mora upravičenec:
a) 
poskrbeti za razrez ribiškega plovila in
b) 
vrniti MKGP dovoljenje
za gospodarski ribolov.
(4) Če upravičenec v primeru ukrepa iz
II.a poglavja te uredbe dovoljenja za gospodarski ribolov ne vrne v roku,
določenem v odločbi, se šteje, da je odstopil od vloge in da do sredstev ni
upravičen.
(5) Ko MKGP v
primeru ukrepa iz II.a poglavja te uredbe v določenem roku prejme od
upravičenca dovoljenje za gospodarski ribolov, minister upravičencu izda
odločbo o preklicu dovoljenja za gospodarski ribolov in izbrisu ribiškega
plovila iz evidence ribiških plovil iz zakona, ki ureja morsko ribištvo, in iz
registra ribolovne flote Skupnosti.
(6) Ne glede na prvi do peti odstavek
tega člena se sredstva upravičencu v okviru ukrepov iz III.a in V. poglavja te
uredbe odobrijo z odločbo in izplačajo na podlagi te odločbe. Odločbo izda
predstojnik ARSKTRP.
(7) Zoper odločbo ARSKTRP je dopustna
pritožba v 15 dneh od dneva njene vročitve.
63. člen
(omejitev sredstev)
(1) Upravičenci lahko pridobijo
sredstva za iste aktivnosti ali naložbe na podlagi posamezne vloge samo iz
enega ukrepa po tej uredbi.
(2) Sredstva se ne odobrijo
upravičencu, ki je za iste upravičene stroške, kot jih navaja v vlogi za
pridobitev sredstev po tej uredbi, že prejel sredstva Evropske unije ali javna
sredstva Republike Slovenije.
(3) Sredstva se ne dodelijo za naložbe
zunaj območja Republike Slovenije.
(4) Sofinancirajo se naložbe, ki so na
podlagi ocene dosegle spodnjo vstopno mejo točk, in sicer glede na doseženo
število točk, do porabe sredstev.
(5) Ne glede na prejšnji odstavek se v
okviru ukrepa iz II.a poglavja te uredbe financirajo dejavnosti ki izpolnjujejo
pogoje, določene v devetem odstavku 64. člena te uredbe, in sicer do porabe
sredstev ali do porabe bruto tonaže, določene v Nacionalni shemi trajne
ukinitve ribolovnih dejavnosti iz drugega odstavka 61. člena te uredbe.
(6) Vstopna meja točk in drugi pogoji
ter sredstva za naložbe ali dejavnosti v okviru posameznega ukrepa se določijo
v javnem razpisu.
64. člen
(obveznosti upravičenca)
(1) Iz dokumentacije vlagateljev, ki
kandidirajo za pridobitev nepovratnih sredstev, mora biti razvidna zaprtost
finančne konstrukcije za priznani in nepriznani del naložbe.
(2) Posamezen projekt mora biti
zaključen pred vložitvijo zadnjega zahtevka za izplačilo sredstev. Število
zahtevkov za posamezen ukrep se določi v javnem razpisu.
(3) Naložbena dejavnost, za katero
upravičenec po tej uredbi prejme sredstva, se mora opravljati še vsaj
naslednjih pet let po zadnjem izplačilu sredstev, v okviru ukrepa Ribiška
pristanišča, mesta iztovora in zavetja pa še vsaj naslednjih deset let po
zadnjem izplačilu sredstev. Upravičenec v tem obdobju ne sme uvajati bistvenih
sprememb oziroma odtujiti naložbe ter naložbe ne sme uporabljati v nasprotju z
namenom dodeljenih sredstev, sicer mora vsa že pridobljena sredstva vrniti v
proračun Republike Slovenije skupaj z zakonitimi zamudnimi obrestmi.
(4) Prejemnik sredstev mora na zahtevo
ARSKTRP poročati še pet let, v okviru ukrepa Ribiška pristanišča, mesta
iztovora in zavetja pa še deset let od zadnjega izplačila sredstev.
(5) Prejemniki sredstev, opis
aktivnosti oziroma naložbe in znesek odobrenih in izplačanih javnih sredstev se
objavijo na spletnih straneh MKGP.
(6) Vlagatelj mora imeti za nakazilo
sredstev odprt transakcijski račun v Republiki Sloveniji.
(7) Upravičenec mora omogočiti dostop
do dokumentacije o projektu, ki je predmet podpore po tej uredbi, ARSKTRP, MKGP, revizijskemu organu, Računskemu sodišču Republike Slovenije,
Komisiji, Računskemu sodišču Evropskih skupnosti in drugim nadzornim organom
ter omogočiti kontrolo na kraju samem.
(8) Naložbe morajo biti zaključene
najkasneje v roku treh let po izdaji odločbe o odobritvi sredstev. Zadnji rok
za zaključek naložb od izdaje odločbe o odobritvi sredstev po posameznih
ukrepih se določi v javnem razpisu.
(9) V okviru ukrepa iz II.a poglavja te
uredbe mora upravičenec izpolnjevati naslednje pogoje:
a) 
v primeru, ko je trajna ukinitev ribolovnih
dejavnosti dosežena s prerazporeditvijo ribiškega plovila v dejavnosti, ki ne
sodijo v področje ribolova, mora upravičenec v roku, določenem v odločbi
ARSKTRP, vrniti dovoljenje za gospodarski ribolov MKGP;
b) 
upravičenec, katerega plovilo trajno ukine ribolovno
dejavnost s prerazporeditvijo ribiškega plovila v dejavnosti, ki ne sodijo v
področje ribolova, s tem plovilom ne more več izvajati morskega gospodarskega
ribolova in mora v roku, določenem v odločbi ARSKTRP, spremeniti namembnost
plovila v vpisniku čolnov ali v vpisniku ladij, ki ju vodi Uprava Republike
Slovenije za pomorstvo;
c) 
v primeru, da je trajna ukinitev ribolovnih
dejavnosti dosežena z razrezom ribiškega plovila, mora upravičenec v roku
določenem v odločbi ARSKTRP poskrbeti za razrez ribiškega plovila. Upravičenec
mora najkasneje v treh dneh po izvedenem razrezu vrniti dovoljenje za
gospodarski ribolov MKGP, ki mu na tej podlagi izda
odločbo o preklicu dovoljenja za gospodarski ribolov in o izbrisu plovila iz
evidence ribiških plovil iz zakona, ki ureja morsko ribištvo, in iz registra
ribolovne flote Skupnosti;
d) 
upravičenec mora ARSKTRP obvestiti glede
datuma, časa in predvidenega trajanja razreza ter kraja in izvajalca razreza
plovila v roku, ki ne sme biti daljši od roka, ki ga ARSKTRP določi z odločbo;
e) 
upravičenec zagotovi, da je razrez plovila
izveden znotraj meja območij, ki so določena v javnem razpisu;
f)  
upravičenec lahko izvede razrez ribiškega
plovila sam ali pa ga da v razrez ladjedelnici ali drugemu gospodarskemu
subjektu, ki je registriran za izvajanje dejavnosti razreza. Vlagatelj mora ob
predložitvi vloge za razpis predložiti seznam odpadkov, ki se pričakujejo ob
razrezu ribiškega plovila;
g) 
upravičenec, ki bo izvajal razrez ribiškega
plovila sam, mora zagotoviti, da se z odpadki, ki nastanejo ob razrezu, ravna v
skladu s predpisi, ki urejajo ravnanje z odpadki. Upravičenec lahko razrez
ribiškega plovila izvede sam le na tistem delu obale, kjer so dovoljeni večji
posegi na ribiškem plovilu;
h) 
v primeru, da je upravičenec izvedel razrez
ribiškega plovila sam, mora ob oddaji zahtevka za izplačilo premije priložiti,
za vse odpadke, nastale ob razrezu, evidenčne liste v skladu s predpisom o
ravnanju z odpadki, s katerimi se potrjuje oddaja odpadkov v nadaljnje
ravnanje;
i)   
v primeru, da je upravičenec oddal ribiško
plovilo v razrez v ladjedelnico ali drugemu gospodarskemu subjektu, ki je
registriran za izvajanje dejavnosti razreza, mora ob oddaji zahtevka za
izplačilo premije priložiti potrdilo ladjedelnice ali drugega gospodarskega
subjekta, ki je registriran za izvajanje razreza, o prevzemu plovila v razrez;
j)   
upravičenec krije vse stroške, ki so potrebni
za izvedbo trajne ukinitve ribolovne dejavnosti in
k) 
če upravičenec svojih obveznosti ne izpolni v
rokih, ki so določeni z odločbo ARSKTRP, se šteje, da odstopa od izvedbe vloge.
(10) Upravičenec mora vsako finančno,
vsebinsko ali časovno spremembo projekta utemeljiti in obrazložiti ter
pridobiti zanjo soglasje ARSKTRP, sicer se mu z odločbo ARSKTRP pravica do
porabe sredstev odvzame. 
(11) Upravičenec lahko po izdaji odločbe o
pravici do sredstev in pred potekom roka za izpolnitev obveznosti, določenega v
tej uredbi, javnem razpisu in v odločbi o pravici do sredstev, na ARSKTRP vloži
obrazložen zahtevek za spremembo obveznosti, določenih v odločbi o pravici do
sredstev. 
(12) Če ARSKTRP ugotovi, da so tudi s
spremembo obveznosti izpolnjene vse obveznosti, določene v tej uredbi in javnem
razpisu, ter je dosežen namen, za katerega je bila stranki dodeljena pravica do
sredstev, zahtevku za spremembo ugodi.
65. člen
(neizpolnitev ali kršitev obveznosti)
(1) Prejemniku sredstev, pri katerem
se ugotovi, da je sredstva pridobil na podlagi lažnih podatkov ali lažnih izjav
oziroma del ni opravil v skladu z obveznostmi ali določbami te uredbe, javnih
razpisov in odločbe o odobritvi sredstev, ARSKTRP izda odločbo o vračilu
sredstev v proračun Republike Slovenije skupaj z zakonitimi zamudnimi obrestmi.
(2) Če ministrstvo ali ARSKTRP na
podlagi uradnih dokumentov, evidenc inšpekcijskih zapisnikov, ladijskih
dnevnikov, evidenc Zavoda za zdravstveno zavarovanje Slovenije ali Finančne uprave Republike Slovenije ugotovita nepravilnosti, navedene v
vlogi, oziroma neizpolnjevanje pogojev, določenih s to uredbo, se vloga zavrne.
(3) Če je bilo za vlagatelja vloge za ukrep
iz II.a poglavja te uredbe z upravnim ali prekrškovnim postopkom ugotovljeno,
da je vodil en ali več ladijskih dnevnikov za ribiško plovilo, ki naj bi trajno
ukinilo ribolovno dejavnost, vendar ribolovnih dejavnosti dejansko ni vršil, se
mu vloga zavrne.
(4) Če upravičenec svojih obveznosti,
ki izhajajo iz odločbe ARSKTRP, ni izpolnil v roku, določenem v odločbi, ni
upravičen do sredstev. V primeru, da upravičenec iz objektivnih razlogov ni
mogel izpolniti svojih obveznosti, ki izhajajo iz odločbe, mora o tem obvestiti
ARSKTRP. Če ARSKTRP ugotovi, da upravičenec svojih obveznosti ni mogel
izpolniti iz navedenih objektivnih razlogov, mu lahko podaljša rok za
izpolnitev teh obveznosti.
66. člen
(vlaganje zahtevkov za izplačilo sredstev)
(1) Za izplačilo sredstev v tekočem
letu upravičenci vlagajo zahtevke za izplačilo na ARSKTRP. Zahtevki za
izplačilo se vlagajo v skladu z roki, opredeljenimi v odločbi o pravici do
sredstev, razen v okviru ukrepov iz III.a in V. poglavja te uredbe, kjer se
vloga, ki prispe na javni razpis, obravnava kot zahtevek za izplačilo.
(2) Zahtevek, ki izpolnjuje pogoje iz
te uredbe, javnega razpisa in odločbe o odobritvi sredstev, ARSKTRP odobri in
sredstva nakaže na transakcijski račun upravičenca po opravljeni
administrativni kontroli in nadzoru na podlagi 67. člena te uredbe. Nakazilo na
transakcijski račun upravičenca pomeni, da je bilo zahtevku za izplačilo v
celoti ugodeno. Če zahtevku ni v celoti ugodeno, ARSKTRP o zahtevku odloči z
odločbo.
(3) Zahtevek, ki je v nasprotju z
zahtevami iz te uredbe, javnega razpisa ali odločbe o odobritvi sredstev,
ARSKTRP z odločbo zavrne.
(4) V primeru ukrepa trajna ukinitev
ribolovnih dejavnosti, ko je trajna ukinitev ribolovnih dejavnosti dosežena s
prerazporeditvijo ribiških plovil v dejavnosti, ki ne sodijo v področje
ribolova, upravičenec vloži zahtevek za izplačilo sredstev po tem, ko mu je
bila izdana odločba MKGP o preklicu dovoljenja za
gospodarski ribolov in izbrisu ribiškega plovila iz evidence ribiških plovil iz
zakona, ki ureja morsko ribištvo, in iz registra ribolovne flote Skupnosti.
Upravičenec zahtevku priloži tudi nov vpisni list iz vpisnika čolnov ali iz
vpisnika ladij, ki ga izda Uprava RS za pomorstvo, iz katerega je razvidna
sprememba namembnosti plovila.
(5) V primeru ukrepa trajna ukinitev
ribolovnih dejavnosti, ko je trajna ukinitev ribolovnih dejavnosti dosežena z
razrezom ribiškega plovila, upravičenec vloži zahtevek za izplačilo sredstev po
opravljenem razrezu in po tem, ko mu je bila izdana odločba MKGP o preklicu dovoljenja za gospodarski ribolov in izbrisu ribiškega
plovila iz evidence ribiških plovil iz zakona, ki ureja morsko ribištvo, in iz
registra ribolovne flote Skupnosti. Upravičenec zahtevku priloži tudi odločbo o
izbrisu plovila iz vpisnika čolnov ali iz vpisnika ladij, ki jo izda Uprava RS
za pomorstvo na podlagi razreza plovila.
XII. NADZOR NAD IZVAJANJEM UKREPOV
67. člen
(nadzor nad izvajanjem ukrepov)
(1) MKGP kot organ za upravljanje OP
2007–2013 v skladu z 59. členom Uredbe 1198/2006/ES opravlja nadzor nad izvajanjem
ukrepov iz te uredbe.
(2) ARSKTRP izvaja administrativne kontrole
pred izplačilom sredstev za posamezen ukrep.
(3) Služba za kontrolo ARSKTRP je odgovorna
za izvajanje kontrol na kraju samem pred izplačilom sredstev in kontrol po
izplačilu sredstev. Administrativna struktura ARSKTRP zagotavlja ločenost
izvajanja nalog administrativnih kontrol in kontrole na kraju samem. Pri
izvajanju ukrepa iz II.a poglavja te uredbe Služba za kontrolo ARSKTRP lahko
sodeluje z ribiško inšpekcijo. 
(4) Če služba za kontrolo ARSKTRP na kraju
samem ugotovi nepravilnosti, ARSKTRP sproži postopek za izterjavo zneskov
dodeljene pomoči.
(5) Kontrole zahtevkov na kraju samem pred
izplačilom sredstev oziroma ob zaključku projekta se izvajajo v vsaj štirih
odstotkih skupne vrednosti javnih izdatkov odobrenih vlog za ukrepe 1., 2. in
3. osi, ki se prijavijo Komisiji vsako leto, oziroma najmanj pet odstotkov
javnih izdatkov odobrenih vlog v celotnem programskem obdobju. Vzorec vlog za
kontrolo na kraju samem določi ARSKTRP. 
(6) V primeru ukrepa iz poglavja II.a te
uredbe, ko je trajna ukinitev ribolovnih dejavnosti dosežena z razrezom
plovila, Služba za kontrolo ARSKTRP izvaja kontrolo vloge in poteka razreza
plovila na kraju samem ob vsakem razrezu plovila. Upravičenec mora zagotoviti,
da bo ARSKTRP omogočeno izvajanje kontrol na mestu samem pri izvajalcu razreza.
(7) Ne glede na določbe tretjega in petega
odstavka tega člena se pri ukrepih, določenih v III.a in V. poglavju te uredbe,
ne izvajajo kontrole na kraju samem. 
(8) Služba za kontrolo ARSKTRP izvaja
naknadne kontrole investicijskih dejavnosti v obsegu najmanj enega odstotka
izplačanih vlog, ki se prijavijo Komisiji vsako koledarsko leto.
XIII. PRIDOBITEV PODATKOV IZ URADNIH EVIDENC
68. člen
(pridobitev podatkov iz uradnih evidenc)
Potrdila, izpiske in druge podatke o
dejstvih iz uradnih evidenc, ki jih vodijo upravni in drugi državni organi,
organi lokalnih skupnosti ali nosilci javnih pooblastil in ki jih je treba
priložiti zahtevku kot dokazilo na podlagi te uredbe, pridobi organ, ki odloča
o zahtevku upravičenca.

Priloga
1: Tabela 1 - izračun premije za trajno ukinitev
ribolovnih dejavnosti 

Uredba o izvajanju Operativnega programa za razvoj
ribištva v Republiki Sloveniji 2007–2013 (Uradni list RS, št. 30/11)
vsebuje naslednjo prehodno in končni določbi:
»XIV. PREHODNA DOLOČBA
69. člen
(dokončanje
postopkov)
Postopki, začeti na podlagi javnih
razpisov, objavljenih na podlagi Uredbe o izvajanju Operativnega programa za
razvoj ribištva v Republiki Sloveniji 2007–2013 (Uradni list RS, št. 57/09), se
dokončajo v skladu s temi javnimi razpisi ter Uredbo o izvajanju Operativnega
programa za razvoj ribištva v Republiki Sloveniji 2007–2013 (Uradni list RS,
št. 57/09).
XV. KONČNI DOLOČBI
70. člen
(prenehanje
veljavnosti)
Z dnem uveljavitve te uredbe preneha
veljati Uredba o izvajanju Operativnega programa za razvoj ribištva v Republiki
Sloveniji 2007–2013 (Uradni list RS, št. 57/09).
71. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
izvajanju Operativnega programa za razvoj ribištva v Republiki Sloveniji
2007–2013 (Uradni list RS, št. 8/12) vsebuje naslednjo končno določbo:
»21. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o izvajanju
Operativnega programa za razvoj ribištva v Republiki Sloveniji 2007–2013
(Uradni list RS, št. 36/12) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
izvajanju Operativnega programa za razvoj ribištva v Republiki Sloveniji
2007–2013 (Uradni list RS, št. 50/14) vsebuje naslednjo prehodno in
končno določbo:
»PREHODNA IN KONČNA DOLOČBA
21. člen
Postopki, začeti na podlagi Uredbe o
izvajanju Operativnega programa za razvoj ribištva v Republiki Sloveniji
2007–2013 (Uradni list RS, št. 30/11, 8/12 in 36/12) se dokončajo v skladu z
dosedanjimi predpisi.
22. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
izvajanju Operativnega programa za razvoj ribištva v Republiki Sloveniji
2007–2013 (Uradni list RS, št. 46/15)
vsebuje naslednjo prehodno in končno določbo:
»PREHODNA IN KONČNA DOLOČBA
17. člen
Postopki, začeti na podlagi Uredbe o izvajanju Operativnega programa za razvoj ribištva v
Republiki Sloveniji 2007–2013 (Uradni list RS, št. 30/11, 8/12, 36/12 in
50/14), se dokončajo v skladu z dosedanjimi predpisi. 
18. člen
Ta uredba začne veljati naslednji dan po
objavi v Uradnem listu Republike Slovenije.«.