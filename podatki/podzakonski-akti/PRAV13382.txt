1. člen
(vsebina)
Ta pravilnik določa način dostopanja do portala eRevizija,
katere informacije o poteku predrevizijskega, revizijskega in pritožbenega
postopka se objavijo na portalu javnih naročil, način vpogledovanja, vlaganja,
prenosa in prevzemanja informacij in dokumentov ter dajanja pooblastil za
vpogled, vnos, prenos ali prevzem informacij in dokumentov, druga tehnična
pravila glede uporabe portala eRevizija in do katerih podatkov o poteku
predrevizijskih, revizijskih in pritožbenih postopkov na portalu eRevizija
lahko dostopata Državna revizijska komisija za revizijo postopkov oddaje javnih
naročil (v nadaljnjem besedilu: Državna revizijska komisija) ter ministrstvo,
pristojno za javna naročila.
2. člen
(pomen uporabljenih pojmov)
Izrazi, uporabljeni v tem pravilniku, pomenijo:
1.     
»dosje javnega naročila« je mapa oziroma seznam vseh objav v zvezi s
posameznim javnim naročilom na portalu javnih naročil;
2.     
»informacija ali dokument« je vsaka objava, ki se vloži in objavi na
portalu eRevizija, vključno z zahtevkom za revizijo in odločitvijo Državne
revizijske komisije;
3.     
»izbrani ponudnik« pomeni ponudnika, čigar ponudbo je naročnik izbral
kot najugodnejšo;
4.     
»kontaktni elektronski naslov« je elektronski naslov, ki ga uporabnik
navede v svojem uporabniškem profilu portala eRevizija in na katerega mu sistem
pošilja obvestila o objavljenih informacijah in dokumentih ter druga obvestila;
5.     
»naročnik« pomeni osebo, ki mora v skladu z 9. ali 23. členom
Zakona o javnem naročanju (Uradni list RS, št. 91/15 in 14/18; v
nadaljnjem besedilu: ZJN-3) oddajati javna naročila v skladu s predpisi, ki
urejajo javno naročanje;
6.     
»portal javnih naročil« je spletni informacijski portal ministrstva,
pristojnega za javna naročila, ki ga upravlja Javno podjetje Uradni list
Republike Slovenije, d. o. o., in na katerega naročniki neposredno pošiljajo v
objavo obvestila in dokumentacijo v zvezi z oddajo javnega naročila ter drugo
dokumentacijo;
7.     
»subjekt« pomeni pravno ali fizično osebo oziroma organ, ki sodeluje v
predrevizijskem, revizijskem ali pritožbenem postopku v vlogi iz četrtega
odstavka 3. člena tega pravilnika. V imenu subjekta dejanja na portalu
eRevizija opravlja uporabnik, ki ima pooblastila za opravljanje dejanj na
portalu eRevizija;
8.     
»uporabnik« pomeni vsako fizično osebo, ki je registrirana in ki v imenu
subjekta uporablja portal eRevizija;
9.     
»upravljavec portala eRevizija« je Javno podjetje Uradni list Republike
Slovenije, d. o. o.;
10.  
»vlagatelj« pomeni vlagatelja zahtevka za revizijo v postopku javnega
naročanja;
11.  
»zagovornik javnega interesa« pomeni pravno osebo iz drugega odstavka
6. člena Zakona o pravnem varstvu v postopkih javnega naročanja (Uradni
list RS, št. 43/11, 60/11 – ZTP-D, 63/13, 90/14 – ZDU-1I in 60/17; v
nadaljnjem besedilu: ZPVPJN).
3. člen
(dostop do portala eRevizija)
(1) Do portala eRevizija lahko dostopa uporabnik, ki se
predhodno registrira na portalu eRevizija. Vsak uporabnik se ob registraciji
ter ob vsaki nadaljnji prijavi identificira z uporabo uporabniškega imena in
gesla, ki ju določi ob registraciji.
(2) Portal eRevizija vsebuje zbirko podatkov o vseh
uporabnikih portala eRevizija, subjektih, v imenu katerih uporabnik opravlja
dejanja na portalu eRevizija, in pravicah do dostopa posameznih uporabnikov.
Pravice do dostopa se nanašajo na dodelitev, odvzem in ukinitev dostopa do
portala eRevizija glede na uporabniško vlogo subjekta v postopku javnega
naročanja, predrevizijskem, revizijskem ali pritožbenem postopku ter dana
pooblastila.
(3) Uporabnik se mora pred prvo uporabo portala
eRevizija registrirati. Ob registraciji uporabnik navede, za kateri subjekt
nastopa, ter kontaktni elektronski naslov, na katerega mu bo portal eRevizija
samodejno pošiljal obvestila o novih informacijah in dokumentih, objavljenih na
portalu eRevizija za subjekt, v imenu katerega uporabnik opravlja dejanja.
(4) Glede na sodelovanje subjekta v postopku javnega
naročanja, predrevizijskem, revizijskem ali pritožbenem postopku ter glede na
dana pooblastila se pravice subjektov, ki jih zanje izvršujejo registrirani
uporabniki, razvrščajo v naslednje kategorije (v nadaljnjem besedilu:
uporabniške vloge):
-       
naročnik,
-       
vlagatelj,
-       
izbrani ponudnik,
-       
zagovornik javnega interesa,
-       
ministrstvo, pristojno za javna naročila,
-       
Državna revizijska komisija,
-       
pooblaščenec posameznega subjekta,
-       
ponudnik ali kandidat, ki je v postopku javnega naročanja oddal ponudbo
ali prijavo, razen vlagatelja in izbranega ponudnika (v nadaljnjem besedilu:
drug ponudnik).
(5) Uporabnik ministrstva, pristojnega za javna
naročila, Državne revizijske komisije ali zagovornika javnega interesa oziroma
njihovega pooblaščenca se na portalu eRevizija registrira s prijavo upravljavcu
portala eRevizija, ki jo podpiše predstojnik ali z njegove strani pooblaščena
oseba. Upravljavec portala eRevizija temu uporabniku ustvari uporabniški račun.
(6) Zagovornik javnega interesa, ki je hkrati naročnik,
mora pri svojem delu zagotoviti ločeno uporabo portala eRevizija glede na
uporabniško vlogo, v kateri nastopa.
4. člen
(dostop do informacij in dokumentov v posameznem
predrevizijskem, revizijskem in pritožbenem postopku na portalu eRevizija)
(1) Za vsak vpogled, vlaganje, prenos ali prevzem
informacij oziroma dokumentov, vključno z dajanjem pooblastil za vnos, prenos
ali prevzem informacij oziroma dokumentov, se uporabnik identificira z uporabo
izbranega uporabniškega imena in gesla.
(2) Vložene informacije in dokumenti se objavijo na
portalu eRevizija, pravica do dostopa pa se dodeli uporabnikom, ki v imenu
posameznega subjekta opravljajo dejanja v posameznem postopku pravnega varstva
ali so pooblaščeni, da opravljajo dejanja v posameznem postopku pravnega
varstva.
5. člen
(način vlaganja, prenosa in prevzemanja informacij in
dokumentov)
(1) Uporabnik v imenu vlagatelja zahtevek za revizijo na
portalu eRevizija vloži tako, da poleg podatkov iz 2., 3. in 4. točke
prvega odstavka 15. člena ZPVPJN, ki se na portalu eRevizija samodejno
zagotovijo s prenosom iz objave na portalu javnih naročil, na portalu eRevizija
navede druge obvezne sestavine zahtevka za revizijo in mu priloži potrebne
listine.
(2) Ne glede na prejšnji odstavek se v primeru, ko
naročnik ni objavil obvestila o naročilu ali druge javne objave na portalu
javnih naročil, zahtevek vloži neposredno prek portala eRevizija. Hkrati z
vložitvijo zahtevka za revizijo iz prejšnjega stavka se na portalu javnih
naročil ustvari nov dosje javnega naročila. Upravljavec portala eRevizija lahko
naknadno v katerikoli fazi postopka ročno popravi podatke tako, da se vzpostavi
povezava z že obstoječim dosjejem javnega naročila na portalu javnih naročil,
če ta že obstaja.
(3) Druge informacije in dokumenti se vpogledujejo,
vlagajo, prenašajo in prevzemajo s prijavo na portalu eRevizija, in sicer prek
neposrednega dostopa na portalu eRevizija ali na podlagi na uporabnikov
kontaktni elektronski naslov prejetega obvestila o predhodni objavi na portalu
eRevizija. To obvestilo se ustvari samodejno z objavo informacij ali
dokumentov.
6. člen
(objava informacij o poteku predrevizijskega, revizijskega in
pritožbenega postopka na portalu javnih naročil)
(1) Na portalu javnih naročil se v dosjeju javnega
naročila, na katerega se nanašajo predrevizijski, revizijski in pritožbeni
postopek, samodejno objavi podatek, ali je bil za predmetno javno naročilo
vložen zahtevek za revizijo ter v kateri fazi je postopek. Postopek je lahko v
eni ali več naslednjih fazah:
-       
»predrevizijski postopek v teku«,
-       
»revizijski postopek v teku«,
-       
»pritožbeni postopek v teku«,
-       
»postopek pravnega varstva zaključen«.
(2) Na portalu javnih naročil se v dosjeju javnega
naročila, na katerega se nanašajo predrevizijski, revizijski in pritožbeni
postopek, samodejno objavijo naslednje informacije o poteku predrevizijskega,
revizijskega in pritožbenega postopka:
-       
»Vložen je zahtevek za revizijo.«;
-       
»Naročnik je zadržal nadaljnje aktivnosti v postopku javnega
naročanja.«;
-       
»Naročnik je ugodil zahtevku za revizijo.«;
-       
»Naročnik je zavrnil zahtevek za revizijo.«;
-       
»Naročnik je zavrgel zahtevek za revizijo.«;
-       
»Državna revizijska komisija je v reševanje prejela zahtevek za
revizijo.«;
-       
»Vložena je pritožba.«;
-       
»Sprejet je sklep o ustavitvi postopka.«;
-       
»Državna revizijska komisije je zadržala nadaljnje aktivnosti v postopku
javnega naročanja.«;
-       
»Državna revizijska komisija je ugodila predlogu naročnika za sklenitev
pogodbe.«;
-       
»Državna revizijska komisija je ugodila predlogu naročnika za ustavitev
postopka javnega naročanja.«;
-       
»Državna revizijska komisija je ugodila predlogu naročnika za zavrnitev
vseh ponudb.«;
-       
»Državna revizijska komisija je ugodila predlogu naročnika za začetek
novega postopka javnega naročanja.«;
-       
»Državna revizijska komisija je zavrgla zahtevek za revizijo.«;
-       
»Državna revizijska komisija je zavrnila zahtevek za revizijo.«;
-       
»Državna revizijska komisija je ugodila zahtevku za revizijo.«;
-       
»Državna revizijska komisija je delno ugodila zahtevku za revizijo.«;
-       
»Državna revizijska komisija je ugotovila utemeljenost zahtevka za
revizijo.«;
-       
»Državna revizijska komisija je zavrgla pritožbo.«;
-       
»Državna revizijska komisija je zavrnila pritožbo.«;
-       
»Državna revizijska komisija je ugodila pritožbi.«;
-       
»Državna revizijska komisija je objavila popravek.«.
(3) Na portalu javnih naročil se v dosjeju javnega
naročila, na katerega se nanašajo predrevizijski, revizijski in pritožbeni
postopek, samodejno objavi tudi končna odločitev Državne revizijske komisije o
zahtevku za revizijo in o pritožbi ter o ustavitvi postopka.
7. člen
(dodelitev pravic v primeru pooblastila)
Če uporabnik za opravljanje dejanj v posameznem postopku pravnega
varstva pooblasti pooblaščenca, mu tudi na portalu eRevizija dodeli pravice za
opravljanje dejanj v imenu subjekta, v katerega imenu lahko na portalu eRevizija
opravlja dejanja.
8. člen
(uporabniške vloge)
Uporabniki lahko na portalu eRevizija opravljajo le dejanja
oziroma vpogledajo le v informacije in dokumente, do katerih jim je dovoljeno
dostopati glede na njihovo vlogo, upoštevajoč ZPVPJN. Sistem glede na njihovo
uporabniško vlogo samodejno izbere uporabnike subjektov, ki jim omogoči dostop
do vloženih informacij in dokumentov.
9. člen
(tehnična pravila uporabe portala eRevizija)
Portal eRevizija zagotavlja, da:
1.     
se uporabniku posreduje elektronsko potrdilo o času vložitve informacije
ali dokumenta na portalu eRevizija, ki vsebuje tudi vsebino objave,
2.     
se zabeleži vsaka vložitev, objava, vpogled ali prenos informacije ali
dokumenta,
3.     
so vsa dejanja, ki jih opravlja pooblaščenec posameznega subjekta, vidna
tudi uporabniku, ki ga je pooblastil za opravljanje posameznih dejanj.
10. člen
(dostop do podatkov)
Na podlagi informacij in dokumentov, izmenjanih prek portala
eRevizija, se Državni revizijski komisiji za pripravo letnega poročila iz
69. člena ZPVPJN in ministrstvu, pristojnemu za javna naročila, za potrebe
analiz stanja na področju javnega naročanja omogoči dostop do podatkov o:
-       
izvedenih predrevizijskih, revizijskih in pritožbenih postopkih,
-       
opredelitvi področja posameznega naročila in podatka o zakonu, na
podlagi katerega se oddaja posamezno naročilo,
-       
posameznem naročniku, kategorijah naročnikov,
-       
posameznem vlagatelju, skupnih vlagateljih zahtevka ali pritožbe,
-       
predmetu javnega naročila,
-       
vrstah postopkov javnega naročanja, razdeljenosti na sklope in sklepanju
okvirnih sporazumov,
-       
mestu objave obvestil v zvezi z javnim naročilom,
-       
vrednosti javnih naročil,
-       
zahtevkih za revizijo zoper razpisno dokumentacijo, zoper odločitev o
oddaji javnega naročila ali zoper druga ravnanja pri oddaji naročila,
-       
naročilih, sofinanciranih iz sredstev evropske kohezijske politike, in
skladih financiranja,
-       
izreku odločitve naročnika in Državne revizijske komisije o zahtevku za
revizijo oziroma pritožbi,
-       
izvedenem skupnem javnem naročanju,
-       
višini takse, višini vrnjene ali doplačane takse ter številu postopkov
vračila/doplačila takse,
-       
podaljšanju roka za sprejem odločitve Državne revizijske komisije,
-       
povračilu stroškov postopka,
-       
zahtevanem in oddanem odzivnem poročilu,
-       
vloženem predlogu za uvedbo prekrška ter
-       
datumu objave posameznih informacij in dokumentov na portalu eRevizija.

Pravilnik o portalu eRevizija za izmenjavo
informacij in dokumentov v predrevizijskem, revizijskem in pritožbenem postopku
(Uradni list RS, št. 32/19) vsebuje naslednjo končno določbo:
»KONČNA DOLOČBA
11. člen
(začetek veljavnosti in
uporabe)
Ta pravilnik začne veljati petnajsti dan po objavi v Uradnem listu
Republike Slovenije, uporabljati pa se začne s 30. septembrom 2019.«.

Pravilnik o spremembah in dopolnitvi
Pravilnika o portalu eRevizija za izmenjavo informacij in dokumentov v
predrevizijskem, revizijskem in pritožbenem postopku (Uradni list RS, št. 67/20) vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.