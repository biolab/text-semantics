1. člen
S to uredbo se določi ureditveno območje mednarodnega mejnega
prehoda Bistrica ob Sotli (v nadaljnjem besedilu: mejni prehod) na podlagi
Elaborata za ugotavljanje javne koristi za mejni prehod Bistrica ob Sotli, ki
ga je izdelal Savaprojekt Krško, d.d., pod št. elaborata 04165 – 21 in datumom
21. 8. 2006 in je na vpogled v Ministrstvu za javno upravo, Direktoratu za
investicije, nepremičnine in skupne službe državne uprave, Tržaška 21,
Ljubljana.
2. člen
(1) Ureditveno območje mejnega prehoda obsega: 
a)    
nepremičnine, potrebne za opravljanje varnostnega, carinskega in
inšpekcijskega nadzora, ter neposredno okolico objektov, ki so potrebni za
smotrno in varno odvijanje prometa, in obsega parcele in dele parcel: 
- 
parc. št. 1181, 1315, 1321, 1322, 1317, 1552, 1318, 1319, 1586, 1320 in
1577, vse k.o. Kunšperk; 
b)    
trase za izgradnjo infrastrukturnih objektov in naprav, potrebnih za
nemoteno delovanje mejnega prehoda, to so električni vod, vodovod, kanalizacija
ter telefonski kabel, in sicer: 
- 
električni priključni nizkonapetostni kablovod v dolžini cca. 179 m, ki
poteka po zemljiščih, parc. št. 1318, 1317, 1577, 1395, 1390/1, 1391, 1390/2,
1394, 1586 in 1552, vse k.o. Kunšperk; 
- 
vodovodni priključek v dolžini cca. 488 m, ki poteka po zemljiščih,
parc. št. 1399, 1551, 1376, 1377, 1556, 1375, 1373/2, 1373/3, 1373/1, 1372/2,
1372/1, 1369/3, 1369/1, 1394, 1577, 1586, 1583 in 1552, vse k.o. Kunšperk; 
- 
telefonski priključek v dolžini cca. 6 m, ki poteka po zemljišču, parc.
št. 1322, k.o. Kunšperk; 
- 
kanalizacijo v dolžini cca. 13 m, ki poteka po zemljiščih, parc. št.
1315, 1181 in 1166/7, vse k.o. Kunšperk. 
(2) Meja ureditvenega območja mejnega prehoda je prikazana v
elaboratu iz prejšnjega člena in je razvidna iz pregledne situacije v merilu 1:
1000, ki je kot priloga sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt Občine Šmarje pri Jelšah. Ureditveno
območje mejnega prehoda urejajo: 
-       
Dolgoročni plan občine Šmarje pri Jelšah za obdobje 1986–2000,
prostorske sestavine – dopolnjen 1989 (Uradni list RS, št. 39/90); 
-       
Spremembe in dopolnitve dolgoročnega in srednjeročnega plana občine
Šmarje pri Jelšah, dopolnjen 1993 (Uradni list RS, št. 63/93); 
-       
Odlok o prostorskih ureditvenih pogojih za območje občine Šmarje pri
Jelšah, dopolnjen 1993 (Uradni list RS, št. 69/93).
4. člen
Ureditveno območje mejnega prehoda zajema zemljišča,
namenjena: 
-       
za novogradnjo, postavitev objekta carine in policije ter objektov za
podroben pregled blagovnega prometa, s potrebno razširitvijo vozišča; 
-       
za odstranitev obstoječih zabojnikov in rušitev betonskih podstavkov na
mejnem prehodu; 
-       
za rušitev obstoječega in izgradnjo novih nadstreškov za osebni in
blagovni promet; 
-       
za ureditev parkirišč in potrebne infrastrukture; 
-       
za zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
prične s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 00714-32/2006/6
Ljubljana, dne 26. oktobra 2006
EVA 2006-3111-0054
Vlada Republike Slovenije
Janez Janša l.r. 
Predsednik

Priloga:
Mejni prehod Bistrica ob Sotli