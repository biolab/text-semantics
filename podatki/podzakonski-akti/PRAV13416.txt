1. člen
(1) Ta pravilnik določa uvrstitve delovnih mest direktorjev s
področja okolja in prostora v plačne razrede znotraj razponov plačnih razredov,
določenih v prilogah II in III Uredbe o plačah direktorjev v javnem sektorju
(Uradni list RS, št. 68/17 in 4/18; v nadaljnjem besedilu: uredba).
(2) Uvrstitve iz prejšnjega odstavka so izvedene na podlagi
kriterijev in metodologije, ki jih določa uredba.
2. člen
(1) Uvrstitve v plačne razrede se izvedejo za vsako delovno
mesto direktorja znotraj posameznega tipa oseb javnega prava.
(2) Uvrstitve delovnih mest direktorjev po posameznih tipih
oseb javnega prava so določene v prilogi, ki je sestavni del tega pravilnika.
3. člen
Z dnem uveljavitve tega pravilnika preneha veljati Pravilnik
o uvrstitvi delovnih mest direktorjev s področja okolja in prostora v plačne
razrede znotraj razponov plačnih razredov (Uradni list RS, št. 106/05, 105/07,
3/09 in 62/10).
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-147/2018
Ljubljana, dne 16. marca 2018
EVA 2018-2550-0041
Irena Majcen l.r.
Ministrica
za okolje in prostor

Priloga:
Uvrstitev delovnih mest direktorjev po posameznih tipih oseb javnega prava