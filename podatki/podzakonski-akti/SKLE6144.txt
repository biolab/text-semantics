I.
Minister za okolje in prostor odreja javno razgrnitev: 
1.     
Predloga državnega lokacijskega načrta za oskrbni center ob avtocestnem
odseku Slivnica–Pesnica, ki ga je pod številko naloge 5677, novembra 2005
izdelal Ljubljanski urbanistični zavod d.d., Ljubljana (v nadaljnjem besedilu:
državni lokacijski načrt); 
2.     
povzetka za javnost; 
3.     
Poročila o vplivih na okolje za oskrbni center ob avtocestnem odseku
Slivnica–Pesnica, ki ga je pod številko projekta PVO-065/05, oktobra 2005
izdelal Imos Geateh d.o.o. Ljubljana, ter 
4.     
drugih strokovnih podlag, na katerih temeljijo rešitve državnega
lokacijskega načrta.
II.
Gradivo iz prejšnje točke bo od 5. decembra 2005 do 4.
januarja 2006 javno razgrnjeno: 
-       
na Ministrstvu za okolje in prostor, Direktoratu za prostor, Uradu za
prostorski razvoj, Dunajska 21, Ljubljana, 
-       
v prostorih Zavoda za prostorsko načrtovanje Mestne občine Maribor,
Grajska ulica 7/II, Maribor in 
-       
v prostorih Mestne četrti Brezje–Dogoše–Zrkovci, Na trati 2, Maribor. 
Javna obravnava bo potekala v torek, 13. decembra 2005 s
pričetkom ob 17. uri v prostorih gasilskega doma Dogoše, Dupleška cesta 237,
Dogoše.
III.
Med javno razgrnitvijo in obravnavo lahko k razgrnjenemu
predlogu državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko do 4. januarja 2006 dajo pisno na mestih javne razgrnitve kot zapis v
knjigo pripomb in predlogov, na sami javni obravnavi ali se pošljejo na
elektronski naslov gp.mop@gov.si, pri čemer se v rubriki »zadeva« navede
ključne besede »OC ob AC odseku Slivnica–Pesnica«. 
O pripombah in predlogih, danih med javno razgrnitvijo,
odloči pripravljavec državnega lokacijskega načrta po predhodnem mnenju
pobudnika izdelave državnega lokacijskega načrta.
IV.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upr) ter na
krajevno običajen način v časopisu Večer.
Št. 35008-6/2005-BP
Ljubljana, dne 15. novembra 2005
EVA 2005-2511-0270
Janez Podobnik l.r. 
Minister 
za okolje in prostor