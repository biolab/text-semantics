1. člen
(namen in področje uporabe smernic)
(1) Evropski organ za vrednostne papirje in trge (v
nadaljnjem besedilu: ESMA) je na podlagi prvega odstavka 16. člena Uredbe (EU)
št. 1095/2010 Evropskega parlamenta in Sveta z dne 24. novembra 2010 o
ustanovitvi Evropskega nadzornega organa (Evropski organ za vrednostne papirje
in trge) in o spremembi Sklepa št. 716/2009/ES ter razveljavitvi Sklepa
Komisije 2009/77/ES (UL L št. 331 z dne 15. 12. 2010, str. 84) dne 29. marca
2021 izdal Smernice o poročanju v skladu s členoma 4 in 12 uredbe SFTR (ESMA70-151-2838
SL) (v nadaljnjem besedilu: Smernice).
(2) Smernice so objavljene na spletnih straneh Agencije za
trg vrednostnih papirjev (v nadaljnjem besedilu: Agencija) in ESMA.
(3) Smernice se uporabljajo v zvezi z obveznostjo poročanja o
poslih financiranja z vrednostnimi papirji iz drugega odstavka 3. člena Uredbe
(EU) 2015/2365 Evropskega parlamenta in Sveta z dne 25. novembra 2015 o
preglednosti poslov financiranja z vrednostnimi papirji in ponovne porabe ter
spremembi Uredbe (EU) št. 648/2012 (UL L št. 337 z dne 23. 12. 2015, str. 1–34;
v nadaljevanju Uredba (EU) 2015/2365), obveznostmi repozitorijev sklenjenih
poslov, določenimi v sedmem odstavku 5. in 12. člena Uredbe (EU) 2015/2365, in
datumom začetka poročanja, določenim v drugem odstavku 33. člena Uredbe (EU)
2015/2365.
(4) Smernice so namenjene nasprotnim strankam v poslih
financiranja z vrednostnimi papirji iz drugega odstavka 3. člena Uredbe (EU)
2015/2365, repozitorijem sklenjenih poslov iz prvega odstavka 3. člena Uredbe
(EU) 2015/2365 in pristojnim organom
2. člen
(obseg uporabe smernic v Republiki Sloveniji)
S tem sklepom Agencija določa uporabo Smernic v Republiki
Sloveniji za:
1.     
Nasprotne stranke v poslih financiranja z vrednostnimi papirji iz
drugega odstavka 3. člena Uredbe (EU) 2015/2365,
2.     
Repozitorije sklenjenih poslov iz prvega odstavka 3. člena Uredbe (EU)
2015/2365,
3.     
Agencijo, kot pristojnim organom, kadar izvaja pristojnosti in naloge
nadzora nad nasprotno stranko v poslih financiranja z vrednostnimi papirji.
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00700-5/2021-2
Ljubljana, dne 27. maja 2021
EVA 2021-1611-0045
Predsednica Sveta
Agencije za trg vrednostnih
papirjev
Anka Čadež