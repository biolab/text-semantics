1. člen
Ta pravilnik določa število, sestavo,
trajanje mandata, naloge, način dela in financiranje strokovnih komisij (v
nadaljnjem besedilu: komisije) za posamezna področja oziroma vidike kulture.
2. člen
Komisije so pri oblikovanju svojega mnenja
samostojne.
3. člen
(1) Za obravnavanje vprašanj, ki se
nanašajo na področja oziroma vidike kulture, se lahko imenuje ena ali več
stalnih komisij za:
-      
uprizoritvene umetnosti,
-      
glasbene umetnosti,
-      
vizualne umetnosti,
-      
intermedijske umetnosti,
-      
arhitekturo in oblikovanje,
-      
slovenski jezik,
-      
sofinanciranje občinskih investicij,
-      
področje knjige,
-      
področje knjižničarstva,
-      
premično kulturno dediščino,
-      
nepremično kulturno dediščino,
-      
promocijo in mednarodno sodelovanje,
-      
področje arhivske dejavnosti,
-      
ljubiteljske kulturne dejavnosti,
-      
kulturne dejavnosti posebnih skupin v RS,
-      
medije,
-      
avdiovizualno kulturo.
(2) Komisijo sestavlja tri do sedem
članov, ki jih po njihovem predhodnem soglasju imenuje minister, pristojen za
kulturo (v nadaljnjem besedilu: minister), za tri leta in so po preteku mandata
lahko ponovno imenovani. Minister izmed članov komisije imenuje predsednika.
(3) Minister imenuje stalno komisijo
za obravnavo vlog za vpis v razvid samozaposlenih v kulturi in priznavanje
pravic na podlagi zakona, ki ureja uresničevanje javnega interesa za kulturo,
za katero ne velja zgornja omejitev števila članov komisije iz prejšnjega
odstavka.
(4) Pri sestavi komisije se upošteva
uravnotežena zastopanost obeh spolov.
4. člen
Če funkcija ministra preneha in če v času,
ko minister do imenovanja novega ministra opravlja le tekoče posle, preneha
tudi mandat stalne komisije iz prejšnjega člena, lahko minister imenuje stalno
komisijo le za čas do nastopa mandata novega ministra, ki bo opravljal funkcijo
ministra s polnimi pooblastili.
5. člen
(1) Stalne komisije opravljajo
predvsem naslednje naloge:
-      
dajejo mnenja k podlagam za javne razpise in
javne pozive ter k ciljem, pogojem in kriterijem javnih razpisov in javnih
pozivov,
-      
obravnavajo in ocenjujejo vloge, prispele na
neposredni poziv,
-      
strokovno presojajo in ocenjujejo vloge,
prispele na javni razpis oziroma javni poziv za financiranje javnih kulturnih
programov in javnih kulturnih projektov,
-      
obravnavajo vloge za vpis v razvid
samozaposlenih v kulturi,
-      
obravnavajo vloge za pridobitev pravice do
plačila prispevkov za obvezno pokojninsko in invalidsko zavarovanje, za obvezno
zdravstveno zavarovanje ter za starševsko varstvo in za zaposlovanje od
najnižje pokojninske osnove za socialno in zdravstveno zavarovanje iz državnega
proračuna,
-      
obravnavajo vloge za dodelitev republiških
priznavalnin,
-      
obravnavajo vloge za dodelitev štipendij,
-      
obravnavajo vloge za pridobitev statusa
organizacije v javnem interesu,
-      
kadar minister oceni, da je to potrebno,
predstavijo svoje strokovno delo in sklepe javnosti ter
-      
opravljajo druge naloge, določene s sklepom o
imenovanju.
(2) Naloge komisij se podrobneje
določijo s sklepom o imenovanju.
6. člen
(1) Za izvedbo naloge, ki povezuje več
področij oziroma vidikov kulture, se zaradi raznovrstnosti ali večjega obsega
dela lahko imenuje začasna komisija.
(2) Začasna komisija se lahko imenuje
tudi za izvedbo nalog, ki so enkratne narave.
(3) Komisija iz prvega in drugega
odstavka se imenuje za čas izvedbe nalog, določenih s sklepom o imenovanju. Glede
števila članov komisije ne velja zgornja omejitev iz
drugega odstavka 3. člena pravilnika.
7. člen
(1) Član komisije je razrešen pred
potekom mandata, za katerega je imenovan, če:
-      
sam zahteva razrešitev,
-      
se ne udeležuje sej (praviloma treh zaporednih),
-      
pri svojem delu ne ravna v skladu s predpisi in
sklepom o imenovanju,
-      
ne opravlja svojih nalog, jih ne opravlja
strokovno oziroma jih ne opravlja v dogovorjenih rokih,
-      
se ugotovi njegova kršitev v zvezi s podajanjem
informacij, opredeljenih v 12. členu tega pravilnika,
-      
se ugotovi, da je kakorkoli poslovno ali osebno
zainteresiran za pridobitev javnih sredstev, ki so predmet obravnave komisije,
in sicer bodisi kot prosilec, odgovorna oseba prosilca, načrtovalec, izvajalec,
organizator, soorganizator ali kot povezana oseba, pa se ni izločil iz postopka
v posamezni zadevi,
-      
minister presodi, da bi bilo za zagotovitev
strokovnosti ali učinkovitosti delovanja posamezne komisije smiselno imenovati
drugega člana.
(2) Član komisije ne more biti
razrešen na podlagi sedme alineje prvega odstavka tega člena, če je v teku
obravnava vlog, prispelih na posamezni javni razpis oziroma javni poziv iz
pristojnosti komisije.
(3) V primeru predčasne razrešitve
člana se za čas do izteka mandata komisije imenuje nov član.
(4) Povezane osebe po tem pravilniku
so osebe, ki so med seboj upravljavsko, kapitalsko ali drugače povezane tako,
da zaradi teh povezav skupaj oblikujejo poslovno politiko oziroma poslujejo
usklajeno z namenom doseganja skupnih ciljev oziroma tako, da ima ena oseba
možnost usmerjati drugo ali bistveno vplivati nanjo pri odločanju o
financiranju in poslovanju. Za povezane osebe štejejo tudi pravne osebe, ki so
zastopane s strani iste osebe.
8. člen
(1) Strokovno-administrativna dela za
posamezno komisijo opravlja pristojni uslužbenec ministrstva (v nadaljevanju:
uslužbenec), ki ga s sklepom o imenovanju komisije določi minister.
(2) V primeru odsotnosti ali
ugotovitve interesne povezanosti uslužbenca s predmetom odločanja minister
imenuje njegovega namestnika.
(3) Za komisijo, ki pokriva več
področij, lahko minister imenuje uslužbence za vsako področje posebej.
9. člen
(1) Komisija dela in odloča na sejah,
ki jih sklicuje uslužbenec v dogovoru s predsednikom komisije.
(2) Komisija deluje v prostorih
ministrstva, pristojnega za kulturo (v nadaljnjem besedilu: ministrstvo).
Izjemoma je lahko seja sklicana tudi izven prostorov ministrstva.
(3) Stalne komisije se sestanejo
praviloma najmanj enkrat na mesec.
(4) Uslužbenec mora delo načrtovati
tako, da lahko komisija na posamezni seji obravnava čim več zadev iz svoje
pristojnosti.
10. člen
(1) Seja mora biti sklicana najmanj
pet dni pred zasedanjem, razen če s krajšim rokom sklica soglaša večina članov
komisije. Člani komisije, ki se seje ne morejo udeležiti, morajo svoj izostanek
sporočiti uslužbencu vsaj dva dni pred sejo. Če uslužbenec ugotovi, da zaradi
odsotnosti članov komisije seja ne bi bila sklepčna ali da bi bila ogrožena
sklepčnost, se seja prestavi.
(2) Vabilo z gradivom se pošlje po
elektronski pošti. Izjemoma se gradivo pošlje po navadni pošti, če zaradi
obsega ali narave gradiva elektronsko pošiljanje ni mogoče.
(3) Sejo komisije vodi uslužbenec.
(4) Komisija
je sklepčna, če je na seji prisotnih več kot polovica njenih članov. Komisija
sprejema sklepe z večino glasov vseh članov, razen komisije iz tretjega
odstavka 3. člena tega pravilnika, ki sprejema odločitve z večino glasov
prisotnih članov.
11. člen
(1) Izjemoma, ko ni mogoče sklicati
redne seje, se lahko skliče dopisna seja, ki jo izpelje uslužbenec in poteka v
elektronski obliki. Izjemoma se lahko za dopisno sejo uporabijo tudi druga
komunikacijska sredstva, ki omogočajo trajen zapis ali arhiviranje poslanih
sporočil.
(2) Predlog za sklic dopisne seje se
skupaj z gradivom pošlje članom komisije po elektronski pošti. V sklicu se
navede, kako in do kdaj lahko člani med dopisno sejo pošljejo svoja mnenja,
stališča in pripombe. Rok za podajo mnenj, stališč, pripomb ali glasovanje ne
sme biti krajši od štirih ur in ne daljši od treh dni.
(3) Sporočila, prejeta med dopisno
sejo, se posredujejo vsem članom komisije. Gradivo s predlaganimi sklepi,
mnenji ali stališči je sprejeto, če je zanj v roku, določenim v skladu s
prejšnjim odstavkom tega člena, glasovala več kot polovica članov komisije. Član
komisije, ki je že glasoval, svojega glasu ne more več spremeniti, lahko pa
sporoča svoja stališča in pojasnila k sporočilom, ki jih med dopisno sejo
oblikujejo drugi člani.
(4) O dopisni seji se piše zapisnik.
Za zapisnik dopisne seje se smiselno uporabljajo določbe 14. člena tega
pravilnika.
12. člen
(1) Član komisije ne sme sodelovati
pri odločanju o zadevah, na katere je kakorkoli poslovno ali osebno vezan, in
sicer kot avtor, izvajalec, odgovorna oseba izvajalca, načrtovalec,
organizator, soorganizator ali kot povezana oseba.
(2) Pri odločanju o zadevi, ki sodi
tudi na drugo področje kulture, komisija pridobi mnenje komisije, v katere
pristojnost zadeva spada.
(3) Komisija iz
tretjega odstavka 3. člena tega pravilnika lahko zaprosi za dodatno mnenje strokovno
komisijo iz prvega odstavka 3. člena tega pravilnika, v katere področje sodi
vsebina presoje.
(4) Člani
komisije ne smejo dajati informacij o zadevah, za katere izvedo pri svojem
delu, dokler o odločitvah v posameznih postopkih vlagatelji niso uradno
obveščeni s sklepom ali odločbo. Po izdaji sklepa ali odločbe so člani komisije
v zvezi s posredovanjem informacij še vedno dolžni spoštovati omejitve, ki
izhajajo iz zakona, ki ureja dostop do informacij javnega značaja.
13. člen
Seje komisije se lahko udeleži minister ali
drugi zaposleni na ministrstvu. V tem primeru se mora udeleženec držati
omejitev iz tretjega odstavka prejšnjega člena.
14. člen
(1) O delu komisije se vodi zapisnik,
ki obsega najmanj:
-      
datum in kraj seje,
-      
imena in priimke navzočih in odsotnih članov
komisije ter imena in priimke drugih navzočih,
-      
sprejeti dnevni red,
-      
podatke o delu na seji, kratko vsebino razprave
in sprejete sklepe k posameznim točkam dnevnega reda.
(2) Vsak član ima pravico podati pisno
ločeno mnenje, ki se priloži k zapisniku seje.
(3) Zapisnik vodi uslužbenec, izjemoma
ga lahko vodi kdo drug. Če se seje udeležita dva ali več uslužbencev, se na
začetku seje določi, kateri bo vodil zapisnik.
(4) Zapisnik podpišejo člani in
uslužbenec.
15. člen
(1) Člani
komisije imajo pravico do nagrade za svoje pisne prispevke oziroma pisna
mnenja, ki se ovrednotijo kot avtorsko delo.
(2) Minister vsako leto s sklepom
določi okvirne honorarje za predsednike in člane komisij.
(3) Člani komisij, ki so zaposleni v
javni upravi in katerim delo v komisijah predstavlja del njihovih rednih
delovnih nalog, niso upravičeni do nagrade.
(4) Uslužbenec v skladu s sklepom iz
drugega odstavka tega člena pripravi predlog o višini honorarjev, ga preda
ministru v soglasje in na njegovi podlagi pripravi pogodbe s člani komisije.
16. člen
(1) Člani komisij svoje delo izkažejo
s strokovnimi mnenji, predlogi aktov, ocenami vlog ter predlogi za njihovo
(so)financiranje, priporočili in obrazložitvami.
(2) Podlaga za izplačilo honorarjev
članom komisij so sklenjene pogodbe, predloženi dokumenti iz prejšnjega
odstavka in (so)podpisano delno ali zaključno poročilo o oprav­ljenem delu.

Pravilnik o strokovnih komisijah (Uradni list
RS, št. 38/12) vsebuje naslednjo prehodno in
končni določbi:
»17. člen
Stalne komisije po tem pravilniku se
imenujejo najpozneje v 30 dneh po uveljavitvi tega pravilnika. Z dnem
uveljavitve tega pravilnika preneha mandat dosedanjim komisijam.
18. člen
Z dnem uveljavitve tega pravilnika preneha
veljati Pravilnik o strokovnih komisijah (Uradni list RS, št. 109/02, 25/04 in
104/05).
19. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o strokovnih komisijah (Uradni list RS, št. 90/12) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Minister imenuje stalne strokovne komisije
za vizualno umetnost, intermedijsko umetnosti ter arhitekturo in oblikovanje,
najpozneje v 30 dneh po uveljavitvi tega pravilnika. Z dnem imenovanja
strokovnih komisij za vizualno umetnost, intermedijsko umetnosti ter
arhitekturo in oblikovanje, preneha mandat dosedanji komisiji za vizualne in
intermedijske umetnosti ter arhitekturo in oblikovanje. Redni mandat članov
ostalih strokovnih komisij poteče v skladu s sklepom o njihovem imenovanju.
3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o strokovnih komisijah (Uradni list RS, št. 62/16)
vsebuje naslednjo prehodno in končno določbo:
»PREHODNA IN KONČNA DOLOČBA
»6. člen
Z dnem uveljavitve tega pravilnika preneha
mandat stalnim komisijam iz 3. člena Pravilnika o strokovnih komisijah (Uradni
list RS, št. 38/12 in 90/12).
Stalne komisije iz 3. člena Pravilnika o
strokovnih komisijah (Uradni list RS, št. 38/12 in 90/12) opravljajo svoje
naloge do imenovanja novih komisij po tem pravilniku.
Minister imenuje stalne komisije iz
spremenjenega 3. člena pravilnika najpozneje v 60 dneh po uveljavitvi tega
pravilnika.
7. člen
Ta pravilnik začne veljati petnajsti dan po
objavi v Uradnem listu Republike Slovenije.«.