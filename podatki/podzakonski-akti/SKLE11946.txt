I
Celotno ozemlje Republike Slovenije se za izvajanje 6. člena
Uredbe Komisije (ES) št. 1266/2007 z dne 26. oktobra 2007 o pravilih za
izvajanje Direktive Sveta 2000/75/ES v zvezi z nadzorom, spremljanjem in
omejitvami premikov nekaterih živali, ki so dovzetne za bolezen modrikastega
jezika (UL L št. 283 z dne 27. 10. 2007, str. 37), zadnjič spremenjene z Izvedbeno
uredbo Komisije (EU) št. 456/2012 z dne 30. maja 2012 o spremembi Uredbe (ES)
št. 1266/2007 o pravilih za izvajanje Direktive Sveta 2000/75/ES v zvezi z
nadzorom, spremljanjem in omejitvami premikov nekaterih živali, ki so dovzetne
za bolezen modrikastega jezika (UL L št. 141 z dne 31. 5. 2012, str. 7), (v
nadaljnjem besedilu: Uredba 1266/2007/ES) šteje za območje z omejitvami zaradi
serotipa 4 virusa bolezni modrikastega jezika (v nadaljnjem besedilu: BTV 4).
II
Uprava Republike Slovenije za varno hrano, veterinarstvo in
varstvo rastlin (v nadaljnjem besedilu: Uprava) je na podlagi klimatskih
dejavnikov in rezultatov entomološkega nadzora, ki ga izvaja na podlagi 4.
točke Priloge I Uredbe 1266/2007/ES, in v skladu z merili iz Priloge V Uredbe
1266/2007/ES določila začetek obdobja brez aktivnosti vektorjev na celotnem
ozemlju Republike Slovenije. Obdobje brez aktivnosti vektorjev se je začelo 9.
decembra 2019 in bo trajalo do preklica.
III
(1) V obdobju brez aktivnosti vektorjev se za premike
dovzetnih živali z območja z omejitvami na prosta območja v drugih državah
članicah oziroma na območja, kjer kroži drug serotip virusa bolezni
modrikastega jezika uporabljajo pogoji iz točke (a) prvega odstavka 8. člena
Uredbe 1266/2007/ES.
(2) Pogoji za premike v obdobju brez aktivnosti vektorjev iz
1. točke Priloge III dela A Uredbe (ES) št. 1266/2007 se uporabljajo od 6.
februarja 2020 dalje.
(3) Pogoji za premike v obdobju brez aktivnosti vektorjev iz
3. točke Priloge III dela A Uredbe (ES) št. 1266/2007 se uporabljajo od 5.
januarja 2020 dalje.
(4) Pogoji za premike v obdobju brez aktivnosti vektorjev iz
4. točke Priloge III dela A Uredbe (ES) št. 1266/2007 se uporabljajo od 22.
decembra 2019 dalje.
IV
Poleg pogojev iz točke (a) prvega odstavka 8. člena Uredbe
1266/2007/ES se za premike dovzetnih živali z območja z omejitvami uporabljajo
tudi naslednji pogoji, sprejeti na podlagi točke (b) prvega odstavka 8. člena
Uredbe 1266/2007/ES in določeni v sporazumu, sklenjenim med Republiko Slovenijo
in Republiko Avstrijo:
-       
obdobje, po katerem se lahko prvič cepljene živali premaknejo iz
Republike Slovenije na prosto območje v Republiki Avstriji, se skrajša s 60 na
10 dni in preiskave niso potrebne;
-       
živali, mlajše od 90 dni, se lahko premaknejo iz Republike Slovenije na
prosto območje v Republiki Avstriji, če izvirajo od mater, cepljenih proti BTV
4.
V
V obdobju brez aktivnosti vektorjev se ne uporabljajo dodatni
pogoji za tranzit živali iz točke (a) prvega odstavka 9. člena Uredbe
1266/2007/ES.
VI
Z dnem uveljavitve tega sklepa prenehata veljati Sklep o
določitvi nujnih začasnih ukrepov v zvezi z boleznijo modrikastega jezika, št.
U3440-82/2019/26, z dne 5. decembra 2019, ki je objavljen na spletni strani
Uprave, ter Sklep o določitvi nujnih ukrepov v zvezi z boleznijo modrikastega
jezika (Uradni list RS, št. 44/19).
VII
Ta sklep začne veljati naslednji dan po objavi v Uradnem
listu Republike Slovenije.
Št. 007-371/2019
Ljubljana, dne 19. decembra 2019
EVA 2019-2330-0118
Dr. Janez Posedi
generalni direktor
Uprave za varno hrano, veterinarstvo
in varstvo rastlin