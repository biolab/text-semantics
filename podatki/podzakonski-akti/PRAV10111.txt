I. SPLOŠNI DOLOČBI
1. člen
(vsebina pravilnika)
S tem pravilnikom se ureja razvrstitev kmetijskih gospodarstev
v območja z omejenimi možnostmi za kmetijsko dejavnost (v nadaljnjem besedilu:
OMD) ter način točkovanja kmetijskih gospodarstev, ki imajo v OMD kmetijska
zemljišča v uporabi (v nadaljnjem besedilu: KZU).
2. člen
(pomen izrazov)
Izrazi, uporabljeni v tem pravilniku, imajo enak pomen, kot
je določen v zakonu, ki ureja kmetijstvo, predpisu, ki ureja evidenco dejanske
rabe kmetijskih in gozdnih zemljišč (v nadaljnjem besedilu: evidenca dejanske
rabe), predpisu, ki ureja plačila za ukrepe osi 2 iz Programa razvoja podeželja
Republike Slovenije za obdobje 2007–2013, predpisu, ki ureja neposredna plačila
v kmetijstvu, ter predpisih, ki urejajo izvajanje ukrepov kmetijske politike.
II. RAZVRSTITEV KMG V OMD
3. člen
(razvrstitev KMG v OMD)
(1) Razvrstitev kmetijskih gospodarstev (v nadaljnjem
besedilu: KMG) v OMD se opravi na podlagi seznama OMD, ki ga določa predpis, ki
ureja plačila za ukrepe osi 2 iz Programa razvoja podeželja Republike Slovenije
za obdobje 2007–2013, in podatkov o KZU, ki so vpisani v register kmetijskih
gospodarstev in imajo v skladu s predpisom, ki ureja register kmetijskih
gospodarstev, pripisano državo Republiko Slovenijo. KMG se razvrsti v OMD, če
je v njem najmanj 50% kmetijskih zemljišč, ki niso druge kmetijske površine v
skladu s predpisom, ki ureja evidenco dejanske rabe. 
(2) Ob vsaki spremembi grafične enote rabe zemljišča
kmetijskega gospodarstva (v nadaljnjem besedilu: GERK) na KMG se ponovno opravi
razvrstitev KMG v OMD.
III. TOČKOVANJE KMG V OMD
4. člen
(podlaga za izračun točk)
(1) Točkovanje se opravi na podlagi metodologije za
točkovanje KMG, ki se objavi na spletni strani ministrstva, pristojnega za
kmetijstvo, gozdarstvo in prehrano (v nadaljnjem besedilu: ministrstvo). 
(2) Število točk za posamezen KMG v OMD se izračuna na hektar
KZU, pri čemer se točkuje GERK, ki izpolnjuje naslednje pogoje: 
-       
GERK je ob izračunu pripisan KMG; 
-       
velikost GERK je vsaj 100 m²; 
-       
GERK ima pripisano državo Republika Slovenija; 
-       
GERK ima pripisano vrsto dejanske rabe, ki v skladu s predpisom, ki ureja
evidenco dejanske rabe, spada v vrsto dejanske rabe njive in vrtovi, travniške
površine ali trajni nasadi in 
-       
vključena površina GERK v OMD je vsaj 100 m².
5. člen
(podatki za izračun točk)
(1) Za izračun točk za posamezen GERK se uporabi: 
-       
podatke o GERK iz registra kmetijskih gospodarstev (GERK-PID, površina,
vrsta dejanske rabe, nagib, nadmorska višina); 
-       
podatke talnega števila iz digitalne karte talnega števila, ki je
objavljena na spletni strani ministrstva; 
-       
podatke za območja regionalno specifičnih omejitvenih dejavnikov (drugih
OMD in območij s posebnimi omejitvami), kot so določeni v Programu razvoja
podeželja Republike Slovenije za obdobje 2007–2013, ki je objavljen na spletni
strani ministrstva. 
(2) Digitalna karta talnega števila iz druge alinee
prejšnjega odstavka vsebuje vrednost talnega potenciala, in sicer v razponu od
sedem do 100, ki je bila določena iz podatkov pedološke karte Slovenije.
6. člen
(združevanje GERK v skupine rabe)
Za potrebe točkovanja po tem pravilniku se GERK, glede na
vrsto dejanske rabe, združujejo v naslednje skupine rabe: 
1.     
travinje: 
- 
1300 – trajni travnik, 
- 
1321 – barjanski travnik, 
- 
1800 – kmetijsko zemljišče, poraslo z gozdnim drevjem, 
- 
1222 – ekstenzivni oziroma travniški sadovnjak; 
2.     
njiva: 
- 
1100 – njiva, 
- 
1160 – hmeljišče, 
- 
1180 – trajne rastline na njivskih površinah, 
- 
1190 – rastlinjak; 
3.     
sadovnjak: 
- 
1221 – intenzivni sadovnjak, 
- 
1230 – oljčnik; 
4.     
vinograd: 
- 
1211 – vinograd, 
- 
1212 – matičnjak, 
- 
1240 – ostali trajni nasadi.
7. člen
(skupna pravila točkovanja)
(1) Ne glede na peto alineo drugega odstavka 4. člena tega
pravilnika se najprej točkujejo vsi GERK v Sloveniji izven OMD po določbah 8.
do 11. člena tega pravilnika. 
(2) Za GERK v skupini rabe travinje izven OMD se izračuna: 
-       
povprečno število točk talnega števila, 
-       
povprečno število točk nadmorske višine, 
-       
povprečno število točk nagiba, 
-       
povprečno število točk velikosti GERK. 
(3) Za GERK v skupini rabe njiva izven OMD se izračuna: 
-       
povprečno število točk talnega števila, 
-       
povprečno število točk nadmorske višine, 
-       
povprečno število točk nagiba, 
-       
povprečno število točk velikosti GERK. 
(4) Za GERK v skupini rabe sadovnjak in vinograd izven OMD se
izračuna povprečno število točk nagiba. 
(5) Povprečne točke, izračunane na podlagi tega člena, se
upoštevajo ob prvem točkovanju KMG v OMD in se tekom leta ne spreminjajo.
Ponovno se izračunajo enkrat letno do 1. marca.
8. člen
(točkovanje skupine rabe travinje)
(1) Za skupino rabe travinje se določijo točke za vsak
posamezen GERK na osnovi podatkov iz tabel 1 do 13 iz Priloge 1, ki je sestavni
del tega pravilnika, in sicer v naslednjih korakih: 
1.     
točke talnega števila se odčitajo iz tabele 1; 
2.     
točke nadmorske višine se odčitajo iz tabele 2; 
3.     
točke nagiba se odčitajo iz tabele 3; 
4.     
točke velikosti GERK se odčitajo iz ustrezne tabele 4, 5, 6 ali 7; 
5.     
točke za vključenost v območja regionalno specifičnih omejitvenih
dejavnikov se odčitajo iz tabele 8; 
6.     
točke za korekcijo paše se odčitajo iz ustrezne tabele 9, 10, 11, 12 ali
13 in pomnožijo s presežkom obračunane paše, izračunanim po drugem odstavku
tega člena. 
(2) Točke za korekcijo paše iz 6. točke prejšnjega odstavka
se dodelijo, če je presežek obračunane paše, upoštevajoč vse GERK v skupini
rabe travinje na KMG, večji od 0. Presežek obračunane paše se izračuna po
naslednji formuli: 
PDp = KDp – MDp.
(3) Kratice iz prejšnjega odstavka pomenijo: 
-       
PDp je presežek obračunane paše; 
-       
MDp je minimalni izhodiščni delež paše, ki znaša 40%; 
-       
KDp je povprečni delež obračunane paše na kmetiji. 
(4) Povprečni delež obračunane paše na kmetiji iz drugega in
tretjega odstavka tega člena se izračuna po formuli:
(5) Kratice iz prejšnjega odstavka pomenijo: 
-       
Dp(g) je obračunani delež paše pri posameznem GERK v skupini
rabe travinje glede na nagib, ki se odčita iz tabele 14; 
-       
Tha(g) je površina posameznega GERK v skupini rabe travinje. 
(6) Točke, določene v posamezni točki iz prvega odstavka tega
člena, razen v 6. točki, se zmanjšajo za število točk, ki jih povprečno
dosežejo GERK, ki niso vključeni v OMD in so izračunane v skladu z drugim
odstavkom prejšnjega člena. Vrednost točk v primeru negativne razlike je 0. 
(7) Vrednost točk za posamezen GERK v skupini rabe travinje
je seštevek vseh točk, izračunanih po prejšnjem odstavku.
9. člen
(točkovanje skupine rabe njiva)
(1) Pred točkovanjem posameznega GERK v skupini rabe njiva se
izračuna skupna površina v skupini rabe njiva za posamezen KMG. Skupna površina
se deli s štiri in na ta način izračunana površina se uporabi pri točkovanju
velikosti GERK. 
(2) Za skupino rabe njiva se določijo točke za vsak GERK iz
tabel 15 do 22 iz Priloge 2, ki je sestavni del tega pravilnika, v naslednjih
korakih: 
1.     
točke talnega števila se odčitajo iz tabele 15; 
2.     
točke nadmorske višine se odčitajo iz tabele 16; 
3.     
točke nagiba se odčitajo iz tabele 17; 
4.     
točke velikosti GERK se, upoštevajoč določbo prejšnjega odstavka,
odčitajo iz ustrezne tabele 18, 19, 20 ali 21; 
5.     
točke za vključenost v območja regionalno specifičnih omejitvenih
dejavnikov se odčitajo iz tabele 22. 
(3) Točke, določene v posamezni točki iz prejšnjega odstavka,
se zmanjšajo za število točk, ki jih povprečno dosežejo GERK, ki niso vključeni
v OMD in so izračunane v skladu s tretjim odstavkom 7. člena tega pravilnika.
Vrednost točk v primeru negativne razlike je 0. 
(4) Vrednost točk za posamezen GERK v skupini rabe njiva je
seštevek vseh točk, izračunanih po prejšnjem odstavku.
10. člen
(točkovanje skupine rabe sadovnjak)
(1) Za skupino rabe sadovnjak se določijo točke za vsak GERK
iz tabele 23 iz Priloge 3, ki je sestavni del tega pravilnika. 
(2) Točke, določene na način iz prejšnjega odstavka, se
zmanjšajo za točke, ki jih povprečno dosežejo GERK, ki niso vključeni v OMD, in
so izračunane v skladu s četrtim odstavkom 7. člena tega pravilnika. Vrednost
točk v primeru negativne razlike je 0. 
(3) Vrednost točk za posamezen GERK v skupini rabe sadovnjak
je enaka izračunu točk po prejšnjem odstavku.
11. člen
(točkovanje skupine rabe vinograd)
(1) Za skupino rabe vinograd se določijo točke za vsak GERK
iz tabele 24 iz Priloge 4, ki je sestavni del tega pravilnika. 
(2) Točke, določene na način iz prejšnjega odstavka, se
zmanjšajo za točke, ki jih povprečno dosežejo GERK, ki niso vključeni v OMD in
so izračunane v skladu s petim odstavkom 7. člena tega pravilnika. Vrednost
točk v primeru negativne razlike je 0. 
(3) Vrednost točk za posamezen GERK v skupini rabe vinograd
je enaka izračunu točk po prejšnjem odstavku.
12. člen
(število točk na KMG)
(1) Po izračunu točk na GERK se izračuna število točk na KMG.
(2) Število točk na KMG se izračuna na osnovi ponderiranega
povprečja točk za vse GERK na KMG iz skupine rabe njiva, travinje, sadovnjak in
vinograd, in sicer po naslednji formuli:
(3) Kratice iz prejšnjega odstavka pomenijo: 
-       
TK je število točk/ha na KMG, 
-       
TKn je povprečno število točk/ha na KMG za skupino rabe njiva, 
-       
TKt je povprečno število točk/ha na KMG za skupino rabe travinje, 
-       
TKs je povprečno število točk/ha na KMG za skupino rabe sadovnjak, 
-       
TKv je povprečno število točk/ha na KMG za skupino rabe vinograd, 
-       
Nha je skupna površina na KMG za skupino rabe njiv, 
-       
Tha je skupna površina na KMG za skupino rabe travinje, 
-       
Sha je skupna površina na KMG za skupino rabe sadovnjak, 
-       
Vha je skupna površina na KMG za skupino rabe vinograd.
13. člen
(posodabljanje podatkov)
(1) Ob vsaki spremembi GERK na KMG se ponovno izračuna
število točk na GERK in število točk na KMG. 
(2) Ministrstvo posodablja podatke na podlagi novih ali
popravljenih podatkov v evidencah, ki se uporabljajo za izračun točk na KMG.
Posodobitev se opravi enkrat letno do 1. marca.
14. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-438/2009
Ljubljana, dne 10. marca 2010
EVA 2010-2311-0102
dr. Milan Pogačnik l.r. 
Minister 
za kmetijstvo, gozdarstvo in prehrano

Priloga
1: Točke težavnostnih razmer - travinje
Priloga
2: Točke težavnostnih razmer - njive
Priloga
3: Točke težavnostnih razmer - sadovnjak
Priloga
4: Točke težavnostnih razmer - vinograd