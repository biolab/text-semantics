1. člen
Na podlagi predloga Strokovnega sveta Republike Slovenije za
poklicno in strokovno izobraževanje, sprejetega na 67. seji, 20. junija 2003,
je minister za šolstvo, znanost in šport sprejel program srednjega strokovnega
izobraževanja Ekonomski tehnik za pridobitev naziva srednje strokovne
izobrazbe ekonomski tehnik / ekonomska tehnica. 
Izobraževalni program iz prvega odstavka tega člena nadomešča
izobraževalni program ekonomski tehnik, ki je bil sprejet z Odredbo o
izobraževalnih programih (poklicnih tečajih) za pridobitev srednje strokovne
izobrazbe (Uradni list RS, št. 45/97).
2. člen
Izobraževalni program iz prejšnjega člena objavi Ministrstvo
za šolstvo, znanost in šport v posebni publikaciji oziroma na elektronskem
mediju in se začne postopoma izvajati od šolskega leta 2004/2005.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 011-03-32/2004
Ljubljana, dne 11. junija 2004.
EVA 2004-3311-0047
Minister 
za šolstvo, znanost in šport 
dr. Slavko Gaber l. r.