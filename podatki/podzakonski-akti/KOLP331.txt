A) SPLOŠNE DOLOČBE
1. člen – Krajevna veljavnost kolektivne
pogodbe
Kolektivna pogodba velja za območje
Republike Slovenije.
2. člen – Stvarna veljavnost kolektivne
pogodbe
Kolektivna pogodba velja za vse
delodajalce, člane podpisnikov v skladu z Zakonom o kolektivnih pogodbah
(Uradni list RS, št. 43/06), ki opravljajo dejavnosti, ki jih je mogoče
opredeliti z naslednjimi šiframi dejavnosti, kakor jih opredeljuje Standardna
klasifikacija dejavnosti:
-      
49.310 Mestni in primestni kopenski potniški promet,
-      
49.391 Medkrajevni in drug cestni potniški promet.
3. člen – Osebna veljavnost
(1) Kolektivna pogodba velja za
vse delavce, zaposlene pri delodajalcih iz 2. člena te pogodbe.
(2) Za poslovodne osebe in prokuriste
ta kolektivna pogodba ne velja, razen če je tako določeno s pogodbo o
zaposlitvi.
(3) Z vodilne delavce ta kolektivna
pogodba ne velja v delu, ki ureja delovni čas, nočno delo, odmor, dnevni in tedenski
počitek, če delovnega časa ni mogoče v naprej razporediti oziroma če si delavec
lahko razporeja delovni čas samostojno in če sta mu zagotovljena varnost in
zdravje pri delu, razen če je tako določeno s pogodbo o zaposlitvi.
(4) Kolektivna pogodba velja tudi za
dijake in študente na obvezni praksi pri delodajalcih iz 2. člena te pogodbe.
4. člen – Časovna veljavnost
(1) Kolektivna pogodba je
sklenjena za določen čas, in sicer do 31. 12. 2012.
(2) Po prenehanju veljavnosti te
kolektivne pogodbe se do sklenitve nove, vendar najdalj eno leto, še naprej
uporabljajo določbe njenega normativnega dela.
B) NORMATIVNI DEL
5. člen – Pravice in obveznosti delavcev in
delodajalcev
Pravice delavcev in delodajalcev, ki niso
urejene s to kolektivno pogodbo, se urejajo v skladu z določbami normativnega
dela Kolektivne pogodbe za cestni potniški promet Slovenije (Uradni list RS,
št. 35/09), vključno z njenimi spremembami in dopolnitvami.
6. člen – Sprememba tarifne priloge
Tarifna priloga Kolektivne pogodbe za
cestni potniški promet, Uradni list RS, št. 99/08, se spremeni tako, da se
glasi:
»Tarifna priloga h Kolektivni pogodbi za
cestni potniški promet
1. člen
Tarifna priloga velja za čas veljavnosti
kolektivne pogodbe.
I. Najnižje osnovne plače in način
usklajevanja
2. člen
1.    
Najnižje osnovne plače od 1. 3. 2012


Tarifni
  razred

Mesečno
  v €

Na
  uro dela v €


I.

400,20

2,30


II.

415,86

2,39


III.

483,72

2,78


IV

534,18

3,07


V.

598,56

3,44


VI.

708,18

4,07


VII.

798,66

4,59


2.    
Najnižje osnovne plače od 1. 3. 2012 za vozno osebje znašajo:


 

Mesečno v €

Na uro dela €

Kompenzacija za čas malice/dan


Voznik

588,12

3,38

1,22 €


S kolektivno pogodbo na podjetniški ravni
se lahko določi, da se kompenzacija za čas malice na dan uredi drugače.
3.    
Usklajevanje najnižjih osnovnih plač
(1) Najnižje osnovne plače po tej
kolektivni pogodbi se v januarju tekočega leta uskladijo v višini 85 % rasti
cen življenjskih potrebščin preteklega leta. Za uskladitev se uporabi uradni
podatek SURS o povprečni letni stopnji rasti cen življenjskih potrebščin. Višina
mesečne najnižje osnovne plače se pri tem določi iz urnega zneska.
(2) Najnižje osnovne plače po tej
kolektivni pogodbi se na način iz prejšnjega odstavka prvič uskladijo januarja
2013.
II. Drugi osebni prejemki
3. člen
1.    
Regres za letni dopust
Regres za letni dopust se izplača najmanj v
višini zakonsko določene minimalne plače na dan izplačila regresa.
III. Povračila stroškov v zvezi z delom
4. člen
1.    
Povračila stroškov prehrane med delom
(1) Povračilo stroškov za prehrano med
delom za osem ur znaša 4,00 €.
(2) Za vsako nadaljnjo uro prisotnosti
na delu, delavcu pripada 1/8 zneska iz prejšnjega odstavka.
2.    
Prevoz na delo in z dela
(1) Povračila stroškov prevoza na delo
in z dela se izplačujejo v skladu z določili 44. člena te kolektivne pogodbe.
(2) V primeru, da ni možno ugotoviti
prevoznih stroškov v višini cen javnega avtobusnega prometa, se delavcu izplača
prevoz na delo in z dela za vsak polni kilometer v višini 10 % cene
95-oktanskega bencina.
3.    
Dnevnice za službena potovanja v tujini ter stroški nočitev
(1) Dnevnice za potovanja v tujini ter
stroški nočitev se obračunavajo in izplačujejo v višini zgornjega zneska iz Uredbe
o davčni obravnavi povračil stroškov in drugih dohodkov iz delovnega razmerja.
(2) Dnevnica za vozno osebje za
opravljanje dela v tujini nad 14 ur kot minimalni standard znaša 40,00 evrov. V
primeru, da je za posamezno državo določen nižji znesek od 40,00 evrov po
veljavni Uredbi o davčni obravnavi povračil stroškov in drugih dohodkov iz
delovnega razmerja za službena potovanja v tujino Vlade RS, se izplača dnevnica
v višini zgornjega zneska, kot ga določa uredba.«
C) OBLIGACIJSKI DEL KOLEKTIVNE POGODBE – PRAVICE IN
OBVEZNOSTI STRANK TER NAČIN REŠEVANJA SPOROV
7. člen – Pozitivna izvedbena dolžnost
Stranki kolektivne pogodbe si morata z
vsemi sredstvi, ki so jima na voljo, prizadevati za pravilno izvrševanje in
spoštovanje določb te kolektivne pogodbe.
8. člen – Negativna izvedbena dolžnost
Stranki sta dolžni opustiti vsako dejanje,
ki bi nasprotovalo izvrševanju te kolektivne pogodbe.
9. člen – Sprememba kolektivne pogodbe
Za postopek sprememb in dopolnitev te
kolektivne pogodbe se uporabljajo določbe Zakona o kolektivnih pogodbah.
10. člen – Razlaga kolektivne pogodbe
(1) Za razlago te kolektivne
pogodbe sta izključno pristojni stranki te pogodbe skupno.
(2) Razlaga je sprejeta z dnem, ko jo
podpišeta vodji pogajalskih skupin.
(3) Razlaga se objavi v Uradnem listu
Republike Slovenije in je obvezna.
D) PREHODNE IN KONČNE DOLOČBE
11. člen – Pričetek veljavnosti in uporabe
(1) Kolektivna pogodba začne
veljati prvi dan po objavi v Uradnem listu Republike Slovenije.
(2) Del kolektivne pogodbe, ki se
ureja prejemke iz delovnega razmerja, se prične uporabljati z dnem 1. 3.
2012.
12. člen – Objava kolektivne pogodbe
Kolektivna pogodba se objavi v Uradnem
listu Republike Slovenije.
Ljubljana,
dne 10. februarja 2012
Predstavniki
delodajalcev:
Gospodarska
zbornica Slovenije
Združenje za promet
Predsednik Upravnega odbora
Janko
Pirkovič l.r.
Predsednik sekcije pri
Združenju za promet
Jože
Baškovič l.r.
Združenje
delodajalcev Slovenije
Sekcija za promet in zveze
Predsednica
Veronika
Ermenc l.r.
Predstavniki
delojemalcev:
Zveza
svobodnih sindikatov Slovenije
Sindikat delavcev prometa in zvez
Generalna sekretarka
Cvetka
Gliha l.r.
Ministrstvo za delo, družino in socialne
zadeve je dne 14. 2. 2012 izdalo potrdilo št. 02047-7/2005/53 o tem, da je
Kolektivna pogodba za cestni potniški promet Slovenije vpisana v evidenco
kolektivnih pogodb na podlagi 25. člena Zakona o kolektivnih pogodbah (Uradni
list RS, št. 43/06) pod zaporedno številko 19/5.