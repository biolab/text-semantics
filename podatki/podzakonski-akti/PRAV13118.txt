1. člen
S tem pravilnikom se določajo vsebina obrazca Obračun prispevkov
za socialno varnost, vsebina obrazca Obračun prispevkov za socialno varnost za
družbenike, ustanovitelje zavodov in zadrug, vsebina obrazca Obračun prispevkov
za socialno varnost za kmete, vsebina obrazca Obračun prispevkov za socialno
varnost za osebe, ki opravljajo dejavnost kot postranski poklic, vsebina
obrazca Obračun prispevkov za socialno varnost za osebe, prostovoljno vključene
v socialno zavarovanje, vsebina obrazca Obračun prispevkov za socialno varnost
za delodajalce, ki niso plačniki davka, vsebina obrazca Obračun prispevkov za
zaposlene pri tujih delodajalcih ter način predlaganja obrazcev davčnemu
organu.
2. člen
(1) Fizične osebe, ki opravljajo dejavnost, in osebe, ki
v Republiki Sloveniji opravljajo versko službo kot verski uslužbenci v skladu s
predpisi, ki urejajo versko svobodo, izračunavajo obvezne prispevke za socialno
varnost, določene z zakoni, ki urejajo pokojninsko in invalidsko zavarovanje,
zdravstveno varstvo in zdravstveno zavarovanje, starševsko varstvo in družinske
prejemke ter trg dela, na obrazcu Obračun prispevkov za socialno varnost, ki je
Priloga 1 tega pravilnika in njegov sestavni del.
(2) Družbeniki in delničarji družb ter ustanovitelji
zavodov in zadrug, ki niso zavarovani na drugi podlagi, izračunavajo obvezne
prispevke za socialno varnost, določene z zakoni, ki urejajo pokojninsko in
invalidsko zavarovanje, zdravstveno varstvo in zdravstveno zavarovanje,
starševsko varstvo in družinske prejemke ter trg dela, na obrazcu Obračun prispevkov
za socialno varnost za družbenike, ustanovitelje zavodov in zadrug, ki je
Priloga 2 tega pravilnika in njegov sestavni del.
(3) Kmetje, ki izpolnjujejo pogoje za obvezno socialno
zavarovanje, in kmetje, ki so prostovoljno vstopili v obvezno socialno
zavarovanje, izračunavajo obvezne prispevke za socialno varnost, določene z
zakoni, ki urejajo pokojninsko in invalidsko zavarovanje, zdravstveno varstvo
in zdravstveno zavarovanje ter starševsko varstvo in družinske prejemke, na
obrazcu Obračun prispevkov za socialno varnost za kmete, ki je Priloga 3 tega
pravilnika in njegov sestavni del.
(4) Osebe, ki opravljajo dejavnost kot postranski poklic
in v obvezno zavarovanje niso vključene na podlagi opravljanja dejavnosti,
izračunavajo obvezne prispevke za socialno varnost, določene z zakonoma, ki
urejata pokojninsko in invalidsko zavarovanje ter zdravstveno varstvo in
zdravstveno zavarovanje, na obrazcu Obračun prispevkov za socialno varnost za
osebe, ki opravljajo dejavnost kot postranski poklic, ki je Priloga 4 tega
pravilnika in njegov sestavni del.
(5) Osebe, ki so prostovoljno vključene v socialno
zavarovanje, izračunavajo obvezne prispevke za socialno varnost, določene z
zakoni, ki urejajo pokojninsko in invalidsko zavarovanje, zdravstveno varstvo
in zdravstveno zavarovanje, starševsko varstvo in družinske prejemke ter trg
dela, na obrazcu Obračun prispevkov za socialno varnost za osebe, ki so
prostovoljno vključene v socialno zavarovanje, ki je Priloga 5 tega
pravilnika in njegov sestavni del.
(6) (prenehal
veljati)
(7) Zaposleni pri delodajalcih s sedežem v tujini, za
katere se v skladu s predpisi Evropske unije uporablja zakonodaja Republike
Slovenije ali so v skladu s predpisi o obveznem socialnem zavarovanju vključeni
v vsa obvezna zavarovanja v Republiki Sloveniji, in so sami zavezanci za
plačilo tudi prispevkov delodajalca, izračunavajo obvezne prispevke za socialno
varnost, določene z zakoni, ki urejajo pokojninsko in invalidsko zavarovanje,
zdravstveno varstvo in zdravstveno zavarovanje, starševsko varstvo in družinske
prejemke ter trg dela, na obrazcu Obračun prispevkov za socialno varnost za
zaposlene pri tujih delodajalcih, ki je Priloga 9 tega pravilnika in njegov
sestavni del.
3. člen
Priloge 1, 2, 3, 4 in 5 mora zavezanec davčnemu organu
predložiti v obliki in na način, kot sta določena v Prilogi 6, ki je sestavni
del tega pravilnika.
4. člen
Prilogo 7 mora zavezanec davčnemu organu predložiti v obliki
in na način, kot sta določena v Prilogi 8, ki je sestavni del tega pravilnika.
5. člen
Prilogo 9 mora zavezanec davčnemu organu predložiti v obliki
in na način, kot sta določena v Prilogi 10, ki je sestavni del tega pravilnika.

Priloga
1: Obračun prispevkov za socialno varnost (uporablja
se do 31. 12. 2023)
Priloga
1: Obračun prispevkov za socialno varnost (uporablja
se od 1. 1. 2024)
Priloga
2: Obračun prispevkov za socialno varnost z družbenike, ustanovitelje zavodov
in zadrug (uporablja
se do 31. 12. 2023)
Priloga
2: Obračun prispevkov za socialno varnost z družbenike, ustanovitelje zavodov
in zadrug (uporablja
se od 1. 1. 2024)
Priloga
3: Obračun prispevkov za socialno varnost za kmete (uporablja
se do 31. 12. 2023)
Priloga
3: Obračun prispevkov za socialno varnost za kmete (uporablja
se od 1. 1. 2024)
Priloga
4: Obračun prispevkov za socialno varnost za osebe, ki opravljajo dejavnost kot
postranski poklic
Priloga
5: Obračun prispevkov za socialno varnost za osebe, prostovoljno vključevanje v
socialno zavarovanje (uporablja
se do 31. 12. 2023)
Priloga
5: Obračun prispevkov za socialno varnost za osebe, prostovoljno vključevanje v
socialno zavarovanje (uporablja
se od 1. 1. 2024)
Priloga
6: Oblika in način predložitve podatkov v obračunu prispevkov za socialno
varnost (uporablja
se do 31. 12. 2023)
Priloga
6: Oblika in način predložitve podatkov v obračunu prispevkov za socialno
varnost (uporablja
se od 1. 1. 2024)
Priloga 7: (prenehala
veljati)
Priloga 8: (prenehala
veljati)
Priloga
9: Obračun prispevkov za socialno varnost za zaposlene pri tujih delodajalcih
(uporablja
se do 31. 12. 2023)
Priloga
9: Obračun prispevkov za socialno varnost za zaposlene pri tujih delodajalcih
(uporablja
se od 1. 1. 2024)
Priloga
10: Navodilo za izpolnjevanje obrazca obračun prispevkov za socialno varnost za
zaposlene pri tujih delodajalcih (uporablja
se do 31. 12. 2023)
Priloga
10: Navodilo za izpolnjevanje obrazca obračun prispevkov za socialno varnost za
zaposlene pri tujih delodajalcih (uporablja
se od 1. 1. 2024)

Pravilnik o obrazcih za obračun prispevkov za
socialno varnost (Uradni list RS, št. 56/17) vsebuje naslednji končni določbi:
»6. člen
Z dnem začetka veljavnosti tega pravilnika preneha veljati
Pravilnik o obrazcih za obračun prispevkov za socialno varnost (Uradni list RS,
št. 138/06, 126/08, 10/13, 47/13 in 109/13), uporablja pa se za obračunska
obdobja pred začetkom uporabe tega pravilnika.
7. člen
Ta pravilnik začne veljati petnajsti dan po objavi v Uradnem listu
Republike Slovenije, uporablja pa se za obračunska obdobja od 1. januarja
2018 dalje.«.

Pravilnik o spremembah Pravilnika o obrazcih
za obračun prispevkov za socialno varnost (Uradni list RS, št. 78/18) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati petnajsti dan po objavi v Uradnem
listu Republike Slovenije, nova Priloga 9 in nova Priloga 10 pa se uporabljata
za izplačila dohodkov za obdobja od 1. januarja 2019 dalje.
Do začetka uporabe nove Priloge 9 in nove Priloge 10 se
uporabljata Priloga 9 in Priloga 10 Pravilnika o obrazcih za obračun prispevkov
za socialno varnost (Uradni list RS, št. 56/17).«.

Pravilnik o spremembah Pravilnika o obrazcih
za obračun prispevkov za socialno varnost (Uradni list RS, št. 29/19) vsebuje naslednjo končno določbo:
»KONČNA DOLOČBA
4. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah Pravilnika o obrazcih
za obračun prispevkov za socialno varnost (Uradni list RS, št. 40/22) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije, spremenjeni Priloga 6 in Priloga 10 pravilnika pa se
uporabljata za obračunska obdobja od 1. marca 2022 dalje za obračune,
predložene po uveljavitvi tega pravilnika.
Do začetka uporabe spremenjenih Priloge 6 in Priloge 10
pravilnika se uporabljata Priloga 6 in Priloga 10 Pravilnika o obrazcih za
obračun prispevkov za socialno varnost (Uradni list RS, št. 56/17, 78/18 in 29/19).«.

Pravilnik o vsebini in obliki obračuna davčnih
odtegljajev (Uradni list RS, št. 60/22) določa:
»4. člen
(1) Z dnem uveljavitve tega pravilnika prenehajo veljati,
uporabljajo pa se za dohodke, izplačane do vključno 31. avgusta 2022:
-       
[…] in
-       
šesti odstavek 2. člena ter Prilogi 7 in 8 Pravilnika o obrazcih za
obračun prispevkov za socialno varnost (Uradni list RS, št. 56/17, 78/18, 29/19
in 40/22).
[…]«;
ter vsebuje naslednjo končno določbo:
»5. člen
Ta pravilnik začne veljati petnajsti dan po objavi v Uradnem
listu Republike Slovenije, uporablja pa se za dohodke, izplačane od 1.
septembra 2022 dalje, razen za dohodke iz drugega odstavka prejšnjega člena, za
katere se začne uporabljati za dohodke, izplačane za obdobja od 1. januarja
2023 dalje.«.

Pravilnik o spremembah in dopolnitvi
Pravilnika o obrazcih za obračun prispevkov za socialno varnost (Uradni list
RS, št. 103/23) vsebuje naslednjo končno določbo:
»KONČNA DOLOČBA
9. člen
(1) Ta pravilnik začne veljati petnajsti dan po objavi v
Uradnem listu Republike Slovenije, nove Priloga 1, Priloga 2, Priloga 3,
Priloga 5, Priloga 6, Priloga 9 in Priloga 10 pravilnika pa se uporabljajo za
obračunska obdobja od 1. januarja 2024 dalje.
(2) Do začetka uporabe novih prilog iz prejšnjega odstavka se
uporabljajo Priloga 1, Priloga 2, Priloga 3, Priloga 5, Priloga 6, Priloga 9 in
Priloga 10 Pravilnika o obrazcih za obračun prispevkov za socialno varnost
(Uradni list RS, št. 56/17, 78/18, 29/19, 40/22 in 60/22).«.