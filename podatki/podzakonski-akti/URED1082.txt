1. člen
Ta uredba določa delovna mesta v Upravi Republike Slovenije
za izvrševanje kazenskih sankcij, na katerih so delavci, ki ta dela opravljajo,
v pravicah iz zdravstvenega, pokojninskega in invalidskega zavarovanja ter v
drugih posebnih pravicah iz dela, razen glede štetja zavarovalne dobe s
povečanjem, izenačeni s policisti, kot to določa 112. člen zakona o izvrševanju
kazenskih sankcij.
2. člen
Delovna mesta v Upravi za izvrševanje kazenskih sankcij – v
zavodih za prestajanje kazni zapora in prevzgojnemu domu, na katerih so delavci
v pravicah iz zdravstvenega, pokojninskega in invalidskega zavarovanja ter v
drugih posebnih pravicah iz dela, izenačeni s pooblaščenimi uradnimi osebami
organov za notranje zadeve so: 
-       
delovna mesta pooblaščenih uradnih oseb, 
-       
druga delovna mesta, na katerih delavci neposredno delajo z zaprtimi
osebami.
3. člen
Delovna mesta iz prejšnjega člena se določijo v pravilniku o
notranji organizaciji in sistemizaciji delovnih mest v Upravi za izvrševanje
kazenskih sankcij.
4. člen
Pravice po 2. členu te uredbe gredo delavcu za čas, ko dela
na katerem od delovnih mest, naštetih v tem členu.

Uredba o določitvi delovnih mest v Ministrstvu
za pravosodje, Upravi za izvrševanje kazenskih sankcij, na katerih imajo
delavci pravice po 112. členu zakona o izvrševanju kazenskih sankcij (Uradni
list RS, št. 50/98) vsebuje naslednjo prehodno in
končno določbo:
»5. člen
Pravilnik o notranji organizaciji in sistemizaciji delovnih
mest v Upravi za izvrševanje kazenskih sankcij je treba uskladiti s to uredbo v
60 dneh od dneva njene uveljavitve.
6. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembi uredbe o določitvi delovnih
mest v ministrstvu za pravosodje, upravi za izvrševanje kazenskih sankcij, na
katerih imajo delavci pravice po 112. členu zakona o izvrševanju kazenskih
sankcij (Uradni list RS, št. 54/98) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.