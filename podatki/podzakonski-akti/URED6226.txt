1. člen
(vsebina)
S to uredbo se določajo pristojni organ in
zaščiteni odjemalci v zvezi z izvajanjem Uredbe (EU) št. 994/2010 Evropskega
parlamenta in Sveta z dne 20. oktobra 2010 o ukrepih za zagotavljanje
zanesljivosti oskrbe s plinom in o razveljavitvi Direktive Sveta 2004/67/ES (UL
L št. 295 z dne 12. 11. 2010, str. 1; v nadaljnjem besedilu: Uredba
994/2010/EU).
2. člen
(pristojni organ)
(1) Pristojni organ za izvajanje
ukrepov iz Uredbe 994/2010/EU je Javna agencija Republike Slovenije za energijo
(v nadaljnjem besedilu: agencija).
(2) Agencija lahko posamezne naloge
pod pogoji in na način iz 2. točke drugega odstavka 2. člena Uredbe
994/2010/EU prenese na druge organe ali organizacije.
3. člen
(zaščiteni odjemalci)
(1) Zaščiteni odjemalci so poleg
gospodinjskih odjemalcev, ki so priključeni na distribucijsko omrežje za plin,
tudi osnovne socialne službe, ki so priključene na distribucijsko ali prenosno
omrežje, in sicer:
-    
izvajalci zdravstvene dejavnosti, vključno z rehabilitacijo in nego;
-    
izvajalci vzgojno-varstvene dejavnosti;
-    
izvajalci izobraževalne dejavnosti, vključno z dijaškimi in študentskimi
domovi;
-    
izvajalci socialno-varstvene dejavnosti.
(2) O sporih, ali je določena oseba
zaščiteni odjemalec, odloča agencija.
4. člen
(razveljavitev)
Z dnem uveljavitve te uredbe preneha
veljati Uredba o zagotavljanju zanesljivosti oskrbe z zemeljskim plinom (Uradni
list RS, št. 8/07), ki se uporablja do uveljavitve Preventivnega načrta ukrepov
in Načrta za izredne razmere, ki ju sprejme agencija v skladu s 4. členom
Uredbe 994/2010/EU.
5. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.
Št. 00729-36/2012
Ljubljana, dne 11. oktobra 2012
EVA 2012-2430-0133
Vlada Republike Slovenije
Janez Janša l.r.
Predsednik