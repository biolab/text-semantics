1. člen
Postroji, objekti, naprave in oprema
železniške proge ter železniška vozila, naprave in oprema, ki se v ta vozila
vgrajujejo, morajo zagotoviti:
-       
varnost in urejenost železniškega prometa,
-       
nemoten potek železniškega prometa,
-       
zaščito potnikov in uporabnikov železniških storitev,
-       
tehnično in konstrukcijsko varnost,
-       
točen in razumljiv prenos informacij.
2. člen
Šteje se, da postroji, objekti, naprave in
oprema železniških prog ter železniška vozila, naprave in oprema, ki se
vgrajujejo v ta vozila, izpolnjujejo navedene zahteve iz 1. člena, če so v
skladu s standardi, ki so navedeni v prilogi te odredbe.
3. člen
Preden se postroji, objekti, naprave in
oprema železniške proge ter železniška vozila, naprave in oprema, ki se
vgrajujejo v ta vozila, dajo v promet, se mora preveriti, ali izpolnjujejo
zahteve določene s to odredbo. To se preveri pod pogoji in na način, ki jih
določajo standardi, navedeni v prilogi te odredbe.
4. člen
Nadzor nad izvajanjem te odredbe opravlja
pristojna inšpekcija. Na njeno zahtevo morajo Slovenske železnice dati na
vpogled poročila o preizkusu oziroma poročila o tehničnem pregledu postrojev,
objektov, naprav in opreme železniške proge ter železniških vozil, naprav in
opreme, ki se vgrajujejo v ta vozila, zaradi preverjanja po prejšnjem členu.

Priloga:
Standardi

Odredba o zahtevah, katerim morajo ustrezati
postroji, objekti, naprave in oprema železniške proge ter železniška vozila,
naprave in oprema, ki se vgrajujejo v ta vozila (Uradni list RS, št. 76/95) vsebuje naslednjo prehodno in
končno določbo:
»5. člen
Standardi, navedeni v prilogi, veljajo do
sprejema novih slovenskih standardov in tehničnih predpisov.
6. člen
Ta odredba začne veljati 1. januarja 1996.«.

Pravilnik o pogojih za projektiranje, gradnjo
in vzdrževanje zgornjega ustroja železniških prog (Uradni list RS, št. 14/03) določa:
»84. člen
(Standardi in
tehnične specifikacije)
(1) Seznam slovenskih nacionalnih
standardov in/ali tehničnih specifikacij iz tretjega odstavka 5. člena tega
pravilnika se mora objaviti v Uradnem listu Republike Slovenije najkasneje do
31. 12. 2003. 
(2) Do objave seznama slovenskih
nacionalnih standardov in/ali tehničnih specifikacij se za skladne štejejo
tisti sestavni deli zgornjega ustroja, ki izpolnjujejo najmanj takšne tehnične
zahteve, kot so določene v odredbi o zahtevah, katerim morajo ustrezati
postroji, objekti, naprave in oprema železniške proge ter železniška vozila,
naprave in oprema, ki se vgrajujejo v ta vozila (Uradni list RS, št. 76/95) in
navodilu za kakovost in nadzor kakovosti tolčenca za gramozno gredo železniških
tirov (Uradni list RS, št. 39/95). 
(3) Z dnem izdaje ustrezne tehnične
specifikacije, vendar najkasneje z dnem objave seznama slovenskih nacionalnih
standardov, prenehata veljati odredba in navodilo iz prejšnjega odstavka, v
delu, ki se nanaša na standarde s področja tega podzakonskega akta.«;
ter vsebuje naslednjo končno določbo:
»85. člen
(Veljavnost
pravilnika)
Ta pravilnik začne veljati 1. junija 2003.«.

Pravilnik o pogojih za projektiranje, gradnjo
in vzdrževanje železniškega telekomunikacijskega omrežja (Uradni list RS, št. 30/03) določa:
»52. člen
(standardi in
tehnične specifikacije)
(1) Seznam slovenskih nacionalnih
standardov in/ali tehničnih specifikacij za ŽTK omrežje se mora v Uradnem listu
Republike Slovenije objaviti najkasneje do 31. 12. 2003. 
(2) Do objave seznama slovenskih
nacionalnih standardov ali tehničnih specifikacij se za skladne štejejo tisti
sestavni deli ŽTK omrežja, ki izpolnjujejo najmanj takšne tehnične zahteve, kot
so določene v odredbi o zahtevah, katerim morajo ustrezati postroji, objekti,
naprave in oprema železniške proge ter železniška vozila, naprave in oprema, ki
se vgrajujejo v ta vozila (Uradni list RS, št. 76/95). Standardi JUS in JŽS so
dostopni v knjižnici Slovenskih železnic d.d. 
(3) Z dnem izdaje ustrezne tehnične
specifikacije, vendar najkasneje z dnem objave seznama slovenskih nacionalnih
standardov, preneha veljati odredba iz prejšnjega odstavka v delu, ki se nanaša
na standarde s področja tega pravilnika.«;
ter vsebuje naslednjo končno določbo:
»53. člen
(uveljavitev
tega pravilnika)
Ta pravilnik začne veljati 1. junija 2003.«.

Pravilnik o zgornjem ustroju železniških prog
(Uradni list RS, št. 92/10) v zvezi s prenehanjem veljavnosti določb
odredbe določa:
»88. člen
(prenehanje
veljavnosti in uporabe predpisov)
[…]
(2) Z dnem objave seznama SIST EN
standardov in TS-Z, katerih uporaba ustvari domnevo o skladnosti sestavnih
delov ali naprav zgornjega ustroja proge z zahtevami tega pravilnika, preneha
veljati Odredba o zahtevah, katerim morajo ustrezati postroji, objekti, naprave
in oprema železniške proge ter železniška vozila, naprave in oprema, ki se
vgrajujejo v ta vozila (Uradni list RS, št. 76/95), v delu, ki se nanaša na zgornji
ustroj železniških prog.«;
ter vsebuje naslednjo končno določbo:
»89. člen
(začetek
veljavnosti)
Ta pravilnik začne
veljati petnajsti dan po objavi v Uradnem listu
Republike Slovenije, uporabljati pa se začne šest mesecev po uveljavitvi.«.