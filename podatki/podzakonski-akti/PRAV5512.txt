I. SPLOŠNE DOLOČBE
1. člen
(vsebina pravilnika)
Ta pravilnik določa kategorije semena, v
katerih se sme tržiti seme posamezne vrste žit, in za posamezno kategorijo zahteve
za pridelavo, podrobnejši postopek uradne potrditve semena, zahteve glede
sortne ali vrstne pristnosti in čistosti, zdravstvenega stanja in drugih meril
kakovosti semena, zahteve glede pakiranja in označevanja, druge pogoje za
trženje semena žit ter postopek izvedbe naknadne kontrole semena v skladu z:
-       
Direktivo Sveta z dne 14. junija 1966 o trženju semena žit (UL L
št. 125 z dne 11. 7. 1966, str. 2309), zadnjič spremenjeno z
Izvedbeno direktivo Komisije (EU) 2020/177 z dne 11. februarja 2020 o
spremembi direktiv Sveta 66/401/EGS, 66/402/EGS, 68/193/EGS, 2002/55/ES,
2002/56/ES in 2002/57/ES, direktiv Komisije 93/49/EGS in 93/61/EGS ter
izvedbenih direktiv 2014/21/EU in 2014/98/EU v zvezi s škodljivimi organizmi
rastlin na semenih in drugem rastlinskem razmnoževalnem materialu (UL L št. 41
z dne 13. 2. 2020, str. 1), in
-       
Direktivo Komisije 2006/47/ES z dne 23. maja 2006 o posebnih
pogojih glede prisotnosti Avena fatua v semenu žit (UL L št. 136 z dne
24. 5. 2006, str. 18).
2. člen
(žita)
Žita so rastline naslednjih vrst, ki so
namenjene za kmetijsko ali vrtnarsko proizvodnjo, vendar ne za okrasne namene:

-

Avena nuda L.

goli oves


 

Avena sativa L. (vključno z A. byzantina K.
  Koch)

navadni oves in
  bizantinski oves;


 

Avena strigosa Schreb.

peščeni oves;


-

Fagopyrum esculentum Moench

navadna ajda;


-

Hordeum vulgare L.

navadni ječmen;


-

Oryza sativa L.

riž;


-

Panicum miliaceum L.

navadno proso;


-

Phalaris canariensis L.

kanarska čužka (svetlo
  seme);


-

Secale cereale L.

rž;


-

Sorghum bicolor (L.) Moench

navadni sirek;


-

Sorghum sudanense (Piper) Stapf

sudanski sirek;


-

Sorghum bicolor
  (L.) Moench x Sorghum sudanense Stapf

hibridi iz križanja
  Sorghum bicolor s Sorghum sudanense;


-

xTriticosecale Wittm. ex A. Camus

tritikala (hibridi iz
  križanj vrst iz rodu Triticum z vrstami iz rodu Secale)


-

Triticum aestivum L. 

navadna pšenica;


-

Triticum durum Desf.

trda pšenica; 


-

Triticum spelta L.

pira (sevka);


-

Zea mays L. (partim)

koruza (razen
  pokovke in sladke koruze).

3. člen
(pomen izrazov)
Izrazi, uporabljeni v tem pravilniku, imajo
naslednji pomen:
1.    
žlahtniteljevo seme pridela žlahtnitelj oziroma vzdrževalec sorte ali je
pridelano v njegovem imenu in na njegov račun ter je namenjeno pridelavi
predosnovnega semena ali osnovnega semena;
2.    
ne dokončno potrjeno seme je pridelano oziroma požeto seme katerekoli
kategorije, za katerega je bilo v postopku uradne potrditve uradno ugotovljeno,
da izpolnjuje zahteve iz priloge 1, ki je sestavni del tega pravilnika;
3.    
organ za potrjevanje je pravna ali fizična oseba, ki mu je dodeljeno
javno pooblastilo v skladu z zakonom, ki ureja semenski material kmetijskih
rastlin;
4.    
pregledniki, vzorčevalci in laboratoriji pod uradnim nadzorom so fizične
ali pravne osebe, ki izpolnjujejo predpisane pogoje in so v skladu z zakonom,
ki ureja semenski material kmetijskih rastlin, imenovane za opravljanje pregledov
pod uradnim nadzorom, opravljanje vzorčenj pod uradnim nadzorom ter za
opravljanje testiranj semenskega materiala pod uradnim nadzorom;
5.    
poljski pregled je del postopka uradne potrditve, s katerim pooblaščeni
strokovni delavci organa za potrjevanje oziroma pregledniki ugotavljajo, ali
semenski posevek žit predpisane zahteve;
6.    
tujeprašna sorta je skupina požlahtnjenih rastlin, ki se jasno razlikuje
od drugih sort po katerikoli lastnosti in pri razmnoževanju te lastnosti
ohranja. Pri pridelavi semena se rastline posamezne sorte med seboj prosto
oprašujejo;
7.    
sintetična sorta je tujeprašna sorta, priznana zaradi posebnih
elementov. Ni homozigotna, je pa v genetskem ravnotežju. Število generacij
certificiranega semena je omejeno;
8.    
starševska komponenta je najmanjša enota, ki jo žlahtnitelj uporablja za
vzdrževanje svoje sorte in iz katere je v eni ali več generacijah pridelano vse
seme te sorte;
9.    
sorte, hibridi in samooplodne linije koruze in sirka:
- 
tujeprašna sorta je dovolj izenačena in
nespremenljiva sorta;
- 
samooplodna linija je dovolj izenačena in
nespremenljiva linija, pridobljena z umetno samooplodnjo, združeno z odbiro v
več zaporednih generacijah ali z enakovrednimi metodami;
- 
dvolinijski hibrid je neposredno potomstvo
križanja dveh samooplodnih linij, kakor ga je določil žlahtnitelj z navedbo
linij;
- 
štirilinijski hibrid je neposredno potomstvo
križanja dveh dvolinijskih hibridov, kakor ga je določil žlahtnitelj z navedbo
linij;
- 
trilinijski hibrid je neposredno potomstvo
križanja med somooplodno linijo in dvolinijskim hibridom, kakor ga je določil
žlahtnitelj;
- 
top cross hibrid je neposredno potomstvo
križanja med samooplodno linijo ali dvolinijskim hibridom in med tujeprašno
sorto, kakor ga je določil žlahtnitelj;
- 
znotrajsortni hibrid je neposredno potomstvo
križanja med rastlinami, pridelanimi iz osnovnega semena dveh tujeprašnih sort;
10.  sterilnost
je stopnja moške sterilnosti ženske starševske komponente;
11.  hibridnost
je delež hibridnosti v semenu, vključno s hibridi prve generacije (F1), ki ne
pripadajo hibridni sorti, razen semena iz samooplodnje in semena drugih sort;
12.  sredstva
za kemično hibridizacijo (v nadaljnjem besedilu: CHA) so kemikalije, ki ob
uporabi v določeni fazi razvoja rastlin ženske starševske komponente povzročijo
prenehanje nastajanja cvetnega prahu ali mu odvzamejo zmožnost oploditve in
napravijo ženske rastline sterilne;
13.  citoplazmatska
moška sterilnost (v nadaljnjem besedilu: CMS) je moška sterilnost ženske
starševske komponente hibridnih sort, ki je lahko nadzorovana genetsko ali
citoplazmatsko;
14.  majhno
pakiranje je pakiranje semena žita kategorije certificirano seme, certificirano
seme prve množitve, certificirano seme druge množitve, trgovsko seme in
mešanice semena žit, namenjeno trženju končnemu potrošniku, do največje skupne
mase pakiranja 15 kg, pri koruzi do največ 2 kg, pri navadnem in sudanskem sirku ter njunih križancih do 1 kg;
15.  praktično
brez škodljivih organizmov pomeni praktično nenapaden s škodljivimi organizmi,
kot je opredeljeno v 2. členu Izvedbene uredbe Komisije (EU) 2019/2072 z dne
28. novembra 2019 o določitvi enotnih pogojev za izvajanje Uredbe (EU)
2016/2031 Evropskega parlamenta in Sveta, kar zadeva ukrepe varstva pred
škodljivimi organizmi rastlin, ter razveljavitvi Uredbe Komisije (ES) št.
690/2008 in spremembi Izvedbene uredbe Komisije (EU) 2018/2019 (UL L št. 319 z
dne 10. 12. 2019, str. 1).
4. člen
(kategorije semena)
(1) Seme posameznih vrst žit se sme
tržiti samo v naslednjih kategorijah:
a)  osnovno seme navadne ajde, navadnega ovsa, navadnega ječmena,
navadnega prosa, riža, kanarske čužke, rži, tritikale, navadne pšenice, trde
pšenice in pire, razen hibridov pri navedenih vrstah, če:
-  ga je pridelal vzdrževalec sorte ali je pridelano v njegovem imenu
in na njegov račun neposredno iz žlahtniteljevega semena ali je pridelano iz
semena generacije pred osnovnim semenom (v nadaljnjem besedilu: predosnovno
seme) v skladu s priznanimi postopki za vzdrževanje sorte,
-  je namenjeno pridelavi semena kategorije certificirano seme,
kategorij certificirano seme prve množitve ali certificirano seme druge
množitve,
-  ustreza zahtevam glede kakovosti in drugim zahtevam za osnovno seme
iz priloge 1 in priloge 2, ki je sestavni del tega pravilnika,
-  je bilo v postopku uradne potrditve z uradnim pregledom organa za
potrjevanje oziroma pri ugotavljanju izpolnjevanja zahtev iz priloge 2 z
uradnim pregledom organa za potrjevanje ali pregledom preglednika, vzorčevalca
ali laboratorija pod uradnim nadzorom ugotovljeno, da so izpolnjene zahteve iz
te točke;
b)  osnovno seme hibridnih sort navadnega ovsa, navadnega
ječmena, riža, rži, navadne pšenice, trde pšenice, pire in samoprašne sorte
tritikale, če:
-  je namenjeno pridelavi semena hibridnih sort,
-  ustreza zahtevam glede kakovosti in drugim zahtevam za osnovno seme
iz priloge 1 in 2,
-  je bilo v postopku uradne potrditve z uradnim pregledom organa za
potrjevanje oziroma pri ugotavljanju izpolnjevanja zahtev iz priloge 2 z
uradnim pregledom organa za potrjevanje ali pregledom preglednika, vzorčevalca
ali laboratorija pod uradnim nadzorom ugotovljeno, da so izpolnjene zahteve iz
te točke;
c)  osnovno seme koruze in sirka, vključno s križanci:
1. 
osnovno seme tujeprašnih sort, če:
-  ga
je pridelal vzdrževalec sorte ali je pridelano v njegovem imenu in na njegov
račun v skladu s priznanimi postopki za vzdrževanje sorte,
-  je
namenjeno pridelavi semena tujeprašne sorte kategorije certificirano seme ali
»top cross« hibrida ali znotrajsortnih hibridov,
-  ustreza
zahtevam glede kakovosti in drugim zahtevam za osnovno seme iz priloge 1 in 2 in
-  je bilo v postopku uradne potrditve z uradnim pregledom organa za
potrjevanje oziroma pri ugotavljanju izpolnjevanja zahtev iz priloge 2 z
uradnim pregledom organa za potrjevanje ali pregledom preglednika, vzorčevalca
ali laboratorija pod uradnim nadzorom ugotovljeno, da so izpolnjene zahteve iz
te točke;
2. 
osnovno seme samooplodnih linij, če:
-  ustreza
zahtevam glede kakovosti in drugim zahtevam za osnovno seme iz priloge 1 in 2,
-  je bilo v postopku uradne potrditve z uradnim pregledom organa za
potrjevanje oziroma pri ugotavljanju izpolnjevanja zahtev iz priloge 2 z
uradnim pregledom organa za potrjevanje ali pregledom preglednika, vzorčevalca
ali laboratorija pod uradnim nadzorom ugotovljeno, da so izpolnjene zahteve iz
te točke;
3. 
osnovno seme dvolinijskih hibridov, če:
-  je
namenjeno pridelavi štirilinijskih hibridov, trilinijskih hibridov ali »top
cross« hibridov,
-  ustreza
zahtevam glede kakovosti in drugim zahtevam za osnovno seme iz priloge 1 in 2,
-  je bilo v postopku uradne potrditve z uradnim pregledom organa za
potrjevanje oziroma pri ugotavljanju izpolnjevanja zahtev iz priloge 2 z
uradnim pregledom organa za potrjevanje ali pregledom preglednika, vzorčevalca
ali laboratorija pod uradnim nadzorom ugotovljeno, da so izpolnjene zahteve iz
te točke;
d)  certificirano seme kanarske čužke, razen hibridnih sort, rži,
navadnega sirka, sudanskega sirka, križanca navadnega in sudanskega sirka,
koruze in hibridnih sort navadnega ovsa, navadnega ječmena, riža, navadne
pšenice, trde pšenice, pire in samoprašne tritikale, če:
-  je pridelano neposredno iz osnovnega semena ali, če vzdrževalec
oziroma žlahtnitelj to zahteva iz predosnovnega semena in je bilo z uradnim
pregledom organa za potrjevanje ugotovljeno, da predosnovno seme izpolnjuje
zahteve za osnovno seme iz priloge 1 in 2,
-  je namenjeno za setev za pridelavo kmetijskih rastlin,
-  ustreza zahtevam glede kakovosti in drugim zahtevam za
certificirano seme iz priloge 1 in 2,
-  je bilo v postopku uradne potrditve z uradnim pregledom organa za
potrjevanje ugotovljeno, da izpolnjuje zahteve iz te točke oziroma je
preglednik, vzorčevalec ali laboratorij pod uradnim nadzorom s pregledom
ugotovil, da so izpolnjene zahteve iz te točke;
e)  certificirano seme prve množitve navadnega ovsa, navadne ajde,
navadnega ječmena, navadnega prosa, riža, tritikale, navadne pšenice, trde
pšenice in pire, razen hibridnih sort navedenih vrst, če:
-  je pridelano neposredno iz osnovnega semena ali, če vzdrževalec
oziroma žlahtnitelj to zahteva, iz predosnovnega semena in je bilo z uradnim
pregledom organa za potrjevanje ugotovljeno, da predosnovno seme izpolnjuje
zahteve za osnovno seme iz priloge 1 in 2,
-  je namenjeno pridelavi semena kategorije certificirano seme druge
množitve oziroma za setev za pridelavo kmetijskih rastlin,
-  ustreza zahtevam glede kakovosti in drugim zahtevam za
certificirano seme prve množitve iz priloge 1 in 2,
-  je bilo v postopku uradne potrditve z uradnim pregledom organa za
potrjevanje ugotovljeno, da izpolnjuje zahteve iz te točke oziroma je
preglednik, vzorčevalec ali laboratorij pod uradnim nadzorom s pregledom
ugotovil, da so izpolnjene zahteve iz te točke;
f)   certificirano seme druge množitve navadnega ovsa, navadne ajde,
navadnega ječmena, navadnega prosa, riža, tritikale, navadne pšenice, trde
pšenice in pire, razen hibridnih sort navedenih vrst, če:
-  je pridelano neposredno iz osnovnega semena, certificiranega semena
prve množitve ali, če vzdrževalec oziroma žlahtnitelj to zahteva, iz
predosnovnega semena in je bilo z uradnim pregledom organa za potrjevanje
ugotovljeno, da predosnovno seme izpolnjuje zahteve za osnovno seme iz priloge 1 in 2,
-  je namenjeno za setev za pridelavo kmetijskih rastlin,
-  ustreza zahtevam glede kakovosti in drugim zahtevam za
certificirano seme druge množitve iz priloge 1 in 2,
-  je bilo v postopku uradne potrditve z uradnim pregledom organa za
potrjevanje ugotovljeno, da izpolnjuje zahteve iz te točke oziroma je
preglednik, vzorčevalec ali laboratorij pod uradnim nadzorom s pregledom
ugotovil, da so izpolnjene zahteve iz te točke.
(2) Seme navadne ajde in navadnega
prosa se sme tržiti tudi kot kategorija trgovsko seme, če:
-       
je pridelano v imenu in na račun dobavitelja,
-       
je vrstno pristno,
-       
je namenjeno za setev za pridelavo kmetijskih rastlin,
-       
ustreza zahtevam glede kakovosti za kategorijo trgovsko seme iz priloge
2,
-       
je bilo v postopku uradne potrditve z uradnim pregledom organa za
potrjevanje ugotovljeno, da izpolnjuje zahteve iz tega odstavka oziroma je
preglednik, vzorčevalec ali laboratorij pod uradnim nadzorom s pregledom
ugotovil, da so izpolnjene zahteve iz tega odstavka.
5. člen
(trženje predosnovnega semena in ne
dokončno potrjenega semena)
Ne glede na določbe prejšnjega člena se
dovoli tudi trženje:
a)  predosnovnega semena, če:
-  je organ za potrjevanje z uradnim pregledom ugotovil, da
predosnovno seme izpolnjuje zahteve za potrjevanje osnovnega semena iz priloge 1 in 2;
-  je seme pakirano in izvirno zaprto v skladu z določbami tega
pravilnika in
-  so pakiranja označena z uradno etiketo, na kateri so navedeni
podatki iz 1. točke priloge 4, ki je sestavni del tega pravilnika;
b)  ne dokončno potrjenega semena, ki se trži z namenom priprave za trg
in je označeno v skladu z določbami tega pravilnika.
6. člen
(izjema glede kalivosti)
(1) Ne glede na določbe 4. in 5. člena tega pravilnika se uradno potrdi in dovoli trženje semena kategorije predosnovno
seme in osnovno seme tudi, če ne izpolnjuje zahtev glede kalivosti iz priloge
2.
(2) Ne glede na določbe 4. člena
tega pravilnika se uradno potrdi in dovoli trženje do prvega prejemnika semena
kategorij osnovno seme, certificirano seme, certificirano seme prve množitve,
certificirano seme druge množitve in trgovsko seme, kljub temu, da uradni
pregled, s katerim se ugotavlja, ali seme ustreza zahtevam za kalivost iz
priloge 2, še ni končan.
(3) V primerih iz prvega in drugega
odstavka tega člena izda organ za potrjevanje etikete ali potrdila iz
21. člena tega pravilnika le ob predložitvi začasnega poročila o analizi
kakovosti semena in navedbi imena ter naslova prvega prejemnika semena.
(4) Pakiranje semena iz prvega
odstavka tega člena mora dobavitelj označiti z dodatno etiketo, ki vsebuje
naslednje podatke:
-       
dejansko kalivost semena,
-       
osebno ime in naslov stalnega ali začasnega prebivališča ali firmo in
sedež dobavitelja ter
-       
številko partije semena.
(5) Določbe tega člena se ne
uporabljajo za seme, uvoženo iz tretjih držav.
7. člen
(zahteve glede sorte) 
(1) Uradna potrditev in trženje sta
dovoljena samo za tiste sorte žit:
-       
ki so vpisane v sortno listo v skladu s predpisom, ki ureja postopek
vpisa sort v sortno listo in vodenje sortne liste, oziroma v skupni katalog
sort poljščin v skladu z Direktivo Sveta 2002/53/ES z dne 13. junija 2002
o skupnem katalogu sort poljščin (UL L št. 193 z dne 20. 7. 2002, str. 1),
zadnjič spremenjeno z Uredbo (ES) št. 1829/2003 Evropskega Parlamenta in Sveta
z dne 22. septembra 2003 o gensko spremenjenih živilih in krmi (UL L št.
268 z dne 18. 10. 2003, str. 1), (v nadaljnjem besedilu: Direktiva
2002/53/ES), ali
-       
za katere je dovoljeno trženje semena na območju Evropske unije (v nadaljnjem
besedilu: EU) v skladu s predpisi Republike Slovenije ali v skladu s predpisi
EU.
(2) Za seme sort žit iz druge alinee
prejšnjega odstavka, ki so v postopku vpisa v sortno listo v Republiki
Sloveniji ali v drugi državi članici EU, se dovoli uradna potrditev oziroma
trženje semena v skladu z Odločbo Komisije 2004/842/ES z dne 1. decembra
2004 o pravilih za izvajanje, po katerih lahko države članice dovolijo dajanje
v promet semena tistih sort, za katere je bila vložena prošnja za vpis v nacionalni
katalog sort poljščin ali zelenjadnic (UL L št. 362 z dne 9. 12. 2004,
str. 21), zadnjič spremenjeno z Izvedbenim sklepom Komisije (EU) 2016/320 z dne
3. marca 2016 o spremembi Odločbe 2004/842/ES o pravilih za izvajanje, po
katerih lahko države članice dovolijo dajanje v promet semen tistih sort, za
katere je bila vložena prošnja za vpis v nacionalni katalog sort poljščin ali
zelenjadnic (UL L št. 60 z dne 5. 3. 2016, str. 88).
II. PRIDELOVANJE SEMENA
8. člen
(prijava semenskega posevka)
(1) Dobavitelj prijavi seme v uradno
potrditev organu za potrjevanje na prijavi, ki jo pridobi pri organu za
potrjevanje. Prijava vsebuje najmanj naslednje podatke o:
-       
dobavitelju: osebno ime in naslov stalnega ali začasnega prebivališča
ali firmo in sedež dobavitelja ter njegovo neponovljivo registrsko številko,
-       
pridelovalcu, kadar le-ta prideluje seme v imenu in na račun
dobavitelja: osebno ime, naslov stalnega ali začasnega prebivališča ali firmo
in sedež pridelovalca,
-       
mestu pridelave,
-       
zemljiščih, na katerih je semenski posevek: površina in parcelna
številka (katastrska številka oziroma enota rabe) ter ledinsko ime zemljišča,
-       
predhodnih posevkih kmetijskih rastlin na zemljišču,
-       
poreklu uporabljenega semena za zasnovo semenskega posevka,
-       
datumu setve,
-       
količini posejanega semena.
(2) Dobavitelj mora prijavi priložiti
kopije dokumentov, ki dokazujejo poreklo uporabljenega semena. Če dobavitelj
uporabi seme, ki ga je pridelal sam, zadostuje kopija uradnega potrdila o ne
dokončni potrditvi semena, ki ga organ za potrjevanje izda v skladu s
15. členom tega pravilnika.
(3) Rok za prijavo semena v uradno
potrditev je za vsako leto:
-       
do 31. marca za ozimna žita,
-       
do 15. aprila za jara žita,
-       
do 15. maja za koruzo in sirek in
-       
do 15. julija za navadno ajdo in navadno proso.
(4) Organ za potrjevanje obvesti
pristojnega inšpektorja in Upravo o prejetih prijavah semena v uradno
potrditev.
9. člen
(vrstenje predhodnih posevkov)
(1) Zemljišče je primerno za
pridelovanje semenskega posevka posamezne vrste oziroma sorte žit, če na njem
najmanj dve predhodni rastni dobi ni bilo posejano žito enake vrste.
(2) Ne glede na določbe prejšnjega
odstavka se lahko na istem zemljišču zaporedoma prideluje semenski posevek
enake sorte in kategorije žita, če se zagotovi, da sortna pristnost ustreza
zahtevam iz priloge 1 tega pravilnika.
(3) Ne glede na določbo prvega in
drugega odstavka tega člena posevki za pridelovanje hibridnega semena žit,
razen koruze in sirka, ne smejo rasti na istem zemljišču v zaporednih letih.
10. člen
(izolacija)
(1) Semenski posevek tujeprašnih vrst
žit mora biti oddaljen od vseh drugih posevkov in virov cvetnega prahu, da se
prepreči neželeno opraševanje semenskega posevka.
(2) Semenski posevek samoprašnih vrst
žit mora biti od drugih posevkov žit ločen z oviro ali prostorom, da se prepreči
mešanje semena med žetvijo.
(3) Podrobnejše zahteve za izolacijo
semenskih posevkov žit so navedene v prilogi 1.
11. člen
(zapleveljenost)
Če organ za potrjevanje ugotovi, da je
semenski posevek tako močno zapleveljen, da ni mogoče pridelati semena, ki bi
ustrezal zahtevam iz tega pravilnika, zavrne uradno potrditev. Največje
dovoljeno število rastlin posameznih vrst plevelov na kontrolno enoto je
navedeno v metodah za potrjevanje semenskega materiala, ki jih sprejme Uprava,
kjer so tudi dosegljive.
12. člen
(zdravstveno stanje)
(1) Zahteve za zdravstveno stanje
semenskega posevka in semena so navedene v prilogah 1 in 2 ter v metodah iz
prejšnjega člena.
(2) Poleg zahtev, predpisanih s tem
pravilnikom, mora seme glede zdravstvenega stanja izpolnjevati tudi zahteve v
skladu s predpisi, ki urejajo zdravstveno varstvo rastlin.
13. člen
(sortna pristnost in čistost)
(1) Semenski posevek mora glede sortne
pristnosti in sortne čistosti, oziroma pri kategoriji semena trgovsko seme
glede vrstne pristnosti in vrstne čistosti, izpolnjevati zahteve iz priloge 1 in 2.
(2) Določba prejšnjega odstavka se
uporablja tudi za seme samooplodnih linij.
(3) Pri semenu hibridnih sort se
sortna pristnost in sortna čistost nanašata tudi na lastnosti starševskih
komponent, vključno z moško sterilnostjo in obnovo fertilnosti.
14. člen
(poljski pregledi)
(1) Po prejemu prijave iz 8. člena
tega pravilnika organ za potrjevanje opravi poljske preglede semenskega
posevka. Poljski pregledi se opravijo v taki razvojni fazi semenskega posevka,
da je omogočena natančna presoja izpolnjevanja predpisanih zahtev.
(2) Pri vseh vrstah žit morata biti
opravljena najmanj dva poljska pregleda vsakega semenskega posevka, od katerih
se mora najmanj en opraviti v času po klasenju rastlin.
(3) Ne glede na prejšnji odstavek se
pri koruzi in sirku:
-       
pri posevkih, namenjenih pridelavi osnovnega semena samooplodnih linij,
opravita najmanj dva poljska pregleda. Prvi poljski pregled se opravi pred
cvetenjem, drugi pa med cvetenjem;
-       
pri posevkih, namenjenih pridelavi osnovnega semena hibridov, opravijo
najmanj trije poljski pregledi. Prvi poljski pregled se opravi pred cvetenjem,
ko se preverita izolacija in zapleveljenost. Drugi in tretji pregled se
opravita na začetku in na koncu cvetenja, preverja se moška sterilnost in
zapleveljenost;
-       
pri posevkih, namenjenih pridelavi certificiranega semena tujeprašne
sorte, opravi najmanj en poljski pregled,
-       
pri posevkih, namenjenih pridelavi certificiranega semena hibridnih
sort, opravijo najmanj trije poljski pregledi v času, ko je svila ženske
starševske komponente sposobna oploditve,
-       
kadar sledi semenski posevek koruzi ali sirku v tekočem ali prejšnjem
letu, opravi najmanj en posebni poljski pregled, s katerim se ugotavlja
prisotnost samosevnih rastlin.
(4) Velikost, število in razporeditev
kontrolnih enot, na katerih se opravlja poljski pregled, ter podrobnejši način
opravljanja poljskih pregledov so navedeni v metodah iz 11. člena tega
pravilnika.
(5) Poleg metod iz prejšnjega odstavka
se za poljske preglede na zahtevo pridelovalca uporabljajo tudi metode
Organizacije za ekonomsko sodelovanje in razvoj (v nadaljnjem besedilu: OECD
sheme).
(6) Ne glede na določbe prvega odstavka
tega člena lahko opravi poljske preglede semenskega posevka, namenjenega
pridelavi certificiranega semena, certificiranega semena prve množitve ali
certificiranega semena druge množitve, preglednik pod uradnim nadzorom organa
za potrjevanje, če je bilo za zasnovo semenskega posevka uporabljeno seme,
katerega vzorec je bil vključen v naknadno kontrolo iz 27. člena tega
pravilnika in je bilo pri tem ugotovljeno, da je glede sortne pristnosti in
čistosti ustrezal zahtevam tega pravilnika. Preglednik pod uradnim nadzorom
lahko opravi tudi poljske preglede semenskega posevka, namenjenega pridelavi
trgovskega semena.
(7) Organ
za potrjevanje izvede uradni nadzor nad preglednikom iz prejšnjega odstavka
tako, da sam opravi kontrolne poljske preglede pri najmanj 5 % in največ 10 %
semenskih posevkov, ki jih je pregledal preglednik pod uradnim nadzorom. Delež
semenskih posevkov, v katerih se opravi kontrolni poljski pregled v posameznem
letu, določi organ za potrjevanje na podlagi rezultatov opravljenega uradnega
nadzora preglednika pod uradnim nadzorom v preteklem letu.
15. člen
(potrdilo o ne dokončni potrditvi semena)
(1) Organ za potrjevanje oziroma
preglednik pod uradnim nadzorom po končanem zadnjem poljskem pregledu semena iz
prejšnjega člena sestavi zapisnik.
(2) Če je s poljskimi pregledi
ugotovljeno, da semenski posevek izpolnjuje zahteve, določene s tem
pravilnikom, organ za potrjevanje na zahtevo dobavitelja izda potrdilo o ne
dokončni potrditvi semena žit, ki mora vsebovati podatke iz priloge 4.
16. člen
(dokončna potrditev semena)
(1) Organ za potrjevanje dokončno
uradno potrdi kot certificirano seme žit, seme ki:
-       
je pridelano neposredno iz osnovnega semena ali iz certificiranega
semena prve množitve, ki je bilo uradno potrjeno v državi članici Evropske
unije ali v tretji državi, ki ji je priznana enakovrednost v skladu s predpisi
Evropske unije, ali
-       
je pridelano neposredno iz oplodnje med osnovnim semenom, ki je bilo
uradno potrjeno v državi članici Evropske unije, in osnovnim semenom, ki je bilo
uradno potrjeno v tretji državi, ki ji je priznana enakovrednost v skladu s
predpisi Evropske unije, in je bilo požeto v drugi državi članici Evropske
unije ali v tretji državi, če je bilo v državi članici Evropske unije ali v
tretji državi predhodno uradno potrjeno kot ne dokončno potrjeno seme.
(2) Organ za potrjevanje na zahtevo
dobavitelja seme iz prejšnjega odstavka dokončno uradno potrdi v ustrezno
kategorijo v skladu s 4. členom tega pravilnika, če je bil za navedeno
seme opravljen poljski pregled, če seme izpolnjuje zahteve za ustrezno
kategorijo semena iz priloge 1 in če je bilo z uradnim pregledom ugotovljeno,
da so izpolnjene zahteve iz priloge 2 za isto kategorijo.
III. PRIPRAVA SEMENA ZA TRG
17. člen
(partija in vzorčenje semena)
(1) Dobavitelj prijavi vzorčenje in
pakiranje semena na posebni prijavi, ki jo pridobi pri organu za potrjevanje.
Prijava vsebuje najmanj naslednje podatke o:
-       
dobavitelju: osebno ime, naslov stalnega ali začasnega prebivališča ali
firmo in sedež dobavitelja ter njegovo neponovljivo registrsko številko,
-       
mestu vzorčenja semena,
-       
vrsti, sorti in kategoriji semena žit,
-       
partiji semena, ki se vzorči,
-       
količini semena in načinu pakiranja.
(2) Vzorci se za pregled sort in
samooplodnih linij koruze, za analizo kakovosti semena v postopku uradne
potrditve in za trgovsko seme, odvzamejo iz homogenih partij. Največja
dovoljena velikost partije in velikost vzorcev sta navedeni v prilogi 3, ki je
sestavni del tega pravilnika.
(3) Vzorce za analizo kakovosti semena
uradno odvzame organ za potrjevanje iz še ne pakirane in ne zaprte homogene
partije semena, ki jo po odvzemu vzorca zapečati. Če je seme že zaprto in
označeno pod uradnim nadzorom, se vzorci za analizo kakovosti semena odvzamejo
iz že zapakirane partije semena.
(4) Organu za potrjevanje mora biti
omogočen dostop do vsake enote pakiranja partije semena.
(5) Za vzorčenje semena in opravljanje
analiz kakovosti se uporabljajo metode Mednarodne zveze za testiranje semena
(ISTA), ki so dostopne na Upravi.
(6) Ne
glede na določbe tretjega odstavka tega člena lahko vzorce iz partij osnovnega
semena, certificiranega semena, certificiranega semena prve množitve,
certificiranega semena druge množitve ali trgovskega semena odvzame vzorčevalec
pod uradnim nadzorom organa za potrjevanje.
(7) Organ
za potrjevanje izvede uradni nadzor nad vzorčevalcem semena pod uradnim
nadzorom tako, da:
-       
sam opravi kontrolno vzorčenje najmanj 5 % in največ 10 % partij semena,
ki jih je vzorčil vzorčevalec pod uradnim nadzorom; delež partij semena, pri
katerih se v posameznem letu opravi kontrolno vzorčenje, določi organ za
potrjevanje na podlagi rezultatov opravljenega uradnega nadzora vzorčevalca pod
uradnim nadzorom v preteklem letu;
-       
preveri ujemanje rezultatov laboratorijskega testiranja vzorcev semena,
odvzetih pri kontrolnem vzorčenju iz prejšnje alineje, z rezultati
laboratorijskega testiranja vzorcev semena, ki jih je odvzel vzorčevalec pod
uradnim nadzorom; za oceno ujemanja rezultatov se uporabljajo metode iz petega
odstavka tega člena.
18. člen
(analiza kakovosti)
Organ za potrjevanje seme dokončno uradno
potrdi, če na podlagi analiz iz prejšnjega člena, ki jih je opravil sam ali
laboratoriji pod uradnim nadzorom, ugotovi, da seme glede kakovosti izpolnjuje
zahteve iz priloge 2.
19. člen
(osnovne zahteve za trženje semena)
(1) Osnovno seme, certificirano seme vseh
kategorij in trgovsko seme se sme tržiti le v dovolj homogenih partijah in
zaprtih pakiranjih, ki imajo v skladu z 21., 22., 23. in 24. členom tega pravilnika ustrezen sistem zapiranja in označevanja.
(2) (črtan).
(3) (črtan).
20. člen
(semenska mešanica)
(1) Seme žit se lahko trži kot
mešanica semena različnih sort ali kot mešanica semena različnih vrst žit, če
je iz znanstvenih in tehničnih ugotovitev razvidno, da so take mešanice posebej
učinkovite proti širjenju določenih škodljivih organizmov. Vsaka sestavina
mešanice mora pred mešanjem izpolnjevati zahteve za trženje, določene s tem
pravilnikom.
(2) Uprava na zahtevo dobavitelja
dovoli trženje in vpiše semensko mešanico žita v evidenco semenskih mešanic. V
zahtevi, ki jo pridobi na Upravi, navede zlasti:
-       
podatke o dobavitelju: osebno ime in naslov stalnega ali začasnega
prebivališča oziroma firmo in sedež ter neponovljivo registrsko številko
dobavitelja,
-       
podatke o semenski mešanici: oznako, sestavo vrst oziroma sort, utežni
delež v % posamezne sestavine,
-       
namen uporabe semenske mešanice.
21. člen
(uradne etikete in OECD etikete)
(1) Seme, ki se trži, mora biti
označeno z uradnimi etiketami. Organ za potrjevanje izda uradne etikete samo za
partijo semena, ki izpolnjuje zahteve iz tega pravilnika.
(2) Uradne etikete so:
-       
bele barve z vijoličasto diagonalno črto za predosnovno seme,
-       
bele barve za osnovno seme,
-       
modre barve za certificirano seme in certificirano seme prve množitve,
-       
rdeče barve za certificirano seme druge množitve,
-       
rjave barve za trgovsko seme,
-       
zelene barve za mešanico semena,
-       
sive barve za ne dokončno potrjeno seme,
-       
oranžne barve za seme sort, ki so v postopku vpisa v sortno listo.
(3) Najmanjša velikost uradne etikete
je 110 mm x 67 mm.
(4) Določba prejšnjega odstavka ne
velja za uradne etikete, s katerimi se označijo majhna pakiranja semena.
(5) Organ za potrjevanje izda za vsako
partijo semena tudi potrdilo o uradni potrditvi semena, ki vsebuje najmanj
podatke, ki so navedeni na uradni etiketi.
(6) Na posebno zahtevo dobavitelja in
če so izpolnjene zahteve v skladu z OECD shemami potrjevanja, izda organ za
potrjevanje OECD etikete in OECD certifikat o sortni pristnosti in čistosti.
(7) Na posebno zahtevo dobavitelja
izda organ za potrjevanje uradno potrdilo o izpolnjevanju strožjih zahtev glede
prisotnosti gluhega ovsa (Avena fatua) v semenu žit, če so za to
izpolnjene zahteve iz 1. ali iz 2. točke priloge 5, ki je sestavni del tega
pravilnika.
(8) Podatki, ki morajo biti natisnjeni
na uradnih etiketah iz prvega odstavka tega člena, so navedeni v prilogi 4.
21.a člen
(etikete dobavitelja)
(1) Ne
glede na določbe prejšnjega člena se lahko majhna pakiranja uradno potrjenega
certificiranega semena, certificiranega semena prve množitve, certificiranega
semena druge množitve in trgovskega semena ter majhna pakiranja uradno potrjene
semenske mešanice označijo z etiketo dobavitelja. Barva etikete dobavitelja za
posamezno kategorijo semena je enaka kot barva uradne etikete iz drugega
odstavka prejšnjega člena. Podatki, ki morajo biti natisnjeni na etiketi
dobavitelja, so navedeni v prilogi 4.
(2) Etikete
dobavitelja iz prejšnjega odstavka izda dobavitelj, ki v skladu z zakonom, ki
ureja semenski material kmetijskih rastlin, pridobi dovoljenje Uprave za izdajo
etiket dobavitelja.
(3) Vzorec
etikete dobavitelja, ki ga dobavitelj priloži zahtevi za pridobitev dovoljenja
iz prejšnjega odstavka, mora biti pripravljen v skladu s tem členom in 6. ali
7. točko priloge 4.
22. člen
(pakiranje in zapiranje)
(1) Pakiranja osnovnega semena,
certificiranega semena in trgovskega semena, razen majhnih pakiranj, so uradno
izvirno zaprta ali izvirno zaprta pod uradnim nadzorom tako, da jih ni mogoče
odpreti brez poškodbe sistema zapiranja ali poškodbe na uradni etiketi ali na
pakiranju.
(2) Sistem zapiranja (razen pri
majhnih pakiranjih) sestavlja uradna etiketa ali pritrditev uradne plombe, da
se zagotovi izvirnost zapiranja. Izvirnost zapiranja je zagotovljena tudi z
uporabo drugačnega sistema zapiranja, ki ga ni mogoče ponovno uporabiti.
(3) Pakiranj (razen majhnih pakiranj)
se ne sme ponovno zapreti, razen uradno ali pod uradnim nadzorom. Če so
pakiranja ponovno zaprta, morata biti datum ponovnega zapiranja in organ za
potrjevanje navedena na uradni etiketi.
(4) Majhna pakiranja se zapirajo tako,
da je onemogočeno njihovo odpiranje brez poškodbe sistema zapiranja ali
poškodbe na etiketi ali na pakiranju.
(5) Veljavnost etiket oziroma potrdila
o uradni potrditvi semena je do konca naslednje setvene sezone.
(6) Po izteku roka iz prejšnjega
odstavka organ za potrjevanje na zahtevo dobavitelja opravi ponovno analizo kakovosti
semena (najmanj glede kalivosti) in seme, če še izpolnjuje predpisane zahteve,
dodatno označi v skladu s prilogo 4.
23. člen
(zapiranje in označevanje pod uradnim
nadzorom)
(1) Ne glede na prvi odstavek
prejšnjega člena lahko organ za potrjevanje dovoli dobavitelju, da sam izvirno
zapre in označi pakiranje semena z uradnimi etiketami, če dobavitelj zagotovi
strokovno usposobljeno osebo, ki je za označevanje semena z uradnimi etiketami
odgovorna neposredno organu za potrjevanje.
(2) Organ za potrjevanje izda
dobavitelju na njegovo zahtevo dovoljenje iz prejšnjega odstavka za tekoče
leto, če izpolnjuje zahteve iz prejšnjega odstavka.
(3) Pri dobaviteljih, ki imajo
dovoljenje iz prejšnjega odstavka, organ za potrjevanje zagotovi uradni nadzor
nad izvirnim zapiranjem in označevanjem semena z uradnimi etiketami tako, da
strokovni delavec organa za potrjevanje neposredno nadzira uradno označevanje
semena pri najmanj 5% partij semena.
24. člen
(označevanje)
(1) Pakiranje osnovnega semena,
certificiranega semena in trgovskega semena (razen majhnih pakiranj) mora biti
označeno tako, da ima na zunanji strani pritrjeno uradno etiketo, ki še ni bila
uporabljena. Če se uporabi uradna etiketa z luknjo za vrvico, je treba njeno
pritrditev zavarovati z uradno plombo.
(2) Dovoljena je uporaba uradnih
samolepilnih etiket, ki morajo biti pritrjene tako, da njihova odstranitev ali
zamenjava ni možna brez vidne poškodbe etikete ali pakiranja.
(3) Ne glede na prvi odstavek tega
člena organ za potrjevanje dovoli tiskanje predpisanih podatkov pod neposredno
na pakiranja semena žit vseh kategorij osnovnega semena in certificiranega
semena v skladu z Odločbo Komisije 80/755/EGS z dne 17. julija 1980 o
odobritvi neizbrisnega tiskanja predpisanih podatkov na embalažo semena žit (UL
L št. 207 z dne 9. 8. 1980, str. 37).
(4) Organ za potrjevanje vodi evidenco
o količinah semena, označenega na način iz prejšnjega odstavka.
(5) Vsako pakiranje mora vsebovati
kartonček iste barve kot je uradna etiketa, na njem pa morajo biti navedeni najmanj
podatki iz četrte, šeste, sedme in osme alinee 2. točke priloge 4. Kartonček je izdelan tako, da ga ni mogoče
zamenjati z uradno etiketo. Kartonček ni potreben, če so podatki neizbrisno
natisnjeni na pakiranju ali če je uporabljena samolepilna etiketa ali etiketa
iz materiala, ki se ne trga.
(6) Seme žit, ki ne izpolnjuje vseh
zahtev tega pravilnika glede kakovosti ali glede sorte in ki se trži z dovoljenjem
Uprave, se označi na naslednji način:
-       
pakiranje semena žit, ki ne izpolnjuje vseh zahtev glede kakovosti iz
tega pravilnika, mora biti označeno z etiketo za ustrezno kategorijo semena;
-       
pakiranje semena žit, katerih sorta ne izpolnjuje zahtev iz 7. člena
tega pravilnika, mora biti označeno z etiketo rjave barve;
-       
pakiranja semena iz prve in druge alinee tega odstavka morajo biti
dodatno označena z navedbo: »Seme ne izpolnjuje predpisanih zahtev za
kategorijo«.
(7) Seme žit, ki izpolnjuje strožje
zahteve glede prisotnosti semena gluhega ovsa (Avena fatua), je označeno
z uradnim potrdilom o uradni potrditvi semena, ki potrjuje izpolnjevanje
strožjih zahtev.
(8) Majhna pakiranja imajo na zunanji
strani pakiranja etiketo dobavitelja, na kateri so natisnjeni ali žigosani
predpisani podatki. Pri prozornih pakiranjih je ta etiketa lahko na notranji
strani, pod pogojem, da je etiketa kljub temu jasno vidna in čitljiva.
(9) (črtan).
(10) (črtan).
(11) (črtan).
IV. TRŽENJE
25. člen
(dodatne zahteve za trženje)
(1) Seme
za ekološko pridelavo kmetijskih rastlin mora poleg zahtev iz tega pravilnika
izpolnjevati tudi posebne zahteve, določene s predpisi, ki urejajo ekološko
pridelavo kmetijskih rastlin.
(2) Seme,
ki je tretirano s fitofarmacevtskimi sredstvi (v nadaljnjem besedilu: FFS),
mora poleg zahtev iz tega pravilnika izpolnjevati tudi zahteve, določene s
predpisi, ki urejajo dajanje FFS v promet.
(3) Če
je seme tretirano ali obdelano s kakršnim koli kemičnim sredstvom, mora biti to
sredstvo navedeno na uradnih etiketah ali na etiketah dobavitelja, ki so na
pakiranjih semena ali v njih.
(4) Če
se trži seme gensko spremenjene sorte, mora biti na etiketah ali dokumentih, ki
so pritrjeni na pakiranja semena ali ki spremljajo partijo tega semena, jasno
navedeno, da je sorta gensko spremenjena.
26. člen
(izmenjava podatkov o uvozu semena
žit) 
(1) Za vsako partijo semena žit, ki se
uvozi iz tretjih držav in je večja od 2 kg, Uprava izmenjuje s pristojnimi
organi drugih držav članic EU podatke o:
-       
vrsti,
-       
sorti,
-       
kategoriji,
-       
državi pridelave in organu, ki je izvedel nadzor,
-       
državi pošiljateljici,
-       
uvozniku in
-       
količini semena.
(2) Podatke iz prejšnjega odstavka o
uvozu semena žit v Republiko Slovenijo Uprava pridobi iz odločb o dovolitvi
uvoza, ki jih ob uvozu izda pristojni fitosanitarni inšpektor v skladu z
zakonom, ki ureja semenski material kmetijskih rastlin.
27. člen
(naknadna kontrola)
(1) Vzorci
semena žit za naknadno kontrolo kakovosti semenskega materiala kmetijskih
rastlin se odvzamejo na naslednji način:
1.    
organ za potrjevanje odvzame vzorce semena v postopku uradne potrditve:
- 
od vseh uradno potrjenih partij semena
kategorije predosnovno seme in osnovno seme, 
- 
od najmanj 5 % in največ 10 % uradno potrjenih
partij semena kategorije certificirano seme, certificirano seme prve množitve,
certificirano seme druge množitve ali trgovsko seme; delež vzorcev, ki se
odvzamejo v posameznem letu, se določi na podlagi rezultatov naknadne kontrole
semena žit v preteklem letu;
2.    
pristojni inšpektor odvzame vzorce semena:
- 
pri inšpekcijskem nadzoru na trgu od naključno
izbranih partij semena;
- 
pri nadzoru dobavitelja, ki ima dovoljenje
Uprave za izdajo etiket dobavitelja, od naključno izbranih partij semena v
majhnih pakiranjih.
(2) Poleg
vzorcev iz prejšnjega odstavka odvzame organ za potrjevanje na podlagi prijave
dobavitelja vzorce za naknadno kontrolo kakovosti semenskega materiala
kmetijskih rastlin tudi od tistih partij semena kategorije certificirano prve
množitve, ki niso bile vzorčene v skladu z drugo alinejo 1. točke prejšnjega odstavka,
če bo to seme uporabljeno za zasnovo semenskih posevkov, namenjenih pridelavi
certificiranega semena druge množitve.
(3) Za
odvzem vzorcev semena se uporabljajo metode iz petega odstavka 17. člena tega
pravilnika.
(4) Odvzeti
vzorci semena iz prvega in drugega odstavka tega člena se vključijo v naknadno
kontrolo na poskusnem polju, kjer se v sortnih poskusih preverita sortna
pristnost in čistost semena na način, določen v metodah naknadne kontrole
kakovosti semenskega materiala kmetijskih rastlin, ki jih sprejme Uprava, kjer
so tudi dosegljive.
(5) V
primeru inšpekcijsko odvzetih vzorcev iz 2. točke prvega odstavka tega člena se
v naknadni kontroli z laboratorijskimi testi preveri tudi izpolnjevanje zahtev
glede kakovosti semena iz B. točke priloge 2.

Priloga
1: Zahteve za semenske posevke
Priloga
2: Zahteve za seme
Priloga
3: Partije semena
Priloga
4: Etikete in potrdilo o uradni potrditvi semena, etikete dobavitelja
Priloga
5: Posebne zahteve glede prisotnosti gluhega ovsa (Avena fatua) v
semenskem posevku oziroma v vzorcu semena žit, razen koruze

Pravilnik o trženju semena žit (Uradni list RS,
št. 8/05)
vsebuje naslednje prehodne in končne določbe:
»V. PREHODNE IN KONČNE DOLOČBE
28. člen
(uradna
potrditev in trženje semena sort, ki ne izpolnjujejo pogojev za vpis v sortno
listo)
(1) Ne glede na določbe 7. člena
tega pravilnika se lahko seme sort žit prideluje in trži v Republiki Sloveniji
do 1. maja 2009, če:
-       
izpolnjuje zahteve iz desetega odstavka 83. člena Zakona o
semenskem materialu kmetijskih rastlin (Uradni list RS, št. 58/02, 45/04 –
ZdZPKG in 86/04),
-       
organ za potrjevanje izvede postopek uradne potrditve semena sort žit iz
tega odstavka na podlagi prijave dobavitelja, ki se vloži v skladu z
8. členom tega pravilnika,
-       
organ za potrjevanje uradno potrdi seme sort žit iz tega odstavka, če so
izpolnjene zahteve iz tega pravilnika, razen zahteve glede sorte, in
-       
organ za potrjevanje izda uradne etikete ter potrdilo o uradni
potrditvi.
(2) Uradne etikete iz prejšnjega
odstavka morajo biti rjave barve in označene s serijskimi številkami. Najmanjša
velikost uradne etikete je 110 mm x 67 mm. Na uradnih etiketah morajo biti navedeni naslednji podatki:
-       
Organ za potrjevanje, država članica,
-       
»Vrsta:« slovensko in latinsko ime,
-       
»Sorta:« ime sorte kot je navedeno v sortni listi,
-       
»Kategorija:«,
-       
»Številka partije:«,
-       
»Vzorčeno:« MM/LL (mesec in leto),
-       
»Masa pakiranja:« ali »Število semen:«,
-       
»Tretirano:« ime fitofarmacevtskega sredstva,
-       
»Trženje dovoljeno samo na območju Republike Slovenije«.
29. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o trženju semena žit (Uradni list RS, št. 91/03).
30. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o trženju
semena žit (Uradni list RS, št. 100/05) vsebuje naslednjo končno določbo:
»2. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o trženju
semena žit (Uradni list RS, št. 94/06) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o dopolnitvah Pravilnika o trženju
semena žit (Uradni list RS, št. 12/09) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o trženju semena žit (Uradni list RS, št. 25/10) vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o trženju semena žit (Uradni list RS, št. 24/12) vsebuje naslednjo končno določbo:
»6. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o trženju semena žit (Uradni list RS, št. 85/13) vsebuje naslednjo končno določbo:
»4. člen
Ta pravilnik začne veljati 1. januarja
2014.«.

Pravilnik o spremembah in dopolnitvi
Pravilnika o trženju semena žit (Uradni list RS, št. 43/16)
vsebuje naslednjo prehodno in končno določbo:
»9. člen
(prehodna in končna
določba)
Ta pravilnik začne veljati 1. julija
2016, spremenjeni tretji odstavek 21. člena in spremenjena priloga 4 pravilnika
pa se uporabljata od 1. aprila 2017.«.

Pravilnik o spremembah Pravilnika o trženju
semena žit (Uradni list RS, št. 71/18)
vsebuje naslednjo končno določbo:
»KONČNA DOLOČBA
4. člen
(začetek
veljavnosti)
Ta pravilnik začne veljati 1. januarja
2019.«.

Pravilnik o spremembah in dopolnitvah Pravilnika
o trženju semena žit (Uradni list RS, št. 75/20) vsebuje
naslednjo prehodno in končno določbo:
»PREHODNA IN KONČNA DOLOČBA
13. člen
(dokončanje
postopkov)
Postopki uradne potrditve semena žit, ki so
se začeli na podlagi Pravilnika o trženju semena žit (Uradni list RS, št. 8/05,
100/05, 94/06, 12/09, 25/10, 24/12, 85/13, 43/16 in 71/18), se dokončajo v
skladu s tem pravilnikom.
14. člen
(začetek
veljavnosti)
Ta pravilnik začne veljati 1. junija 2020.«.