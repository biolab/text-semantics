I. STATUS
1. člen
(1) S tem sklepom Slovenska akademija znanosti in
umetnosti uskladi delovanje javnega zavoda Znanstvenoraziskovalni center
Slovenske akademije znanosti in umetnosti (v nadaljnjem besedilu: ZRC SAZU) z
določbami Zakona o Slovenski akademiji znanosti in umetnosti (Uradni list RS,
št. 48/94, v nadaljnjem besedilu: ZSAZU), Zakona o zavodih (Uradni list
RS, št. 12/91, 8/96, 36/00 – ZPDZC in 127/06 – ZJZP) ter Zakona o
znanstvenoraziskovalni in inovacijski dejavnosti (Uradni list RS, št. 186/21, v
nadaljnjem besedilu: ZZrID), ureja njegov status, razmerja med ustanoviteljico
in ZRC SAZU ter temeljna vprašanja o organizaciji in delovanju zavoda.
(2) Ustanoviteljica ZRC SAZU je Slovenska akademija
znanosti in umetnosti (v nadaljnjem besedilu: SAZU) s sedežem Novi trg 3,
Ljubljana, ki izvršuje tudi ustanoviteljske pravice in obveznosti. (1) S
tem sklepom Slovenska akademija znanosti in umetnosti uskladi delovanje javnega
zavoda Znanstvenoraziskovalni center Slovenske akademije znanosti in umetnosti
(v nadaljnjem besedilu: ZRC SAZU) z določbami Zakona o Slovenski akademiji
znanosti in umetnosti (Uradni list RS, št. 48/94, v nadaljnjem besedilu: ZSAZU),
Zakona o zavodih (Uradni list RS, št. 12/91, 8/96, 36/00 – ZPDZC in 127/06 –
ZJZP) ter Zakona o raziskovalni in razvojni dejavnosti (Uradni list RS, št.
22/06 − uradno prečiščeno besedilo, 61/06 − ZDru-1, 112/07, 9/11 in 57/12 −
ZPOP-1A), ureja njegov status, razmerja med ustanoviteljico in ZRC SAZU ter
temeljna vprašanja o organizaciji in delovanju zavoda.
(2) Ustanoviteljica ZRC SAZU je Slovenska akademija
znanosti in umetnosti (v nadaljnjem besedilu: SAZU) s sedežem Novi trg 3,
Ljubljana, ki izvršuje tudi ustanoviteljske pravice in obveznosti.
(3) ZRC SAZU je bil ustanovljen z aktom o ustanovitvi,
ki ga je sprejela Skupščina SAZU dne 19. 11. 1981, in v skladu s tem
sklepom nadaljuje svoje delo.
II. IME IN SEDEŽ JAVNEGA RAZISKOVALNEGA ZAVODA
2. člen
(1) Ime javnega raziskovalnega zavoda:
Znanstvenoraziskovalni center Slovenske akademije znanosti in umetnosti.
(2) Skrajšano ime: ZRC SAZU.
(3) Sedež javnega raziskovalnega zavoda: Ljubljana, Novi
trg 2.
(4) Ime javnega raziskovalnega zavoda v angleškem
jeziku: Research Centre of the Slovenian Academy of Sciences and Arts.
(5) Skrajšano ime javnega raziskovalnega zavoda se
uporablja enako v vseh jezikih.
III. DEJAVNOST JAVNEGA RAZISKOVALNEGA ZAVODA
3. člen
(1) Dejavnosti ZRC SAZU v
skladu z Uredbo o standardni klasifikaciji dejavnosti (Uradni list RS,
št. 69/07 in 17/08) so:


C

 


18.110

Tiskanje časopisov


18.130

Priprava za tisk in objavo


18.200

Razmnoževanje posnetih nosilcev
  zapisa


G

 


46.180

Specializirano posredništvo pri
  prodaji drugih določenih izdelkov


46.190

Nespecializirano posredništvo
  pri prodaji raznovrstnih izdelkov


46.900

Nespecializirana trgovina na
  debelo


47.410

Trgovina na drobno v
  specializiranih prodajalnah z računalniškimi napravami in programi


47.430

Trgovina na drobno v
  specializiranih prodajalnah z avdio in video napravami


47.610

Trgovina na drobno v
  specializiranih prodajalnah s knjigami


47.621

Trgovina na drobno s časopisi in
  revijami


47.622

Trgovina na drobno s papirjem in
  pisalnimi potrebščinami


47.782

Trgovina na drobno v
  specializiranih prodajalnah z umetniškimi izdelki


47.790

Trgovina na drobno v prodajalnah
  z rabljenim blagom


47.810

Trgovina na drobno na stojnicah
  in tržnicah z živili, pijačami in tobačnimi izdelki


47.890

Trgovina na drobno na stojnicah
  in tržnicah z drugim blagom


47.910

Trgovina na drobno po pošti ali
  po internetu


47.990

Druga trgovina na drobno zunaj
  prodajaln, stojnic in tržnic


I

 


55.209

Druge nastanitve za krajši čas


56.103

Slaščičarne in kavarne


56.300

Strežba pijač


J

 


58.110

Izdajanje knjig


58.120

Izdajanje imenikov in adresarjev


58.130

Izdajanje časopisov


58.140

Izdajanje revij in druge
  periodike


58.190

Drugo založništvo


58.290

Drugo izdajanje programja


59.110

Produkcija filmov, video filmov,
  televizijskih oddaj


59.120

Post produkcija dejavnosti pri
  izdelavi filmov, video filmov, televizijskih oddaj


59.130

Distribucija filmov, video
  filmov, televizijskih oddaj


59.200

Snemanje in izdajanje zvočnih
  zapisov in muzikalij


62.010

Računalniško programiranje


62.020

Svetovanje o računalniških
  napravah in programih


62.030

Upravljanje računalniških naprav
  in sistemov


62.090

Druge z informacijsko
  tehnologijo in računalniškimi storitvami povezane dejavnosti


63.110

Obdelava podatkov in s tem
  povezane dejavnosti


63.120

Obratovanje spletnih portalov


63.990

Drugo informiranje


L

 


68.200

Oddajanje in obratovanje lastnih
  ali najetih nepremičnin


M

 


69.200

Računovodske, knjigovodske in
  revizijske dejavnosti; davčno svetovanje


70.210

Dejavnost stikov z javnostjo


70.220

Drugo podjetniško in poslovno
  svetovanje


71.112

Krajinsko arhitekturno,
  urbanistično in drugo projektiranje


71.121

Geofizikalnemeritve, kartiranje


71.200

Tehnično preizkušanje in
  analiziranje


72.110

Raziskovalna in razvojna
  dejavnost na področju biotehnologije


72.190

Raziskovalna in razvojna
  dejavnost na drugih področjih naravoslovja in tehnologije


72.200

Raziskovalna in razvojna
  dejavnost na področju družboslovja in humanistike


73.110

Dejavnost oglaševalskih agencij


73.120

Posredovanje oglaševalskega
  prostora


73.200

Raziskovanje trga in javnega
  mnenja


74.100

Oblikovanje, aranžerstvo,
  dekoracija


74.200

Fotografska dejavnost


74.300

Prevajanje in tolmačenje


74.900

Drugje nerazvrščene strokovne in
  tehnične dejavnosti


N

 


77.330

Dajanje pisarniške opreme in
  računalniških naprav v najem in zakup


77.390

Dajanje drugih strojev, naprav
  in opredmetenih sredstev v najem in zakup


77.400

Dajanje pravic uporabe
  intelektualne lastnine v zakup, razen avtorsko zaščitenih del


82.110

Nudenje celovitih pisarniških
  storitev


82.190

Fotokopiranje, priprava
  dokumentov in druge posamične pisarniške dejavnosti


82.300

Organiziranje razstav, sejmov,
  srečanj


82.910

Zbiranje terjatev in ocenjevanje
  kreditne sposobnosti


82.920

Pakiranje


82.990

Drugje nerazvrščene spremljajoče
  dejavnosti poslovanja


P

 


85.422

Visokošolsko izobraževanje


85.5

Drugo izobraževanje,
  izpopolnjevanje in usposabljanje


85.520

Izobraževanje, izpopolnjevanje
  in usposabljanje na področju kulture in umetnosti


85.590

Drugje nerazvrščeno
  izobraževanje, izpopolnjevanje in usposabljanje


85.600

Pomožne dejavnosti za
  izobraževanje


Q

 


86.901

Alternativne oblike zdravljenja


86.909

Druge zdravstvene dejavnosti


88.990

Drugje nerazvrščeno socialno
  varstvo brez nastanitve


R

 


90.010

Umetniško uprizarjanje


90.020

Spremljajoče dejavnosti za
  umetniško uprizarjanje


90.040

Obratovanje objektov za kulturne
  prireditve


91.011

Dejavnost knjižnic


91.012

Dejavnost arhivov


91.020

Dejavnost muzejev


91.030

Varstvo kulturne dediščine


91.040

Dejavnost botaničnih in
  živalskih vrtov, varstvo naravnih vrednot


(2) O spremembi ali razširitvi dejavnosti odloča
ustanoviteljica na predlog upravnega odbora ZRC SAZU.
4. člen
(1) ZRC SAZU je multidisciplinarna in interdisciplinarna
raziskovalna organizacija, ustanovljena kot javni raziskovalni zavod.
(2) ZRC SAZU opravlja temeljne, aplikativne in razvojne
raziskave kot javno službo v skladu z ZZrID.
(3) ZRC SAZU opravlja raziskave na področjih
humanistike, družboslovja in naravoslovja, varstva okolja in informatike,
usposablja in podiplomsko izobražuje raziskovalce, izvaja izobraževanje in
svetovanje na posebnih strokovnih področjih, izdaja in objavlja znanstvena
dela, skrbi za delovanje infrastrukture v okviru nacionalnega raziskovalnega
programa, dolgoročno raziskuje naravno in kulturno dediščino slovenskega naroda
ter skupaj s SAZU skladno z Zakonom o SAZU izvaja dolgoročni program Naravna in
kulturna dediščina slovenskega naroda.
5. člen
(1) V okviru dejavnosti prodaje blaga in storitev ZRC SAZU na
trgu izvaja znanstvenoraziskovalno dejavnost, ki ni (so)financirana iz javnih
sredstev in ki jo izvaja za naročnike ter z njo konkurira drugim ponudnikom,
pri čemer ne gre za izključne pravice in dejavnost. ZRC SAZU lahko izvaja
prodajo blaga in storitev na trgu le, če bo z izvajanjem te zagotovil najmanj
pokritje vseh s to dejavnostjo povezanih odhodkov in v skladu z usmeritvami za
opravljanje tržne dejavnosti po določbah Pravilnika o postopkih za izvrševanje
proračuna Republike Slovenije (Uradni list RS, št. 50/07, 61/08, 99/09 –
ZIPRS1011, 3/13, 81/16 in 11/22).
(2) ZRC SAZU lahko opravlja dejavnosti, za katere je
registriran, v skladu s sklepom o ustanovitvi, statutom ZRC SAZU in odločitvami
ustanoviteljice.
6. člen
Pri izvajanju svoje dejavnosti se ZRC SAZU povezuje s SAZU in
visokošolskimi organizacijami, vključuje se v mednarodno raziskovalno dejavnost
in se s tem namenom povezuje tudi s sorodnimi organizacijami po svetu.
7. člen
ZRC SAZU lahko s soglasjem ustanoviteljice ustanovi zavod ali
drugo pravno osebo.
8. člen
(1) ZRC SAZU je za izvajanje nalog organiziran tako, da
dosega čim večjo strokovno in znanstveno uspešnost, pri tem upošteva zahteve
strok, cilje, velikost in obseg raziskovalne dejavnosti ter človeške in
materialne možnosti družbe.
(2) Organiziranost ZRC SAZU in vodenje notranjih
organizacijskih enot se podrobneje določi s statutom ZRC SAZU.
9. člen
(1) Osnovna organizacijska oblika izvajanja
razvojno-raziskovalnega dela v ZRC SAZU je inštitut, ki je samostojna
raziskovalna in interna obračunska enota.
(2) V sklopu ZRC SAZU delujejo naslednji inštituti:
1.     
Inštitut za slovenski jezik Frana Ramovša ZRC SAZU,
2.     
Inštitut za arheologijo ZRC SAZU,
3.     
Zgodovinski inštitut Milka Kosa ZRC SAZU,
4.     
Umetnostnozgodovinski inštitut Franceta Steleta ZRC SAZU,
5.     
Muzikološki inštitut ZRC SAZU,
6.     
Inštitut za slovensko literaturo in literarne vede ZRC SAZU,
7.     
Inštitut za slovensko narodopisje ZRC SAZU,
8.     
Inštitut za slovensko izseljenstvo in migracije ZRC SAZU,
9.     
Filozofski inštitut ZRC SAZU,
10.  
Geografski inštitut Antona Melika ZRC SAZU,
11.  
Inštitut za raziskovanje krasa ZRC SAZU,
12.  
Paleontološki inštitut Ivana Rakovca ZRC SAZU,
13.  
Biološki inštitut Jovana Hadžija ZRC SAZU,
14.  
Glasbeno narodopisni inštitut ZRC SAZU,
15.  
Družbenomedicinski inštitut ZRC SAZU,
16.  
Inštitut za kulturno zgodovino ZRC SAZU,
17.  
Inštitut za antropološke in prostorske študije ZRC SAZU,
18.  
Inštitut za kulturne in spominske študije ZRC SAZU.
(3) O ustanovitvi, preoblikovanju, preimenovanju,
ukinitvi ali združevanju inštitutov odloča upravni odbor ZRC SAZU na predlog
direktorja ZRC SAZU in z upoštevanjem mnenja znanstvenega sveta ZRC SAZU ter s
soglasjem ustanoviteljice pod pogoji, ki jih določa statut ZRC SAZU.
IV. ORGANI ZRC SAZU
10. člen
Organi ZRC SAZU so upravni odbor, direktor in znanstveni
svet.
UPRAVNI ODBOR
11. člen
(1) Upravni odbor, ki je organ upravljanja ZRC SAZU, ima
devet članov:
-       
štiri člane imenuje SAZU kot ustanoviteljica,
-       
enega člana imenuje znanstveni svet ZRC SAZU na predlog direktorja ZRC
SAZU iz vrst predstavnikov uporabnikov oziroma zainteresirane javnosti, ki
imajo dolgoročen interes pri povezovanju raziskovalnih dejavnosti ZRC SAZU,
-       
štiri člane na tajnih volitvah izvolijo zaposleni delavci ZRC SAZU izmed
sebe.
(2) Mandat članov upravnega odbora traja štiri leta; po
izteku mandata so člani lahko ponovno imenovani.
(3) Predsednika upravnega odbora člani javno izvolijo
izmed sebe.
12. člen
(1) Predstavnike zaposlenih izvolijo zaposleni na tajnih
volitvah. Kandidatna lista se oblikuje na zborih zaposlenih po posameznih
organizacijskih enotah; kandidate predlagajo zaposleni oziroma kandidaturo
najavi kandidat sam.
(2) Sklep o razpisu volitev sprejme direktor ZRC SAZU in
določi način njihove izvedbe. Volilni postopek je treba začeti najmanj mesec
dni pred potekom mandata članom obstoječega upravnega odbora.
(3) Na kandidatno listo posamezne organizacijske enote
se uvrsti po en kandidat iz te ali druge organizacijske enote. Če je kandidatov
v posamezni organizacijski enoti več, se na listo uvrsti tisti kandidat, ki na
tajnem glasovanju prejeme največ glasov.
13. člen
(1) Upravni odbor sprejema statut ter druge splošne
akte, če ni za njihov sprejem pristojen direktor, dolgoročni program dela ZRC
SAZU, letna poročila o izvajanju programa dela ZRC SAZU ter letni program dela
in finančni načrt, imenuje in razrešuje direktorja, obravnava pobude
znanstvenega sveta in o njih sklepa ter opravlja druge naloge, določene s statutom
in predpisi, ki urejajo delovanje javnih raziskovalnih zavodov.
(2) Upravni odbor ZRC SAZU s soglasjem ustanoviteljice
sprejema statut, program dela, finančni načrt in poročila o izvajanju programa
dela ZRC SAZU.
(3) Upravni odbor enkrat letno poroča ustanoviteljici o
delu ZRC SAZU.
(4) Način dela se podrobneje uredi s statutom in
poslovnikom upravnega odbora.
DIREKTOR
14. člen
(1) Delo in poslovanje ZRC SAZU vodi direktor.
(2) Direktorja ZRC SAZU po predhodnem mnenja
znanstvenega sveta ZRC SAZU imenuje in razrešuje upravni odbor ZRC SAZU.
(3) Za direktorja ZRC SAZU je lahko imenovana oseba, ki
poleg pogojev, predpisanih z zakonom oziroma ustreznim predpisom, izpolnjuje še
naslednje pogoje:
-       
ima doktorat znanosti s področij dejavnosti ZRC SAZU,
-       
ima izkazano sposobnost za organiziranje in vodenje raziskovalnega dela,
-       
izkazuje mednarodno primerljive raziskovalno-razvojne rezultate v
zadnjih petih letih,
-       
ima najmanj deset let delovnih izkušenj.
(4) Mandat direktorja traja pet let.
15. člen
(1) Število namestnikov in pomočnikov direktorja se
določi s statutom.
(2) S statutom se določi tudi način določanja
zaposlenih, ki opravljajo naloge vodenja notranje organizacijske enote.
ZNANSTVENI SVET
16. člen
Za obravnavanje in odločanje o vprašanjih s področja
strokovnega dela ZRC SAZU se oblikuje znanstveni svet.
17. člen
(1) Znanstveni svet šteje trinajst članov:
-       
osem članov, med katerimi morajo biti najmanj štirje znanstveni
svetniki, izvolijo raziskovalci ZRC SAZU izmed višjih znanstvenih sodelavcev in
znanstvenih svetnikov,
-       
štiri člane imenuje predsedstvo SAZU iz ustreznih razredov,
-       
direktor je član znanstvenega sveta po položaju.
(2) Mandat članov znanstvenega sveta traja štiri leta;
člani so po izteku mandata lahko ponovno imenovani.
(3) Predsednika znanstvenega sveta člani javno izvolijo
izmed sebe.
(4) Direktor ne more biti izvoljen za predsednika
znanstvenega sveta in ne glasuje o imenovanju in razrešitvi direktorja.
18. člen
(1) Predstavnike raziskovalcev v znanstvenem svetu
izvolijo raziskovalci na tajnih volitvah s kandidatne liste, ki se oblikuje na
zborih raziskovalcev po posameznih organizacijskih enotah. Kandidate lahko
predlagajo raziskovalci oziroma kandidaturo najavi kandidat sam.
(2) Sklep o razpisu volitev sprejme direktor ZRC SAZU in
določi način njihove izvedbe.
(3) Na kandidatno listo posamezne organizacijske enote
se uvrsti po en kandidat iz te ali druge organizacijske enote. Če je kandidatov
v posamezni organizacijski enoti več, se na listo uvrsti tisti kandidat, ki na
tajnem glasovanju prejeme največ glasov.
(4) Raziskovalec po tem sklepu je oseba, zaposlena na
ZRC SAZU, ki je razvrščena na delovno mesto v plačni podskupini H1 in je
voljena v raziskovalni naziv.
19. člen
(1) Znanstveni svet oblikuje strokovne podlage za
pripravo raziskovalnih programov, vsebinsko oblikuje dolgoročni program dela
ZRC SAZU, opravlja izvolitve raziskovalcev v raziskovalne nazive, daje mnenja
in pobude glede organizacije in pogojev za razvoj dejavnosti ter opravlja druge
naloge, določene s statutom in predpisi, ki urejajo delovanje javnih
raziskovalnih zavodov.
(2) Način dela se podrobneje uredi s statutom in
poslovnikom znanstvenega sveta.
ZNANSTVENI SVETI INŠTITUTOV
20. člen
(1) Za obravnavanje in odločanje o vprašanjih s področja
strokovnega dela inštitutov ZRC SAZU se oblikujejo znanstveni sveti inštitutov.
Pristojnosti se določijo v statutu, način dela pa v poslovniku, ki ga sprejme
znanstveni svet ZRC SAZU.
(2) Znanstveni svet inštituta šteje glede na število
zaposlenih na inštitutu najmanj pet in največ sedem članov, najmanj dva izmed
njih sta predstavnika ustanoviteljice in jih imenuje SAZU iz ustreznega
razreda.
(3) Glede na število zaposlenih raziskovalcev z
doktoratom na inštitutu na dan razpisa volitev šteje znanstveni svet:
-       
pet članov na inštitutih z največ sedmimi raziskovalci z doktoratom,
-       
sedem članov na inštitutih z najmanj osmimi raziskovalci z doktoratom.
(4) Sklep o razpisu volitev sprejme direktor ZRC SAZU in
določi način njihove izvedbe.
(5) Predstavniki raziskovalcev v znanstvenem svetu
inštituta morajo biti praviloma doktorji znanosti, ki jih na tajnih volitvah
izberejo izmed sebe raziskovalci inštituta. Rezultate volitev članov
predstojnik inštituta posreduje direktorju, ki jih predloži v imenovanje
znanstvenemu svetu ZRC SAZU.
(6) Raziskovalec po tem sklepu je oseba, zaposlena na
ZRC SAZU, ki je razvrščena na delovno mesto v plačni podskupini H1 in je
voljena v raziskovalni naziv.
21. člen
(1) Mandat članov znanstvenega sveta inštituta traja
štiri leta; po izteku mandata so člani lahko ponovno imenovani.
(2) Predstojnik inštituta je član znanstvenega sveta
inštituta po položaju, ne more pa biti izvoljen za predsednika znanstvenega
sveta inštituta in ne more glasovati pri volitvah predstojnika, če kandidira za
to mesto.
(3) Predsednika znanstvenega sveta inštituta javno ali
tajno izvolijo člani izmed sebe.
V. FINANCIRANJE
22. člen
(1) Na podlagi 29. člena Zakona o SAZU so sredstva za
delovanje ZRC SAZU iz proračuna Republike Slovenije zagotovljena na način in v
obsegu, kot se zagotavljajo za javne raziskovalne zavode.
(2) ZRC SAZU pridobiva sredstva iz prejšnjega odstavka
na podlagi finančno ovrednotenega letnega programa dela. Upravni odbor ZRC SAZU
mora k temu programu pridobiti soglasje ustanoviteljice, in sicer predsedstva
SAZU ter ministrstva, pristojnega za raziskovalno dejavnost.
(3) Sredstva, potrebna za izvajanje svojih dejavnosti,
ZRC SAZU lahko pridobiva:
-       
iz državnega proračuna, iz proračuna lokalnih skupnosti za izvajanje
javne službe in drugih programov in projektov;
-       
iz proračuna Evropske unije;
-       
s plačili naročnikov z opravljanjem dejavnosti za trg in s plačili
uporabnikov za storitve javne službe;
-       
iz skladov in dotacij iz domačih in mednarodnih virov;
-       
z donacijami, darili in iz drugih virov.
23. člen
(1) Raziskovalne usmeritve in delo določajo dolgoročni
programi dela in letni program dela.
(2) Na ZRC SAZU se ustanovi raziskovalni sklad ZRC SAZU,
ki se financira iz dotacij in drugih virov in je namenjen za:
-       
odpiranje novih področij in podpori obetavnih projektov;
-       
posebno podporo za strokovno napredovanje perspektivnih raziskovalcev;
-       
vključevanje tujih raziskovalcev v delo ZRC SAZU.
Natančnejše določbe o oblikovanju in namenu uporabe
raziskovalnega sklada se določi s statutom. 
S sredstvi raziskovalnega sklada ZRC SAZU upravlja direktor.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
24. člen
(1) Presežek prihodkov nad odhodki ZRC SAZU uporablja za
izvajanje in razvoj svojih dejavnosti.
(2) O načinu razpolaganja s presežkom prihodkov nad
odhodki odloča upravni odbor na predlog direktorja.
25. člen
Primanjkljaj prihodkov nad odhodki se krije v skladu z
veljavnimi predpisi in odločitvijo ustanoviteljice na predlog direktorja in
upravnega odbora.
VII. PRAVICE, OBVEZNOSTI IN ODGOVORNOSTI INŠTITUTA V PRAVNEM
PROMETU
26. člen
ZRC SAZU je pravna oseba, ki nastopa v pravnem prometu v
okviru svoje dejavnosti samostojno, z vsemi pravicami in obveznostmi brez
omejitev, v skladu s predpisi, ki urejajo delovanje ZRC SAZU in javnih
raziskovalnih zavodov.
VIII. ODGOVORNOSTI USTANOVITELJICE ZA OBVEZNOSTI ZRC SAZU
27. člen
(1) Ustanoviteljica prevzema odgovornost za obveznosti
ZRC SAZU, ki nastanejo iz naslova izvajanja skupnega dolgoročnega programa
Naravna in kulturna dediščina slovenskega naroda do višine sredstev, ki jih v
tekočem letu za ta namen zagotavlja proračun Republike Slovenije.
(2) Za obveznosti ZRC SAZU iz lastne dejavnosti jamči
ZRC SAZU s prihodki iz lastne dejavnosti.

Sklep o ustanovitvi javnega raziskovalnega
zavoda Znanstvenoraziskovalni center Slovenske akademije znanosti in umetnosti
(Uradni list RS, št. 11/17) vsebuje naslednje prehodne in
končni določbi:
»IX. PREHODNE IN KONČNI DOLOČBI
28. člen
ZRC SAZU gospodari z vsemi osnovnimi in drugimi materialnimi
sredstvi, s katerimi je gospodaril do uveljavitve tega sklepa.
29. člen
Organi ZRC SAZU, ki so bili izvoljeni ali imenovani pred
sprejemom tega sklepa, nadaljujejo delo do ustanovitve in imenovanja novih
organov ZRC SAZU, določenih s tem sklepom in statutom ZRC SAZU.
30. člen
Direktor in vodilni delavci, imenovani pred uveljavitvijo
tega sklepa, opravljajo svoje mandate do izteka.
31. člen
ZRC SAZU mora s tem sklepom uskladiti statut in druge splošne
akte.
32. člen
Z dnem uveljavitve tega sklepa preneha veljati Sklep
skupščine Slovenske akademije znanosti in umetnosti o ustanovitvi javnega
raziskovalnega zavoda Znanstvenoraziskovalni center Slovenske akademije
znanosti in umetnosti z dne 19. 11. 1981.
33. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembi Sklepa o ustanovitvi javnega
raziskovalnega zavoda Znanstvenoraziskovalni center Slovenske akademije
znanosti in umetnosti (Uradni list RS, št. 61/20) vsebuje naslednjo končno določbo:
»KONČNA DOLOČBA
2. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembah Sklepa o ustanovitvi
javnega raziskovalnega zavoda Znanstvenoraziskovalni center Slovenske akademije
znanosti in umetnosti (Uradni list RS, št. 92/22) vsebuje naslednjo končno določbo:
»KONČNA DOLOČBA
7. člen
Ta sklep začne veljati naslednji dan po objavi v Uradnem
listu Republike Slovenije.«.