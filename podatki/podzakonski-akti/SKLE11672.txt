1. člen
(Namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES (UL L št. 331 z dne 15. decembra 2010, str. 12; v nadaljevanju:
Uredba (EU) št. 1093/2010) dne 17. septembra 2018 izdal Smernice o zahtevah poročanja
o goljufijah iz člena 96(6) direktive PSD2 in dne 22. januarja 2020
Smernice o spremembi smernic EBA/GL/2018/05 o poročanju o goljufijah iz
direktive o plačilnih storitvah (PSD2) (v nadaljevanju: smernice), ki so
objavljene na njegovi spletni strani.
(2) Smernice iz prvega odstavka tega člena določajo, katere
statistične podatke o plačilnih transakcijah in o goljufijah, povezanih z
različnimi načini plačila, morajo ponudniki plačilnih storitev predložiti
svojim pristojnim organom, pogostost in način poročanja pristojnim organom, kot
tudi katere zbrane podatke morajo pristojni organi deliti z Evropskim bančnim
organom in Evropsko centralno banko in v kakšni obliki, v skladu s členom 96(6)
Direktive (EU) 2015/2366 Evropskega parlamenta in Sveta z dne 25. novembra 2015
o plačilnih storitvah na notranjem trgu, spremembah direktiv 2002/65/ES,
2009/110/ES ter 2013/36/EU in Uredbe (EU) št. 1093/2010 ter razveljavitvi
Direktive 2007/64/ES (v nadaljevanju: Direktiva (EU) 2015/2366).
(3) Smernice se uporabljajo za:
-       
ponudnike plačilnih storitev, kot so opredeljeni v členu 4(11) Direktive
(EU) 2015/2366 in navedeni v členu 4(1) Uredbe (EU) št. 1093/2010, razen
ponudnike storitev zagotavljanja informacij o računih in
-       
pristojne organe, kot so opredeljeni v členu 4(2)(i) Uredbe (EU) št.
1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji,
2.     
plačilne institucije in plačilne institucije z opustitvijo, ki so v
skladu z ZPlaSSIED pridobile dovoljenje za opravljanje plačilnih storitev kot
plačilna institucija ali plačilna institucija z opustitvijo v Republiki
Sloveniji, razen za ponudnike storitev zagotavljanja informacij o računih,
3.     
družbe za izdajo elektronskega denarja in družbe za izdajo elektronskega
denarja z opustitvijo, ki so v skladu z ZPlaSSIED pridobile dovoljenje za
opravljanje storitev izdajanja elektronskega denarja v Republiki Sloveniji, in
4.     
Banko Slovenije, kadar v skladu z ZPlaSSIED, ZBan-2 in Uredbo (EU) št.
575/2013 Evropskega parlamenta in Sveta z dne 26. junija 2013 o bonitetnih
zahtevah za kreditne institucije in investicijska podjetja ter o spremembi
Uredbe (EU) št. 648/2012 (UL L št. 176 z dne 27. junija 2013, str. 1; v
nadaljevanju: Uredba (EU) št. 575/2013) v vlogi pristojnega organa izvaja
pristojnosti in naloge nadzora nad subjekti iz 1. in 2. točke tega odstavka.
(2) Subjekti iz 1., 2. in 3. točke prvega odstavka tega člena
v celoti upoštevajo določbe smernic v delu, v katerem so naslovljene na
ponudnike plačilnih storitev.
(3) Banka Slovenije pri opravljanju nalog in pristojnosti
nadzora v skladu z ZPlaSSIED, ZBan-2 in Uredbo (EU) št. 575/2013 v celoti
upošteva določbe smernic v delu, v katerem se nanašajo na izvajanje nalog in
pooblastil pristojnega organa.
3. člen
(prenehal veljati)
4. člen
(prenehal veljati)

Sklep o uporabi Smernic o zahtevah poročanja o
goljufijah iz člena 96(6) direktive PSD2 (Uradni list RS, št. 84/18) vsebuje naslednjo končno določbo:
»5. člen
(Uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije, uporabljati pa se začne z dnem 1. 1. 2019.«.

Sklep o spremembi Sklepa o uporabi Smernic o
zahtevah poročanja o goljufijah iz člena 96(6) direktive PSD2 (Uradni list RS,
št. 40/20) vsebuje naslednjo končno določbo:
»2. člen
Ta sklep začne veljati petnajsti dan po njegovi objavi v
Uradnem listu Republike Slovenije, uporabljati pa se začne 1. julija
2020.«.

Sklep o poročanju podatkov statistike plačil
(Uradni list RS, št. 108/21) določa:
6. člen
Z dnem pričetka uporabe tega sklepa prenehajo veljati
naslednji predpisi, ki pa se uporabljajo še v zvezi s poročanjem podatkov, ki
se nanašajo na obdobje do vključno 31. 12. 2021:
-       
[…],
-       
3. in 4. člen Sklepa o uporabi Smernic o zahtevah poročanja o goljufijah
iz člena 96(6) direktive PSD2 (Uradni list RS, št. 84/18 in 40/20),
-       
[…].«;
ter vsebuje naslednjo končno določbo:
»8. člen
Ta sklep začne veljati petnajsti dan po objavi v Uradnem
listu Republike Slovenije, uporabljati pa se prične 1. januarja 2022.«.