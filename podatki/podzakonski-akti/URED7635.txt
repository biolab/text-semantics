1. člen
(vsebina)
(1) Ta uredba določa metodologijo za izračun sredstev,
ki v skladu s 6.a členom Zakona o glavnem mestu Republike Slovenije (Uradni
list RS, št. 22/04, 110/09 in 59/17) pripada Mestni občini Ljubljana (v
nadaljnjem besedilu: MO Ljubljana).
(2) Višina sredstev, ki pripada MO Ljubljana, se
izračuna kot delež dohodnine in pomeni razmerje med povprečnimi vrednostmi
tekočih stroškov vseh občin, tekočih stroškov MO Ljubljana, tekočih stroškov
mestnih občin, tekočih prihodkov MO Ljubljana in tekočih prihodkov mestnih
občin.
2. člen
(podatki)
Osnove za izračune po tej metodologiji so:
-       
povprečni stroški za financiranje občinskih nalog (v nadaljnjem
besedilu: tekoči stroški), določeni v skladu z zakonom, ki ureja financiranje
občin v letih od (t – 5) do (t – 2), in po podprogramih, določenih v
pravilniku, ki določa podprograme, ki jih občine sporočajo ministrstvu,
pristojnemu za finance, na podlagi zakona oziroma predpisa, izdanega na njegovi
podlagi, ter se v skladu z uredbo, ki določa metodologijo za izračun povprečnih
stroškov financiranja občinskih nalog, upoštevajo za izračun povprečnih
stroškov za financiranje občinskih nalog,
-       
prihodki občin za financiranje primerne porabe oziroma primernega obsega
sredstev za financiranje primerne porabe (v nadaljnjem besedilu: tekoči
prihodki) v letih od (t – 5) do (t – 2) glede na leto (t), za katero se do
1. avgusta leta (t – 1) izračuna delež dohodnine, ki pripada MO Ljubljana
za leto (t),
-       
dohodnina, vplačana v letu (t – 2), in
-       
število prebivalcev na dan 1. januarja.
3. člen
(povprečna vrednost tekočih stroškov)
Povprečna vrednost tekočih stroškov (TStr) za obdobje od leta
(t – 5) do leta (t – 2) se izračuna po enačbi:
TStr = ¼Σ(TStra).
Pri tem je:
TStra
                      povprečna vrednost tekočih stroškov vseh občin na
prebivalca za posamezno leto (a) znotraj obdobja od (t – 5) do (t – 2) in se
izračuna po enačbi
TStra =
(ΣΣTStrij)/O.
Pri tem je:
ΣΣTStrij
                 vsota tekočih stroškov vseh občin (i) za financiranje
občinskih nalog, določenih v skladu z zakonom, ki ureja financiranje občin, in po
vseh podprogramih, določenih v pravilniku, ki določa podprograme, ki se
upoštevajo za izračun povprečnih stroškov za financiranje občinskih nalog (j);
O
                      število prebivalcev v državi po podatkih Statističnega
urada Republike Slovenije na dan 1. januarja leta, za katero se računa
povprečna vrednost tekočih stroškov na prebivalca.
4. člen
(povprečna vrednost tekočih stroškov MO Ljubljana)
Povprečna vrednost tekočih stroškov MO Ljubljana (TSMOL)
za obdobje od leta (t – 5) do leta (t – 2) se izračuna po enačbi:
TSMOL =
¼Σ(TSMOLa).
Pri tem je:
TSMOLa
                  povprečna vrednost tekočih stroškov MO Ljubljana na
prebivalca za posamezno leto (a) znotraj obdobja od (t – 5) do (t – 2) in se
izračuna po enačbi 
TSMOLa =
(ΣΣTSMOLij)/Oi.
Pri tem je:
ΣΣTSMOLij
             vsota tekočih stroškov MO Ljubljana (i) za financiranje
občinskih nalog, določenih v skladu z zakonom, ki ureja financiranje občin, in
po vseh podprogramih, določenih v pravilniku, ki določa podprograme, ki se
upoštevajo za izračun povprečnih stroškov za financiranje občinskih nalog (j);
Oi
                             število prebivalcev MO Ljubljana po podatkih
Statističnega urada Republike Slovenije na dan 1. januarja leta, za katero
se računa povprečna vrednost tekočih stroškov na prebivalca.
5. člen
(povprečna vrednost tekočih stroškov mestnih občin)
Povprečna vrednost tekočih stroškov mestnih občin (TSMO)
za obdobje od leta (t – 5) do leta (t – 2) se izračuna po enačbi:
TSMO = ¼Σ(TSMOa).
Pri tem je:
TSMoa
                     povprečna vrednost tekočih stroškov mestnih občin na
prebivalca za posamezno leto (a) znotraj obdobja od (t – 5) do (t – 2) 
                          in
se izračuna po enačbi
TSMOa =
(ΣΣTSMOij)/Omi.
Pri tem je:
ΣΣTSMOij
               vsota tekočih stroškov mestnih občin (i) za financiranje
občinskih nalog, določenih v skladu z zakonom, ki ureja financiranje občin, in
po vseh podprogramih, določenih v pravilniku, ki določa podprograme, ki se
upoštevajo za izračun povprečnih stroškov za financiranje občinskih nalog (j);
Omi
                          število prebivalcev mestnih občin po podatkih
Statističnega urada Republike Slovenije na dan 1. januarja leta, za katero
se računa povprečna vrednost tekočih stroškov na prebivalca.
6. člen
(povprečna vrednost tekočih prihodkov MO Ljubljana)
Povprečna vrednost tekočih prihodkov MO Ljubljana (TPMOL)
za obdobje od leta (t – 5) do leta (t – 2) se izračuna po enačbi:
TPMOL =
¼Σ(TPMOLa).
Pri tem je:
TPMOLa
                  povprečna vrednost tekočih prihodkov MO Ljubljana na
prebivalca za posamezno leto (a) znotraj obdobja od (t – 5) do (t – 2) in se
izračuna po enačbi
TPMOLa =
(ΣΣTPMOLi)/Oi.
Pri tem je:
ΣΣTPMOLi
             vsota tekočih prihodkov MO Ljubljana (i) za izvajanje z
zakonom določenih obveznih nalog občine;
Oi
                             število prebivalcev MO Ljubljana po podatkih
Statističnega urada Republike Slovenije na dan 1. januarja leta, za katero
se računa povprečna vrednost tekočih stroškov na prebivalca.
7. člen
(povprečna vrednost tekočih prihodkov mestnih občin)
Povprečna vrednost tekočih prihodkov mestnih občin (TPMO)
za obdobje od leta (t – 5) do leta (t – 2) se izračuna po enačbi:
TPMO = ¼Σ(TPMOa).
Pri tem je:
TPMOa
               povprečna vrednost tekočih prihodkov mestnih občin na prebivalca
za posamezno leto (a) znotraj obdobja od (t – 5) do (t – 2) in se izračuna po
enačbi
TPMoa =
(ΣΣTPMOi)/Omi.
Pri tem je:
ΣΣTPMOi
           vsota tekočih prihodkov mestnih občin (i) za izvajanje z zakonom
določenih obveznih nalog občin;
Omi
                    število prebivalcev mestnih občin po podatkih Statističnega
urada Republike Slovenije na dan 1. januarja leta, za katero se računa
povprečna vrednost tekočih stroškov na prebivalca.
8. člen
(izračun deleža)
Delež dohodnine se izračuna po enačbi:
Rt =
(1,15*(TStr/TSMOL)*Oi*((TSMOL – TSMO) –(TPMOL
– TPMO)))/D(t – 2).
Pri tem je:
Rt                  delež
dohodnine, ki pripada MO Ljubljana v letu (t);
TStr             povprečna
vrednost tekočih stroškov vseh občin;
TSMOL         povprečna vrednost
tekočih stroškov MO Ljubljana;
TSMO           povprečna vrednost
tekočih stroškov mestnih občin;
TPMOL         povprečna vrednost
tekočih prihodkov MO Ljubljana;
TPMO           povprečna vrednost
tekočih prihodkov mestnih občin;
Oi
                 število prebivalcev glavnega mesta po podatkih
Statističnega urada Republike Slovenije na dan 1. januarja leta (t – 1);
D(t
– 2)          dohodnina, vplačana v predpreteklem letu pred letom, za
katero se izračunava delež.
KONČNA DOLOČBA
9. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije, prvič pa se uporabi za izračun deleža dohodnine, ki
pripada MO Ljubljana za leto 2019.
Št. 00714-33/2017
Ljubljana, dne 4. januarja 2018
EVA 2017-3130-0048
Vlada Republike Slovenije
dr. Miroslav Cerar l.r.
Predsednik