I. SPLOŠNI DOLOČBI
1. člen
(vsebina pravilnika)
Ta pravilnik ureja način in merila vključevanja iz
izobraževalnega programa Evropskih šol, sprejetega v skladu s Konvencijo o
Statutu Evropskih šol, ratificirano z Zakonom o ratifikaciji Konvencije o
statutu Evropskih šol (Uradni list RS – Mednarodne pogodbe, št. 41/04), (v
nadaljnjem besedilu: program Evropskih šol), v osnovnošolsko izobraževanje,
vpisa ali vključevanja v srednješolsko izobraževanje in vpisa v višje strokovno
izobraževanje ali visokošolsko izobraževanje.
2. člen
(listine programa Evropskih šol)
(1) Listine o uspehu, ki jih izda evropska šola,
ustanovljena v skladu s Konvencijo o Statutu Evropskih šol (v nadaljnjem
besedilu: evropska šola) za izvajanje programa Evropskih šol, ki obsega pet
razredov primarne stopnje in sedem razredov sekundarne stopnje ter se zaključi
z maturo (v nadaljnjem besedilu: listine programa Evropskih šol), se pri
vključevanju ali vpisu obravnavajo enako kot javne listine o uspehu v izobraževalnih
programih za pridobitev javno veljavne osnovnošolske oziroma srednješolske
izobrazbe, izdane v Republiki Sloveniji.
(2) Listine programa Evropskih šol, ki se obravnavajo v
skladu s tem pravilnikom, so:
a)    
šolsko poročilo, izdano učencu po zaključku prvega ocenjevalnega obdobja
oziroma po zaključku posameznega razreda primarne stopnje,
b)    
šolsko poročilo, izdano učencu oziroma dijaku po zaključku prvega
ocenjevalnega obdobja oziroma po zaključku posameznega razreda sekundarne
stopnje razen za sedmi razred,
c)    
spričevalo evropske mature, izdano dijaku, ki je opravil maturo po
programu Evropskih šol.
(3) Osnovna, srednja, višja strokovna šola in
visokošolski zavod (v nadaljnjem besedilu: izobraževalni zavod), v katerega se
kandidat želi vpisati, na podlagi predložene listine programa Evropskih šol
ugotovi, v kateri razred oziroma program se kandidat lahko vključi ali vpiše.
(4) Izobraževalni zavod pretvori ocene iz listin,
navedenih v drugem odstavku tega člena, v ocene, predpisane v osnovnošolskem oziroma
srednješolskem izobraževanju (v nadaljnjem besedilu: ocene slovenske
ocenjevalne lestvice).
II. VKLJUČEVANJE V OSNOVNOŠOLSKO IZOBRAŽEVANJE
3. člen
(pravila vključevanja)
Učenec, ki zaključi:
-       
prvi razred primarne stopnje programa Evropskih šol, se vključi v drugi
razred javnoveljavnega izobraževalnega programa osnovne šole (v nadaljnjem
besedilu: osnovna šola),
-       
drugi razred primarne stopnje programa Evropskih šol, se vključi v
tretji razred osnovne šole,
-       
tretji razred primarne stopnje programa Evropskih šol, se vključi v
četrti razred osnovne šole,
-       
četrti razred primarne stopnje programa Evropskih šol, se vključi v peti
razred osnovne šole,
-       
peti razred primarne stopnje programa Evropskih šol, se vključi v šesti
razred osnovne šole,
-       
prvi razred sekundarne stopnje programa Evropskih šol, se vključi v
sedmi razred osnovne šole,
-       
drugi razred sekundarne stopnje programa Evropskih šol, se vključi v
osmi razred osnovne šole,
-       
tretji razred sekundarne stopnje programa Evropskih šol, se vključi v
deveti razred osnovne šole.
4. člen
(ocene primarne stopnje)
Opisne ocene iz posameznih predmetov na primarni stopnji programa
Evropskih šol se ne pretvarjajo v ocene slovenske ocenjevalne lestvice.
III. VPIS IN VKLJUČEVANJE V SREDNJEŠOLSKO IZOBRAŽEVANJE
5. člen
(vpis v srednješolsko izobraževanje)
V prvi letnik javnoveljavnega izobraževalnega programa srednješolskega
izobraževanja se lahko vpiše kandidat, ki je zaključil četrti razred sekundarne
stopnje programa Evropskih šol.
6. člen
(obvezni predmeti)
(1) Za določitev skupnega števila točk v izbirnem
postopku se seštejejo končne ocene iz vseh obveznih predmetov v šolskem
poročilu iz drugega, tretjega in četrtega razreda sekundarne stopnje programa
Evropskih šol, ki ustrezajo obveznim predmetom v sedmem, osmem in devetem
razredu osnovne šole, določenim z merili za izbiro kandidatov pri omejitvi vpisa
v srednješolske programe.
(2) Ocene iz obveznih predmetov iz posameznega razreda sekundarne
stopnje programa Evropskih šol, ki se ne ujemajo s predmeti iz ustreznega
razreda osnovne šole, se določijo po naslednjem pravilu:
-       
končna ocena iz predmeta Družboslovje v drugem in tretjem razredu
sekundarne stopnje, ki ustreza predmetoma Geografija in Zgodovina v sedmem in
osmem razredu, se upošteva v enaki vrednosti pri obeh predmetih;
-       
končna ocena iz predmeta Naravoslovje v tretjem razredu sekundarne
stopnje, ki ustreza predmetom Fizika, Kemija in Biologija v osmem razredu, se
upošteva v enaki vrednosti pri vseh treh predmetih.
(3) Za določitev ocen pri predmetih, ki nimajo
ustreznega predmeta v drugem, tretjem in četrtem razredu sekundarne stopnje, se
upošteva povprečna vrednost končnih ocen iz obveznih predmetov iz vseh treh
razredov sekundarne stopnje, ki so bili upoštevani pri pretvorbi ocen v skladu
s prvim in drugim odstavkom tega člena.
7. člen
(vključevanje v posamezni letnik)
(1) Dijak, ki je zaključil peti razred sekundarne
stopnje programa Evropskih šol, se lahko vpiše v drugi letnik javnoveljavnega izobraževalnega
programa splošne gimnazije.
(2) Dijak, ki je zaključil šesti razred sekundarne
stopnje programa Evropskih šol, se lahko vpiše v tretji letnik javnoveljavnega izobraževalnega
programa splošne gimnazije.
(3) Dijak, ki je obiskoval sedmi razred sekundarne
stopnje programa Evropskih šol, vendar ni opravil evropske mature in s tem ni opravil
sedmega razreda, se lahko vpiše v četrti letnik splošne gimnazije.
(4) Dijaku, ki je obiskoval sekundarno stopnjo programa
Evropskih šol in se želi vpisati v drug javnoveljavni izobraževalni program
srednjega splošnega ali strokovnega izobraževanja, nižjega ali srednjega
poklicnega izobraževanja, šola, v katero se želi vpisati, določi pogoje za
prestop v skladu s pravili prestopa iz programa splošne gimnazije v drug
izobraževalni program, določenimi na podlagi zakona, ki ureja gimnazijsko
oziroma poklicno in strokovno izobraževanje.
IV. VPIS V VIŠJE STROKOVNO IZOBRAŽEVANJE IN VISOKOŠOLSKO
IZOBRAŽEVANJE
8. člen
(enakovrednost evropske mature)
Za vpis v prvi letnik javnoveljavnega višješolskega
študijskega programa višjega strokovnega izobraževanja, visokošolskega strokovnega
študijskega programa, univerzitetnega študijskega programa prve stopnje ali
enovitega magistrskega študijskega programa druge stopnje, se pri ugotavljanju
izpolnjevanja vpisnih pogojev evropska matura obravnava enako kot splošna matura.
9. člen
(splošni uspeh)
(1) Za pretvorbo vrednosti splošnega uspeha na evropski
maturi se seštejejo vrednosti končnih ocen iz petih predmetov, in sicer iz treh
predmetov, ki ustrezajo obveznim predmetom splošne mature (Jezik 1 in Jezik 2
ter Matematika) in iz dveh najbolje ocenjenih izbirnih predmetov na evropski
maturi, pretvorjenih v skladu z 11. ali 12. členom tega pravilnika.
(2) Za določitev splošnega uspeha šestega letnika
sekundarne stopnje programa Evropskih šol se upoštevajo končne ocene iz spričevala
tega letnika, izdanega do vključno šolskega leta 2018/2019, po naslednjem
pravilu:
-       
splošni uspeh je odličen, če je vsaj pri polovici predmetov ocena
najmanj 9, pri ostalih predmetih pa najmanj 8 oziroma je največ pri enem
predmetu ocena nižja od 8,
-       
splošni uspeh je prav dober, če je vsaj pri polovici predmetov ocena
najmanj 8, pri ostalih predmetih pa najmanj 7 oziroma je največ pri enem
predmetu ocena nižja od 7,
-       
splošni uspeh je dober, če je vsaj pri polovici predmetov ocena najmanj
7, pri ostalih predmetih pa najmanj 6 oziroma je največ pri enem predmetu ocena
nižja od 6,
-       
splošni uspeh je zadosten, če je vsaj pri polovici predmetov ocena
najmanj 6, pri ostalih predmetih pa nižja od 6.
(3) Za določitev splošnega uspeha šestega letnika
sekundarne stopnje programa Evropskih šol se upoštevajo končne ocene iz
spričevala tega letnika, izdanega od vključno šolskega leta 2019/2020 dalje, po
naslednjem pravilu:
-       
splošni uspeh je odličen, če je vsaj pri polovici predmetov ocena
najmanj 8,8, pri ostalih predmetih pa najmanj 7,5 oziroma je največ pri enem
predmetu ocena nižja od 7,5,
-       
splošni uspeh je prav dober, če je vsaj pri polovici predmetov ocena
najmanj 7,5, pri ostalih predmetih pa najmanj 6,3 oziroma je največ pri enem
predmetu ocena nižja od 6,3,
-       
splošni uspeh je dober, če je vsaj pri polovici predmetov ocena najmanj
6,3, pri ostalih predmetih pa najmanj 5 oziroma je največ pri enem predmetu
ocena nižja od 5,
-       
splošni uspeh je zadosten, če je vsaj pri polovici predmetov ocena
najmanj 5, pri ostalih predmetih pa nižja od 5.
(4) Za določitev splošnega uspeha sedmega letnika
sekundarne stopnje programa Evropskih šol se upoštevajo preliminarne ocene iz
vseh predmetov spričevala evropske mature, izdanega do vključno šolskega leta
2019/2020, po naslednjem pravilu:
-       
splošni uspeh je odličen, če je vsaj pri polovici predmetov ocena
najmanj 9, pri ostalih predmetih pa najmanj 8 oziroma je največ pri enem
predmetu ocena nižja od 8,
-       
splošni uspeh je prav dober, če je vsaj pri polovici predmetov ocena
najmanj 8, pri ostalih predmetih pa najmanj 7 oziroma je največ pri enem
predmetu ocena nižja od 7,
-       
splošni uspeh je dober, če je vsaj pri polovici predmetov ocena najmanj
7, pri ostalih predmetih pa najmanj 6 oziroma je največ pri enem predmetu ocena
nižja od 6,
-       
splošni uspeh je zadosten, če je vsaj pri polovici predmetov ocena
najmanj 6, pri ostalih predmetih pa nižja od 6.
(5) Za določitev splošnega uspeha sedmega letnika
sekundarne stopnje programa Evropskih šol se upoštevajo preliminarne ocene vseh
predmetov iz spričevala evropske mature, izdanega od vključno šolskega leta
2020/2021 dalje, po naslednjem pravilu:
-       
splošni uspeh je odličen, če je vsaj pri polovici predmetov ocena
najmanj 8,75, pri ostalih predmetih pa najmanj 7,50 oziroma je največ pri enem
predmetu ocena nižja od 7,50,
-       
splošni uspeh je prav dober, če je vsaj pri polovici predmetov ocena
najmanj 7,50, pri ostalih predmetih pa najmanj 6,25 oziroma je največ pri enem
predmetu ocena nižja od 6,25,
-       
splošni uspeh je dober, če je vsaj pri polovici predmetov ocena najmanj
6,25, pri ostalih predmetih pa najmanj 5 oziroma je največ pri enem predmetu
ocena nižja od 5,
-       
splošni uspeh je zadosten, če je vsaj pri polovici predmetov ocena
najmanj 5, pri ostalih predmetih pa nižja od 5.
10. člen
(posamezni predmeti)
(1) Če kandidat za vpis v študijski program z omejitvijo
vpisa uveljavlja oceno iz posameznega maturitetnega predmeta, se pretvori ocena
iz najbolje ocenjenega izbirnega predmeta na evropski maturi, ki ustreza
pogojem izbirnega postopka.
(2) Za posamezni predmet iz šestega letnika sekundarne
stopnje programa Evropskih šol se upošteva končna ocena v spričevalu iz šestega
letnika.
(3) Za posamezni predmet iz sedmega letnika sekundarne stopnje
programa Evropskih šol se upošteva preliminarna ocena v spričevalu evropske
mature.
V. PRETVORBA OCEN SEKUNDARNE STOPNJE
11. člen
(pretvorba ocen prvotne ocenjevalne lestvice)
(1) Ocene iz predmetov posameznih razredov sekundarne stopnje
programa Evropskih šol, določene v skladu z ocenjevalno lestvico, ki se
uporablja od prvega do petega razreda do vključno šolskega leta 2017/2018, v
šestem razredu do vključno šolskega leta 2018/2019 in v sedmem razredu do
vključno šolskega leta 2019/2020 (v nadaljnjem besedilu: prvotna ocenjevalna
lestvica), se pretvorijo v ocene slovenske ocenjevalne lestvice po naslednjem
pravilu:
-       
ocena v razponu od 9,0 do 10 je enakovredna oceni odlično (5),
-       
ocena v razponu od 8,0 do 8,9 je enakovredna oceni prav dobro (4),
-       
ocena v razponu od 7,0 do 7,9 je enakovredna oceni dobro (3),
-       
ocena v razponu od 6,0 do 6,9 je enakovredna oceni zadostno (2),
-       
ocena v razponu od 0 do 5,9 je enakovredna oceni nezadostno (1).
(2) Ocene prvotne ocenjevalne lestvice iz spričevala
evropske mature, ki se uporablja do vključno šolskega leta 2019/2020, se
pretvorijo v ocene slovenske ocenjevalne lestvice po naslednjem pravilu:
-       
ocena v razponu od 9,00 do 10 je enakovredna oceni odlično (5),
-       
ocena v razponu 8,00 do 8,99 je enakovredna oceni prav dobro (4),
-       
ocena v razponu 7,00 do 7,99 je enakovredna oceni dobro (3),
-       
ocena v razponu 6,00 do 6,99 je enakovredna oceni zadostno (2),
-       
ocena v razponu 4,80 do 5,99 je enakovredna oceni nezadostno (1) in se
pretvori v oceno zadostno (2), če so izpolnjeni pogoji, določeni v petem
oziroma šestem odstavku tega člena,
-       
ocena v razponu od 0 do 4,79 je enakovredna oceni nezadostno (1).
(3) Pri največ treh predmetih, opravljenih na višji
ravni zahtevnosti, in sicer: Jezik 1 – višja raven, Jezik 2 – višja raven,
Matematika – višja raven in izbirni predmet – 4 ure tedensko, se končne ocene
iz spričevala evropske mature, določene po prvotni ocenjevalni lestvici,
pretvorijo v točkovne ocene slovenske ocenjevalne lestvice po naslednjem
pravilu:
-       
ocena v razponu od 9,43 do 10 je enakovredna točkovni oceni 8,
-       
ocena v razponu od 8,85 do 9,42 je enakovredna točkovni oceni 7,
-       
ocena v razponu od 8,28 do 8,84 je enakovredna točkovni oceni 6,
-       
ocena v razponu od 7,71 do 8,27 je enakovredna točkovni oceni 5,
-       
ocena v razponu od 7,14 do 7,70 je enakovredna točkovni oceni 4,
-       
ocena v razponu od 6,57 do 7,13 je enakovredna točkovni oceni 3,
-       
ocena v razponu od 6,00 do 6,56 je enakovredna točkovni oceni 2,
-       
ocena v razponu od 4,80 do 5,99 je enakovredna točkovni oceni 1 in se
pretvori v točkovno oceno 2, če so izpolnjeni pogoji, določeni v petem oziroma
šestem odstavku tega člena,
-       
ocena v razponu od 0 do 4,79 je enakovredna točkovni oceni 1.
(4) Kandidatu, ki je izpit iz Jezika 1 opravljal na
osnovni ravni, ker ni imel možnosti opravljati izpita na višji ravni, se ocena
iz tega predmeta pretvori v skladu s pravilom pretvorbe ocen iz prejšnjega
odstavka.
(5) Kandidatu, ki je pri enem izmed obveznih predmetov
evropske mature dosegel najmanj oceno 4,80 po prvotni ocenjevalni lestvici, se
pri tem predmetu ocena pretvori v oceno 2, če je pri ostalih predmetih dosegel
pozitivno oceno in je vsaj pri dveh predmetih, ki jih je opravljal na evropski
maturi, dosegel najmanj oceno 7,00 po prvotni ocenjevalni lestvici v skladu s
peto alinejo drugega odstavka oziroma osmo alinejo tretjega odstavka tega
člena.
(6) Kandidatu, ki je pri enem izmed izbirnih predmetov
evropske mature dosegel najmanj oceno 4,80 po prvotni ocenjevalni lestvici, se
pri tem predmetu ocena pretvori v oceno 2, če je pri ostalih predmetih dosegel
pozitivno oceno in je vsaj pri enem predmetu, ki ga je opravljal na evropski
maturi, dosegel najmanj oceno 7,00 po prvotni ocenjevalni lestvici, v skladu s
peto alinejo drugega odstavka oziroma osmo alinejo tretjega odstavka tega člena.
12. člen
(pretvorba ocen nove ocenjevalne lestvice)
(1) Ocene iz predmetov posameznih razredov sekundarne stopnje
evropske šole, določene v skladu z ocenjevalno lestvico, ki se uporablja od
prvega do petega razreda od vključno šolskega leta 2018/2019, v šestem razredu
od vključno šolskega leta 2019/2020 in v sedmem razredu od vključno šolskega leta
2020/2021 (v nadaljnjem besedilu: nova ocenjevalna lestvica), se pretvorijo v
ocene slovenske ocenjevalne lestvice po naslednjem pravilu:
-       
ocena odlično (excellent) v razponu od 9,0 do 10 je enakovredna oceni
odlično (5),
-       
ocena prav dobro (very good) v razponu od 8,8 do 8,9 je enakovredna
oceni odlično (5),
-       
ocena prav dobro (very good) v razponu od 8,0 do 8,7 je enakovredna
oceni prav dobro (4),
-       
ocena dobro (good) v razponu od 7,5 do 7,9 je enakovredna oceni prav
dobro (4),
-       
ocena dobro (good) v razponu od 7,0 do 7,4 je enakovredna oceni dobro
(3),
-       
ocena zadovoljivo (satisfactory) v razponu od 6,3 do 6,9 je enakovredna
oceni dobro (3),
-       
ocena zadovoljivo (satisfactory) v razponu od 6,0 do 6,2 je enakovredna
oceni zadostno (2),
-       
ocena zadostno (sufficient) v razponu od 5,0 do 5,9 je enakovredna oceni
zadostno (2),
-       
ocena nezadostno – šibko (failed – weak) v razponu od 3,0 do 4,9 je
enakovredna oceni nezadostno (1),
-       
ocena nezadostno – zelo šibko (failed – very weak) v razponu od 0 do 2,9
je enakovredna oceni nezadostno (1).
(2) Ocene nove ocenjevalne lestvice iz spričevala
evropske mature, ki se uporablja od vključno šolskega leta 2020/2021, se
pretvorijo v ocene slovenske ocenjevalne lestvice po naslednjem pravilu:
-       
ocena v razponu od 8,75 do 10 je enakovredna oceni odlično (5), 
-       
ocena v razponu od 7,50 do 8,74 je enakovredna oceni prav dobro (4),
-       
ocena v razponu od 6,25 do 7,49 je enakovredna oceni dobro (3),
-       
ocena v razponu od 5,00 do 6,24 je enakovredna oceni zadostno (2),
-       
ocena v razponu od 4,00 do 4,99 je enakovredna oceni nezadostno (1) in
se pretvori v oceno zadostno (2), če so izpolnjeni pogoji, določeni petem
oziroma šestem odstavku tega člena,
-       
ocena v razponu od 0 do 3,99 je enakovredna oceni nezadostno (1).
(3) Pri največ treh predmetih, opravljenih na višji
ravni zahtevnosti, in sicer: Jezik 1 – višja raven, Jezik 2 – višja raven,
Matematika – višja raven in izbirni predmet – 4 ure tedensko, se končne ocene iz
spričevala evropske mature, določene po novi ocenjevalni lestvici, pretvorijo v
točkovne ocene slovenske ocenjevalne lestvice po naslednjem pravilu:
-       
ocena v razponu 9,29 do 10 je enakovredna točkovni oceni 8,
-       
ocena v razponu 8,58 do 9,28 je enakovredna točkovni oceni 7,
-       
ocena v razponu 7,86 do 8,57 je enakovredna točkovni oceni 6,
-       
ocena v razponu 7,15 do 7,85 je enakovredna točkovni oceni 5,
-       
ocena v razponu 6,43 do 7,14 je enakovredna točkovni oceni 4,
-       
ocena v razponu 5,72 do 6,42 je enakovredna točkovni oceni 3,
-       
ocena v razponu 5,00 do 5,71 je enakovredna točkovni oceni 2,
-       
ocena v razponu 4,00 do 4,99 je enakovredna točkovni oceni 1 in se
pretvori v točkovno oceno 2, če so izpolnjeni pogoji, določeni v petem oziroma
šestem odstavku tega člena,
-       
ocena v razponu 0 do 3,99 je enakovredna točkovni oceni 1.
(4) Kandidatu, ki je izpit iz Jezika 1 opravljal na
osnovni ravni, ker ni imel možnosti opravljati izpita na višji ravni, se ocena
iz tega predmeta pretvori v skladu s pravilom pretvorbe ocen iz prejšnjega odstavka.
(5) Kandidatu, ki je pri enem izmed obveznih predmetov
evropske mature dosegel najmanj oceno 4,00 po novi ocenjevalni lestvici, se pri
tem predmetu ocena pretvori v oceno 2, če je pri ostalih predmetih dosegel
pozitivno oceno in je vsaj pri dveh predmetih, ki jih je opravljal na evropski
maturi, dosegel najmanj oceno 6,25 po novi ocenjevalni lestvici, v skladu s
peto alinejo drugega odstavka oziroma osmo alinejo tretjega odstavka tega
člena.
(6) Kandidatu, ki je pri enem izmed izbirnih predmetov
evropske mature dosegel najmanj oceno 4,00 po novi ocenjevalni lestvici, se pri
tem predmetu ocena pretvori v oceno 2, če je pri ostalih predmetih dosegel
pozitivno oceno in je vsaj pri enem predmetu, ki ga je opravljal na evropski
maturi, dosegel najmanj oceno 6,25 po novi ocenjevalni lestvici, v skladu s
peto alinejo drugega odstavka oziroma osmo alinejo tretjega odstavka tega
člena.
VI. KONČNA DOLOČBA
13. člen
(uveljavitev pravilnika)
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-67/2016
Ljubljana, dne 16. maja 2017
EVA 2016-3330-0051
dr. Maja Makovec Brenčič
l.r.
Ministrica
za izobraževanje, znanost in šport