I. SPLOŠNE DOLOČBE
1. člen
(namen)
(1) Ta uredba v skladu z Direktivo
Sveta 84/360/EGS z dne 28. junija 1984 o boju proti onesnaževanju zraka iz
industrijskih obratov (UL L št. 188 z dne 16. 7. 1984, str. 20), zadnjič spremenjeno
z Direktivo Sveta z dne 23. decembra 1991 o standardiziranju in
racionaliziranju poročil o izvajanju določenih direktiv, ki se nanašajo na
okolje (UL L št. 377 z dne 31. 12. 1991, str. 48), določa v zvezi z
emisijo snovi v zrak za srednje kurilne naprave:
-      
posebne mejne vrednosti emisije za nekatere snovi v dimnih plinih
srednjih kurilnih naprav,
-      
določitev goriva, ki se sme kuriti v srednjih kurilnih napravah,
-      
ukrepe v zvezi z zmanjševanjem emisije snovi v zrak,
-      
prilagoditev obstoječih srednjih kurilnih naprav določbam te uredbe.
(2) Ta uredba določa tudi posebne
zahteve v zvezi z emisijo snovi v zrak za male kurilne naprave:
-      
mejne vrednosti emisije snovi iz malih kurilnih naprav,
-      
določitev goriva, ki se sme kuriti v malih kurilnih napravah,
-      
ukrepe v zvezi z zmanjševanjem emisije snovi v zrak,
-      
prilagoditev obstoječih malih kurilnih naprav določbam te uredbe.
(3) Za vprašanja o emisiji snovi v
zrak iz srednjih kurilnih naprav, ki niso urejena s to uredbo, se uporablja
predpis, ki ureja emisije snovi v zrak iz nepremičnih virov onesnaževanja. Za
vprašanja obratovalnega monitoringa emisije snovi v zrak iz malih in srednjih
kurilnih naprav se uporablja predpis, ki ureja prve meritve in obratovalni
monitoring emisije snovi v zrak iz nepremičnih virov onesnaževanja.
2. člen
(uporaba)
(1) Določbe te uredbe se uporabljajo
za emisijo snovi iz malih in srednjih kurilnih naprav ne glede na to, ali je
uporabljeno gorivo trdno, tekoče ali plinasto, in ne glede na to, ali gre za
pripravo tople vode, pare ali vročega olja ali posredno sušenje ali druge
postopke obdelave predmetov ali materialov, razen za kurilne naprave:
-      
v katerih se odpadki sosežigajo skladno z določbami predpisa, ki ureja
emisijo snovi v zrak iz sežigalnic odpadkov, ali
-      
pri katerih se produkti zgorevanja uporabljajo neposredno v proizvodnem
procesu, predvsem če gre za neposredno segrevanje, sušenje ali druge postopke
obdelave predmetov ali materialov, kakor se to izvaja v pečeh za ponovno
segrevanje ali v pečeh za toplotno obdelavo.
(2) Določbe te uredbe se ne
uporabljajo za napravo, ki je namenjena dogorevanju zaradi čiščenja odpadnih
plinov s sežiganjem, če ta ne obratuje kot samostojna kurilna naprava, ter za
napravo, ki je reaktor za kemijske procese.
3. člen
(pojmi)
Izrazi, uporabljeni v tej uredbi, imajo
naslednji pomen:
1.    
emisija snovi je kakršen koli izpust snovi iz male ali srednje kurilne
naprave v zrak;
2.    
dimni plini so odpadni plini iz male ali srednje kurilne naprave, ki so
onesnaženi s snovmi v trdnem, tekočem ali plinastem stanju; njihov volumski
pretok je izražen v kubičnih metrih na uro (m3/h) pri normni
temperaturi 273 K in tlaku 101,3 kPa ter po korekciji za vsebnost vodnih
hlapov v m3/h (v nadaljnjem besedilu: pri normnih pogojih);
3.    
kurilna naprava je generator toplote, v katerem se toplota pridobiva z
zgorevanjem goriva (npr. kondenzacijski, nizkotemperaturni, toplovodni,
vročevodni in parni kotli) ter generatorji toplega ali vročega zraka, vključno
s pomožnimi napravami, zlasti za pripravo, razprševanje oziroma mešanje
fosilnega goriva z zgorevalnim zrakom. Kurilna naprava je lahko mala, srednja
ali velika;
4.    
mala kurilna naprava je kurilna naprava, ki je sestavljena iz enega ali
več kurišč in veznih elementov za odvajanje dimnih plinov skozi odvodnik, če
njena vhodna toplotna moč ne presega vrednosti, določene s to uredbo za male
kurilne naprave;
5.    
srednja kurilna naprava je kurilna naprava, ki je sestavljena iz enega
ali več kurišč, ne glede na vrsto uporabljenega goriva, ter veznih elementov za
odvajanje dimnih plinov skozi odvodnik in odvodnika dimnih plinov, če njena
vhodna toplotna moč ne presega vrednosti, določene s to uredbo za srednje
kurilne naprave. Srednje kurilne naprave se uvrščajo med naprave iz dveh skupin
naprav za proizvodnjo elektrike, pare, vroče vode, procesne toplote ali vročih
odpadnih plinov z vhodno toplotno močjo manj od 50 MW, ki sta v Uredbi o
emisiji snovi v zrak iz nepremičnih virov onesnaževanja (Uradni list RS, št.
31/07) označeni s številko 1.2, točka a in 1.3;
6.    
kurišče je del kurilne naprave, v kateri zgoreva gorivo;
7.    
kurilna naprava s kombinirano kurjavo je tista, v kateri lahko izmenično
zgorevata dve ali več vrst goriva;
8.    
kurilna naprava z mešano kurjavo je tista, v kateri hkrati zgorevata dve
ali več vrst goriva;
9.    
gorivo so vse v kurišče dovedene gorljive snovi, vključno z negorljivimi
sestavinami;
10.  naravni
les je tisti, ki je obdelan samo mehansko;
11.  biomasa
so proizvodi, ki v celoti ali delno vsebujejo snovi rastlinskega izvora iz
kmetijstva ali gozdarstva in se lahko uporabljajo kot gorivo zaradi
izkoriščanja njihove energetske vrednosti, in naslednji odpadki, ki se
uporabljajo kot gorivo:
-  
rastlinski odpadki iz kmetijstva in gozdarstva,
-  
rastlinski odpadki, ki nastajajo v napravah za proizvodnjo hrane, če se
pridobljena toplota uporablja,
-  
vlaknati rastlinski odpadki iz proizvodnje primarne papirne kaše in
proizvodnje papirja iz papirne kaše, če gre za sosežig na kraju proizvodnje in
se s sosežiganjem pridobljena toplota uporablja,
-  
odpadna pluta,
-  
odpadki iz barvanega, lakiranega ali oplemenitenega lesa in njegovih ostankov,
če nanj niso bila nanesena sredstva za zaščito lesa oziroma jih les ne vsebuje
zaradi obdelave ali prevleke, premazi pa ne vsebujejo halogeniranih organskih
spojin,
-  
odpadki iz vezanega lesa, ivernih ali vlaknenih plošč ali kako drugače
lepljenega lesa in njihovih ostankov, če na les niso bila nanesena sredstva za
zaščito lesa oziroma jih les ne vsebuje zaradi obdelave ali prevleke, premazi
pa ne vsebujejo halogeniranih organskih spojin;
12.  vhodna
toplotna moč kurilne naprave je toplotna moč, izračunana na podlagi spodnje
kurilnosti goriva in količine goriva, ki pri trajnem pogonu kurilne naprave
lahko zgori v časovni enoti. Kurilnost se opredeli za vsak primer posebej;
13.  nazivna
toplotna moč kurilne naprave je najvišja, v trajnem pogonu koristno oddana toplota
v časovni enoti. Če ima kurilna naprava izraženo območje toplotne moči, je nazivna
toplotna moč tista, ki je trenutno nastavljena in označena na tej napravi. Brez
te posebne oznake se za nazivno toplotno moč šteje najvišja vrednost znotraj
območja toplotne moči, ki je dosežena pri normalnem obratovanju kurilne
naprave;
14.  poraba
goriva kurilne naprave je poraba, izražena v količini goriva na časovno enoto
in izmerjena med trajnim obratovanjem kurilne naprave;
15.  največja
temperatura ogrevalnega medija je njegova največja temperatura pri izstopu iz
kurilne naprave;
16.  toplotni
izkoristek kurilne naprave je razmerje med toplotno močjo, ki jo ta naprava
oddaja ogrevalnemu mediju, ter zmnožkom kurilnosti in porabe goriva, izraženo v
odstotkih. Toplotni izkoristek kurilne naprave se lahko izračuna iz izmerjene
toplotne izgube z dimnimi plini na način iz priloge 1, ki je sestavni del te
uredbe;
17.  toplotna
izguba z dimnimi plini je toplota, ki jo kurilna naprava oddaja z njimi;
18.  energetska
učinkovitost kurilne naprave je energetska učinkovitost, izražena s toplotnim
izkoristkom kurilne naprave pri nazivni moči le-te;
19.  dimno
število je merilo za sajavost dimnih plinov, ki se ugotavlja na podlagi stopnje
potemnelosti filtrirnega papirja. Potemnelost filtrirnega papirja se primerja z
lestvico desetih polj različne intenzitete počrnelosti od popolnoma bele na
prvem polju lestvice do popolnoma črne na desetem polju lestvice, pri čemer se
ugotavlja, kateri stopnji v lestvici je počrnelost najbližja. Dimno število se
meri pri tekočem in plinastem gorivu;
20.  črnina
dimnih plinov je po Ringelmanu merilo za njihovo sajavost pri zgorevanju
goriva. Njihova črnina se primerja z lestvico šestih polj različne črnosti
(Ringelmanova lestvica), ki se stopnjujejo od 0 do 5, pri čemer je vsako naslednje
polje za 20 odstotkov bolj črno od prejšnjega. S to lestvico se vizualno
presoja črnina dimnih plinov, izpuščenih skozi odvodnik kurilne naprave;
21.  obstoječa
kurilna naprava je kurilna naprava, ki je bila zgrajena ali je obratovala na
dan uveljavitve te uredbe, in kurilna naprava, za katero je bilo pred
uveljavitvijo te uredbe pridobljeno okoljevarstveno soglasje ali gradbeno
dovoljenje;
22.  upravljavec
kurilne naprave je pravna oseba, samostojni podjetnik posameznik ali fizična
oseba, ki ima v posesti kurilno napravo v času njenega obratovanja, ali oseba,
ki je vložila zahtevo za pridobitev okoljevarstvenega dovoljenja za obratovanje
kurilne naprave.
II. MALE IN SREDNJE KURILNE NAPRAVE
4. člen
(merila za razvrščanje kurilnih naprav)
Posamična kurilna naprava se določi kot
mala ali srednja kurilna naprava glede na:
-      
namen uporabe z zgorevanjem goriva pridobljene toplote,
-      
svojo vhodno toplotno moč in
-      
vrsto goriva, ki se uporablja za zgorevanje v kurišču.
5. člen
(male kurilne naprave)
(1) Mala kurilna naprava je tista, ki
proizvaja toploto za ogrevanje prostorov v stavbah, če njena vhodna toplotna
moč ni večja od:
-      
1 MW pri uporabi trdnega goriva iz 1. točke tretjega odstavka tega
člena,
-      
5 MW pri uporabi tekočega goriva iz 2. točke tretjega odstavka tega
člena in
-      
10 MW pri uporabi plinastega goriva iz 3. točke tretjega odstavka tega
člena.
(2) Za malo kurilno napravo se šteje
tudi naprava za soproizvodnjo toplote in elektrike, če vhodna toplotna moč ne
presega vrednosti iz prejšnjega odstavka in se proizvedena toplota uporablja za
ogrevanje prostorov stavb.
(3) V mali kurilni napravi se lahko
uporabljajo naslednje vrste goriva:
1.    
trdno gorivo:
-  
naravni les v vseh oblikah (drva, žagovina, kosi, odrezki, lubje,
storži) in lesni ostanki, ki nastajajo pri obdelavi naravnega lesa,
-  
briketi iz biomase ter
-  
premog, briketi iz premoga in koks, če vsebnost celotnega žvepla ne
presega 0,5 g/MJ;
2.    
tekoče gorivo: ekstra lahko kurilno olje v skladu s predpisom, ki ureja
fizikalno-kemijske lastnosti tekočega goriva;
3.    
plinasto gorivo: zemeljski plin in utekočinjeni naftni plin.
6. člen
(srednje kurilne naprave)
(1) Srednja kurilna naprava je kurilna
naprava, ki proizvaja toploto za ogrevanje stavb, če je njena vhodna toplotna
moč večja od vhodne toplotne moči iz prvega odstavka prejšnjega člena in ni
večja od 50 MW, in kurilna naprava, ki proizvaja toploto za izvajanje
tehnoloških procesov (npr. priprava tople vode, pare ali vročega olja) ali
posredno sušenje ali druge postopke obdelave predmetov ali materialov, proizvodnjo
elektrike, če njena vhodna toplotna moč ni večja od 50 MW.
(2) V srednji kurilni napravi se lahko
poleg goriva iz tretjega odstavka prejšnjega člena uporablja še:
1.    
trdno gorivo za srednje kurilne naprave z vhodno toplotno močjo, večjo
od 1 MW:
-  
naravni les v vseh oblikah (drva, žagovina, kosi, odrezki, lubje,
storži) in lesni ostanki, ki nastajajo pri obdelavi naravnega lesa,
-  
gorivo iz biomase,
-  
premog, briketi iz premoga in koks z vsebnostjo celotnega žvepla, večjo
od 0,5 g/MJ, če je naprava opremljena s čistilno napravo dimnih plinov,
-  
trdno gorivo iz odpadkov v skladu s predpisom, ki ureja predelavo
odpadkov v trdno gorivo;
2.    
tekoče gorivo: metanol, etanol, neobdelano rastlinsko olje ter
metilester iz rastlinskih olj in za srednje kurilne naprave z vhodno toplotno
močjo, večjo od 1 MW:
-  
emulgirani naravni bitumen in težka kurilna olja, če se uporabljajo v
skladu z določbami predpisa, ki ureja fizikalno-kemijske lastnosti tekočega
goriva,
-  
biogorivo, pridobljeno z biološko
obdelavo odpadkov v skladu s predpisom, ki ureja predelavo odpadkov v biogorivo,
in
-  
masti in olja iz živalskih stranskih
proizvodov, če so izpolnjeni pogoji iz Uredbe (ES) št. 1774/2002 Evropskega parlamenta
in Sveta z dne 3. oktobra 2002 o določitvi zdravstvenih pravil za živalske
stranske proizvode, ki niso namenjeni prehrani ljudi (UL L št. 273 z dne
10. 10. 2002, str. 1), zadnjič spremenjeno z Uredbo Komisije (ES) št.
2007/2006 z dne 22. decembra 2006 o izvajanju Uredbe (ES) št. 1774/2002
Evropskega parlamenta in Sveta v zvezi z uvozom in tranzitom nekaterih vmesnih
proizvodov, pridobljenih iz snovi kategorije 3 in namenjenih za tehnično
uporabo v medicinskih pripomočkih, in vitro diagnostičnih medicinskih
pripomočkih in laboratorijskih reagentih, ter o spremembi te uredbe (UL L
št. 379 z dne 28. 12. 2006, str. 98) (v nadaljnjem besedilu: Uredba
1774/2002/ES);
3.    
plinasto gorivo: koksni plin, plavžni plin, rudniški plin, sintetični
plin, rafinerijski plin, plin iz blata čistilnih naprav, odlagališčni plin in
bioplin.
7. člen
(združevanje več kurilnih naprav v eno veliko
kurilno napravo)
(1) Ob namestitvi dveh ali več
srednjih kurilnih naprav, katerih skupna vhodna toplotna moč presega 50 MW, se
te štejejo kot ena velika kurilna naprava, če ministrstvo, pristojno za okolje,
v postopku za presojo vplivov na okolje ali v postopku izdaje okoljevarstvenega
dovoljenja za obratovanje kurilnih naprav ugotovi, da je tehnično izvedljivo
izpuščati njihove dimne pline skozi skupni odvodnik dimnih plinov in da tako
odvajanje ne bi povečalo za več kakor 100-odstotno cene siceršnje namestitve
posamičnih odvodnikov dimnih plinov.
(2) Ugotovitev o presoji iz prejšnjega
odstavka se vključi v poročilo o presoji vplivov na okolje oziroma v
okoljevarstveno dovoljenje za obratovanje kurilnih naprav.
III. MEJNE VREDNOSTI EMISIJE SNOVI ZA MALE KURILNE NAPRAVE
8. člen
(mejne vrednosti emisije snovi za male
kurilne naprave)
(1) Za male kurilne naprave, ki
uporabljajo trdno  gorivo, je:
1.    
črnina dimnih plinov 1;
2.    
toplotne izgube z dimnimi plini:
- 
19 odstotkov za vhodno toplotno moč 8 kW ali več in manjšo od 25 kW,
- 
18 odstotkov za vhodno toplotno moč 25 kW ali več in manjšo od 50 kW,
- 
12 odstotkov za vhodno toplotno moč 50 kW ali več in manjšo ali enako 1
MW;
3.    
mejna koncentracija ogljikovega monoksida:
- 
4.000 mg/m3 za vhodno toplotno moč 50 kW ali več in manjšo od
150 kW,
- 
2.000 mg/m3 za vhodno toplotno moč 150 kW ali več in manjšo
od 500 kW,
- 
1.000 mg/m3 za vhodno toplotno moč 500 kW ali več in manjšo
ali enako 1 MW;
4.    
mejna koncentracija dušikovega monoksida in dušikovih dioksidov,
izraženih kot NO2, 250 mg/m3 za vhodno toplotno moč 100
kW ali več in manjšo ali enako 1 MW;
5.    
računska vsebnost kisika v dimnih plinih male kurilne naprave, ki
uporablja za gorivo premog, brikete iz premoga ali koks, 7 odstotkov, za drugo
trdno gorivo pa 13 odstotkov.
(2) Za male kurilne naprave, ki
uporabljajo tekoče  gorivo, je:
1.    
dimno število:
- 
2 za vhodno toplotno moč, manjšo od 11 kW,
- 
1 za vhodno toplotno moč 11 kW ali več in manjšo od 400 kW,
- 
1 za vhodno toplotno moč 400 kW ali več in manjšo ali enako 5 MW;
2.    
mejna koncentracija ogljikovega monoksida:
- 
175 mg/m3 za vhodno toplotno moč, manjšo od 400 kW,
- 
120 mg/m3 za vhodno toplotno moč 400 kW ali več in manjšo od
2,5 MW ter
- 
80 mg/m3 za vhodno toplotno moč 2,5 MW ali več in manjšo ali
enako 5 MW;
3.    
mejna koncentracija dušikovega monoksida in dušikovih dioksidov,
izraženih kot NO2:
-  
180 mg/m3, če je največja temperatura vode v kotlu manjša od 110 °C, presežek pritiska v njem pa ni večji od 0,05 MPa,
-  
200 mg/m3, če je največja temperatura vode v kotlu med 110 °C in 210 °C, presežek pritiska v njem pa je med 0,05 MPa in 1,8 MPa, ter
-  
250 mg/m3, če je največja temperatura vode v kotlu večja od 210 °C, presežek pritiska v njem pa večji od 1,8 MPa;
4.    
računska vsebnost kisika v dimnih plinih male kurilne naprave, ki
uporablja tekoče gorivo, 3 odstotke.
(3) Za male kurilne naprave, ki
uporabljajo plinasto  gorivo, je:
1.    
mejna koncentracija ogljikovega monoksida:
- 
100 mg/m3 za vhodno toplotno moč, manjšo od  400 kW, in
- 
80 mg/m3 za vhodno toplotno moč 400 kW ali več in manjšo ali
enako 10 MW;
2.    
mejna koncentracija dušikovega monoksida in dušikovih dioksidov,
izraženih kot NO2:
-  
100 mg/m3, če naprava uporablja zemeljski plin in je največja
temperatura vode v kotlu manjša od 110 °C, presežek pritiska v njem pa ni večji od 0,05 MPa,
-  
110 mg/m3, če naprava uporablja zemeljski plin in je največja
temperatura vode v kotlu med 110 °C in 210 °C, presežek pritiska v njem pa je med 0,05 MPa in 1,8 MPa,
-  
150 mg/m3, če naprava uporablja zemeljski plin in je največja
temperatura vode v kotlu večja od 210 °C, presežek pritiska v njem pa večji od 1,8 MPa, ter
-  
200 mg/m3, če naprava uporablja utekočinjeni naftni plin;
3.    
računska vsebnost kisika v dimnih plinih male kurilne naprave, ki
uporablja plinasto gorivo, 3 odstotke.
(4) Za male kurilne naprave na tekoče
in plinasto gorivo z nazivno toplotno močjo od 4 do vključno 400 kW se toplotne
izgube določajo na podlagi predpisa, ki ureja zahtevane izkoristke za nove
toplovodne ogrevalne kotle na tekoče ali plinasto gorivo.
(5) Ne glede na določbe drugega odstavka
tega člena je za male kurilne naprave s kombiniranimi kurišči na plinasto gorivo,
ki uporabljajo kot rezervno gorivo tekoče gorivo manj kot 300 ur na leto, v
času uporabe tekočega goriva mejna koncentracija dušikovega monoksida in
dušikovih dioksidov, izraženih kot NO2, enaka 250 mg/m3.
IV. MEJNE VREDNOSTI EMISIJE SNOVI ZA SREDNJE KURILNE NAPRAVE
9. člen
(uporaba mejnih vrednosti emisije snovi)
Za odpadne pline iz srednjih kurilnih
naprav se ne uporabljajo določbe predpisa, ki ureja emisije snovi v zrak iz
nepremičnih virov onesnaževanja, v zvezi z mejnimi vrednostmi za:
-      
masni pretok celotnega prahu,
-      
masni pretok celotnih organskih snovi,
-      
anorganske delce, razen če se kot gorivo uporablja koks,
-      
anorganske snovi v plinastem stanju,
-      
organske snovi I. in II. nevarnostne skupine,
-      
rakotvorne snovi ter
-      
dioksine in furane.
10. člen
(mejne vrednosti emisije snovi za srednje
kurilne naprave na trdno gorivo)
Za srednje kurilne naprave, ki uporabljajo
trdno gorivo, je:
1.    
mejna koncentracija celotnega prahu:
-  
20 mg/m3 za naprave z vhodno toplotno močjo 5 MW ali več,
-  
50 mg/m3 za naprave z vhodno toplotno močjo, manjšo od 5 MW,
-  
50 mg/m3 za naprave, ki uporabljajo trdno gorivo iz odpadkov,
-  
100 mg/m3 za naprave z vhodno toplotno močjo, manjšo od 2,5
MW, če naprava uporablja za gorivo naravni les v vseh oblikah ali brikete iz
biomase;
2.    
mejna koncentracija ogljikovega monoksida 150 mg/m3, pri
čemer se za naprave z vhodno toplotno močjo, manjšo od 2,5 MW, koncentracija
ogljikovega monoksida ugotavlja pri nazivni toplotni moči srednje kurilne
naprave;
3.    
mejna koncentracija dušikovega monoksida in dušikovih dioksidov,
izraženih kot NO2:
-  
250 mg/m3, če naprava uporablja kot gorivo naravni les v vseh
oblikah ali brikete iz biomase,
-  
300 mg/m3 za napravo s kuriščem z zgorevanjem v vrtinčnem
sloju, če uporablja katero koli trdno gorivo, razen naravnega lesa v vseh
oblikah ali briketov iz biomase,
-  
400 mg/m3, če naprava, ki ni naprava s kuriščem z zgorevanjem
v vrtinčnem sloju, uporablja drugo gorivo kakor tisto iz prve alinee te točke
in je njena vhodna toplotna moč 10 MW ali več, in
-  
500 mg/m3, če naprava, ki ni naprava s kuriščem z zgorevanjem
v vrtinčnem sloju, uporablja drugo gorivo kakor tisto iz prve alinee te točke
in je njena vhodna toplotna moč manjša od 10 MW;
4.    
mejna koncentracija didušikovega oksida, izraženega kot N2O,
150 mg/m3 za napravo s kuriščem z zgorevanjem v vrtinčnem sloju, če
uporablja premog;
5.    
mejna koncentracija žveplovega dioksida in žveplovega trioksida,
izraženih kot SO2:
-  
250 mg/m3 za napravo s kuriščem z zgorevanjem v vrtinčnem
sloju, razen če te mejne koncentracije ni mogoče doseči z ekonomsko
upravičenimi ukrepi, pri čemer pa mejni emisijski faktor, izražen kot razmerje
med maso žvepla v odpadnih plinih in maso žvepla v gorivu, ne sme presegati
25 odstotkov,
-  
1.300 mg/m3, če naprava uporablja črni premog,
-  
1.000 mg/m3, če naprava
uporablja drugo trdno gorivo;
6.    
mejna koncentracija celotnega organskega ogljika za srednjo kurilno
napravo 10 mg/m3, če se uporablja za gorivo naravni les v vseh
oblikah, briketi iz biomase ali trdno gorivo iz odpadkov;
7.    
računska vsebnost kisika v dimnih plinih srednje kurilne naprave, ki
uporablja za gorivo premog, brikete iz premoga ali koks, je 7 odstotkov, za
odpadno lužino pri proizvodnji celuloze je 6 odstotkov, za drugo trdno gorivo
pa 11 odstotkov.
11. člen
(mejne vrednosti emisije snovi za srednje
kurilne naprave na tekoče gorivo)
Za srednje kurilne naprave, ki uporabljajo
tekoče  gorivo, je:
1.    
mejna koncentracija celotnega prahu 50 mg/m3 razen za
naprave, ki uporabljajo za gorivo ekstra lahko kurilno olje, metanol, etanol,
neobdelano rastlinsko olje ali metilester iz rastlinskih olj, pri katerih se
koncentracija celotnega prahu v dimnih plinih ne ugotavlja;
2.    
dimno število 1 za naprave, ki uporabljajo za gorivo ekstra lahko
kurilno olje, metanol, etanol, neobdelano rastlinsko olje ali metilester iz
rastlinskih olj;
3.    
mejna koncentracija ogljikovega monoksida 80 mg/m3;
4.    
mejna koncentracija dušikovega monoksida in dušikovih dioksidov,
izraženih kot NO2:
-  
180 mg/m3, če naprava uporablja ekstra lahko kurilno olje in
je največja temperatura vode v kotlu manjša od 110 °C, presežek pritiska v njem pa ni večji od 0,05 MPa,
-  
200 mg/m3, če naprava
uporablja ekstra lahko kurilno olje in je največja temperatura vode v kotlu med
 110 °C in 210 °C, presežek pritiska v njem pa je med 0,05 MPa in
1,8 MPa,
-  
250 mg/m3, če naprava uporablja ekstra lahko kurilno olje in
je največja temperatura vode v kotlu večja od 210 °C, presežek pritiska v njem pa večji od 1,8 MPa, in
-  
350 mg/m3, če naprava uporablja drugo tekoče gorivo;
5.    
mejna koncentracija žveplovega dioksida in žveplovega trioksida,
izraženih kot SO2:
- 
1.300 mg/m3, če naprava uporablja težko kurilno  olje, in
- 
850 mg/m3, če naprava uporablja drugo tekoče gorivo;
6.    
računska vsebnost kisika v dimnih plinih srednje kurilne naprave, ki
uporablja tekoče gorivo, 3 odstotke.
12. člen
(mejne vrednosti emisije snovi za srednje
kurilne naprave na plinasto gorivo)
(1) Za srednje kurilne naprave, ki
uporabljajo plinasto gorivo, je:
1.    
mejna koncentracija celotnega prahu:
-  
5 mg/m3 za naprave, ki uporabljajo zemeljski plin, utekočinjeni
naftni plin, rafinerijski plin, plin iz blata čistilnih naprav ali bioplin,
-  
10 mg/m3 za naprave, ki uporabljajo drug plinasto gorivo;
2.    
mejna koncentracija ogljikovega monoksida 80 mg/m3;
3.    
mejna koncentracija dušikovega monoksida in dušikovih dioksidov,
izraženih kot NO2:
-  
100 mg/m3, če naprava uporablja zemeljski plin in je največja
temperatura vode v kotlu manjša od 110 °C, presežek pritiska v njem pa ni večji od 0,05 MPa,
-  
110 mg/m3, če naprava uporablja zemeljski plin in je največja
temperatura vode v kotlu med 110 °C in 210 °C, presežek pritiska v njem pa je med 0,05 MPa in 1,8 MPa,
-  
150 mg/m3, če naprava uporablja zemeljski plin in je največja
temperatura vode v kotlu večja od 210 °C, presežek pritiska v njem pa večji od 1,8 MPa, in
-  
200 mg/m3, če naprava uporablja drugo plinasto gorivo, pri
čemer je treba pri uporabi plinastih goriv, ki vsebujejo dušikove spojine, v
odpadnih plinih zmanjševati vsebnost dušikovih oksidov z uporabo najboljših
razpoložljivih tehnologij čiščenja odpadnih plinov;
4.    
mejna koncentracija žveplovega dioksida in žveplovega trioksida,
izraženih kot SO2:
- 
5 mg/m3, če naprava uporablja utekočinjen naftni plin,
- 
10 mg/m3, če naprava uporablja zemeljski plin,
- 
50 mg/m3, če naprava uporablja plavžni ali rafinerijski plin,
- 
350 mg/m3, če naprava
uporablja drugo plinasto gorivo;
5.    
računska vsebnost kisika v dimnih plinih srednje kurilne naprave, ki
uporablja plinasto gorivo, 3 odstotke.
(2) Ne glede na določbe prejšnjega
odstavka se določbe o mejnih koncentracijah ne uporabljajo za uporabo
odlagališčnega plina v srednji kurilni napravi oziroma za kakršno koli
sežiganje tega plina.
V. VREDNOTENJE EMISIJE SNOVI
13. člen
(vsebnost dušika v tekočem gorivu)
(1) Mejna koncentracija dušikovih
oksidov v dimnih plinih srednje kurilne naprave, ki uporablja ekstra lahko
kurilno olje, določena v 11. členu te uredbe, se uporablja za ekstra lahko
kurilno olje, v katerem vsebnost dušika ne presega referenčne vrednosti dušika
140 mg/kg, za večje vsebnosti dušika v ekstra lahkem kurilnem olju pa je treba izmerjeno
koncentracijo dušikovih oksidov v odpadnih plinih preračunati na referenčno
vsebnost dušika po metodi iz standarda SIST EN 267 (dodatka b in c).
(2) Mejna koncentracija dušikovih
oksidov v dimnih plinih srednje kurilne naprave, ki uporablja težko kurilno
olje, določeno v 11. členu te uredbe, se uporablja za olja, v katerih
vsebnost dušika ne presega 0,09 odstotka, izračunanega glede na maso težkega
kurilnega olja, za večje vsebnosti dušika v težkem kurilnem olju pa se mejna
koncentracija določi na podlagi naslednjega izračuna:
mejna
koncentracija dušikovih oksidov = – 830 . x2 + 1700 . x + 200,
pri čemer je x vsebnost dušika v težkem
kurilnem olju, izražena v masnih odstotkih.
14. člen
(upoštevanje računske vsebnosti kisika)
Koncentracije snovi v dimnih plinih iz
kurilnih naprav se preračunajo na koncentracijo v suhih dimnih plinih, upoštevajoč
računske vsebnosti kisika, ki so določene s to uredbo.
15. člen
(kurilne naprave z mešano kurjavo)
(1) Za kurilno napravo z mešano
kurjavo se določi mejna koncentracija tako, da se mejne koncentracije za vsako
vrsto goriva posebej pomnožijo z deležem toplotne energije, ki ga gorivo
prispeva v kurišče. Tako pomnožene vrednosti mejnih koncentracij se seštejejo.
(2) Mejne koncentracije v dimnih
plinih odvodnika kurilne naprave z več kurišči, v katerih se uporablja različno
gorivo, se določijo na način iz prejšnjega odstavka.
(3) Če je toplotni prispevek goriva,
za katerega so v skladu s to uredbo določene največje mejne koncentracije, v
kurilni napravi z mešano kurjavo vsaj 50 odstotkov, veljajo za emisijo snovi iz
take kurilne naprave mejne koncentracije, ki so določene za to gorivo.
(4) Za kurilno napravo s kombinirano
kurjavo veljajo mejne koncentracije za tisto gorivo, ki trenutno zgoreva. Pri
preklopu obratovanja kurišča s trdnega goriva na plinasto ali tekoče veljajo še
štiri ure po preklopu mejne koncentracije za trdno gorivo.
(5) Za kurilno napravo s kuriščem z
zgorevanjem v vrtinčnem sloju veljajo mejne koncentracije za trdno gorivo,
določene s to uredbo, tudi ob mešani oziroma kombinirani kurjavi.
VI. UKREPI ZMANJŠEVANJA EMISIJ SNOVI V ZRAK
16. člen
(uporaba čistilnih naprav dimnih plinov)
(1) Srednje kurilne naprave, ki imajo
vgrajene naprave za razžveplanje dimnih plinov in naprave za zmanjševanje
anorganskih halogenskih spojin v dimnih plinih, lahko obratujejo brez teh
naprav največ 240 ur na leto, od tega največ 72 ur nepretrgoma.
(2) Ne glede na določbo prejšnjega
odstavka mora upravljavec srednje kurilne naprave vsak izpad čistilnih naprav
prijaviti inšpektoratu, pristojnemu za varstvo okolja.
(3) Čas obratovanja iz prvega odstavka
tega člena, v katerem je presežena dvakratna mejna koncentracija, se upošteva
kot čas izpada čistilnih naprav.
17. člen
(izpuščanje dimnih plinov)
(1) Upravljavec male in srednje
kurilne naprave mora zagotoviti izpuščanje dimnih plinov v okolje samo skozi
njen odvodnik.
(2) Upravljavec srednje kurilne
naprave mora zagotoviti, da se pri načrtovanju in izračunu potrebne višine
dimnika upoštevajo določbe predpisa, ki ureja emisijo snovi v zrak iz
nepremičnih virov onesnaženja.
VII. OBRATOVALNI MONITORING EMISIJE SNOVI
18. člen
(obratovalni monitoring emisije snovi)
(1) Upravljavec male in srednje
kurilne naprave mora zagotoviti izvajanje obratovalnega monitoringa emisije
snovi v skladu s predpisom, ki ureja prve meritve in obratovalni monitoring
emisije snovi v zrak.
(2) Prve in občasne meritve emisije
snovi se ne opravljajo na malih kurilnih napravah na tekoče in plinasto gorivo,
katerih nazivna toplotna moč je manjša ali enaka 8 kW, in na malih kurilnih
napravah na trdno gorivo, katerih nazivna toplotna moč je manjša ali enaka 50
kW.
(3) Občasne meritve niso potrebne, če
ima mala ali srednja kurilna naprava vgrajene umerjene merilnike emisije snovi
za trajno merjenje, ki delujejo nepretrgoma.
19. člen
(izvajanje trajnih meritev)
(1) Za srednje kurilne naprave mora
upravljavec naprave glede na vrsto goriva in vhodno toplotno moč zagotoviti
izvajanje trajnih meritev naslednjih koncentracij:
-      
celotnega prahu za naprave na trdno gorivo, če je njihova vhodna
toplotna moč večja od 25 MW,
-      
celotnega prahu za naprave na tekoče gorivo, če je njihova vhodna
toplotna moč večja od 20 MW, razen za tiste, ki uporabljajo ekstra lahko
kurilno olje, metanol, etanol, neobdelano rastlinsko olje ali metilester iz
rastlinskih olj,
-      
dimnega števila za naprave na tekoče gorivo, če je njihova vhodna
toplotna moč večja od 20 MW in uporabljajo ekstra lahko kurilno olje, metanol,
etanol, neobdelano rastlinsko olje ali metilester iz rastlinskih olj,
-      
ogljikovega monoksida za naprave na trdno gorivo, in sicer:
1. če je njihova
vhodna toplotna moč večja od 2,5 MW,
2. na
trdno gorivo iz odpadkov v skladu s predpisom, ki ureja predelavo odpadkov v
trdno gorivo, če je njihova vhodna toplotna moč večja od 1 MW,
-      
ogljikovega monoksida za naprave na tekoče gorivo, in sicer:
1.  na
ekstra lahko kurilno olje, metanol, etanol, neobdelano rastlinsko olje ali
metilester iz rastlinskih olj, če je njihova vhodna toplotna moč večja od 20
MW,
2.  na
tekoče gorivo iz odpadkov v skladu s predpisom, ki ureja predelavo odpadkov v
tekoče gorivo, če je njihova vhodna toplotna moč večja od 1 MW, in
3.  na
drugo tekoče gorivo, če je njihova vhodna toplotna moč večja od 10 MW,
-      
žveplovih oksidov za naprave na premog, brikete iz premoga in koks z vsebnostjo
celotnega žvepla, večjo od 0,5 g/MJ,
-      
žveplovih oksidov za naprave na emulgirani naravni bitumen in težko
kurilno olje.
(2) Ne glede na določbe prve alinee
prejšnjega odstavka mora biti naprava z vhodno toplotno močjo, večjo od
5 MW in enako ali manjšo od 25 MW, opremljena z merilnikom za trajno
merjenje kakovosti celotnega prahu v dimnih plinih, če uporablja katero koli
trdno gorivo.
VIII. NADZOR
20. člen
(inšpekcijski nadzor)
Nadzor nad izvajanjem te uredbe opravlja
inšpekcija, pristojna za varstvo okolja.
IX. KAZENSKE DOLOČBE
21. člen
(prekrški)
(1) Z globo od 4.000 do 40.000 eurov
se za prekršek kaznuje upravljavec naprave, ki je pravna oseba ali samostojni
podjetnik posameznik, če ravna v nasprotju z določbami tretjega odstavka
5. člena in tretjega odstavka 6. člena ter 16., 17., 18., 19., 22. in 23. člena te uredbe.
(2) Z globo od 1.200 do 4.100 eurov se
za prekršek kaznuje upravljavec naprave, ki je fizična oseba, če ravna v
nasprotju z določbami tretjega odstavka 5. člena ter 16., 17., 18. in 22. člena te uredbe.
(3) Z globo od 1.200 do 4.100 eurov se
za prekršek iz prvega odstavka tega člena kaznuje tudi odgovorna oseba upravljavca
naprave.

Priloga
1: Izračun toplotnega izkoristka kurilne naprave

Uredba o emisiji snovi v zrak iz malih  in
srednjih kurilnih naprav (Uradni list RS, št. 34/07)
vsebuje naslednje prehodne in končne določbe:
»X. PREHODNE IN KONČNE DOLOČBE
22. člen
(prilagoditev
obstoječih malih kurilnih naprav)
(1) Upravljavec obstoječe male kurilne
naprave mora prilagoditi njeno obratovanje v zvezi z mejnimi vrednostmi emisije
snovi določbam te uredbe:
-      
najpozneje 60 mesecev po uveljavitvi te uredbe, če je mala kurilna
naprava na tekoče in plinasto gorivo obratovala na dan uveljavitve več kakor 15
let,
-      
najpozneje 60 mesecev po tem, ko mala kurilna naprava na tekoče in
plinasto gorivo obratuje več kakor 15 let.
(2) Do prilagoditve obstoječe male kurilne
naprave določbam te uredbe se za mejne vrednosti emisij snovi za obstoječe male
kurilne naprave uporabljajo mejne vrednosti emisije snovi iz 8. člena te
uredbe, razen za:
-      
ogljikov monoksid, za katerega je mejna koncentracija za trdno gorivo:
1.   4.000 mg/m3
za vhodno toplotno moč, večjo od 50 kW in enako ali manjšo od 150 kW,
2.   2.000 mg/m3
za vhodno toplotno moč, večjo od 150 kW in enako ali manjšo od 500 kW,
3.   1.000 mg/m3
za vhodno toplotno moč, večjo od 500 kW,
-      
ogljikov monoksid, za katerega je mejna koncentracija 175 mg/m3
za tekoče gorivo in 100 mg/m3 za plinasto gorivo,
-      
dušikove okside, za katero je mejna koncentracija 280 mg/m3
za tekoče gorivo, 200 mg/m3 za zemeljski plin in 300 mg/m3
za utekočinjeni naftni plin.
23. člen
(prilagoditev
obstoječih srednjih kurilnih naprav)
(1) Upravljavec obstoječe srednje kurilne
naprave mora prilagoditi njeno obratovanje v zvezi z izvajanjem trajnih meritev
najpozneje 36 mesecev po uveljavitvi te uredbe.
(2) Upravljavec obstoječe srednje kurilne
naprave mora prilagoditi njeno obratovanje v zvezi z mejnimi vrednostmi emisije
snovi določbam te uredbe:
-      
najpozneje 90 mesecev po uveljavitvi te uredbe, če je srednja kurilna
naprava obratovala na dan uveljavitve te uredbe več kakor 20 let,
-      
najpozneje 90 mesecev po tem, ko srednja kurilna naprava obratuje več
kakor 20 let.
(3) Do prilagoditve obstoječe srednje
kurilne naprave določbam te uredbe se za mejne vrednosti emisij snovi
uporabljajo mejne vrednosti iz 10., 11. in 12. člena te uredbe, razen za:
-      
ogljikov monoksid, za katerega je mejna koncentracija 250 mg/m3
za trdno gorivo, 170 mg/m3 za tekoče gorivo in 100 mg/m3
za plinasto gorivo,
-      
dušikove okside, za katere je mejna koncentracija 650 mg/m3
za trdno gorivo, 250 mg/m3 za ekstra lahko kurilno olje, 350 mg/m3
za težko kurilno olje in 200 mg/m3 za plinasto gorivo ter
-      
žveplove okside, za katere je mejna koncentracija 1.700 mg/m3
za trdno gorivo, 1.700 mg/m3 za tekoče gorivo in 35 mg/m3 za
plinasto gorivo.
(4) Ne glede na določbe prvega, drugega in
tretjega odstavka tega člena mora upravljavec srednje kurilne naprave
prilagoditi emisijo snovi v zrak določbam te uredbe najpozneje v 36 mesecih po
njeni uveljavitvi, če uporablja kot gorivo:
-      
trdno gorivo iz odpadkov,
-      
tekoče gorivo iz odpadkov,
-      
biogorivo, pridobljeno z biološko obdelavo odpadkov,
-      
masti živalskega izvora, pridobljene s toplotno obdelavo živalskih
stranskih proizvodov v skladu z Uredbo 1774/2002/ES;
-      
koksni plin, plavžni plin, rafinerijski plin, odlagališčni plin, plin iz
blata čistilnih naprav ali bioplin.
24. člen
(prenehanje
veljavnosti)
Z dnem uveljavitve te uredbe preneha
veljati Uredba o emisiji snovi v zrak iz kurilnih naprav (Uradni list RS, št.
73/94, 51/98, 83/98 – popr. 105/00, 50/01, 46/02, 49/03, 41/04 – ZVO-1 in 45/04), razen določb 13. člena, ki se uporabljajo v zvezi s prilagoditvijo velikih kurilnih
naprav do 31. oktobra 2007 v skladu z določbami 32. člena Uredbe o
mejnih vrednostih emisije snovi v zrak iz velikih kurilnih naprav (Uradni list
RS, št. 73/05).
25. člen
(začetek
veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
emisiji snovi v zrak iz malih  in srednjih kurilnih naprav (Uradni list RS, št.
81/07) spreminja 22. člen uredbe tako, da
se glasi:
»22. člen
(prilagoditev
obstoječih malih kurilnih naprav)
(1) Upravljavec obstoječe male kurilne
naprave mora prilagoditi njeno obratovanje v zvezi z mejnimi vrednostmi emisije
snovi določbam te uredbe:
-      
najpozneje 60 mesecev po uveljavitvi te uredbe, če je mala kurilna
naprava na tekoče in plinasto gorivo obratovala na dan uveljavitve več kakor 15
let,
-      
najpozneje 60 mesecev po tem, ko mala kurilna naprava na tekoče in
plinasto gorivo obratuje več kakor 15 let.
(2) Do prilagoditve obstoječe male
kurilne naprave določbam te uredbe se za mejne vrednosti emisij snovi za obstoječe
male kurilne naprave uporabljajo mejne vrednosti emisije snovi iz 8. člena
te uredbe, razen za:
-      
ogljikov monoksid, za katerega je mejna koncentracija za trdno gorivo:
1.   4.000 mg/m3
za vhodno toplotno moč, večjo od 50 kW in enako ali manjšo od 150 kW,
2.   2.000 mg/m3
za vhodno toplotno moč, večjo od 150 kW in enako ali manjšo od 500 kW,
3.  
1.000 mg/m3 za vhodno toplotno moč, večjo od 500 kW,
-      
ogljikov monoksid, za katerega je mejna koncentracija 175 mg/m3 za
tekoče gorivo in 100 mg/m3 za plinasto gorivo,
-      
dušikove okside, za katere je mejna koncentracija 250 mg/m3
za tekoče gorivo, 150 mg/m3 za zemeljski plin in 200 mg/m3
za utekočinjeni naftni plin.«;
 
spreminja 23. člen uredbe tako, da se glasi:
»23. člen
(prilagoditev
obstoječih srednjih kurilnih naprav)
(1) Upravljavec obstoječe srednje
kurilne naprave mora prilagoditi njeno obratovanje v zvezi z izvajanjem trajnih
meritev najpozneje 36 mesecev po uveljavitvi te uredbe.
(2) Upravljavec obstoječe srednje
kurilne naprave mora prilagoditi njeno obratovanje v zvezi z mejnimi vrednostmi
emisije snovi določbam te uredbe:
-      
najpozneje 90 mesecev po uveljavitvi te uredbe, če je srednja kurilna
naprava obratovala na dan uveljavitve te uredbe več kakor 20 let,
-      
najpozneje 90 mesecev po tem, ko srednja kurilna naprava obratuje več
kakor 20 let.
(3) Do prilagoditve obstoječe srednje
kurilne naprave določbam te uredbe se za mejne vrednosti emisij snovi uporabljajo
mejne vrednosti iz 10., 11. in 12. člena te uredbe, razen za:
-      
ogljikov monoksid, za katerega je mejna koncentracija 250 mg/m3
za trdno gorivo, 170 mg/m3 za tekoče gorivo in 100 mg/m3
za plinasto gorivo,
-      
dušikove okside, za katere je mejna koncentracija 650 mg/m3
za trdno gorivo, 250 mg/m3 za ekstra lahko kurilno olje, 350 mg/m3
za težko kurilno olje in 200 mg/m3 za plinasto gorivo,
-      
žveplove okside, za katere je mejna koncentracija 1.700 mg/m3
za trdno gorivo, 1.700 mg/m3 za tekoče gorivo in 35 mg/m3
za plinasto gorivo,
-      
celotni prah pri uporabi trdnega goriva v srednih kurilnih napravah z
vhodno toplotno močjo, manjšo od 5 MW, za katerega je mejna koncentracija enaka
150 mg/m3,
-      
celotni prah za rekonstruirano obstoječo srednjo kurilno napravo na
biomaso, ki je začela obratovati pred 10. decembrom 1994, za katerega je
mejna koncentracija enaka 150 mg/m3,
-      
celotni prah pri uporabi trdnega goriva in z vhodno toplotno močjo,
večjo ali enako 5 MW, za katerega je mejna koncentracija enaka 50 mg/m3,
-      
ogljikov monoksid za rekonstruirano obstoječo srednjo kurilno napravo na
biomaso, ki je začela obratovati pred 10. decembrom 1994, za katerega je
mejna koncentracija enaka 1000 mg/m3 ter
-      
celotni organski ogljik, če se uporablja za gorivo naravni les v vseh
oblikah, briketi iz biomase ali trdno gorivo iz odpadkov, za katerega je mejna
koncentracija enaka 50 mg/m3.
(4) Ne glede na določbe prvega,
drugega in tretjega odstavka tega člena mora upravljavec srednje kurilne naprave
prilagoditi emisijo snovi v zrak določbam te uredbe najpozneje v 36 mesecih po
njeni uveljavitvi, če uporablja kot gorivo:
-      
trdno gorivo iz odpadkov,
-      
tekoče gorivo iz odpadkov,
-      
biogorivo, pridobljeno z biološko obdelavo odpadkov,
-      
masti živalskega izvora, pridobljene s toplotno obdelavo živalskih
stranskih proizvodov v skladu z Uredbo 1774/2002/ES;
-      
koksni plin, plavžni plin, rafinerijski plin, odlagališčni plin, plin iz
blata čistilnih naprav ali bioplin.
ter vsebuje naslednjo prehodno in končno
določbo:
»PREHODNA IN KONČNA DOLOČBA.
8. člen
Če so male ali srednje kurilne naprave na
ekstra lahko kurilno olje z vhodno toplotno močjo, večjo od 120 KW in manjšo od
10 MW, in male kurilne naprave na plinasto gorivo dane na trg končnim
uporabnikom pred 31. decembrom 2011, veljajo za koncentracijo dušikovih
oksidov do prilagoditvenih rokov, določenih za obstoječe male in srednje
kurilne naprave v drugi alinei prvega odstavka 22. člena uredbe, naslednje
mejne koncentracije:
-      
250 mg/m3 za tekoče gorivo, 150 mg/m3 za zemeljski
plin in 200 mg/m3 za utekočinjeni naftni plin.
9. člen
Ta uredba začne veljati naslednji dan po
objavi v Uradnem listu Republike Slovenije.«.