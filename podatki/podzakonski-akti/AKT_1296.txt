1. Ministrstvo za delo, družino, socialne zadeve in
enake možnosti izdaja soglasje k Aktu o ustanovitvi ustanove z imenom
»FUNDACIJA NENA – USTANOVA ZA ZAGOTAVLJANJE FINANČNIH IN IZOBRAŽEVALNIH
STORITEV ZA OTROKE IZ SOCIALNO ŠIBKIH DRUŽIN«, sestavljenemu v obliki
notarskega zapisa z opr. št. SV 431/22 z dne 28. 6. 2022 in po
odpravku notarskega zapisa izdanega dne 29. 8. 2022, pri notarki mag. Nini
Češarek, Trg zbora odposlancev 66, 1330 Kočevje, s katerim je ustanovitelj
Ljubo Kokl, Cesta Staneta Žagarja 2, 4000 Kranj ustanovil ustanovo:
-       
z imenom: »FUNDACIJA NENA – USTANOVA ZA ZAGOTAVLJANJE FINANČNIH IN
IZOBRAŽEVALNIH STORITEV ZA OTROKE IZ SOCIALNO ŠIBKIH DRUŽIN«.
-       
s sedežem: v Ljubljani.
Poslovni naslov ob izdaji tega soglasja je Celovška cesta
150, 1000 Ljubljana.
2. Namen ustanove je splošnokoristen in trajen. Namen
ustanovitve je zagotavljanje denarne pomoči, financiranje izobraževanja in
športnih dejavnosti za otroke iz socialno šibkih družin.
3. Ustanovitveno premoženje ustanove so denarna sredstva
v višini 1.000,00 eurov.
4. Člani prve uprave so:
-       
Ljubo Kokl, Cesta Staneta Žagarja 2, Kranj,
-       
Nana Pavlin, Tacenska cesta 125, Ljubljana in
-       
Miran Pavlin, Cesta Staneta Žagarja 2, Kranj.
5. V skladu z 12. členom Zakona o ustanovah (Uradni
list RS, št. 70/05 – uradno prečiščeno besedilo in 91/05 – popr.) stroške
objave soglasja v Uradnem listu Republike Slovenije nosi ustanova. V postopku
niso nastali drugi stroški.
Št. 12200-5/2022
Ljubljana, dne 7. decembra 2022
EVA 2022-2611-0065
Luka Mesec
minister
za delo, družino, socialne zadeve
in enake možnosti