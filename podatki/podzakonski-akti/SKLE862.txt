1
Banka Slovenije bo 9. oktobra 1995 dala v prodajo
priložnostne zlatnike in srebrnike, izdane ob 50-letnici zmage nad nacizmom in
fašizmom, z znamenji, ki so določena z uredbo o glavnih znamenjih priložnostnih
kovancev ob 50-letnici zmage nad nacizmom in fašizmom (Uradni list RS, št.
32/95).
2
Priložnostni kovanci, izdelani iz zlata in srebra, se bodo
prodajali po ceni, ki je večja od njihove nominalne vrednosti.
3
Banka Slovenije bo 9. oktobra 1995 izročila v obtok tudi
priložnostne kovance za 5 tolarjev, izdelane iz kovin, iz katerih se izdelujejo
kovanci v obtoku, in z znamenji, ki so določena z uredbo o glavnih znamenjih
priložnostnih kovancev ob 50-letnici zmage nad nacizmom in fašizmom (Uradni
list RS, št. 32/95). Kovanci bodo izročeni v obtok po njihovi nominalni
vrednosti.
4
Vsi priložnostni kovanci iz 1. in 3. točke tega sklepa so
zakonito plačilno sredstvo v višini nominalne vrednosti, ki je označena na
njih.
5
Ta sklep začne veljati z dnem objave v Uradnem listu
Republike Slovenije.
Št. GP-34
Ljubljana, dne 23. maja 1995.
Predsednik
Sveta Banke Slovenije
Guverner
dr. France Arhar l. r.