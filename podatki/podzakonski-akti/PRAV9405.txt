1. člen
S tem pravilnikom se sprejme gozdnogospodarski načrt gozdnogospodarske
enote Rovte (2009–2018), št. 04‑65/09
z dne 3. 9. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Ljubljana.
2. člen
Gozdnogospodarska enota Rovte, ki meri 7.273,50 ha, se nahaja
v Gozdnogospodarskem območju Ljubljana, v Občini Logatec, oziroma v katastrskih
občinah Vrh, Rovte, Medvedje Brdo, Žibrše, Petkovec, Zaplana in Blekova vas.
3. člen
V gozdnogospodarski enoti Rovte je s 1. januarjem 2009 ugotovljeno
naslednje stanje gozdov:
A)    
lastništvo: 98,90% zasebnih gozdov v lasti fizičnih ali pravnih oseb,
1,00% državnih gozdov in 0,20% gozdov lokalnih skupnosti;
B)    
površina: 4.441,32 ha, od katere je 4.433,67 ha večnamenskih gozdov in
7,65 ha gozdov s posebnim namenom, v katerih gozdnogospodarski ukrepi niso
dovoljeni;
C)   
lesna zaloga: 259,2 m3/ha, od tega 168,9 m3/ha
iglavcev in 90,3 m3/ha listavcev;
D)   
tekoči letni prirastek: 7,55 m3/ha, od tega 4,66 m3/ha
iglavcev in 2,89 m3/ha listavcev.
4. člen
(1) V gozdnogospodarskem načrtu gozdnogospodarske enote Rovte
(2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Ljubljana, izdelanega za obdobje od 1. januarja
2001 do 31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Rovte določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 2.019,49 ha,
-       
ekološke funkcije na površini 312,65 ha ter
-       
socialne funkcije na površini 183,35 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Rovte (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Rovte za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 220.864 m3, od tega 152.342 m3
iglavcev in 68.522 m3 listavcev,
-       
gojitvena dela, potrebna za ohranitev in razvoj gozdov, na površini
150,23 ha,
-       
nega drogovnjaka na površini 27,73 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 490 tulci,
-       
nega habitatov prosto živečih živali, in sicer vzdrževanje travinj na
površini 13,60 ha ter ohranitev biotopov na površini 0,50 ha.
(2) V gozdnogospodarskem načrtu gozdnogospodarske enote Rovte
(2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Rovte, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Rovte (2009–2018).
7. člen
Po en izvod gozdnogospodarskega načrta gozdnogospodarske enote
Rovte (2009–2018) je na vpogled na sedežu Zavoda za gozdove Slovenije, Območne
enote Ljubljana, Tržaška 2, Ljubljana, na sedežu Zavoda za gozdove Slovenije,
Krajevne enote Logatec, Tržaška 19a, Logatec in na Ministrstvu za kmetijstvo, gozdarstvo
in prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Rovte (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-28/2001/9
Ljubljana, dne 26. novembra 2009
EVA 2009-2311-0030
prof. dr. Milan Pogačnik l.r.
Minister
za kmetijstvo,
gozdarstvo in prehrano