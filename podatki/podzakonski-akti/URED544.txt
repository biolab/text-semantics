1. člen
S to uredbo se sprejmejo prostorski ureditveni pogoji za
sanacijo degradiranega prostora občine Litija (v nadaljevanju: akt
legalizacije), ki jih je v februarju 1994 izdelal Beton projekt, d.o.o.,
Zagorje ob Savi.
2. člen
Splošni podatki o aktu legalizacije, vsebinsko kazalo o vseh
sestavinah akta legalizacije, skupna obrazložitev oziroma utemeljitev akta
legalizacije, pregledna karta občine z označeno razvrstitvijo posegov,
evidentiranih po 11. členu zakona o spremembah in dopolnitvah zakona o urejanju
naselij in drugih posegov v prostor, vsa potrebna soglasja organov in
organizacij, ki so dali pogoje k tem posegom, projektne rešitve sanacij ter
ocene prispevkov vsakega posega k stroškom za pripravo in opremljanje stavbnih
zemljišč, so sestavni del te uredbe in so na vpogled pri upravnemu organu
občine Litija, pristojnem za urejanje prostora.
3. člen
Meja območja, ki ga obravnava akt legalizacije, se določi po
naslednjih parcelah in sicer: 
k.o. DOLE: 1066/10, 1159: 
k.o. HOTIČ: 889/2, 496/3, 1381/1; 
k.o. GRADIŠČE: 649/1, 647/2, 505/2, 341, 342; 
k.o. JABLANICA: 559; 
k.o. JEZNI VRH: 192, 93, 91, 2/2;. k.o. KRESNICE: 134/15,
172; 173/17, 143/1; 
k.o. KRESNIŠKI VRH: 401/4, 962/8, 9, 10, 962/14; 
k.o. LIBERGA: 803, 378/9, 370/1, 1337/5; 
k.o. MORAVČE: 419, 990, 991; 
k.o. PEČICE: 328/3; 
k.o. POLJANE: 323/2, 323/1, 1171/1, 1160/3, 1152/2, 718, 719;
k.o. POLŠNIK: 771/2, 3, 680/9, 482, 1989, 2171; 
k.o. PRELESJE: 944; 
k.o. RIBČE: 611/3; 
k.o. SAVA: 734/5, 1242/6; 
k.o. SOBRAČE: 11, 12; 
k.o. ŠMARTNO: 907, 816/2, 663/7, 931/4, 523/4, 68/1, 495/2,
775/1, 2; 
k.o. ŠTANGA: 332/2; 
k.o. VAČE: 2181/2,1781/3, 1814/7,1878, 6/4,1592/3; 
k.o. VELIKA GOBA: 1622/3, 553, 537; k.o. VINTARJEVEC: 206/2,
1287, 1293; 
k.o. VODICE: 1248, 217, 
ki so sestavni del tega območja.
4. člen
Funkcija območja s pogoji za izrabo in kvaliteto graditve ali
drugega posega v prostor, pogoji za urbanistično, arhitektonsko in krajinsko
oblikovanje ter drugi pogoji, pomembni za izvedbo akta legalizacije, so
sestavni del te uredbe in so razvidni za vsak poseg ali skupine posegov posebej
iz projektnih rešitev sanacije kot sestavni del akta legalizacije, ki je na
vpogled pri upravnem organu občine Litija, pristojnem za urejanje prostora.
5. člen
Nadzor nad izvajanjem te uredbe opravlja organ urbanistične
inšpekcije.
6. člen
Ta uredba začne veljati petnajsti dan po objavi v Uradnem
listu Republike Slovenije.
Št. 350-01/94-5/4-8
Ljubljana, dne 29. septembra 1994.
Vlada Republike Slovenije
dr. Janez Drnovšek l. r.
Predsednik