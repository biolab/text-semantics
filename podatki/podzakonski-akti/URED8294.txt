1. člen
(vsebina uredbe)
Ta uredba je koncesijski akt, na podlagi katerega Vlada
Republike Slovenije (v nadaljnjem besedilu: vlada) podeli koncesijo za graditev
žičniške naprave v Lendavi (v nadaljnjem besedilu: koncesija), predvidoma na
zemljiških parcelah št. 3754/1, 3754/2,
3755, 3756, 3759/2, 3759/3, 3759/4, 3760/1, 3760/2, 3761/1, 3761/2, 3799/1,
3799/2, 3800, 3801/1, 3801/2, 3802, 3803/1, 3803/2, 3805/1, 3806, 3808/1,
3808/2, 3808/3, 3810, 3908, 3910, 3911, 3919, 3922, 3927, 3931, 6677, 6679,
6715, vse k. o. Lendava, in 5042, 5043/1, 5043/2, 5044, 5048, 5050, 5051, 5052,
5067/3, 5068, 5070/1, 5070/2, 5070/3, 5070/4, 5080, 5081, 5082, 5083, 5084,
5085, 5086, 5087, 5088, 5089, 5092, 5095/1, 5095/3, 5475, vse k. o. Dolga vas pri Lendavi.
2. člen
(pogoji za pridobitev koncesije)
Za pridobitev koncesije mora pravna ali fizična oseba
izpolnjevati naslednje pogoje:
-       
imeti poravnane vse davke, prispevke in druge obvezne dajatve,
-       
ne sme biti v postopku prisilne poravnave, stečaja ali likvidacije,
-       
biti finančno in poslovno sposobna.
3. člen
(merila za izbiro koncesionarja)
Pri izbiri koncesionarja se upoštevajo naslednja merila:
-       
trajanje gradnje žičniške naprave,
-       
vrsta žičniškega sistema,
-       
režim obratovanja,
-       
dokazila o pravici graditi,
-       
zagotavljanje prometne dostopnosti.
4. člen
(podelitev koncesije)
(1) Koncesija za
graditev žičniške naprave se podeli na podlagi javnega razpisa, ki ga izvede
ministrstvo, pristojno za žičniške naprave (v nadaljnjem besedilu:
ministrstvo).
(2) Javni razpis
vsebuje podatke o:
-       
imenu in sedežu koncedenta,
-       
predmetu in območju koncesije,
-       
postopku izbire koncesionarja,
-       
kraju in roku za oddajo prijav in načinu oddaje,
-       
pogojih za pridobitev koncesije in merilih za izbiro koncesionarja,
-       
naslovu, prostoru, datumu in uri odpiranja prijav,
-       
roku, v katerem bodo prijavitelji obveščeni o izbiri,
-       
odgovorni osebi za dajanje informacij med javnim razpisom,
-       
roku za izbiro koncesionarja,
-       
dokazilih in vsebinah, ki jih mora vsebovati prijava na javni razpis.
5. člen
(komisija in postopek javnega razpisa)
(1) Minister, pristojen
za žičniške naprave, izmed zaposlenih imenuje štiričlansko komisijo za pripravo
razpisne dokumentacije in izvedbo javnega razpisa za podelitev koncesije.
(2) Javni razpis se
objavi v Uradnem listu Republike Slovenije in traja najmanj 30 dni od dneva
objave. Ministrstvo objavi razpisno dokumentacijo na osrednjem spletnem mestu
državne uprave.
(3) Prijava na javni
razpis je veljavna, če je pravočasna in v celoti vsebuje vse zahteve iz javnega
razpisa.
(4) Javni razpis je
uspešen, če je do poteka razpisnega roka predložena najmanj ena veljavna
prijava.
(5) Če javni razpis ne
uspe, se lahko ponovi.
6. člen
(koncesijsko obdobje)
(1) Koncesija se podeli
za 40 let.
(2) Rok iz prejšnjega
odstavka začne teči z dnem izdaje dovoljenja za obratovanje žičniške naprave.
(3) Koncesija se lahko
podaljša v skladu z zakonom, ki ureja žičniške naprave za prevoz oseb.
7. člen
(odločba o podelitvi koncesije in koncesijska pogodba)
(1) Koncesija se podeli
z upravno odločbo, ki jo izda vlada.
(2) Medsebojna razmerja
med koncedentom in koncesionarjem se podrobneje uredijo s koncesijsko pogodbo.
8. člen
(prenos koncesije)
Koncesionar koncesijo lahko prenese na drugo osebo samo s
soglasjem vlade.
9. člen
(prenehanje koncesijskega razmerja)
Koncesijsko razmerje preneha:
-       
s prenehanjem koncesijske pogodbe,
-       
z odvzemom koncesije ali
-       
s stečajem koncesionarja.
10. člen
(prenehanje veljavnosti koncesijske pogodbe)
Koncesijska pogodba preneha veljati:
-       
s potekom časa, za katerega je bila sklenjena,
-       
z njenim razdrtjem,
-       
zaradi popolne in trajne ustavitve obratovanja žičniške naprave.
11. člen
(razdrtje koncesijske pogodbe)
Koncesijska pogodba se razdre, če koncesionar kljub izdani
odločbi inšpektorja za žičniške naprave ne odpravi pomanjkljivosti, ki ogrožajo
varnost obratovanja. Pravice in obveznosti v primeru razdrtja pogodbe se
določijo v koncesijski pogodbi.
12. člen
(vzpostavitev prvotnega stanja)
Če koncesijsko razmerje preneha in žičniška naprava preneha
trajno obratovati, mora koncesionar žičniško napravo razgraditi in na zemljišču
vzpostaviti prvotno stanje. Način in pogoji razgraditve žičniške naprave se
podrobneje določijo v koncesijski pogodbi.
13. člen
(nadzor)
Nadzor nad izvajanjem te uredbe opravlja ministrstvo.
PREHODNA IN KONČNA DOLOČBA
14. člen
(rok za objavo javnega razpisa)
Javni razpis iz te uredbe se objavi najpozneje v šestih
mesecih od uveljavitve te uredbe.
15. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00704-100/2023
Ljubljana, dne 23. marca 2023
EVA 2021-2430-0049
Vlada Republike Slovenije
Danijel Bešič Loredan
podpredsednik