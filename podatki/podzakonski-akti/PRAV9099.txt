I. SPLOŠNA DOLOČBA
1. člen
(vsebina pravilnika)
Ta pravilnik ureja:
-      
tarifo za odmero nagrade upravitelja v postopkih zaradi insolventnosti
in prisilne likvidacije,
-      
pavšalno nadomestilo za prevzem poslov razrešenega upravitelja,
-      
stroške, do povrnitve katerih je upravičen upravitelj, in
-      
pavšalni znesek za kritje drugih stroškov stečajnega postopka, ki se
konča brez razdelitve upnikom.
II. SPLOŠNO PRAVILO O ODMERI NAGRADE
2. člen
(davek na dodano vrednost)
Nagrada za delo upravitelja se poveča za
davek na dodano vrednost, če je upravitelj zavezanec za plačilo tega davka.
3. člen
(črtan)
3.a člen
(uskladitev zneskov)
Zneski iz te tarife se spreminjajo glede na
rast cen življenjskih potrebščin v Republiki Sloveniji, ki jo ugotavlja
Statistični urad Republike Slovenije. Sprememba zneskov tarife je možna v
primeru, ko rast cen življenjskih potrebščin od uveljavitve zadnjega zvišanja
preseže 10 odstotkov.
III. NAGRADA ZA DELO UPRAVITELJA V STEČAJNEM POSTOPKU
4. člen
(povečanje nagrade v stečajnem postopku
nad banko ali zavarovalnico in v stečajnem postopku z mednarodnim elementom)
V stečajnem postopku nad banko ali
zavarovalnico in v stečajnem postopku z mednarodnim elementom v skladu z določbami
Zakona o finančnem poslovanju, postopkih zaradi insolventnosti in prisilnem
prenehanju (v nadaljnjem besedilu: Zakon) se upravitelju prizna povečanje vseh
nadomestil, vključenih v nagrado, za 15 odstotkov.
5. člen
(nadomestilo za izdelavo otvoritvenega
poročila)
(1) Nadomestilo
upravitelja za izdelavo otvoritvenega poročila se odmeri po naslednji
preglednici:


Postavka

Osnova za izračun v
  eurih

Nadomestilo v eurih


I.

do 47.350

3% 


II.

nad 47.350

do 100.000

1.420,50 + 1% nad
  47.350


III.

nad 100.000

do 500.000

1.947 + 0,5% nad
  100.000


IV.

nad 500.000

do 2.000.000

3.947 + 0,2% nad
  500.000


V.

nad 2.000.000

do 4.400.000

6.947 + 0,1% nad
  2.000.000 


VI.

nad 4.400.000

9.347 + 0,08% nad
  4.400.000,
vendar največ 20.000


(2) Osnova za izračun nadomestila po
prejšnjem odstavku je v stečajnem postopku nad pravno osebo in podjetnikom
posameznikom vrednost premoženja (sredstev), izkazana v otvoritveni bilanci
stanja stečajnega dolžnika iz drugega odstavka 291. člena Zakona, v postopku
osebnega stečaja nad zasebnikom in potrošnikom ter postopku stečaja zapuščine
pa podatek o vrednosti premoženja, ki sodi v stečajno maso, naveden v
otvoritvenem poročilu upravitelja.
(3) Nadomestilo, določeno po prvem
odstavku tega člena, se lahko zviša ali zniža največ za 20 odstotkov, če obstaja
občutno nesorazmerje med vrednostjo premoženja ter številčnostjo oblik in vrst
tega premoženja.
(4) Nadomestilo, določeno po prvem
odstavku tega člena, se lahko zviša največ za 20 odstotkov glede na obseg, v
katerem upravitelj samostojno opravi računovodske, administrativne in druge
storitve, ki bi sicer predstavljale stroške stečajnega postopka po 7. točki
drugega odstavka 355. člena Zakona.
(5) Končni znesek nadomestila za
izdelavo otvoritvenega poročila se določi tako, da se znesek nadomestila, določen
po prvem odstavku tega člena, zviša ali zniža za vsoto zvišanj ali znižanj
nadomestila iz tretjega in četrtega odstavka tega člena, pri čemer ne sme biti
nižji in ne višji od zneskov nadomestila iz šestega odstavka tega člena.
(6) Znesek najnižjega nadomestila za
izdelavo otvoritvenega poročila znaša v stečajnem postopku nad pravno osebo
994,35 eurov, v osebnem stečaju in stečaju zapuščine pa 710,25 eurov. Znesek
najvišjega nadomestila za izdelavo otvoritvenega poročila, razen v primeru iz sedmega
odstavka tega člena, znaša 20.000 eurov.
(7) Končni znesek nadomestila, določen po
petem odstavku tega člena, se lahko v soglasju z upniškim odborom zviša največ
za 50 odstotkov, in znaša največ 30.000 eurov, če se v stečajnem postopku
nadaljuje poslovanje stečajnega dolžnika (317. člen Zakona) in doseže ugodnejše
pogoje za prodajo premoženja. Predlog tega zvišanja nadomestila mora upravitelj
vložiti skupaj s predlogom končne razdelitve.
6. člen
(nadomestilo za preizkus terjatev)
(1) Nadomestilo
upravitelja za preizkus terjatev se odmeri po naslednji preglednici:


Postavka

Število pravočasno
  prijavljenih terjatev

Znesek nadomestila v
  eurih


I.

do 10

1.420,50


II.

nad 10

do 50

1.420,50 + 94,70 za
  vsako terjatev nad 10


III.

nad 50

do 100

5.208,50 + 47,35 za
  vsako terjatev nad 50


IV.

nad 100

do 200

7.576 + 23,68 za vsako
  terjatev nad 100


V.

nad 200

9.944 + 5 za vsako
  terjatev nad 200,
vendar največ 20.000


(2) Upravitelju v postopku prisilne
likvidacije se nadomestilo po tem členu ne prizna.
7. člen
(nadomestilo za unovčenje stečajne mase in
razdelitev)
(1)
Nadomestilo upravitelja za unovčenje stečajne mase in razdelitev se odmeri po
naslednji preglednici:


Postavka

Osnova za izračun v eurih

Nadomestilo v eurih


I.

do 37.500

10 %


II.

nad 37.500

do 375.000

3.750 + 4 % nad 37.500


III.

nad 375.000

do 750.000

17.250 + 3 % nad 375.000


IV.

nad 750.000

do 2.250.000

28.500 + 1 % nad 750.000


V.

nad 2.250.000

do 3.550.000

43.500 + 0,5 % nad 2.250.000


VI.

nad 3.550.000

50.000 + 0,3 % nad 3.550.000,
vendar največ 100.000


(2) Osnova za izračun nadomestila po
prejšnjem odstavku je višina zneska unovčenega premoženja, ki je predmet razdelitve,
ne glede na to, ali gre za razdelitev splošne ali posebne razdelitvene mase.
(3) Nadomestilo, določeno po prvem odstavku
tega člena, se zviša za 20 odstotkov, če je bilo premoženje unovčeno kot poslovna
celota (343. člen Zakona).
(4) Zaradi
izvajanja dodatnih nalog in pristojnosti upravitelja v postopku odpusta
obveznosti znotraj postopka osebnega stečaja se upravitelju prizna za vsako
končano leto preizkusnega obdobja v skladu s 400. členom Zakona dodatno
nadomestilo v znesku od 189,40 do 473,50 eurov. Pri odločanju o višini
nadomestila po tem odstavku sodišče upošteva dejanski obseg upraviteljevega
dela. Nadomestila po tem odstavku ni mogoče določiti pred potekom leta, na
katero se nanaša.
8. člen
(razrešitev upravitelja)
(1) Upravitelj, ki je razrešen zaradi
kršitve svojih obveznosti, mora v osmih dneh po pravnomočnosti sklepa sodišča o
razrešitvi vrniti v stečajno maso vso v postopku izplačano nagrado.
(2) Upravitelj, ki je razrešen na
svojo zahtevo in je iz naslova nagrade za delo upravitelja prejel več, kakor
znaša del nagrade, sorazmeren z obsegom dejanj, ki jih je opravil do svoje
razrešitve, in zmanjšan za pavšalno nadomestilo za prevzem poslov razrešenega
upravitelja, mora v 15 dneh po pravnomočnosti sklepa sodišča o razrešitvi
vrniti v stečajno maso presežek nagrade.
(3) Če razrešeni upravitelj ne ravna
po prvem ali drugem odstavku tega člena, mora novi upravitelj v 15 dneh po preteku
petnajstdnevnega roka za prostovoljno plačilo pristopiti k izterjavi neplačane
obveznosti razrešenega upravitelja.
(4) Upravitelj, ki je bil razrešen na
svojo zahtevo, nima pravice do dela nagrade, katerega plačilo bi v skladu z
2. točko drugega odstavka 104. člena Zakona sicer imel pravico zahtevati
ob predložitvi svojega končnega poročila. Ta del nadomestila se ne upošteva pri
določanju dela nagrade, sorazmernega z obsegom dejanj, ki jih je opravil pred
razrešitvijo.
IV. NAGRADA ZA DELO UPRAVITELJA V POSTOPKU PRISILNE
PORAVNAVE
9. člen
(nadomestilo za preizkus terjatev)
(1) Nadomestilo upravitelja za preizkus
terjatev se odmeri po preglednici iz prvega odstavka 6. člena tega pravilnika
tako, da se znesek nadomestila pomnoži s količnikom 0,5.
(2) V postopku prisilne poravnave po
posebnih pravilih Zakona, ki veljajo za prisilno poravnavo nad srednjo ali
veliko družbo (oddelek 4.8 Zakona), se nadomestilo za preizkus terjatev odmeri
po preglednici iz prvega odstavka 6. člena tega pravilnika tako, da se v
postopku nad veliko družbo pomnoži s količnikom 0,75, v postopku nad srednjo
družbo pa s količnikom 0,6.
10. člen
(nadomestilo za izdelavo poročila o vpisu
in vplačilu novih delnic)
Nadomestilo upravitelja za izdelavo
poročila o vpisu in vplačilu novih delnic se odmeri po preglednici iz prvega
odstavka 6. člena tega pravilnika glede na upnike, ki so jih vpisali in
vplačali.
11. člen
(nadomestilo za izdelavo poročila o izidu
glasovanja o sprejetju prisilne poravnave)
(1) Nadomestilo upravitelja za izdelavo
poročila o izidu glasovanja o sprejetju prisilne poravnave se odmeri po preglednici
iz prvega odstavka 6. člena tega pravilnika tako, da se znesek nadomestila
pomnoži s količnikom 0,5.
(2) V postopku prisilne poravnave po posebnih
pravilih Zakona, ki veljajo za prisilno poravnavo nad srednjo ali veliko družbo
(oddelek 4.8 Zakona), se nadomestilo za izdelavo poročila o izidu glasovanja o
sprejetju prisilne poravnave odmeri po preglednici iz prvega odstavka 6. člena
tega pravilnika tako, da se v postopku nad veliko družbo pomnoži s količnikom
0,75, v postopku nad srednjo družbo pa s količnikom 0,6.
12. člen
(nadomestilo za opravljanje nadzora)
Nadomestilo
upravitelja za opravljanje nadzora po 171. členu Zakona se za vsak začet mesec
postopka določi po naslednji preglednici:


Postavka

Višina zneska sredstev
  v bilanci stanja v eurih

Znesek nadomestila v
  eurih


I.

do 1.000.000

473,50


II.

od 1.000.000 do
  5.000.000 

od 473,50 do 1.420,50


III.

od 5.000.000 do
  10.000.000

od 1.420,50 do 2.100


IV.

od 10.000.000 do
  15.000.000

od 2.100 do 2.841


V.

nad 15.000.000

2.841


13. člen
(odmera nagrade v primeru ustavitve
postopka prisilne poravnave)
(1) Če sodišče izda sklep o ustavitvi
postopka prisilne poravnave pred glasovanjem upnikov o potrditvi prisilne poravnave,
ima upravitelj pravico do dela nadomestil za preizkus terjatev, sorazmernega z
obsegom dejanj, ki jih je opravil do ustavitve postopka prisilne poravnave.
(2) V primeru iz prejšnjega odstavka
se nadomestilo za opravljanje nadzora odmeri v skladu s prejšnjim členom.
14. člen
(pravica razrešenega upravitelja zahtevati
plačilo nagrade)
Upravitelj, ki je bil razrešen na svojo
zahtevo, pridobi pravico zahtevati plačilo dela nagrade, sorazmernega z obsegom
dejanj, ki jih je opravil do svoje razrešitve, in zmanjšanega za pavšalno
nadomestilo za prevzem poslov razrešenega upravitelja, šele ko pravico
zahtevati plačilo svojega dela nagrade pridobi novi upravitelj.
V. PAVŠALNO NADOMESTILO ZA PREVZEM POSLOV RAZREŠENEGA
UPRAVITELJA
15. člen
(odmera nadomestila)
(1) Novi upravitelj lahko zahteva
priznanje pavšalnega nadomestila za prevzem poslov razrešenega upravitelja le,
če je razrešeni upravitelj že začel opravila v postopku.
(2) V stečajnih postopkih znaša
pavšalno nadomestilo pet odstotkov od vseh v postopku že izplačanih in z
načrtom poteka postopka predvidenih nadomestil, vključenih v nagrado
upravitelja.
(3) V postopku prisilne poravnave
znaša pavšalno nadomestilo pet odstotkov v postopku prisilne poravnave
odmerjene nagrade upravitelja.
VI. NAGRADA ZA DELO UPRAVITELJA V POSTOPKU PRISILNE
LIKVIDACIJE
16. člen
(odmera nagrade)
Če v tem pravilniku ni določeno drugače, se
pravila za odmero nagrade za delo upravitelja v stečajnem postopku smiselno
uporabljajo tudi za odmero nagrade upravitelja v postopku prisilne likvidacije.
VII. STROŠKI, DO POVRNITVE KATERIH JE UPRAVIČEN
UPRAVITELJ
17. člen
(odločanje sodišča o povrnitvi stroškov
upravitelju)
Pri odločanju o povrnitvi stroškov
upravitelju v skladu s 105. členom Zakona sodišče upošteva samo tiste stroške,
ki so bili potrebni za opravljanje nalog in pristojnosti upravitelja.
18. člen
(stroški prevoza)
(1) Upravitelj ima pravico do
povrnitve stroškov prevoza. Stroški prevoza obsegajo stroške za prevoz z javnim
prevoznim sredstvom (vlak, avtobus, ladja in letalo) ali stroške za prevožene
kilometre z lastnim prevoznim sredstvom.
(2) Stroški iz prejšnjega odstavka
obsegajo izdatke za prevoz od upraviteljeve pisarne do kraja, kjer naj bo
opravljeno dejanje, ki se ga upravitelj udeleži.
(3) Stroški prevoza se povrnejo za
prevoz po najkrajši poti. Upravitelj prosto izbira, ali bo prevoz opravil z
lastnim ali javnim prevoznim sredstvom.
(4) Ne glede na določbo drugega
odstavka tega člena se stroški prevoza ne povrnejo, če razdalja med
upraviteljevo pisarno do kraja, kjer naj bo opravljeno dejanje, znaša manj
kakor dva kilometra.
19. člen
(obračun stroškov prevoza)
(1) Če upravitelj potuje z javnim
prevoznim sredstvom, se mu stroški povrnejo v višini dejanskih izdatkov, ki jih
mora upravitelj izkazati s predložitvijo kopij računov.
(2) Če upravitelj potuje z javnim
prevoznim sredstvom, je upravičen do uporabe poslovnega ali 1. razreda in
uporabe spalnika na vlaku ali kabine na ladji, če potuje ponoči.
(3) Če upravitelj potuje z lastnim
prevoznim sredstvom, se mu stroški povrnejo v višini kilometrine, ki za vsak
prevožen kilometer znaša 30 odstotkov cene enega litra neosvinčenega
95-oktanskega motornega bencina.
20. člen
(dnevnice, stroški prehrane in prenočišča)
(1) Upravitelj ima pravico do dnevnice
za odsotnost iz kraja pisarne, ki se odmeri v deležu povprečne mesečne plače v
gospodarstvu Republike Slovenije za pretekle tri mesece. Delež povprečne plače
znaša 2,5 odstotka za odsotnost od osem do dvanajst ur, za daljšo odsotnost pa
pet odstotkov.
(2) Upravitelj ima pravico do
povrnitve stroškov za prehrano in prenočišče, če je moral zaradi opravljanja
nalog ali pristojnosti v postopku ostati zunaj kraja svoje pisarne več kakor
deset ur; v ta čas se všteva tudi čas, potreben za pot v kraj, kjer je
opravljal delo upravitelja, in za vrnitev.
21. člen
(stroški pisarniškega poslovanja)
Upravitelj ima pravico do povrnitve
stroškov izdatkov za poštne in telefonske storitve, obrazce, za bančne
storitve, za fotokopiranje in prepisovanje spisov, listin ter dokumentacije in
za podobne izdatke v dejanski višini ali enega odstotka višine zneska nagrade
po 5. členu tega pravilnika.
VIII. PAVŠALNI ZNESEK ZA KRITJE DRUGIH STROŠKOV
STEČAJNEGA POSTOPKA, KI SE KONČA BREZ RAZDELITVE UPNIKOM
22. člen
(višina pavšalnega zneska)
Pavšalni znesek za kritje drugih stroškov
stečajnega postopka, ki se konča brez razdelitve upnikom, znaša: 
-      
v postopku stečaja nad pravno osebo: 1.081 eurov, 
-      
v postopku osebnega stečaja in stečaja zapuščine: 541 eurov.

Pravilnik o tarifi za odmero nagrade upravitelja
v postopkih zaradi insolventnosti in prisilne likvidacije ter stroških, do
povrnitve katerih je upravitelj v teh postopkih upravičen (Uradni list RS, št. 91/08)
vsebuje naslednjo končno določbo:
»IX. KONČNA DOLOČBA
23. člen
(začetek
veljavnosti)
Ta pravilnik začne veljati 1. oktobra
2008.«.

Pravilnik o spremembi Pravilnika o tarifi za
odmero nagrade upravitelja v postopkih zaradi insolventnosti in prisilne
likvidacije ter stroških, do povrnitve katerih je upravitelj v teh postopkih
upravičen (Uradni list RS, št. 119/08) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o tarifi za
odmero nagrade upravitelja v postopkih zaradi insolventnosti in prisilne
likvidacije ter stroških, do povrnitve katerih je upravitelj v teh postopkih
upravičen (Uradni list RS, št. 53/09) vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o tarifi za odmero nagrade upravitelja v postopkih zaradi insolventnosti in
prisilne likvidacije ter stroških, do povrnitve katerih je upravitelj v teh
postopkih upravičen (Uradni list RS, št. 92/14)
vsebuje naslednjo prehodno in končno določbo:
»PREHODNA IN KONČNA DOLOČBA
11. člen
V postopkih, ki so se začeli pred
uveljavitvijo tega pravilnika, se nagrada in stroški odmerijo po Pravilniku o
tarifi za odmero nagrade upravitelja v postopkih zaradi insolventnosti in
prisilne likvidacije ter stroških, do povrnitve katerih je upravitelj v teh
postopkih upravičen (Uradni list RS, št. 91/08, 119/08 in 53/09).
12. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik
o spremembah in dopolnitvah Pravilnika o tarifi za odmero nagrade upravitelja v
postopkih zaradi insolventnosti in prisilne likvidacije ter stroških, do
povrnitve katerih je upravitelj v teh postopkih upravičen (Uradni list RS, št. 66/22)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
(1) V
postopkih, ki so se začeli pred uveljavitvijo tega pravilnika, se nagrada in
stroški odmerijo po Pravilniku o tarifi za odmero nagrade upravitelja v
postopkih zaradi insolventnosti in prisilne likvidacije ter stroških, do
povrnitve katerih je upravitelj v teh postopkih upravičen (Uradni list RS, št.
91/08, 119/08, 53/09 in 13/14).
(2) Rast
cen življenjskih potrebščin v Republiki Sloveniji iz novega 3.a člena
pravilnika se začne ugotavljati glede na vrednost življenjskih potrebščin ob
uveljavitvi tega pravilnika.
5. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o tarifi za
odmero nagrade upravitelja v postopkih zaradi insolventnosti in prisilne
likvidacije ter stroških, do povrnitve katerih je upravitelj v teh postopkih
upravičen (Uradni list RS, št. 103/22)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
V postopkih, ki so se začeli v času od uveljavitve
Pravilnika o spremembah in dopolnitvah Pravilnika o tarifi za odmero nagrade
upravitelja v postopkih zaradi insolventnosti in prisilne likvidacije ter
stroških, do povrnitve katerih je upravitelj v teh postopkih upravičen (Uradni
list RS, št. 66/22) do uveljavitve tega pravilnika, se nagrada in stroški
odmerijo po Pravilniku o tarifi za odmero nagrade upravitelja v postopkih
zaradi insolventnosti in prisilne likvidacije ter stroških, do povrnitve
katerih je upravitelj v teh postopkih upravičen (Uradni list RS, št. 91/08,
119/08, 53/09, 13/14 in 66/22), če je upravitelj do uveljavitve tega pravilnika
že pridobil pravico zahtevati plačilo nagrade ali povrnitev stroškov.
4. člen
Ta pravilnik začne veljati petnajsti dan po
objavi v Uradnem listu Republike Slovenije.«.