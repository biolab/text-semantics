1. člen
Ta pravilnik določa program in obseg posebnega dela
strokovnega izpita (v nadaljnjem besedilu: posebni del izpita) za inšpektorja
varstva pred sevanji.
2. člen
Posebni del izpita za inšpektorja varstva pred sevanji obsega
določbe predpisov, ki jih inšpektor varstva pred sevanji neposredno uporablja
pri opravljanju inšpekcijskega nadzora na področju varstva pred sevanji.
3. člen
Program posebnega dela izpita za inšpektorja varstva pred
sevanji obsega naslednja področja: 
a)    
izvajanje sevalnih dejavnosti in uporaba virov sevanj; 
b)    
varstvo pred ionizirajočimi sevanji: 
- 
upravičenost, 
- 
optimizacija, 
- 
mejne doze; 
c)    
varstvo izpostavljenih delavcev: 
- 
ocena varstva izpostavljenih delavcev, 
- 
ugotavljanje izpostavljenosti, 
- 
organizacijski ukrepi, 
- 
zdravstveni nadzor; 
č)    izpostavljenost zaradi naravnih
virov sevanja; 
d)    
izpostavljenost v zdravstvu: 
- 
program radioloških posegov, 
- 
pogoji za izvedbo radiološkega posega; 
e)    
radioaktivna kontaminacija; 
f)     
vnos radioaktivnih snovi iz in iznos v države članice Evropske unije; 
g)    
uvoz in izvoz radioaktivnih snovi; 
h)    
prevoz radioaktivnih snovi; 
i)      
dovoljenja: 
- 
izdaja in podaljševanje, 
- 
sprememba, 
- 
odvzem in prenehanje; 
j)      
druga področja nadzora iz pristojnosti inšpekcije varstva pred sevanji.
4. člen
(1) Program iz prejšnjega člena je podlaga za izdelavo
podrobnejših vsebin za posebni del izpita za inšpektorja varstva pred sevanji. 
(2) Podrobnejše vsebine iz prejšnjega odstavka zajemajo
pravne vire in literaturo, potrebne za pripravo na posebni del izpita za
inšpektorja varstva pred sevanji. Seznam pravnih virov in literature za posebni
del izpita za inšpektorja varstva pred sevanji pripravi Uprava Republike
Slovenije za varstvo pred sevanji in se objavi na spletnih straneh Ministrstva
za zdravje.
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0220-1/2005
Ljubljana, dne 31. januarja 2005.
EVA 2005-2711-0004
Minister za zdravje 
spec. akad. st. Andrej Bručan, dr. med. l. r.