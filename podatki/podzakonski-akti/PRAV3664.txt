I. SPLOŠNE DOLOČBE
1. člen
Politične stranke vodijo poslovne knjige v skladu z zakonom o
računovodstvu (Uradni list RS, št. 23/99) in Slovenskim računovodskim
standardom 36 - Računovodske rešitve v nepridobitnih organizacijah - pravnih
osebah zasebnega prava. Pri vodenju poslovnih knjig upoštevajo kontni okvir, ki
ga je za pravne osebe zasebnega prava predpisal in sprejel Slovenski inštitut
za revizijo dne 10. 11. 1999.
2. člen
S tem pravilnikom se določa vsebina in oblika letnega
poročila in skrajšanega letnega poročila politične stranke (v nadaljevanju:
stranke).
3. člen
Letno poročilo o poslovanju politične stranke vsebuje: 
a)    
računovodsko poročilo, 
b)    
poslovno poročilo. 
Računovodsko poročilo je sestavljeno iz računovodskih izkazov
in pojasnil k računovodskim izkazom. 
Poslovno poročilo vključuje razlage in pojasnila ter
pomembnejše informacije o poslovanju stranke v preteklem obračunskem obdobju. 
Skrajšano letno poročilo vsebuje pomembnejše podatke o
prihodkih, odhodkih in premoženju stranke.
II. RAČUNOVODSKI IZKAZI
4. člen
Računovodska izkaza sta: 
-       
bilanca stanja in 
-       
izkaz prihodkov in odhodkov. 
Bilanca stanja vsebuje podatke o stanju sredstev in
obveznosti do virov sredstev stranke ob koncu obračunskega obdobja. Izkaz
prihodkov in odhodkov vsebuje podatke o prihodkih in odhodkih vseh notranjih
organizacijskih enot stranke, ki jih je dosegla v obračunskem obdobju. 
Stranke sestavijo bilanco stanja ter izkaz prihodkov in
odhodkov v skladu s SRS 36, v katerem je predpisana oblika obrazcev in vsebina
podatkov, ki se izkazujejo v obrazcih. 
Kolikor v SRS 36 niso predvidene posebne računovodske rešitve
se pri vrednotenju in izkazovanju sredstev in obveznosti do virov sredstev ter
pri merjenju in izkazovanju prihodkov in odhkodov ter poslovnega izida
uporabljajo splošni računovodski standardi.
III. POJASNILA K RAČUNOVODSKIM IZKAZOM
5. člen
Pojasnila k računovodskim izkazom vsebujejo podatke o
prihodkih, odhodkih in premočenju stranke za tekoče obračunsko obdobje, in
sicer: 
1.     
Prihodki po posameznih virih: 
- 
članarine, 
- 
prispevki zasebnikov, pravnih in fizičnih oseb, 
- 
prihodki od premoženja, 
- 
prihodki od daril, 
- 
prihodki volil, 
- 
prihodki državnega proračuna, 
- 
prihodki proračuna lokalne skupnosti, 
- 
dobiček iz dohodka podjetja, katerega lastnik je, 
- 
izredni prihodki in 
- 
preneseni presežek prihodkov. 
2.     
Odhodki po posameznih vrstah, razčlenjeni v skladu z računovodskimi
predpisi. 
3.     
Prispevki pravnih in fizičnih oseb ter zasebnikov 
V primeru, ko prispevki za posamezno obračunsko obdobje
presegajo trikratno povprečno mesečno plačo na delavca v RS po podatkih
Statističnega urada Slovenije za preteklo leto se navedejo naslednji podatki: 
-       
firma in sedež pravne osebe, 
-       
ime, priimek in naslov fizične osebe, 
-       
ime, priimek in naziv firme samostojnega podjetnika in 
-       
višina skupnega letnega prispevka. 
4.     
Premoženje stranke po posameznih vrstah sredstev in virov sredstev ter
spremembe premoženja po posameznih virih, kolikor povečanje presega skupni
znesek petih povprečnih plač na delavca v RS po podatkih Statističnega urada Slovenije
v letu, za katerega se sestavlja poročilo. 
5.     
Stroški volitev v skupnem znesku ter razčlenjeni po posameznih vrstah
stroškov. 
Pojasnila k računovodskim izkazom se pripravljajo na
obrazcih, ki so sestavni del pravilnika: 
tabela 1 - Prihodki in odhodki, 
tabela 2 - Prispevki pravnih in fizičnih
oseb ter zasebnikov, 
tabela 3 - Sredstva in viri sredstev, 
tabela 4 - Stanje in gibanje
neopredmetenih dolgoročnih sredstev in opredmetenih osnovnih sredstev, 
tabela 5 - Stroški volilne kampanje.
IV. SKRAJŠANO LETNO POROČILO
6. člen
Skrajšano letno poročilo vsebuje podatke o prihodkih,
odhodkih in premoženju stranke. Podatki se pripravijo na tabelah, ki so
sestavni del tega pravilnika: 
tabela 6 - Prihodki in odhodki, 
tabela 7 - Sredstva in viri sredstev.
V. KONČNI DOLOČBI
7. člen
Stranke morajo na dan 1. januarja 2000 ovrednotiti postavke,
izkazane v bilancah stanja na dan 31. 12. 1999, sestavljenih po zakonu o
računovodstvu (Uradni list SFRJ, št. 13/89 s spremembami in dopolnitvami), v
skladu z navodilom za uskladitev računovodskih evidenc po tretjem odstavku 56.
člena zakona o računovodstvu (Uradni list RS, št. 89/99).
8. člen
Ta pravilnik začne veljati petnajsti dan po objavi v Uradnem
listu Republike Slovenije, uporablja pa se pri sestavitvi letnega poročila za
leto 2001.
Št. 024-1/01
Ljubljana, dne 8. januarja 2001.
mag. Anton Rop l. r. 
Minister 
za finance

Tabela
1: Prihodki in odhodki
Tabela
2: Prispevki pravnih in fizičnih oseb ter zasebnikov
Tabela
3: Sredstva in viri sredstev
Tabela
4: Stanje in gibanje neopredmetnih dolgoročnih sredstev in opredmetenih
osnovnih sredstev
Tabela
5: Stroški volilne kampanje
Tabela
6: Skrajšano leto poročilo
Tabela
7: Skrajšano letno poročilo