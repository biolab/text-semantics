I. SPLOŠNE DOLOČBE
1. člen
S statutom se v skladu z zakoni in aktom o ustanovitvi ureja
splošne določbe, organizacijo zavoda, organe zavoda, njihove pristojnosti in
način odločanja, druga vprašanja, pomembna za opravljanje dejavnosti in
poslovanje zavoda kot so zastopanje zavoda, poslovna tajnost, obveščanje,
sindikat, splošni akti zavoda in prehodne ter končne določbe.
2. člen
Javni zavod Moderna galerija (v nadaljevanju: zavod) je bil
ustanovljen leta 1996, sedanji veljavni akt o ustanovitvi je bil sprejet 16.
maja 1996. 
Od 1. junija 1996 deluje zavod na podlagi 62. člena zakona o
zavodih kot javni zavod. 
Zavod je javna, neprofitna kulturno-umetniška organizacija
nacionalnega pomena, z zakonom zadolžena, da v korist javnosti ustvarja,
posreduje in varuje kulturne vrednote na področju likovne umetnosti ter varuje
kulturno dediščino. 
Zavod je bil dne 6. 8 1975 vpisan pri Okrožnem gospodarskem
sodišču SRS v Ljubljani pod reg. št. 1213/00. 
Ustanoviteljske pravice in obveznosti izvaja Vlada Republike
Slovenije. 
Na podlagi akta o ustanovitvi in vpisa v sodni register zavod
opravlja v okviru svoje dejavnostI (O/92.52, O/92.521) naslednje naloge: 
-       
zbira, hrani, proučuje, razstavlja in popularizira dela sodobne likovne
umetnosti dvajsetega stoletja, 
-       
ugotavlja, evidentira in dokumentira dela sodobne likovne umetnosti
dvajsetega stoletja, 
-       
iz zbranega gradiva oblikuje stalne razstave in pripravlja razstave
domačih in tujih umetnikov upodabljajoče umetnosti, 
-       
sodeluje z vzgojno-izobraževalnimi organizacijami pri vzgoji in pri
popularizaciji likovne umetnosti, 
-       
izdaja strokovne publikacije s področja sodobne likovne umetnosti doma
in v tujini, 
-       
vodi register umetniških del in avtorjev sodobne likovne umetnosti v
Republiki Sloveniji, 
-       
izvaja in razvija nacionalni računalniški informacijski sistem na
področju sodobne likovne umetnosti, 
-       
vzdržuje strokovno knjižnico in informacijski center, namenjena
študijskim in pedagoškim potrebam, 
-       
vzdržuje stike s sorodnimi organizacijami doma in v tujini, 
-       
vodi in obdeluje referenčni (biografski in bibliografski) register
umetnikov in piscev o umetnosti, 
-       
nudi strokovne storitve fizičnim in pravnim osebam glede zadev, ki se
nanašajo na sodobno likovno umetnost, 
-       
opravlja in razvija restavratorske, fotografske ter druge tehnične
dejavnosti za potrebe likovne umetnosti, 
-       
izposoja in prodaja likovna dela, 
-       
daje svoje prostore na razpolago za razstave in druge kulturne
prireditve, 
-       
nudi interesentom pogodbene storitve v okviru svoje registrirane
dejavnosti.
3. člen
Firma zavoda je: Moderna galerija – Nacionalni muzej sodobne
in moderne umetnosti. 
Sedež zavoda je: Tomšičeva 14, 1000 Ljubljana. 
Zavod je pravna oseba.
4. člen
Zavod ima svoj pečat okrogle oblike, premera 2,5 cm, z
napisom Republika Slovenija, Moderna galerija, grbom Republike Slovenije v
sredini in napisom Ljubljana pod grbom.
II. SREDSTVA ZA DELO ZAVODA, MEDSEBOJNE PRAVICE IN OBVEZNOSTI
USTANOVITELJA IN ZAVODA TER DOLŽNOSTI IN PRAVICE ZAVODA V PRAVNEM PROMETU
5. člen
V skladu z aktom o ustanovitvi je zavod prejel od
ustanovitelja v upravljanje nepremičnino na Tomšičevi 14 v Ljubljani s
pripadajočo opremo in poltovorno vozilo Renault Master (reg št. LJ E8-766), ki
se jih obveže uporabljati, vzdrževati in varovati s skrbnostjo dobrega
upravljalca.
6. člen
Z vsem premoženjem upravlja zavod. S premičnim premoženjem
upravlja samostojno, za poslovne odločitve, ki vplivajo in imajo posledice na
nepremičnine, ki jih upravlja zavod, in za upravljanje z nepremičninami pa je
potrebno soglasje ustanovitelja. 
Ustanovitelj prevzame odgovornost za obveznosti zavoda v vseh
primerih, ko je potrebno njegovo soglasje.
7. člen
Zavod nastopa v pravnem prometu v svojem imenu in za svoj
račun in v okviru dejavnosti sklepa pravne posle brez omejitev le, če gre za
premoženje zavoda, s katerim lahko neomejeno razpolaga. S tem svojim
premoženjem zavod tudi prvenstveno odgovarja za obveznosti, ki jih prevzema v
pravnem prometu. Šele v primeru, da ta sredstva ne zadostujejo za pokritje
nastalih obveznosti, je dolžan primanjkljaj pokriti ustanovitelj.
8. člen
Zavod pridobiva sredstva za delo: 
-       
iz sredstev državnega proračuna, 
-       
s plačili za svoje storitve, 
-       
z darili, volili in drugimi zakonitimi viri. 
Če so med viri proračunska sredstva, mora zavod predložiti
ustanovitelju letni program svoje dejavnosti, na podlagi katerega se le-ta
pridobivajo.
9. člen
Zavod uporablja presežke prihodkov nad odhodki za opravljanje
in razvoj svoje dejavnosti. 
V primeru primanjkljaja sredstev za opravljanje dejavnosti
zavoda določita ustanovitelj in zavod način kritja tega primanjkljaja.
III. ORGANIZACIJA ZAVODA
10. člen
Zavod ima naslednje organizacijske enote: 
-       
administrativna enota, 
-       
tehnična enota, 
-       
strokovna enota.
11. člen
Organizacijo dela v zavodu podrobneje določajo splošni akti,
ki jih sprejme svet zavoda, predvsem pa tisti, ki določajo notranjo
organizacijo in sistemizacijo delovnih mest.
IV. ORGANI ZAVODA, NJIHOVE PRISTOJNOSTI IN NAČIN ODLOČANJA
12. člen
Organi zavoda so: 
-       
svet, 
-       
direktor in 
-       
strokovni svet.
1. Svet zavoda
13. člen
Zavod upravlja svet zavoda, ki ga sestavljajo: 
-       
predstavnika ustanovitelja (dva člana), ki ju imenuje Vlada Republike
Slovenije, 
-       
predstavnika delavcev zavoda (dva člana), ki se volita na neposrednih
volitvah, 
-       
predstavnika zainteresirane javnosti (dva člana), ki ju imenujeta Zveza
društev likovnih umetnikov Slovenije in Akademija za likovno umetnost
Ljubljana. 
Mandat članov sveta traja pet let; po poteku mandata so lahko
izvoljeni še za eno mandatno obdobje.
14. člen
Svet zavoda opravlja nadzor nad poslovanjem in vodenjem
zavoda. 
Svet zavoda odloča z večino glasov vseh članov: 
1.     
o sprejemu statuta ter o njegovih spremembah in dopolnitvah, 
2.     
o statusnih in temeljnih organizacijskih spremembah zavoda, 
3.     
o programu dela zavoda, 
4.     
o finančnem načrtu in zaključnem računu ter o razporeditvi morebitnega
letnega finančnega presežka, 
5.     
o imenovanjih in razrešitvah: 
- 
predsednika in namestnika predsednika sveta zavoda, 
- 
članov strokovnega sveta zavoda, 
6.     
o poslovniku sveta zavoda, 
7.     
o večjih investicijskih vlaganjih zavoda, 
8.     
sprejema akte o sistemizaciji delovnih mest (v soglasju z ministrstvom,
pristojnim za kulturo in po predhodnem mnenju reprezentativnega sindikata v
zavodu), 
9.     
svet daje pobude za spremembe ustanovitvenega akta. 
K statutu zavoda in statusnim spremembam daje soglasje
ustanovitelj zavoda.
15. člen
Svet zavoda z večino glasov na seji navzočih članov: 
1.     
sprejema splošne akte za področja, določena v 55. členu statuta zavoda,
ter druge splošne akte, za katere je z zakonom določeno, da jih sprejema organ
upravljanja, 
2.     
daje soglasje k zavodski kolektivni pogodbi, 
3.     
odloča o ugovorih in pritožbah delavcev, kadar je po splošnih aktih
zavoda določen kot drugostopenjski organ, 
4.     
imenuje predsednika in člane disciplinske komisije, 
5.     
odloča o drugih vprašanjih s področja upravljanja zavoda, 
6.     
imenuje komisije in delovne skupine za opravljanje določenih nalog ter
določa njihovo delovno področje ter pristojnosti.
16. člen
Seje sveta sklicuje in vodi predsednik, v njegovi odsotnosti
pa podpredsednik. 
Predsednik sveta mora sklicati sejo sveta na zahtevo tretjine
članov sveta ali direktorja. Če tega ne stori, skliče sejo podpredsednik sveta
ali direktor zavoda. 
Svet zavoda veljavno sklepa, če je prisotnih več kot polovica
članov.
17. člen
Najkasneje 45 dni pred iztekom svojega mandata svet zavoda
razpiše volitve predstavnikov delavcev v svetu zavoda. 
Sklep o razpisu volitev določi dan, čas in kraj volitev,
število članov sveta, ki se jih voli ter sestavo volilne komisije, ki je
odgovorna za zakonit potek volitev.
18. člen
Postopek izvedbe volitev vodi tričlanska volilna komisija,
ki: 
-       
pripravi seznam volilnih upravičencev, 
-       
preveri zakonitost pravočasno prejetih kandidatur, 
-       
najkasneje pet dni pred volitvami razglasi kandidate, 
-       
pripravi glasovnice, 
-       
opravi vsa dejanja v zvezi z izvedbo volitev, 
-       
ugotovi in razglasi izid volitev.
19. člen
Člani volilne komisije, kandidati za člane ali člani sveta ne
morejo biti direktor in sindikalni zaupniki.
20. člen
Pravico predlagati kandidate za člene sveta zavoda iz vrst
delavcev ima najmanj desetina delavcev zavoda z aktivno volilno pravico in vsak
reprezentativni sindikat v zavodu.
21. člen
Predlogi kandidatur morajo biti pisni, podpisani s strani
predlagateljev, priložene pa morajo biti izjave kandidatov, da s kandidaturo
soglašajo.
22. člen
Če predlogi kandidatov za člane sveta nimajo pomanjkljivosti,
ali če so bile te pomanjkljivosti skladno z zahtevo volilne komisije
odpravljene v treh dneh, volilna komisija sprejme sklep o njihovi zakonitosti
in jih objavi. Prepozne in nepopolne kandidature s sklepom najkasneje v treh
dneh od vložitve zavrže.
23. člen
Glasovanje se opravi najmanj 15 dni pred iztekom mandata. O
tem se vodi zapisnik, ki vsebuje podatke o številu volilnih upravičencev,
številu tistih, ki so glasovali, številu veljavnih in neveljavnih glasovnic,
številu glasov, ki jih je prejel vsak od kandidatov ter imena kandidatov, ki so
izvoljeni.
24. člen
Izvoljeni so tisti kandidati, ki prejmejo največ glasov, če
pa ima več kandidatov enako število glasov, postane član sveta tisti, ki ima
daljšo delovno dobo v zavodu.
25. člen
Volilne rezultate ugotovi, razglasi in objavi volilna
komisija najkasneje v petih dneh po izvedbi volitev. 
Z razglasitvijo so predstavniki delavcev v svetu izvoljeni.
26. člen
Predstavniku v svetu preneha mandat pred potekom časa, za
katerega je bil izvoljen: 
-       
če mu preneha delovno razmerje v zavodu, 
-       
če je bil odpoklican, 
-       
če je bil sprejet njegov odstop, 
-       
če nastopi delo oziroma funkcijo, ki je nezdružljiva s članstvom v
svetu.
27. člen
Član sveta zavoda je lahko odpoklican, če s svojim ravnanjem
škoduje delu ali ugledu zavoda ter v primeru, če se neupravičeno ne udeležuje
sej sveta zavoda. 
O odpoklicu članov sveta zavoda, ki so jih izvolili delavci
zavoda, odločajo delavci zavoda na predlog sveta z neposrednim in tajnim
glasovanjem. 
Odpoklic drugih članov sveta predlaga svet tistim, ki so jih
imenovali.
28. člen
V primeru, ko članu sveta preneha funkcija pred potekom
mandata, se razpišejo nadomestne volitve oziroma opravijo nadomestna
imenovanja.
2. Strokovni svet
29. člen
Strokovni svet zavoda obravnava vprašanja s področja
strokovnega dela zavoda.
30. člen
Strokovni svet ima pet članov. Trije člani so imenovani izmed
strokovnih delavcev zavoda, dva člana sta imenovana izmed zunanjih
strokovnjakov s področja dela zavoda. 
Člani strokovnega sveta izmed sebe izvolijo predsednika. 
Člani strokovnega sveta so imenovani za štiri leta in so po
poteku mandata lahko ponovno imenovani. 
Direktor ima pri delu strokovnega sveta pravico in dolžnost
sodelovati. 
Strokovni svet mora biti obveščen glede vprašanj, o katerih
je dal svoje mnenje.
31. člen
Strokovni svet obravnava vprašanja strokovnega dela zavoda in
daje direktorju in svetu zavoda mnenja, pobude in predloge za reševanje
strokovnih vprašanj in v ta namen predvsem: 
-       
daje mnenje o programu dela zavoda, 
-       
pred sprejemom daje svetu zavoda mnenje o letnem programu in finančnem
načrtu zavoda, 
-       
obravnava strokovna vprašanja zavoda in posreduje direktorju ter svetu
svoja mnenja, predloge in pobude, 
-       
spremlja in ocenjuje izvajanje dejavnosti zavoda, 
-       
daje predloge glede drugih programskih dejavnosti zavoda, 
-       
opravlja druge zadeve v skladu z veljavnimi predpisi ter na zahtevo
sveta zavoda oziroma direktorja.
3. Direktor zavoda
32. člen
Naloge uprave opravlja direktor, ki opravlja hkrati funkcijo
poslovnega in programskega direktorja. Ta mora izpolnjevati tako pogoje za
poslovnega kot programskega direktorja, ki so določeni v aktu o ustanovitvi
zavoda. 
Mandat direktorja traja pet let in se lahko ponovi.
33. člen
Naloge direktorja so: 
-       
vodi poslovanje zavoda in ga zastopa, 
-       
vodi strokovno delo zavoda in odgovarja za zakonitost poslovanja, 
-       
predlaga letni program in poslovni načrt zavoda in sprejema ukrepe za
njuno izvajanje, 
-       
poroča o rezultatih poslovanja, 
-       
predlaga sprejem splošnih aktov zavoda, 
-       
izvršuje sklepe in odločitve sveta in drugih organov zavoda, 
-       
v skladu s finančnim načrtom med letom razporeja sredstva zavoda po
posameznih namenih, 
-       
odloča o uporabi tekočih likvidnostnih sredstev, 
-       
odloča o nabavi, zamenjavi in odpisu osnovnih sredstev do obsega, ki je
določen s finančnim načrtom, 
-       
po predhodnem mnenju reprezentativnega sindikata predlaga svetu sprejem
akta o sistemizaciji delovnih mest, 
-       
odloča o sklepanju in prenehanju delovnega razmerja, razporeja delavce
in izvaja druge pristojnosti s področja delovnih razmerij v skladu z zakonom,
kolektivno pogodbo in splošnimi akti zavoda, 
-       
odloča o napredovanju zaposlenih, 
-       
odloča o delovni uspešnosti zaposlenih, 
-       
izvede postopek za ugotavljanje znanja in delovne zmožnosti oziroma
nedoseganja pričakovanih rezultatov dela, 
-       
odloča o izobraževanju delavcev v skladu s kolektivno pogodbo, 
-       
izvaja pristojnosti s področja disciplinske in odškodninske odgovornosti
delavcev in izreka ukrepe javni opomin in denarna kazen, 
-       
imenuje pomočnike direktorja, 
-       
izdaja sklepe, odredbe in druge posamične akte s področja delovnih
razmerij ter imenuje komisije, delovne skupine in druga delovna telesa za
preučitev določenih vprašanj ali za izvedbo določenih nalog, če ni izrecno
določeno, da gre za pristojnost sveta ali drugega organa zavoda, 
-       
daje predloge Vladi RS za zagotavljanje sredstev iz državnega proračuna
za namene, določene s sklepom o ustanovitvi, 
-       
sprejema splošne akte, če je tako določeno z zakonom ali kolektivno
pogodbo, 
-       
opravlja druge naloge v skladu z zakonom, kolektivno pogodbo ali
splošnimi akti zavoda.
34. člen
Direktorja zavoda imenuje in razrešuje minister, pristojen za
kulturo, na podlagi javnega razpisa ter po predhodnem mnenju sveta zavoda in
strokovnega sveta zavoda. 
Če se na razpis za delovno mesto direktorja ne prijavi nihče,
ali če nihče izmed prijavljenih kandidatov ne ustreza pogojem razpisa, se
razpis ponovi. 
Za čas do imenovanja novega direktorja na podlagi
ponovljenega javnega razpisa minister imenuje vršilca dolžnosti direktorja,
vendar največ za obdobje enega leta.
35. člen
Kandidat za direktorja mora izpolnjevati naslednje pogoje: 
-       
biti mora državljan Republike Slovenije, 
-       
imeti mora visokošolsko izobrazbo s področja umetnostne zgodovine, 
-       
imeti mora pet let delovnih izkušenj, 
-       
poznati mora kulturno in posebej likovno dejavnost, 
-       
aktivno mora obvladati enega svetovnih jezikov, 
-       
imeti mora ustrezne organizacijske in vodstvene sposobnosti.
36. člen
Minister, pristojen za kulturo, po predhodnem mnenju sveta
zavoda in strokovnega sveta zavoda razreši direktorja: 
1.     
če razrešitev zahteva direktor sam s pisno izjavo, 
2.     
če nastopi kateri od razlogov, ko po predpisih o delovnih razmerjih
preneha delovno razmerje po samem zakonu, 
3.     
če direktor pri svojem delu ne ravna po predpisih in splošnih aktih
zavoda ali ne uresničuje sklepov sveta zavoda ali ravna v nasprotju z njimi, 
4.     
če direktor s svojim nevestnim ali nepravilnim delom povzroči zavodu
večjo škodo ali če zanemarja ali malomarno opravlja svoje naloge tako da
nastanejo ali bi lahko nastale hujše motnje pri opravljanju dejavnosti zavoda. 
Ob razrešitvi po 3. in 4. točki mora minister pred sprejemom
sklepa o razrešitvi seznaniti direktorja z razlogi za razrešitev in mu dati
možnost, da o njih pove svoje mnenje. 
Proti sklepu o razrešitvi ima direktor pravico zahtevati
sodno varstvo.
37. člen
Če direktorju preneha mandat pred potekom mandatne dobe, se
javni razpis za imenovanje novega direktorja opravi najpozneje v treh mesecih
po prenehanju mandata prejšnjega direktorja. Za čas do imenovanja novega
direktorja imenuje ustanovitelj vršilca dolžnosti, vendar največ za eno leto.
38. člen
Direktor imenuje za opravljanje zahtevnih
upravno-administrativnih, pravno-poslovnih in drugih splošnih organizacijskih
del v zavodu pomočnika direktorja za splošne zadeve.
39. člen
Pomočnik direktorja za splošne zadeve mora izpolnjevati
naslednje pogoje: 
-       
da ima visoko izobrazbo družboslovne smeri, 
-       
da ima najmanj 3 do 5 let delovnih izkušenj na podobnih delih, 
-       
da aktivno obvlada vsaj en svetovni jezik.
40. člen
Mandat pomočnika direktorja za splošne zadeve traja pet let
in se lahko ponovi. 
Ne glede na določbo prejšnjega odstavka, lahko pomočniku
direktorja za splošne zadeve preneha mandat s potekom mandata direktorja
zavoda, če tako določi novi direktor zavoda.
41. člen
Pomočnik direktorja za splošne zadeve je lahko razrešen pred
potekom mandata. Kot razloge za predčasno razrešitev direktor primarno upošteva
tiste iz 36. člena statuta, kakor tudi morebitno pomočnikovo malomarno delo.
4. Komisije in delovna telesa zavoda
Disciplinska komisija
42. člen
Za odločanje o disciplinski odgovornosti delavca zaradi suma
kršitve delovne obveznosti, za katero se lahko izreče ukrep prenehanja
delovnega razmerja, je pristojna disciplinska komisija zavoda, ki jo
sestavljajo predsednik, namestnik in trije člani, imenuje jih svet zavoda za
štiri leta, ponovno pa so lahko izvoljeni le enkrat. 
Podrobnejši postopek predpiše zavod s splošnim aktom.
Delovna telesa
43. člen
Za reševanje posameznih nalog lahko svet ali direktor
ustanovi tudi druge komisije in delovna telesa. Naloge in sestava teh se določi
s samo odločitvijo o ustanovitvi.
V. ZASTOPANJE ZAVODA
44. člen
Zavod predstavlja in zastopa direktor, ki v imenu in za račun
zavoda sklepa pogodbe in opravlja druga pravna dejanja. 
Pri prevzemanju obveznosti, ki je v skladu z letnim programom
dela in finančnim načrtom, zastopnik nima omejitev, razen tistih iz akta o
ustanovitvi, ki so tudi vpisane v sodni register.
45. člen
V primeru odsotnosti direktorja zastopa zavod oseba, ki jo
določi s sklepom direktor.
46. člen
Za zavod podpisujejo delavci, ki imajo posebna pooblastila in
sicer vsak v mejah svojega delovnega področja. 
Finančno in bančno dokumentacijo podpisujeta po dva
podpisnika, od katerih je eden vodja računovodske službe.
VI. POSLOVNA TAJNOST IN OBVEŠČANJE
Poslovna tajnost
47. člen
Za poslovno tajnost veljajo naslednje listine in podatki: 
-       
podatki, ki jih zavodu kot zaupne sporoči državni organ ali druga pravna
oseba, 
-       
stanje kreditov, 
-       
poslovne knjige o avtorskih honorarjih in plačah delavcev z izjemo
osnovnih plač, 
-       
osebni podatki o delavcih v obsegu, ki ga določa zakon o varstvu osebnih
podatkov, 
-       
drugi podatki, ki jih kot zaupne določi svet s sklepom ali posebnim
splošnim aktom.
48. člen
Člani organov zavoda in delavci morajo varovati poslovno
tajnost zavoda, za katero izvedo pri svojem delu ali v zvezi z delom in
odločanjem organa, čigar člani so. 
Posredovanje poslovne tajnosti nepooblaščenim pomeni hujšo
kršitev delovne dolžnosti za katero storilec disciplinsko in odškodninsko
odgovarja.
49. člen
Delo zavoda je javno. Javnosti so dostopne vse informacije o
delu, razen tistih, ki veljajo za poslovno tajnost.
50. člen
Javnost svojega dela zagotavlja zavod z rednim obveščanjem
širše javnosti o svojem delu, uresničevanju programa in razvojnih ciljev z
rednim informiranjem sredstev javnega obveščanja.
51. člen
Delavce zavoda se obvešča neposredno na sestankih, delnih
zborih, razgovorih, z zapisniki in objavami na oglasnih deskah zavoda.
VII. SINDIKAT
52. člen
Zavod je dolžan omogočiti delovanje reprezentativnih
sindikatov, ki jim mora zagotoviti pogoje za opravljanje sindikalne dejavnosti
v obsegu, ki ga določa zakon in kolektivna pogodba. 
Zavod je dolžan omogočiti delovanje sindikata v vseh zadevah,
za katera tako določata zakon in kolektivna pogodba.
53. člen
Svet zavoda, direktor in drugi organi zavoda morajo
reprezentativnemu sindikatu posredovati ustrezne informacije in drugo gradivo v
zvezi z vsemi zadevami, v katerih ima sindikat pravico pobude, razprave in
predlaganja.
VIII. SPLOŠNI AKTI ZAVODA
54. člen
Splošni akti zavoda so: 
-       
statut, 
-       
pravilniki, 
-       
poslovniki, 
-       
organizacijski akti in 
drugi akti, s katerimi se urejajo druga razmerja,
ki so pomembna za upravljanje in poslovanje zavoda.
55. člen
S splošnimi akti ureja zavod predvsem: 
1.     
delovna razmerja, 
2.     
disciplinsko in odškodninsko odgovornost zaposlenih, 
3.     
avtorska in izvajalska razmerja, 
4.     
požarno varnost in varstvo pri delu, 
5.     
socialni status zaposlenih, 
6.     
notranjo organizacijo in sistemizacijo delovnih mest, 
7.     
osnove in merila za vrednotenje dela, 
8.     
finančno poslovanje. 
S splošnim akti iz 1., 2., 4. in 6. točke se urejajo tista
vprašanja, ki niso urejena s kolektivnimi pogodbami.
56. člen
Splošne akte, ki urejajo delovna razmerja, notranjo
organizacijo ter disciplinsko in odškodninsko odgovornost, sprejme svet zavoda.
Druge splošne akte izda direktor zavoda.
IX. PREHODNE IN KONČNE DOLOČBE
57. člen
Z dnem, ko začne veljati ta statut, preneha veljati prejšnji
statut zavoda. Svoje poslovanje mora zavod z novim statutom uskladiti v treh
mesecih od pričetka veljavnosti statuta. 
Splošni akti morajo biti sprejeti v 90 dneh od uveljavitve
statuta.
58. člen
K spremembam in dopolnitvam statuta in k statusnim spremembam
zavoda zavod daje soglasje ustanovitelj.
59. člen
Ta statut sprejema svet zavoda. Statut se objavi takoj po
tem, ko da nanj soglasje ustanovitelj. 
Statut začne veljati petnajst dni po objavi v Uradnem listu
Republike Slovenije.
60. člen
Svet zavoda, strokovni svet, direktor in drugi organi
delujejo do konca mandata, če so oblikovani v skladu z določili tega statuta.
Predsednica 
sveta 
dr. Irene Mislej l. r.
Vlada Republike Slovenije daje
soglasje k statutu javnega zavoda Moderna galerija pod št. 632-00/98-1 z dne
27. januarja 1998.