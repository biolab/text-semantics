1. člen
(vsebina in namen)
(1) Ta uredba je koncesijski akt, na podlagi katerega
Vlada Republike Slovenije podeli koncesijo za izvajanje javne službe svetovanja
v ribištvu (v nadaljnjem besedilu: javna služba).
(2) Ta uredba določa obliko in način izvajanja javne
službe, naloge javne službe, pogoje za izvajanje javne službe, način izbora
izvajalca javne službe (v nadaljnjem besedilu: koncesionar), obveznosti
koncesionarja, način poročanja in vodenje evidenc ter nadzor nad nalogami javne
službe in njihovo financiranje.
2. člen
(območje)
Javna služba se izvaja na območju občin Ankaran, Izola, Koper
in Piran (v nadaljnjem besedilu: obalno območje).
3. člen
(predmet koncesije)
(1) Predmet koncesije so naloge javne službe, ki
vključujejo:
-       
svetovanje v zvezi s tehnološkim, gospodarskim in okoljevarstvenim
področjem opravljanja ribiške dejavnosti,
-       
svetovanje in pomoč pri pripravi in uveljavljanju ukrepov nacionalne in
skupne ribiške politike Evropske unije,
-       
svetovanje in pomoč pri povezovanju ribičev ter vzpostavitvi in
delovanju organizacij proizvajalcev v ribištvu,
-       
svetovanje na področju ribiških in z ribištvom povezanih predpisov,
predvsem v okviru skupne ribiške politike Evropske unije in različnih
mednarodnih organizacij,
-       
sodelovanje in zastopanje ribičev v mednarodnih organizacijah,
-       
povezovanje ribiškega sektorja z drugimi institucijami na področju
ribištva, predvsem z vidika prenosa znanja in izkušenj znanstvenih,
raziskovalnih in izobraževalnih institucij v prakso,
-       
obveščanje ribičev o sprejetju nacionalnih in evropskih predpisov s
področja ribištva ter ukrepih nacionalne in skupne ribiške politike ter
-       
druge naloge s področja ribištva.
(2) Naloge iz prejšnjega odstavka se podrobneje določijo
v letnem programu dela javne službe.
4. člen
(čas trajanja koncesije)
Koncesija se podeli za pet let.
5. člen
(način izbora koncesionarja)
(1) Koncesionar se izbere z javnim razpisom, ki ga
izvede ministrstvo, pristojno za morsko ribištvo (v nadaljnjem besedilu:
ministrstvo).
(2) Javni razpis se objavi v Uradnem listu Republike
Slovenije in na spletni strani ministrstva ter je odprt najmanj 15 dni od dneva
objave.
(3) Sestavni del javnega razpisa sta razpisna
dokumentacija in program iz 13. člena te uredbe, ki se objavita na spletni
strani ministrstva.
(4) V javnem razpisu mora biti navedena spletna stran,
kjer sta objavljena razpisna dokumentacija in program iz 13. člena te
uredbe.
(5) Javni razpis in razpisna dokumentacija vsebujeta:
-       
predmet javnega razpisa,
-       
pogoje za izbor koncesionarja,
-       
dokumente in dokazila, ki jih mora k prijavi na javni razpis priložiti
prijavitelj,
-       
začetek in čas trajanja izvajanja javne službe,
-       
merila za izbor koncesionarja,
-       
čas in kraj oddaje prijav,
-       
rok za izbiro koncesionarja,
-       
rok, v katerem bodo prijavitelji obveščeni o izbiri,
-       
odgovorne osebe za dajanje informacij,
-       
osnutek koncesijske pogodbe in
-       
druge podatke, pomembne za izvedbo javnega razpisa.
6. člen
(pogoji za izbor koncesionarja)
(1) Koncesionar mora izpolnjevati naslednje pogoje:
-       
imeti mora ustrezno pravnoorganizacijsko obliko, ki mu omogoča
nastopanje v pravnem prometu (gospodarska družba, samostojni podjetnik
posameznik, zadruga ali druga oseba javnega prava);
-       
biti mora registriran za opravljanje dejavnosti svetovanja;
-       
ne sme biti v postopku prenehanja, prisilne poravnave, stečaja,
prepovedi delovanja, sodne likvidacije ali izbrisa iz registra;
-       
ob oddaji prijave na javni razpis ne sme imeti zapadlih obveznosti do
države;
-       
na področju izvajanja javne službe mora zagotoviti opremljene prostore
za izvajanje javne službe;
-       
imeti mora zaposlenega najmanj enega svetovalca, ki bo izvajal
svetovanje, ali z njim sklenjeno pogodbo o sodelovanju;
-       
svetovalec iz prejšnjega odstavka mora imeti najmanj petletne delovne
izkušnje in najmanj dvoletne izkušnje v svetovanju na področju morskega
gospodarskega ribolova ter izobrazbo, ki ustreza najmanj ravni izobrazbe,
pridobljeni po študijskih programih za pridobitev izobrazbe prve stopnje v
skladu z zakonom, ki ureja visoko šolstvo, z znanjem slovenskega jezika in še
najmanj enega od uradnih jezikov Evropske unije;
-       
zagotavljati mora komunikacijo tudi v italijanskem jeziku;
-       
zagotavljati mora varstvo osebnih podatkov v skladu s predpisi, ki
urejajo varstvo osebnih podatkov.
(2) Način izpolnjevanja pogojev in dokazila o
izpolnjevanju pogojev se podrobneje določijo v javnem razpisu.
7. člen
(merila za izbor koncesionarja)
(1) Pri izbiri koncesionarja se upoštevajo naslednja
merila:
-       
strokovna usposobljenost oseb, ki bodo izvajale svetovanje;
-       
izkušnje oseb, ki bodo izvajale naloge, določene v prvem odstavku
3. člena te uredbe;
-       
reference koncesionarja;
-       
reference oseb, ki bodo izvajale naloge, določene v prvem odstavku
3. člena te uredbe;
-       
lokacija prostorov za izvajanje javne službe in
-       
vključenost koncesionarja v mednarodno sodelovanje.
(2) Merila iz prejšnjega odstavka se vrednotijo z
upoštevanjem vrednosti, ki so določene v prilogi, ki je sestavni del te uredbe.
(3) Dokazila o izpolnjevanju meril se podrobneje
določijo v javnem razpisu.
8. člen
(izbira koncesionarja)
(1) Minister, pristojen za morsko ribištvo (v nadaljnjem
besedilu: minister), imenuje tričlansko komisijo, ki pregleda vloge in ugotovi
izpolnjevanje pogojev ter predlaga koncesionarja. Komisijo sestavljajo
predstavniki ministrstva.
(2) O izbiri koncesionarja odloči Vlada Republike
Slovenije.
(3) Na javnem razpisu se izbere samo en koncesionar, ki
v celoti zagotavlja izvajanje nalog javne službe.
(4) Odločba iz drugega odstavka tega člena preneha
veljati, če v 30 dneh od njene dokončnosti ne pride do sklenitve koncesijske
pogodbe iz 9. člena te uredbe iz razlogov, ki so na strani koncesionarja.
9. člen
(koncesijska pogodba)
(1) Medsebojna razmerja med koncedentom in
koncesionarjem se podrobneje uredijo s koncesijsko pogodbo, ki jo po
pooblastilu Vlade Republike Slovenije podpiše minister.
(2) Koncesijska pogodba poleg vsebin, ki jih določa
zakon, vsebuje tudi:
-       
ime, sedež in pravnoorganizacijsko obliko koncesionarja,
-       
začetek veljavnosti in čas trajanja,
-       
obveznosti koncesionarja iz 12. člena te uredbe,
-       
obliko zahtevkov in poročil,
-       
nadzor nad izvajanjem določil koncesijske pogodbe,
-       
način vodenja evidenc in poročanje,
-       
način spremljanja in dopolnjevanja koncesijske pogodbe.
10. člen
(prenehanje koncesijskega razmerja)
(1) Koncesijsko razmerje preneha s prenehanjem
koncesijske pogodbe ali odvzemom koncesije.
(2) Koncesijska pogodba lahko preneha po preteku časa,
za katerega je bila sklenjena.
(3) Koncedent z odločbo odvzame koncesijo:
-       
če koncesionar ne izpolnjuje predpisanih pogojev, določenih v tej uredbi
in predpisu, ki ureja podrobnejše pogoje za opravljanje javne službe;
-       
če pride do stečaja ali likvidacije koncesionarja;
-       
če koncesionar prekine opravljanje storitev javne službe za več kakor 30
dni;
-       
če koncesionar ne začne izvajati koncesije javne službe v 30 dneh po
podpisu koncesijske pogodbe;
-       
če koncesionar ne izpolnjuje pogodbenih obveznosti.
11. člen
(razdrtje koncesijske pogodbe)
Koncesijsko pogodbo lahko koncedent razdre pred potekom časa,
za katerega je bila sklenjena, če:
-       
je proti koncesionarju uveden postopek prisilne poravnave, stečaja ali
drug postopek, ki ima za posledico prenehanje poslovanja koncesionarja;
-       
je bila koncesionarju izdana sodna ali upravna določba zaradi kršitve
predpisov, te koncesijske pogodbe ali upravnih aktov, izdanih za izvajanje
koncesije, na podlagi katere utemeljeno ni mogoče pričakovati nadaljnjega
pravilnega izvajanja koncesije po tej koncesijski pogodbi.
12. člen
(obveznosti koncesionarja)
Koncesionar mora v času trajanja koncesijske pogodbe iz
9. člena te uredbe poleg pogojev iz 6. člena te uredbe:
-       
jasno označiti prostore za izvajanje nalog javne službe;
-       
imeti vzpostavljeno spletno stran, na kateri morajo biti javno
objavljeni naslov prostorov, kjer se izvajajo naloge javne službe, uradne ure,
telefonska številka in elektronski naslov;
-       
jasno izkazovati obseg dela zaposlenih pri opravljanju nalog javne
službe;
-       
zagotoviti administrativno in tehnično podporo izvajanju javne službe;
-       
zagotoviti jasno računovodsko razmejitev nalog javne službe in drugih
nalog, ki jih morebiti izvaja;
-       
zagotoviti storitev javne službe na obalnem območju v skladu s sprejetim
letnim programom;
-       
pripraviti letni program dela ter poročilo o opravljenem delu in
finančno poročilo.
13. člen
(program javne službe svetovanja v ribištvu)
(1) S programom javne službe svetovanja v ribištvu (v
nadaljnjem besedilu: program) se določajo usmeritve izvajanja javne službe
svetovanja v ribištvu za obdobje petih let.
(2) Program vsebuje naslednje vsebine:
1.     
oceno stanja;
2.     
cilje in kazalnike;
3.     
naloge in ukrepe za doseganje ciljev;
4.     
oceno pričakovanih učinkov in potrebnih javnofinančnih sredstev za
doseganje ciljev.
(3) Program sprejme minister s sklepom.
(4) Sprejeti program se objavi na spletni strani
ministrstva.
14. člen
(letni program dela)
(1) Javna služba se na letni ravni izvaja na podlagi
letnega programa dela, ki ga na podlagi programa iz prejšnjega člena pripravi
koncesionar in predloži v potrditev ministru.
(2) Ministrstvo koncesionarju vsako leto izda izhodišča
za pripravo letnega programa dela.
(3) Letni program dela mora poleg vsebin, ki jih določa
zakonodaja, vsebovati vse zahteve iz izhodišč za pripravo letnega programa dela
ter:
-       
namen, cilje in pričakovane rezultate izvajanja nalog javne službe,
-       
kazalnike učinkovitosti koncesionarja,
-       
naloge javne službe, njihov opis in obseg izvajanja ter
-       
finančni načrt izvajanja nalog javne službe.
15. člen
(financiranje nalog javne službe)
(1) Naloge iz 3. člena te uredbe se financirajo iz
proračuna Republike Slovenije v skladu z razpoložljivimi sredstvi v posameznem
proračunskem letu.
(2) Priznani stroški financiranja iz proračuna Republike
Slovenije so stroški dela ter materialni stroški in posredni stroški, povezani
z izvajanjem nalog javne službe, kamor spadajo zlasti stroški izobraževanja in
usposabljanja svetovalcev, ter drugi tovrstni stroški.
(3) Izplačila iz proračuna Republike Slovenije za
opravljene naloge javne službe se izvajajo na podlagi mesečnih zahtevkov,
katerim so priložena dokazila o porabi sredstev in vsebinsko poročilo o
izvedenih nalogah v preteklem mesecu v skladu z letnim programom dela javne
službe.
(4) Za obdobje, ko letni program dela še ni potrjen s
strani ministra, se zagotovi začasno financiranje s sklenitvijo pogodbe o
začasnem financiranju.
(5) Če koncesionar opravi manjši obseg nalog, kot je
določen z letnim programom dela, se izplača le toliko sredstev, kolikor je
izvedenih nalog.
(6) Kadar je skupni obseg nalog opravljen v večjem
obsegu, kot je določen z letnim programom dela, se povečani obseg dela ne plača
iz proračuna Republike Slovenije.
(7) Izplačilo zahtevka za opravljeno delo v mesecu
decembru tekočega leta se izplača iz proračuna Republike Slovenije za prihodnje
leto.
16. člen
(poročanje in evidence)
(1) Koncesionar mora o opravljenih nalogah iz letnega
programa voditi evidenco.
(2) Koncesionar mora pripraviti poročilo o opravljenem
delu in finančno poročilo za preteklo koledarsko leto ter ga najkasneje do
31. marca tekočega leta predložiti v potrditev ministru.
(3) Letno poročilo o opravljenem delu iz prejšnjega
odstavka je vsebinsko poročilo, iz katerega morajo biti razvidni:
-       
uresničitev ciljev letnega programa in doseganje kazalnikov,
-       
posebnosti pri izvedbi letnega programa,
-       
morebitna odstopanja od letnega programa in
-       
predlogi za nadaljnje delo.
(4) Letno finančno poročilo o izvedbi nalog svetovalne
službe iz drugega odstavka tega člena mora vsebovati:
-       
obrazložitev porabe sredstev,
-       
obseg izvedenih nalog,
-       
vrednost izvedenih nalog in
-       
pregled prihodkov, vključno s prilivi sredstev iz proračuna Republike
Slovenije, ter drugih virov in odhodkov, namenjenih izvajanju javne službe.
(5) Koncesionar mora voditi ločeno računovodstvo za
opravljanje nalog javne službe po tej uredbi in evidence na način, ki omogoča
finančni in strokovni nadzor nad izvajanjem nalog javne službe.
17. člen
(nadzor)
(1) Strokovni nadzor nad izvajanjem nalog javne službe
izvaja ministrstvo.
(2) Inšpekcijski nadzor nad izvajanjem nalog javne
službe izvaja inšpekcija, pristojna za ribištvo.
(3) Nadzor iz prvega odstavka tega člena zajema nadzor
nad:
-       
izpolnjevanjem kadrovskih, organizacijskih in tehničnih pogojev
koncesionarja,
-       
izvajanjem letnega programa dela,
-       
namensko porabo proračunskih sredstev,
-       
izvajanjem koncesijske pogodbe iz 9. člena te uredbe in
-       
obveznostmi, določenimi v 12. členu te uredbe.
18. člen
(vračilo sredstev)
Koncesionar mora ob ugotovitvi nenamenske porabe proračunskih
sredstev nenamensko porabljena sredstva vrniti v proračun Republike Slovenije
skupaj z zakonitimi zamudnimi obrestmi.
19. člen
(podaljšanje)
Če po preteku obdobja, za katerega je bil v skladu z javnim
razpisom iz 5. člena te uredbe izbran koncesionar, nov koncesionar še ni
izbran, se obstoječemu koncesionarju koncesija lahko podaljša še za eno leto,
če izpolnjuje predpisane pogoje in se v tem letu nadaljujejo enaki ukrepi, kot
so opredeljeni za zadnje leto trajanja izvajanja javne službe, v enakem obsegu
razpoložljivih finančnih sredstev.
20. člen
(uveljavitev)
Ta uredba začne veljati petnajsti dan po objavi v Uradnem
listu Republike Slovenije.
Št. 00715-36/2016
Ljubljana, dne 14. decembra 2016
EVA 2016-2330-0028
Vlada Republike Slovenije
dr. Miroslav Cerar l.r.
Predsednik

Priloga: Merila za
izbor koncesionarja