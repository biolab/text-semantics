1. člen
(vsebina)
Ta uredba določa podukrep Podpora za ohranjanje, trajnostno
rabo in razvoj genskih virov v kmetijstvu, ki se izvaja v okviru ukrepa
kmetijsko-okoljska-podnebna plačila iz Programa razvoja podeželja Republike
Slovenije za obdobje 2014–2020, ki je potrjen z Izvedbenim sklepom Komisije št. C(2015)
849 z dne 13. 2. 2015 o odobritvi programa razvoja podeželja
Republike Slovenije za podporo iz Evropskega kmetijskega sklada za razvoj
podeželja, št. CCI 2014 SI 06 RD NP 0012020 in zadnjič spremenjen z
Izvedbenim sklepom Komisije št. C(2019) 6837 z dne
18. 9. 2019 o odobritvi spremembe programa razvoja podeželja za
Slovenijo za podporo iz Evropskega kmetijskega sklada za razvoj podeželja in
spremembi Izvedbenega sklepa C(2015) 849 z dne
13. februarja 2015 CCI 2014SI06RDNP001 (v nadaljnjem besedilu: PRP
2014–2020). PRP 2014–2020 je dostopen na osrednjem spletnem mestu državne
uprave in spletni strani programa razvoja podeželja
(http://program-podezelja.si) za izvajanje:
1.     
Uredbe (EU) št. 1303/2013 Evropskega parlamenta in Sveta z dne
17. decembra 2013 o skupnih določbah o Evropskem skladu za regionalni
razvoj, Evropskem socialnem skladu, Kohezijskem skladu, Evropskem kmetijskem
skladu za razvoj podeželja in Evropskem skladu za pomorstvo in ribištvo, o
splošnih določbah o Evropskem skladu za regionalni razvoj, Evropskem socialnem
skladu, Kohezijskem skladu in Evropskem skladu za pomorstvo in ribištvo ter o
razveljavitvi Uredbe Sveta (ES) št. 1083/2006 (UL L št. 347 z dne
20. 12. 2013, str. 320), zadnjič spremenjene z Delegirano uredbo
Komisije (EU) 2019/1867 z dne 28. avgusta 2019 o dopolnitvi Uredbe (EU)
št. 1303/2013 Evropskega parlamenta in Sveta v zvezi z določitvijo
pavšalnega financiranja (UL L št. 289 z dne 8. 11. 2019, str. 6);
2.     
Uredbe (EU) št. 1305/2013 Evropskega parlamenta in Sveta z dne
17. decembra 2013 o podpori za razvoj podeželja iz Evropskega
kmetijskega sklada za razvoj podeželja (EKSRP) in razveljavitvi Uredbe Sveta
(ES) št. 1698/2005 (UL L št. 347 z dne 20. 12. 2013, str. 487),
zadnjič spremenjene z Uredbo (EU) 2019/288 Evropskega parlamenta in Sveta z dne
13. februarja 2019 o spremembi uredb (EU) št. 1305/2013 in (EU)
št. 1307/2013 glede nekaterih pravil o neposrednih plačilih in podpori za
razvoj podeželja za leti 2019 in 2020 (UL L št. 53 z dne 22. 2. 2019,
str. 14), (v nadaljnjem besedilu: Uredba 1305/2013/EU);
3.     
Uredbe (EU) št. 1306/2013 Evropskega parlamenta in Sveta z dne
17. decembra 2013 o financiranju, upravljanju in spremljanju skupne
kmetijske politike in razveljavitvi uredb Sveta (EGS) št. 352/78, (ES) št.
165/94, (ES) št. 2799/98, (EC) No 814/2000, (ES) št. 1290/2005 in (ES) št.
485/2008 (UL L št. 347 z dne 20. 12. 2013, str. 549), zadnjič
spremenjene z Uredbo (EU) 2017/2393 Evropskega parlamenta in Sveta z dne
13. decembra 2017 o spremembi uredb (EU) št. 1305/2013 o podpori
za razvoj podeželja iz Evropskega kmetijskega sklada za razvoj podeželja
(EKSRP), (EU) št. 1306/2013 o financiranju, upravljanju in spremljanju
skupne kmetijske politike, (EU) št. 1307/2013 o pravilih za neposredna
plačila kmetom na podlagi shem podpore v okviru skupne kmetijske politike, (EU)
št. 1308/2013 o vzpostavitvi skupne ureditve trgov kmetijskih proizvodov
in (EU) št. 652/2014 o določbah za upravljanje odhodkov v zvezi s
prehransko verigo, zdravjem in dobrobitjo živali ter v zvezi z zdravjem rastlin
in rastlinskim razmnoževalnim materialom (UL L št. 350 z dne
29. 12. 2017, str. 15), (v nadaljnjem besedilu: Uredba 1306/2013/EU);
4.     
Izvedbene uredbe Komisije (EU) št. 215/2014 z dne
7. marca 2014 o določitvi pravil za izvajanje Uredbe (EU) št.
1303/2013 Evropskega parlamenta in Sveta o skupnih določbah o Evropskem skladu
za regionalni razvoj, Evropskem socialnem skladu, Kohezijskem skladu, Evropskem
kmetijskem skladu za razvoj podeželja in Evropskem skladu za pomorstvo in
ribištvo, o splošnih določbah o Evropskem skladu za regionalni razvoj,
Evropskem socialnem skladu, Kohezijskem skladu in Evropskem skladu za pomorstvo
in ribištvo v zvezi z metodologijami za določitev podpore ciljem na področju
podnebnih sprememb, določitvijo mejnikov in ciljnih vrednosti v okviru
uspešnosti ter nomenklaturo kategorij ukrepov za strukturne in investicijske
sklade (UL L št. 69 z dne 8. 3. 2014, str. 65), zadnjič
spremenjene z Izvedbeno uredbo Komisije (EU) 2018/276 z dne
23. februarja 2018 o spremembi Izvedbene uredbe (EU) št. 215/2014,
kar zadeva spremembe določitve mejnikov in ciljnih vrednosti za kazalnike
učinka v okviru uspešnosti za evropske strukturne in investicijske sklade (UL L
št. 54 z dne 24. 2. 2018, str. 4);
5.     
Delegirane uredbe Komisije (EU) št. 480/2014 z dne 3. marca 2014
o dopolnitvi Uredbe (EU) št. 1303/2013 Evropskega parlamenta in Sveta o skupnih
določbah o Evropskem skladu za regionalni razvoj, Evropskem socialnem skladu,
Kohezijskem skladu, Evropskem kmetijskem skladu za razvoj podeželja in
Evropskem skladu za pomorstvo in ribištvo ter o splošnih določbah o Evropskem
skladu za regionalni razvoj, Evropskem socialnem skladu, Kohezijskem skladu in
Evropskem skladu za pomorstvo in ribištvo (UL L št. 138 z dne
13. 5. 2014, str. 5), zadnjič spremenjene z Delegirano uredbo
Komisije (EU) 2019/886 z dne 12. februarja 2019 o spremembi in popravku
Delegirane uredbe (EU) št. 480/2014 glede določb o finančnih instrumentih,
možnostih poenostavljenega obračunavanja stroškov, revizijski sledi, obsegu in
vsebini revizij operacij in metodologiji za izbor vzorca operacij ter glede
Priloge III (UL L št. 142 z dne 29. 5. 2019, str. 9);
6.     
Delegirane uredbe Komisije (EU) št. 640/2014 z dne
11. marca 2014 o dopolnitvi Uredbe (EU) št. 1306/2013 Evropskega
parlamenta in Sveta glede integriranega administrativnega in kontrolnega
sistema, pogojev za zavrnitev ali ukinitev plačil in za upravne kazni, ki se
uporabljajo za neposredna plačila, podporo za razvoj podeželja in navzkrižno
skladnost (UL L št. 181 z dne 20. 6. 2014, str. 48), zadnjič spremenjene
z Delegirano uredbo Komisije (EU) 2017/723 z dne 16. februarja 2017 o
spremembi Delegirane uredbe Komisije (EU) št. 640/2014 o dopolnitvi Uredbe
(EU) št. 1306/2013 Evropskega parlamenta in Sveta glede integriranega
administrativnega in kontrolnega sistema, pogojev za zavrnitev ali ukinitev
plačil in za upravne kazni, ki se uporabljajo za neposredna plačila, podporo za
razvoj podeželja in navzkrižno skladnost (UL L št. 107 z dne
25. 4. 2017, str. 1), (v nadaljnjem besedilu: Uredba 640/2014/EU);
7.     
Delegirane uredbe Komisije (EU) št. 807/2014 z dne 11. marca 2014 o
dopolnitvi Uredbe (EU) št. 1305/2013 Evropskega parlamenta in Sveta o podpori
za razvoj podeželja iz Evropskega kmetijskega sklada za razvoj podeželja
(EKSRP) in o uvedbi prehodnih določb (UL L št. 227 z dne 31. 7. 2014,
str. 1), zadnjič spremenjene z Delegirano uredbo Komisije (EU) 2019/94 z dne
30. oktobra 2018 o spremembi Delegirane uredbe Komisije (EU)
št. 807/2014 o dopolnitvi Uredbe (EU) št. 1305/2013 Evropskega
parlamenta in Sveta o podpori za razvoj podeželja iz Evropskega kmetijskega
sklada za razvoj podeželja (EKSRP) in o uvedbi prehodnih določb (UL L
št. 19 z dne 22. 1. 2019, str. 5), (v nadaljnjem besedilu:
Uredba 807/2014/EU);
8.     
Izvedbene uredbe Komisije (EU) št. 808/2014 z dne 17. julija 2014
o določitvi pravil za uporabo Uredbe (EU) št. 1305/2013 Evropskega parlamenta
in Sveta o podpori za razvoj podeželja iz Evropskega kmetijskega sklada za
razvoj podeželja (EKSRP) (UL L št. 227 z dne 31. 7. 2014, str. 18),
zadnjič spremenjene z Izvedbeno uredbo Komisije (EU) 2019/936 z dne
6. junija 2019 o spremembi izvedbenih uredb (EU) št. 808/2014,
(EU) št. 809/2014 in (EU) št. 908/2014 glede finančnih instrumentov,
vzpostavljenih na podlagi programov za razvoj podeželja (UL L št. 149 z
dne 7. 6. 2019, str. 58);
9.     
Izvedbene uredbe Komisije (EU) št. 809/2014 z dne
17. julija 2014 o pravilih za uporabo Uredbe (EU) št. 1306/2013
Evropskega parlamenta in Sveta v zvezi z integriranim administrativnim in
kontrolnim sistemom, ukrepi za razvoj podeželja in navzkrižno skladnostjo
(UL L št. 227 z dne 31. 7. 2014, str. 69), zadnjič spremenjene z
Izvedbeno uredbo Komisije (EU) 2019/1804 z dne 28. oktobra 2019 o
spremembi Izvedbene uredbe (EU) št. 809/2014 glede sprememb vlog za pomoč
ali zahtevkov za plačilo, pregledov v okviru integriranega administrativnega in
kontrolnega sistema ter kontrolnega sistema v zvezi z navzkrižno skladnostjo
(UL L št. 276 z dne 29. 10. 2019, str. 12), (v nadaljnjem
besedilu: Uredba 809/2014/EU);
10.  
Izvedbene uredbe Komisije (EU) št. 821/2014 z dne
28. julija 2014 o pravilih za uporabo Uredbe (EU) št. 1303/2013
Evropskega parlamenta in Sveta glede podrobne ureditve prenosa in upravljanja
prispevkov iz programov, poročanja o finančnih instrumentih, tehničnih
značilnosti ukrepov obveščanja in komuniciranja za operacije ter sistema za
beleženje in shranjevanje podatkov (UL L št. 223 z dne
29. 7. 2014, str. 7), zadnjič spremenjene z Izvedbeno uredbo Komisije
(EU) 2019/255 z dne 13. februarja 2019 o spremembi Izvedbene uredbe
Komisije (EU) št. 821/2014 o pravilih za uporabo Uredbe (EU)
št. 1303/2013 Evropskega parlamenta in Sveta glede podrobne ureditve
prenosa in upravljanja prispevkov iz programov, poročanja o finančnih
instrumentih, tehničnih značilnosti ukrepov obveščanja in komuniciranja za
operacije ter sistema za beleženje in shranjevanje podatkov (UL L št. 43 z
dne 14. 2. 2019, str. 15);
11.  
Delegirane uredbe Komisije (EU) št. 907/2014 z dne
11. marca 2014 o dopolnitvi Uredbe (EU) št. 1306/2013 Evropskega
parlamenta in Sveta v zvezi s plačilnimi agencijami in ostalimi organi,
finančnim upravljanjem, potrditvijo obračunov, varščinami in uporabo eura
(UL L št. 255 z dne 28. 8. 2014, str. 18), zadnjič spremenjene z
Delegirano uredbo Komisije (EU) 2018/967 z dne 26. aprila 2018 o
spremembi Delegirane uredbe (EU) št. 907/2014 v zvezi z neupoštevanjem
plačilnih rokov in menjalnim tečajem, ki se uporablja pri pripravi izjave o
odhodkih (UL L št. 174 z dne 10. 7. 2018, str. 2);
12.  
Izvedbene uredbe Komisije (EU) št. 908/2014 z dne
6. avgusta 2014 o pravilih za uporabo Uredbe (EU) št. 1306/2013
Evropskega parlamenta in Sveta v zvezi s plačilnimi agencijami in drugimi
organi, finančnim upravljanjem, potrjevanjem obračunov, pravili o kontrolah,
varščinami in preglednostjo (UL L št. 255 z dne 28. 8. 2014,
str. 59), zadnjič spremenjene z Izvedbeno uredbo Komisije (EU) 2019/936 z dne
6. junija 2019 o spremembi izvedbenih uredb (EU) št. 808/2014,
(EU) št. 809/2014 in (EU) št. 908/2014 glede finančnih instrumentov,
vzpostavljenih na podlagi programov za razvoj podeželja (UL L št. 149 z
dne 7. 6. 2019, str. 58).
2. člen
(pomen izrazov)
Izrazi, uporabljeni v tej uredbi, pomenijo:
1.     
ohranjanje in situ je v skladu s točko (a) prvega odstavka 8.
člena Uredbe 807/2014/EU ohranjanje genskega materiala v ekosistemih in
naravnih habitatih ter ohranjanje in obnavljanje za preživetje sposobnih
populacij rastlinskih vrst ali sort v njihovem naravnem okolju, v primeru
gojenih rastlinskih vrst pa v okolju kmetijskega gospodarstva (v nadaljnjem besedilu:
KMG), kjer so razvile svoje razločevalne značilnosti;
2.     
ohranjanje na KMG je v skladu s točko (c) prvega odstavka 8. člena
Uredbe 807/2014/EU ohranjanje in razvoj in situ na ravni KMG;
3.     
ohranjanje ex situ je v skladu s točko (d) prvega odstavka 8. člena
Uredbe 807/2014/EU ohranjanje genskega materiala za kmetijstvo zunaj njegovega
naravnega habitata.
3. člen
(namen podukrepa)
Podukrep iz 1. člena te uredbe je namenjen dejavnostim za
ohranjanje rastlinskih genskih virov in situ in ex situ (v
nadaljnjem besedilu: podpora za rastlinske genske vire).
4. člen
(predmet podpore za rastlinske genske vire)
(1) V skladu z devetim odstavkom 28. člena Uredbe
1305/2013/EU in drugim odstavkom 8. člena Uredbe 807/2014/ EU so predmet
podpore za rastlinske genske vire:
-       
pregled in inventarizacija (popis) stanja rastlinskih genskih virov za
prehrano in kmetijstvo in situ ter vzpostavitev monitoringa stanja
rastlinskih genskih virov na KMG in opozorilnih sistemov pred izgubo
rastlinskih genskih virov (vrstna in sortna raven) za gojene rastline in divje
sorodnike gojenih rastlin ter samonikle rastline, ki imajo potencialno vrednost
za kmetijstvo in prehrano;
-       
sistematična karakterizacija in evalvacija izbranih rastlinskih genskih
virov ex situ za uporabo v žlahtnjenju in raziskavah, za ponovno
registracijo starih sort oziroma neposredno uporabo rastlinskih genskih virov
na KMG;
-       
priprava priročnika oziroma standardnih operativnih postopkov za ex
situ ohranjanje rastlinskih genskih virov v genski banki oziroma na KMG.
(2) Storitve iz prejšnjega odstavka, ki se financirajo v
skladu z 12. členom te uredbe, ne smejo biti del storitev javnih služb ali
financirane iz drugih javnih sredstev.
(3) Vsebina in način izvedbe podpore za rastlinske
genske vire, pogoji, ki jih mora izpolnjevati izvajalec, merila za izbiro
najugodnejšega izvajalca in druge obveznosti izvajalca se določijo v javnem
naročilu.
5. člen
(pristojna organa)
(1) Ministrstvo za kmetijstvo, gozdarstvo in prehrano (v
nadaljnjem besedilu: ministrstvo) je naročnik javnih naročil storitev iz prvega
odstavka prejšnjega člena v skladu z zakonom, ki ureja javno naročanje.
(2) Agencija Republike Slovenije za kmetijske trge in
razvoj podeželja (v nadaljnjem besedilu: agencija) je akreditirana plačilna
agencija in izvajalec plačila javnih naročil storitev iz prvega odstavka
prejšnjega člena v skladu z zakonom, ki ureja javno naročanje.
6. člen
(pogodba)
(1) Pogodba za izvedbo storitev iz prvega odstavka 4.
člena te uredbe se sklene med ministrstvom, agencijo in upravičenci iz 8. člena
te uredbe v skladu z zakonom, ki ureja javno naročanje.
(2) V pogodbi iz prejšnjega odstavka se podrobneje
opredelijo obveznosti, sankcije, upravičeni stroški in zavrnitve oziroma
ukinitve plačil za primere iz drugega odstavka 11. člena te uredbe.
7. člen
(obdobje izvajanja)
Podpora za rastlinske genske vire se izvaja v obdobju
2017–2020.
8. člen
(upravičenci)
Upravičenci do podpore za rastlinske genske vire so izbrani
izvajalci storitev, ki so v skladu z devetim odstavkom 28. člena Uredbe
1305/2013/EU raziskovalne institucije, katerih dejavnost se nanaša na
rastlinske genske vire, in so v skladu z zakonom, ki ureja javno naročanje,
izbrane za izvedbo storitev iz prvega odstavka 4. člena te uredbe.
9. člen
(objava podatkov)
(1) Informacija o izbranih upravičencih iz prejšnjega
člena se objavi v skladu z zakonom, ki ureja javno naročanje, in na spletnih
straneh ministrstva in agencije.
(2) Podatki o prejetih sredstvih upravičencev iz
prejšnjega odstavka se objavijo na spletnih straneh ministrstva in agencije v
skladu s 111. in 113. členom Uredbe 1306/2013/EU.
10. člen
(upravičeni stroški)
(1) Upravičeni stroški v okviru podpore za rastlinske
genske vire so:
-       
stroški dela raziskovalcev,
-       
materialni stroški in
-       
stroški za usklajevalne naloge.
(2) Upravičeni stroški iz prejšnjega odstavka so
stroški, nastali od datuma podpisa pogodbe iz 6. člena te uredbe do vložitve
zadnjega e-računa za opravljene storitve iz prvega odstavka 4. člena te uredbe.
11. člen
(pregledi, izplačila, zmanjšanje ali ukinitve plačil ter
izločitve)
(1) Agencija izvaja upravne preglede in preglede na
kraju samem ter izvršuje izplačila za podporo za rastlinske genske vire v
skladu z Uredbo 640/2014/EU in Uredbo 809/2014/EU.
(2) V primeru neizpolnjevanja obveznosti, določenih s
pogodbo iz 6. člena te uredbe, se plačila zavrnejo ali delno ali v celoti
ukinejo v skladu s 35. členom Uredbe 640/2014/EU oziroma se upravičenec izloči
iz podpore za rastlinske genske vire v skladu s petim in šestim odstavkom 35.
člena Uredbe 640/2014/EU.
12. člen
(finančne določbe)
(1) Za podporo za rastlinske genske vire je v obdobju
2017–2020 skupno namenjenih do 640.000,00 eura.
(2) Podpora iz prejšnjega odstavka se financira iz
sredstev proračuna Republike Slovenije v višini 25 odstotkov in iz
sredstev Evropskega kmetijskega sklada za razvoj podeželja v višini
75 odstotkov. Intenzivnost pomoči znaša 100 odstotkov upravičenih
stroškov iz 10. člena te uredbe, podpora pa se izplača upravičencem iz 8. člena
te uredbe.
(3) Plačilo podpore za rastlinske genske vire se izplača
po opravljeni storitvi po postopkih in v rokih, določenih v pogodbi iz 6. člena
te uredbe.
13. člen
(hramba dokumentacije)
Upravičenec mora hraniti vso dokumentacijo, ki je bila
podlaga za odobritev podpore za rastlinske genske vire, deset let od dneva zadnjega
prejema sredstev iz podpore za rastlinske genske vire.

Uredba o podukrepu podpore za ohranjanje,
trajnostno rabo in razvoj genskih virov v kmetijstvu v okviru ukrepa
kmetijsko-okoljska-podnebna plačila iz Programa razvoja podeželja Republike
Slovenije za obdobje 2014–2020 (Uradni list RS, št. 6/17) vsebuje naslednjo končno določbo:
»14. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvi Uredbe o
podukrepu podpore za ohranjanje, trajnostno rabo in razvoj genskih virov v
kmetijstvu v okviru ukrepa kmetijsko-okoljska-podnebna plačila iz Programa
razvoja podeželja Republike Slovenije za obdobje 2014–2020 (Uradni list RS, št.
14/20) vsebuje naslednjo končno določbo:
»KONČNA DOLOČBA
4. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.