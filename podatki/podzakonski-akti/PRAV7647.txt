I. UVODNA DOLOČBA
1. člen
(splošna določba)
Ta pravilnik določa merila za ugotavljanje delovne uspešnosti
direktorjev oseb javnega prava, njihovih namestnikov, strokovnih direktorjev in
strokovnih vodij (v nadaljnjem besedilu: direktor) iz naslova izvajanja javne
službe na področjih iz pristojnosti Ministrstva za delo, družino in socialne
zadeve.
II. DELOVNA USPEŠNOST DIREKTORJA IZ PRILOGE I UREDBE O PLAČAH
DIREKTORJEV V JAVNEM SEKTORJU
2. člen
(merila)
Višino dela plače za delovno
uspešnost direktorja iz priloge I Uredbe o plačah direktorjev v javnem sektorju
se določi na podlagi naslednjih meril:

-       
  poslovna uspešnost

največ 40% skupne ocene


-       
  kakovost in strokovnost izvajanja javne službe

največ 30% skupne ocene


-       
  razvojna naravnanost

največ 30% skupne ocene

3. člen
(ovrednotenje poslovne uspešnosti)
Poslovna uspešnost osebe javnega
prava pri izvajanju javne službe se ovrednoti na naslednji način:

-       
  gospodarno in racionalno poslovanje zavoda, izkazano z letnim
  poslovnim poročilom, merjeno z razmerjem med prihodki in odhodki,

 


– ki je enako 1 ali

10%


– ki je večje od 1

15%


-       
  nadpovprečno izpolnjevanje vsebinskih ciljev letnega načrta dela

15%


-       
  povečevanje obsega nalog javne službe ali njihovo učinkovitejše
  izvajanje z vpeljavo novih organizacijskih ali tehnoloških rešitev

10%

4. člen
(ovrednotenje kakovosti in strokovnosti storitev)
Kakovost in strokovnost izvajanja
javne službe osebe javnega prava se ovrednoti na naslednji način:

-       
  vpeljan sistem spremljanja kakovosti

10%


-       
  dokumentirano preverjanje zadovoljstva uporabnikov storitev

10%


-       
  dokumentirano preverjanje zadovoljstva zaposlenih

10%

5. člen
(ovrednotenje razvojne naravnanosti)
Razvojna naravnanost osebe
javnega prava se ovrednoti na naslednji način:

-       
  izdelava in izvajanje srednjeročnega razvojnega načrta usklajenega s
  srednjeročnimi in dolgoročnimi strateškimi dokumenti države

15%


-       
  aktivno sodelovanje pri državnih in mednarodnih razvojnih projektih,
  ki so povezani z dejavnostjo področja

15%

III. DELOVNO USPEŠNOST DIREKTORJA IZ PRILOG II IN III UREDBE
O PLAČAH DIREKTORJEV V JAVNEM SEKTORJU
6. člen
(merila)
Višino dela plače za delovno
uspešnost direktorja iz prilog II in III Uredbe o plačah direktorjev v javnem
sektorju se določi na podlagi naslednjih meril:

-       
  poslovna uspešnost

največ 35% skupne ocene


-       
  kakovost in strokovnost izvajanja javne službe

največ 35% skupne ocene


-       
  razvojna naravnanost

največ 30% skupne ocene

7. člen
(ovrednotenje poslovne uspešnosti)
Poslovna uspešnost osebe javnega
prava pri izvajanju javne službe se ovrednoti na naslednji način:

-       
  gospodarno in racionalno poslovanje zavoda, izkazano z letnim
  poslovnim poročilom, merjeno z razmerjem med prihodki in odhodki, ki je večje
  od 1

15%


-       
  pridobivanje dodatnih prihodkov za izvajanje javne službe iz donacij
  in drugih dodatnih virov nad 0,1% celotnega prihodka zavoda

10%


-       
  povečevanje obsega nalog javne službe ali njihovo učinkovitejše
  izvajanje z vpeljavo novih organizacijskih ali tehnoloških rešitev

10%

8. člen
(ovrednotenje kakovosti in strokovnosti storitev)
Kakovost in strokovnost
izvajanja javne službe osebe javnega prava se ovrednoti na naslednji način:

-       
  vpeljan sistem spremljanja kakovosti

10%


-       
  na podlagi dokumentiranega preverjanja zadovoljstva uporabnikov
  ugotovljeno več kot 55% zadovoljstvo uporabnikov storitev

15%


-       
  dokumentirano preverjanje zadovoljstva zaposlenih

10%

9. člen
(ovrednotenje razvojne naravnanosti)
Razvojna naravnanost osebe
javnega prava se ovrednoti na naslednji način:

-       
  izdelava in izvajanje srednjeročnega razvojnega načrta usklajenega s
  srednjeročnimi in dolgoročnimi strateškimi dokumenti države

10%


-       
  aktivno sodelovanje pri državnih in mednarodnih razvojnih projektih,
  ki so povezani z dejavnostjo področja

10%


-       
  uvedba in izvajanje nove storitve ali programa

  5%


-       
  samostojno vodenje investicije ali sodelovanje z zunanjim
  investitorjem pri izvedbi ali pripravi na izvedbo investicijskih in
  investicijsko vzdrževalnih del

  5%

IV. SKUPNE DOLOČBE
10. člen
(izračun dela plače za delovno uspešnost direktorja)
(1) Direktorju pripada del plače za delovno uspešnost, če
vsaj delno izpolni vsako posamezno merilo iz tega pravilnika. 
(2) Doseženi odstotki iz 3., 4. in 5. člena ali 7., 8. in 9.
člena tega pravilnika se seštevajo. 
(3) Višina dela plače za delovno uspešnost se izračuna tako,
da se dobljeni odstotki pomnožijo z višino dveh osnovnih mesečnih plač
direktorja.
11. člen
(poslovanje z izgubo)
Če oseba javnega prava posluje z izgubo ali v primeru
negativnega mnenja Računskega sodišča, direktorju ne pripada del plače iz
naslova delovne uspešnosti za izvajanje javne službe.
12. člen
(delovna uspešnost za del poslovnega leta)
Če direktor nastopi mandat med poslovnim letom, mu delovna
uspešnost pripada sorazmerno s trajanjem mandata v tem poslovnem letu.
V. KONČNI DOLOČBI
13. člen
(prenehanje uporabe)
Z dnem uveljavitve tega pravilnika se prenehajo uporabljati: 
-       
Odredba o merilih za ugotavljanje delovne uspešnosti direktorjev javnih
socialnovarstvenih zavodov (Uradni list RS, št. 56/94 in 31/00), 
-       
Odredba o merilih za ugotavljanje delovne uspešnosti direktorja
Inštituta Republike Slovenije za socialno varstvo (Uradni list RS, št. 43/97)
in 
-       
Odredba o merilih za ugotavljanje delovne uspešnosti direktorja Zavoda
za pokojninsko in invalidsko zavarovanje Slovenije in Republiškega zavoda za
zaposlovanje (Uradni list RS, št. 56/94 in 50/98).
14. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 01702-28/2005/40
Ljubljana, dne 14. marca 2006
EVA 2006-2611-0049
mag. Janez Drobnič l.r.
Minister
za delo, družino
in socialne zadeve