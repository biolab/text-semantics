1. člen
S tem pravilnikom se sprejme gozdnogospodarski načrt gozdnogospodarske
enote Logatec-Zagora, št. 05–12/01 z dne 10. decembra 2002, ki ga je izdelal
Zavod za gozdove Slovenije, Območna enota Postojna.
2. člen
Gozdnogospodarska enota Logatec-Zagora, ki meri 2.061,64 ha,
se nahaja v Gozdnogospodarskem območju Postojna, v občinah Logatec in Postojna,
oziroma v katastrskih občinah Bukovje, Hrušica, Novi svet in Kačja vas.
3. člen
V gozdnogospodarski enoti Logatec-Zagora je z dnem 1. 1. 2001
ugotovljeno naslednje stanje gozdov:
A)    
površina: 2.040,49 ha, od katere je:
- 
2.040,49 ha večnamenskih gozdov,
- 
2.040,49 ha državnih gozdov,
B)    
lesna zaloga: 300,6 m3/ha, od tega 196,8 m3/ha iglavcev
in 103,8 m3/ha listavcev,
C)   
tekoči letni prirastek: 8,22 m3/ha, od tega 5,25 m3/ha
iglavcev in 2,97 m3/ha listavcev.
4. člen
V gozdnogospodarskem načrtu gozdnogospodarske enote
Logatec-Zagora (2001–2010) so določene funkcije gozdov in njihovo ovrednotenje,
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz prejšnjega člena so v gozdnogospodarski
enoti Logatec-Zagora za obdobje od 1. 1. 2001 do 31. 12. 2010 določeni
naslednji ukrepi:
-       
najvišji možni posek v višini 100.489 m3, od tega 62.309 m3
iglavcev in 38.180 m3 listavcev,
-       
gojitvena dela, potrebna za ohranitev in razvoj gozdov, na površini
874,99 ha,
-       
nega mlajšega drogovnjaka na površini 156,84 ha,
-       
varstvena dela za zaščito pred divjadjo na površini 20 ha,
-       
nega habitatov prostoživečih živali s košnjo in vzdrževanjem lazov v
obsegu 29 delovnih dni,
-       
gradnja gozdnih vlak v dolžini 2,5 km.
V gozdnogospodarskem načrtu gozdnogospodarske enote
Logatec-Zagora so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Logatec-Zagora v obdobju 2003–2010 se
morajo upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Logatec-Zagora (2001–2010).
7. člen
Po en izvod gozdnogospodarskega načrta gozdnogospodarske enote
Logatec-Zagora je na vpogled na sedežu Zavoda za gozdove Slovenije, Območne
enote Postojna, Vojkova 9, Postojna, na sedežu Zavoda za gozdove Slovenije, Krajevne
enote Bukovje, Bukovje 28, Bukovje in na Ministrstvu za kmetijstvo, gozdarstvo
in prehrano, Dunajska 56-58, Ljubljana, kjer se hrani tudi dokumentacija v
zvezi s postopkom sprejemanja gozdnogospodarskega načrta gozdnogospodarske enote
Logatec-Zagora.
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-05-4/01/7
Ljubljana, dne 8. maja 2003.
EVA 2002-2311-0166
Minister
za kmetijstvo, gozdarstvo in prehrano
mag. Franc But l. r.