I. SPLOŠNA DOLOČBA
1. člen
Določbe tega pravilnika urejajo višino odpisa (tehnološke izgube-pogini),
ki se v naši dejavnosti šteje za normalnega in predstavlja redni strošek
poslovanja, od njega pa se ne obračunava in ne plačuje davek na dodano
vrednost.
II. STOPNJE OBIČAJNEGA ODPISA BLAGA
2. člen
Ob normalnih pogojih in
uveljavljenih tehnoloških postopkih procesa proizvodnje in ob skrbnem ravnanju
s pol proizvodi in končnimi proizvodi, se za primanjkljaj in uničenje blaga iz 1.
člena tega pravilnika, upoštevajo naslednje stopnje izgub:


Zap. št.

Vrsta blaga

Stopnja v %


1.

pujski

17,67


2.

tekači

10,57


3.

pitanci

8,03


Skupaj

 

28,89


3. člen
Kot zgornja meja za namene obračuna DDV se upošteva skupen
delež izgub (28,89%), ne glede na strukturo po posameznih kategorijah. 
V primeru izbruha bolezni, ki jo z diagnozo potrdi uradni veterinar,
se zgornja meja izgub, za namene obračuna DDV poveča, na takrat ugotovljeno raven.
III. KONČNE DOLOČBE
4. člen
Spremembe in dopolnitve tega pravilnika sprejme Upravni odbor
GIZ-Prašičereja Slovenije po enakem postopku, kot velja za njegov sprejem.
5. člen
Ta pravilnik začne veljati z dnem objave v Uradnem listu Republike
Slovenije.
Domžale, dne 17. decembra
2008
Predsednik GIZ-PS
mag. Marko Višnar l.r.