1. člen
Ta pravilnik določa način izstavitve zahtevkov in roke
izplačil sredstev za povrnitev stroškov, ki so nastali zaradi začasne
namestitve uporabnikov v zunanji namestitveni prostor.
2. člen
(1) Sredstva za povrnitev stroškov, ki so nastali zaradi
namestitve uporabnikov v zunanji namestitveni prostor ter razlika stroškov med
priznanimi stroški zdravstvene nege, ki jih izvajalcu zagotavlja Zavod za
zdravstveno zavarovanje Slovenije (v nadaljnjem besedilu: ZZZS) ter dejansko
nastalimi stroški zdravstvene nege, ki so nastali zaradi začasne namestitve
uporabnikov v zunanji namestitveni prostor, se zagotavljajo izvajalcu
socialnovarstvene storitve iz prvega odstavka 83. člena Zakona o začasnih
ukrepih za omilitev in odpravo posledic COVID-19 (Uradni list RS, št. 152/20 in
175/20 – ZIUOPDVE, v nadaljnjem besedilu: ZZUOOP), na podlagi zahtevka, ki ga
vloži pri Ministrstvu za delo, družino, socialne zadeve in enake možnosti.
(2) Priloga zahtevka za izplačilo sredstev so preglednice, ki
jih Ministrstvo za delo, družino, socialne zadeve in enake možnosti posreduje
izvajalcem in vsebujejo najmanj:
-       
datum in številko predhodnega soglasja ministra, pristojnega za socialne
zadeve, za začasno namestitev uporabnikov v zunanji namestitveni prostor,
-       
datum in številka sklenjene najemne pogodbe za začasno namestitev
uporabnikov v zunanji namestitveni prostor,
-       
obdobje namestitve uporabnikov v zunanji namestitveni prostor,
-       
številko, datum in opis vsebine prejetega računa za plačilo stroškov, ki
so nastali zaradi začasne namestitve uporabnikov v zunanji namestitveni
prostor,
-       
skupni znesek nastalih stroškov ter
-       
izjavo predstojnika izvajalca, da stroškov zdravstvene nege, ki so
nastali zaradi premestitve v dodatni prostor izvajalcu ne zagotavlja ZZZS.
(3) Izplačilo sredstev iz proračuna Republike Slovenije se
zagotovi najpozneje do zadnjega dne meseca, ki sledi mesecu, v katerem je bil
popolni zahtevek vložen.
3. člen
Izvajalci socialno varstvene storitve iz prvega odstavka 83.
člena ZZUOOP zahtevke za izplačilo sredstev iz proračuna Republike Slovenije
vložijo najpozneje do 20. januarja 2022.
KONČNA DOLOČBA
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0072-20/2020
Ljubljana, dne 23. decembra 2020
EVA 2020-2611-0066
Janez Cigler Kralj
minister
za delo, družino, socialne zadeve
in enake možnosti