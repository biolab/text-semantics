l. SPLOŠNE DOLOČBE
1. člen
(1) S
tem sklepom se ustanovi javni zdravstveni zavod UNIVERZITETNA KLINIKA ZA
PLJUČNE BOLEZNI IN ALERGIJO GOLNIK (v nadaljnjem besedilu: zavod).
(2) Ustanovitelj
zavoda je Republika Slovenija. Ustanoviteljske pravice in obveznosti izvršuje
Vlada Republike Slovenije.
2. člen
Zavod je pravna oseba s statusom javnega
zdravstvenega zavoda.
II. IME IN SEDEŽ ZAVODA
3. člen
(1) Ime
zavoda je UNIVERZITETNA KLINIKA ZA PLJUČNE BOLEZNI IN ALERGIJO GOLNIK, s
skrajšanim imenom KLINIKA GOLNIK. Za poslovanje s tujino se uporablja naziv
University Clinic of Respiratory and Allergic Diseases Golnik.
(2) Sedež
zavoda je na Golniku. Poslovni naslov je Golnik 36, 4204 Golnik.
III. DEJAVNOST ZAVODA
4. člen
(1) Temeljne
dejavnosti zavoda so: zdravstvena dejavnost na sekundarni in terciarni ravni,
izobraževalna in raziskovalna dejavnost.
(2) Zdravstvena
dejavnost: zavod s svojimi organizacijskimi enotami opravlja bolnišnično in
ambulantno specialistično dejavnost, ki obsega diagnostiko, zdravljenje,
medicinsko rehabilitacijo in zdravstveno nego. To dejavnost opravlja zavod na
sekundarni in terciarni ravni.
(3) Terciarno
zdravstveno dejavnost predstavlja: diagnostika in zdravljenje oseb, ki so bile
obravnavane na sekundarni ravni v drugih zdravstvenih ustanovah in je za njih
potrebna strokovna obravnava; izvajanje posebej zahtevnih postopkov diagnostike
in zdravljenja kot edini v državi; uvajanje novih metod diagnostike in
zdravljenja; oblikovanje zdravstvene doktrine za področja pljučnih bolezni,
alergologije in klinične imunologije; vodenje nacionalnega programa za
tuberkulozo, vključno z referenčnim laboratorijem in registrom za tuberkulozo;
sodelovanje v programu celovitega vodenja kakovosti za področji pljučnih
bolezni in alergologije na kliničnem in laboratorijskem področju; posredovanje
novega znanja in veščin drugim zdravstvenim zavodom in posameznikom.
(4) Izobraževalna
dejavnost: zavod v svojih organizacijskih enotah opravlja izobraževanje na
dodiplomski in podiplomski ravni za potrebe medicinskih fakultet, Fakultete za
farmacijo, visokih šol za zdravstvo, visokih šol za socialne delavce, srednjih
zdravstvenih šol ter drugih šol; izvajanje specializacije iz interne medicine,
pulmologije, alergologije in drugih področij medicine v skladu s predpisi;
izvajanje pripravništva za zdravstvene delavce in zdravstvene sodelavce;
sodelovanje pri oblikovanju izobraževalnih programov s področja interne
medicine, pulmologije, alergologije, klinične imunologije in drugih področij
medicine; zagotavljanje strokovnjakov za komisije za strokovne izpite
zdravstvenih delavcev in zdravstvenih sodelavcev; trajno izobraževanje za
zagotavljanje strokovne, pedagoške in raziskovalne usposobljenosti zaposlenih v
zavodu.
(5) Znanstveno
raziskovalna in razvojna dejavnost: zavod v svojih organizacijskih enotah
izvaja raziskave v okviru načrta zdravstvenega varstva in nacionalnega
raziskovalnega programa; izvaja raziskave za domače in tuje naročnike;
usposablja mlade raziskovalce; zagotavlja mentorje pri raziskovalnih nalogah,
zagotavlja izvedeniška mnenja za potrebe sodišč in drugih naročnikov,
zagotavlja recenzentsko delo za predloge in rezultate raziskovalnih projektov
za različne naročnike; organizira znanstveno-raziskovalna in druga strokovna
srečanja.
(6) Druge
dejavnosti zavoda so: storitve bolnišničnega zdravstvenega varstva
(nemedicinska oskrba); druge zdravstvene storitve (dejavnost laboratorijev,
lekarniška dejavnost in druge dejavnosti); upravno-administrativne storitve;
tehnično vzdrževalne storitve; uvoz in izvoz blaga v okviru registriranih
dejavnosti; trženje storitev.
(7) Dejavnost
iz tega člena se v skladu z Uredbo o standardni klasifikaciji dejavnosti
(Uradni list RS, št. 69/07 in 17/08)
razvršča v:

C 21.100

Proizvodnja farmacevtskih surovin,


C 21.200

Proizvodnja farmacevtskih preparatov,


M 72.110

Raziskovalna in razvojna dejavnost na področju biotehnologije,


M 72.190

Raziskovalna in razvojna dejavnost na drugih področjih
  naravoslovja in tehnologije,


M 72.200

Raziskovalna in razvojna dejavnost na področju družboslovja in
  humanistike,


M 74.900

Drugje nerazvrščene strokovne in tehnične dejavnosti,


P 85.320

Srednješolsko poklicno in strokovno izobraževanje,


P 85.422

Visokošolsko izobraževanje,


P 85.590

Drugje nerazvrščeno izobraževanje, izpopolnjevanje in
  usposabljanje,


P 85.600

Pomožne dejavnosti za izobraževanje,


Q 86.100

Bolnišnična zdravstvena dejavnost,


Q 86.210

Splošna zunajbolnišnična zdravstvena dejavnost,


Q 86.220

Specialistična zunajbolnišnična zdravstvena dejavnost,


Q 86.909

Druge zdravstvene dejavnosti,


Q 87.100

Dejavnost nastanitvenih ustanov za bolniško nego,


C 18.120 

Drugo tiskanje,


C 18.200

Razmnoževanje posnetih nosilcev zapisa,


C 33.120 

Popravila strojev in naprav,


C 33.140 

Popravila električnih naprav,


C 33.190 

Popravila drugih naprav,


D 35.119 

Druga proizvodnja električne energije,


D 35.140 

Trgovanje z električno energijo,


D 35.300 

Oskrba s paro in vročo vodo,


G 47.110

Trgovina na drobno v nespecializiranih prodajalnah, pretežno z
  živili,


G 47.190

Druga trgovina na drobno v nespecializiranih prodajalnah,


G 47.730

Trgovina na drobno v specializiranih prodajalnah s
  farmacevtskimi izdelki,


I 55.209 

Druge nastanitve za krajši čas,


I 56.102

Okrepčevalnice in podobni obrati,


J 58.110

Izdajanje knjig,


J 58.140

Izdajanje revij in druge periodike,


J 58.190 

Drugo založništvo,


J 58.290

Drugo izdajanje programja,


J 61.200 

Brezžične telekomunikacijske dejavnosti,


J 62.020

Svetovanje o računalniških napravah in programih,


J 62.030

Upravljanje računalniških naprav in sistemov,


J 62.090 

Druge z informacijsko tehnologijo in računalniškimi storitvami
  povezane dejavnosti,


J 63.120 

Obratovanje spletnih portalov,


L 68.200

Oddajanje in obratovanje lastnih ali najetih nepremičnin,


M 70.220 

Drugo podjetniško in poslovno svetovanje,


N 77.390 

Dajanje drugih strojev, naprav in opredmetenih sredstev v
  najem in zakup,


N 81.100

Vzdrževanje objektov in hišniška dejavnost,


N 82.190

Fotokopiranje, priprava dokumentov in druge posamične
  pisarniške dejavnosti,


N 82.300

Organiziranje razstav, sejmov, srečanj,


O 84.120

Urejanje zdravstva, izobraževanja, kulturnih in drugih
  socialnih storitev, razen obvezne socialne varnosti,


R 91.011 

Dejavnost knjižnic,


R 93.110 

Obratovanje športnih objektov,


R 93.190

Druge športne dejavnosti,


R 93.299

Drugje nerazvrščene dejavnosti za prosti čas.

IV. ORGANI ZAVODA
5. člen
Organi zavoda so:
-       
svet zavoda,
-       
direktor zavoda,
-       
strokovni direktor zavoda,
-       
strokovni svet zavoda.
1. Svet zavoda
6. člen
(1) Organ
upravljanja zavoda je svet zavoda.
(2) Svet
zavoda ima sedem članov, ki ga sestavljajo predstavniki:
-       
ustanovitelja: štirje člani,
-       
delavcev zavoda: en član,
-       
zavarovancev: en član,
-       
uporabnikov: en član.
(3) Predstavnike
ustanovitelja imenuje Vlada Republike Slovenije na predlog ministra,
pristojnega za zdravje.
(4) Predstavnika
delavcev volijo delavci v zavodu s tajnim glasovanjem. Predstavnik delavcev ne
more biti oseba, ki v zavodu opravlja funkcijo, na katero jo imenuje svet
zavoda, in vodilni delavci zavoda. Zavod mora izvesti volitve člana sveta
zavoda, predstavnika delavcev najpozneje v 30 dneh pred potekom mandata
sedanjih članov sveta zavoda.
(5) Predstavnika
zavarovancev imenuje Vlada Republike Slovenije na predlog Zavoda za zdravstveno
zavarovanje Slovenije.
(6) Predstavnika
uporabnikov imenuje Vlada Republike Slovenije na predlog nevladnih organizacij
s področja varstva pacientovih pravic ali samoupravne lokalne skupnosti, v
kateri ima zavod sedež.
(7) Predsednika
sveta zavoda izvolijo člani sveta zavoda med predstavniki ustanovitelja. Do
izvolitve predsednika sveta zavoda sejo sveta zavoda vodi najstarejši član
sveta zavoda, predstavnik ustanovitelja.
(8) Podpredsednik
sveta zavoda je član sveta zavoda, ki je predstavnik delavcev.
7. člen
(1) Člani
sveta zavoda so imenovani ali izvoljeni za štiri leta in so lahko ponovno
imenovani ali izvoljeni.
(2) Svet
zavoda se konstituira na prvi seji po imenovanju oziroma izvolitvi večine
članov sveta zavoda. S tem dnem nastopijo
mandat člani sveta zavoda.
(3) Prvo
konstitutivno sejo sveta zavoda skliče najstarejši član sveta zavoda v 20 dneh
po imenovanju oziroma izvolitvi večine članov sveta zavoda.
(4) Članu sveta zavoda preneha mandat s
potekom štirih let od nastopa mandata, razen v primeru predčasne razrešitve.
(5) Če Vlada Republike Slovenije razreši
člana sveta zavoda, predstavnike ustanovitelja, predstavnika zavarovancev ali
predstavnika uporabnikov pred potekom njegovega mandata, mu mandat preneha z
dnem, ko Vlada Republike Slovenije sprejme sklep o njegovi razrešitvi, če ni v
sklepu o razrešitvi določen poznejši datum prenehanja mandata.
(6) Če
član sveta zavoda, predstavnik delavcev, odstopi ali je razrešen pred potekom
njegovega mandata, mu mandat preneha z dnem odstopa oziroma razrešitve.
(7) V
primeru predčasne razrešitve se nadomestnega člana sveta zavoda imenuje oziroma
izvoli za čas do izteka mandata sveta zavoda.
8. člen
(1) Temeljne
naloge in pristojnosti sveta zavoda so:
1.     
sprejema statut s soglasjem ustanovitelja in
druge splošne akte zavoda, če ni s statutom določeno, da jih sprejema direktor
zavoda;
2.     
podaja soglasje k aktu o notranji organizaciji
zavoda;
3.     
sprejema letni program dela, kadrovski načrt in
finančni načrt zavoda ter spremlja njihovo uresničevanje;
4.     
na predlog direktorja zavoda odloča o
sanacijskih ukrepih;
5.     
sprejema zaključni račun zavoda;
6.     
sprejema letno poročilo zavoda;
7.     
(črtana);
8.     
predlaga Vladi Republike Slovenije način kritja
presežka odhodkov nad prihodki;
9.     
podaja obvezne usmeritve direktorju zavoda
glede porabe presežka prihodkov nad odhodki;
10.  
imenuje in razrešuje direktorja zavoda v
soglasju z ustanoviteljem;
11.  
imenuje in razrešuje strokovnega direktorja
zavoda;
12.  
izvaja nadzor nad delom direktorja zavoda in
strokovnega direktorja zavoda;
13.  
imenuje in razrešuje notranjega revizorja;
14.  
podeli in prekliče prokuro;
15.  
na predlog direktorja zavoda obravnava pobudo
za izločitev organizacijske enote;
16.  
opravlja druge naloge, določene z zakonom in
tem sklepom.
(2) Svet
zavoda mora pridobiti soglasje pristojnega ministrstva k letnemu programu dela,
finančnemu načrtu in letnemu poročilu zavoda.
(3) Podrobnejše
naloge in pristojnosti sveta zavoda se v skladu z zakonom, tem sklepom in
drugimi predpisi določijo v statutu.
9. člen
(1) Svet zavoda lahko odloča, če je na seji
navzočih vsaj pet članov, od tega najmanj trije člani, ki so predstavniki
ustanovitelja. Svet zavoda sklepe sprejema z večino glasov navzočih članov. V
primeru enakega števila glasov je odločilen glas predsednika sveta zavoda. 
(2) Svet
zavoda za svoje delovanje sprejme poslovnik in ga objavi na spletni strani.
2. Direktor zavoda
10. člen
(1) Direktor
zavoda je poslovodni organ zavoda.
(2) Direktor
zavoda organizira in vodi delo ter poslovanje zavoda, predstavlja in zastopa
zavod in je odgovoren za zakonitost dela zavoda. Odgovarja ustanovitelju za
poslovni uspeh zavoda in za uravnoteženje poslovnih ter strokovnih interesov.
(3) Direktorja
zavoda imenuje in razrešuje svet zavoda s soglasjem Vlade Republike Slovenije.
Imenuje se na podlagi javnega razpisa.
11. člen
(1) Za
direktorja zavoda je lahko imenovan kandidat, ki izpolnjuje naslednje pogoje:
-       
ima izobrazbo, pridobljeno po študijskem
programu druge stopnje, oziroma izobrazbo, ki ustreza ravni izobrazbe,
pridobljene po študijskih programih druge stopnje, in je v skladu z zakonom, ki
ureja slovensko ogrodje kvalifikacij, uvrščena najmanj na 8. raven,
-       
ima najmanj pet let delovnih izkušenj s
področja organizacije, vodenja in upravljanja,
-       
predloži program dela in razvoja zavoda,
-       
predloži potrdilo o nekaznovanosti, ki ga izda
Ministrstvo za pravosodje, in
-       
ima znanje enega svetovnega jezika.
(2) Mandat
direktorja zavoda traja štiri leta in je lahko ponovno imenovan.
3. Strokovni direktor zavoda
12. člen
(1) Strokovni
direktor zavoda vodi, usklajuje in odgovarja za strokovno dejavnost zavoda.
(2) Strokovnega
direktorja zavoda imenuje in razrešuje svet zavoda po predhodnem mnenju
strokovnega sveta zavoda. Imenuje ga na podlagi javnega razpisa.
(3) Za
strokovnega direktorja zavoda je lahko imenovan kandidat, ki:
-       
ima izobrazbo medicinske smeri, pridobljeno po
študijskem programu druge stopnje, oziroma izobrazbo, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena najmanj na 8. raven,
-       
ima naziv visokošolskega učitelja na medicinski
fakulteti ali naziv višji svetnik,
-       
ima najmanj pet let delovnih izkušenj na
vodstvenih delovnih mestih v zdravstvu,
-       
ima znanje enega svetovnega jezika,
-       
predloži program strokovnega dela in razvoja
zavoda in
-       
predloži potrdilo o nekaznovanosti, ki ga izda
Ministrstvo za pravosodje.
(4) Mandat
strokovnega direktorja zavoda traja štiri leta in je lahko ponovno imenovan.
4. Strokovni svet zavoda
13. člen
(1) Strokovni
svet zavoda je kolegijski strokovni organ, ki načrtuje, obravnava in usmerja
strokovno dejavnost zavoda. Strokovni svet zavoda odloča o strokovnih
vprašanjih v skladu s pooblastili, določenimi v statutu, in v skladu z
ekonomskimi možnostmi zavoda.
(2) Sestava,
način oblikovanja in naloge strokovnega sveta zavoda se določijo s statutom
zavoda.
(3) Strokovni
svet zavoda vodi strokovni direktor zavoda.
(4) Na
seje je vabljen direktor zavoda, v odvisnosti od dnevnega reda pa tudi drugi
delavci.
(5) Strokovni
svet zavoda lahko odloča, če je na seji navzočih več kot polovica vseh članov.
Sklepe sprejema z večino glasov navzočih članov.
(6) Strokovni
svet zavoda za svoje delovanje sprejme poslovnik.
V. POMOČNIK DIREKTORJA
14. člen
(1) Direktor
zavoda lahko imenuje enega ali več pomočnikov direktorja.
(2) Pomočnik
direktorja je vodilni delavec zavoda.
(3) Pomočnika
direktorja imenuje direktor zavoda za čas trajanja svojega mandata.
(4) S
pomočnikom direktorja se sklene pogodba o zaposlitvi za določen čas.
(5) Za
pomočnika direktorja se imenuje oseba, ki:
-       
ima izobrazbo, pridobljeno po študijskem
programu druge stopnje, oziroma izobrazbo, ki ustreza ravni izobrazbe,
pridobljene po študijskih programih druge stopnje, in je v skladu z zakonom, ki
ureja slovensko ogrodje kvalifikacij, uvrščena najmanj na 8. raven,
-       
ima najmanj tri leta delovnih izkušenj s
področja, za katerega je imenovan,
-       
predloži potrdilo o nekaznovanosti, ki ga izda
Ministrstvo za pravosodje, in
-       
ima znanje enega svetovnega jezika.
Vl. PROKURA
15. člen
(1) Svet
zavoda s soglasjem Vlade Republike Slovenije lahko podeli prokuro največ eni
osebi.
(2) Prokuro
lahko svet zavoda s soglasjem Vlade Republike Slovenije kadarkoli prekliče.
16. člen
Če ima zavod prokurista, lahko direktor
zavoda in prokurist zavod v vseh zadevah zastopata le skupaj. Omejitev prokure
nima učinka v razmerju do tretjih oseb.
17. člen
Naloge prokurista se določijo s statutom
zavoda.
VII. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
18. člen
(1) Zavod
je pravna oseba, ki nastopa v pravnem prometu v okviru svoje dejavnosti
samostojno, v svojem imenu in za svoj račun, z vsemi pravicami in obveznostmi
ter sklepa pravne posle za dejavnosti, določene v tem sklepu, do višine
sredstev, ki jih pridobiva za uresničevanje svoje dejavnosti, ne glede na
njihov vir.
(2) Premoženje,
ki ga upravlja zavod, je last Republike Slovenije. Zavod upravlja premoženje v
skladu z zakonom, ki ureja stvarno premoženje države.
(3) Zavod
je odgovoren za svoje obveznosti do višine denarnih sredstev, s katerimi lahko
razpolaga pri izvajanju svoje dejavnosti, ne glede na njihov vir. Za obveznosti
zavoda iz tržne dejavnosti odgovarja zavod s prihodki iz dejavnosti prodaje
blaga in storitev na trgu.
VIII. SREDSTVA ZA DELO ZAVODA
19. člen
(1) Zavod
pridobiva sredstva za izvajanje dejavnosti:
1.     
po pogodbi z Zavodom za zdravstveno zavarovanje
Slovenije;
2.     
po pogodbah z drugimi zdravstvenimi
zavarovalnicami;
3.     
iz sredstev ustanovitelja;
4.     
iz proračuna Republike Slovenije za naloge, ki
se na podlagi zakona financirajo iz državnega proračuna;
5.     
s prodajo blaga in storitev na trgu;
6.     
z raziskovalnimi in drugimi projekti;
7.     
z donacijami, darili in
8.     
iz drugih virov.
(2) Zavod
pridobiva javna sredstva na podlagi finančnega načrta, h kateremu da soglasje
Ministrstvo za zdravje.
20. člen
Zavod lahko prodajo blaga in storitev na
trgu izvaja le, če bo z izvajanjem te storitve zagotovil najmanj pokritje vseh
s to dejavnostjo povezanih odhodkov.
21. člen
(1) Presežek
prihodkov nad odhodki, ki ga zavod doseže pri opravljanju svoje dejavnosti, sme
zavod uporabiti za opravljanje in razvoj dejavnosti, za katere je ustanovljen.
(2) O
porabi presežka prihodkov nad odhodki odloča Vlada Republike Slovenije na
predlog sveta zavoda.
22. člen
O pokrivanju presežka odhodkov nad prihodki
odloča Vlada Republike Slovenije na predlog sveta zavoda.
IX. ODGOVORNOSTI USTANOVITELJA ZA OBVEZNOSTI ZAVODA TER
MEDSEBOJNE PRAVICE IN OBVEZNOSTI USTANOVITELJA IN ZAVODA
23. člen
Ustanovitelj ne odgovarja za obveznosti
zavoda iz naslova gospodarske dejavnosti, prodaje blaga in storitev na trgu in
drugih dejavnosti, ki ne spadajo pod izvajanje javne službe.

Sklep o ustanovitvi javnega zdravstvenega
zavoda Univerzitetna klinika za pljučne bolezni in alergijo Golnik (Uradni list
RS, št. 162/22) vsebuje naslednje prehodne in
končne določbe:
»X. PREHODNE IN KONČNE DOLOČBE
24. člen
(1) Osebam,
ki ob uveljavitvi tega sklepa opravljajo funkcijo člana sveta zavoda, preneha
mandat z dnem, ko Vlada Republike Slovenije sprejme sklep o imenovanju članov
sveta zavoda, predstavnikov ustanovitelja, zavarovancev in uporabnikov v skladu
s tretjim odstavkom 17. člena Zakona o
nujnih ukrepih za zagotovitev stabilnosti zdravstvenega sistema (Uradni list
RS, št. 100/22) in 28.a členom Zakona o
zdravstveni dejavnosti (Uradni list RS, št. 23/05
– uradno prečiščeno besedilo, 15/08 – ZPacP, 23/08, 58/08 – ZZdrS-E, 77/08 –
ZDZdr, 40/12 – ZUJF, 14/13, 88/16 – ZdZPZD, 64/17, 1/19 – odl. US, 73/19,
82/20, 152/20 – ZZUOOP, 203/20 – ZIUPOPDVE, 112/21 – ZNUPZ, 196/21 – ZDOsk,
100/22 – ZNUZSZS, 132/22 – odl. US in 141/22 – ZNUNBZ).
(2) Zavod
mora izvesti volitve člana sveta zavoda, predstavnika delavcev najpozneje v 60
dneh od uveljavitve tega sklepa.
(3) Mandati
drugih organov zavoda se nadaljujejo do njihovega izteka.
25. člen
(1) Z
uveljavitvijo tega sklepa se prenehajo uporabljati določbe statuta zavoda, če
so v nasprotju s tem sklepom.
(2) Svet
zavoda uskladi statut s tem sklepom v 60 dneh od njegove uveljavitve.
26. člen
(1) Z
uveljavitvijo tega sklepa se prenehajo uporabljati določbe pravilnika o
volitvah, ki določa način volitev predstavnikov zaposlenih v svet zavoda, če so
v nasprotju s tem sklepom.
(2) Svet
zavoda uskladi pravilnik o volitvah člana sveta zavoda, predstavnika delavcev v
60 dneh od sprejetja statuta.
27. člen
Z dnem uveljavitve tega sklepa preneha
veljati Sklep o preoblikovanju Bolnišnice Golnik – kliničnega oddelka za
pljučne bolezni in alergijo v Univerzitetno kliniko za pljučne bolezni in
alergijo Golnik (št. 01403-97/2010/5 z
dne 12. 10. 2010,
št. 01403-43/2016/4 z dne 22. 11. 2016
in št. 01403-30/2019/4 z dne
7. 1. 2020).
28. člen
Svet zavoda uskladi vodenje zavoda v skladu
s 5. členom tega sklepa v 12 mesecih od uveljavitve tega sklepa.
29. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvi Sklepa o
ustanovitvi javnega zdravstvenega zavoda Univerzitetna klinika za pljučne
bolezni in alergijo Golnik (Uradni list RS, št. 3/23)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
Svet zavoda uskladi statut zavoda s tem
sklepom najpozneje v 40 dneh od uveljavitve tega sklepa.
4. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah Sklepa o ustanovitvi
javnega zdravstvenega zavoda Univerzitetna klinika za pljučne bolezni in
alergijo Golnik (Uradni list RS, št. 35/23)
spreminja 26. člen sklepa tako, da se glasi:
»26. člen
(1) Z uveljavitvijo tega sklepa se
prenehajo uporabljati določbe akta o volitvah, ki določa način volitev
predstavnikov zaposlenih v svet zavoda, če so v nasprotju s tem sklepom.
(2) Svet zavoda uskladi akt o volitvah
člana sveta zavoda, predstavnika delavcev v 60 dneh od sprejetja statuta.«;
ter vsebuje vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
Svet zavoda uskladi statut zavoda s tem
sklepom najpozneje v 60 dneh
od uveljavitve tega sklepa.
7. člen
Ta sklep začne veljati naslednji dan po
objavi v Uradnem listu Republike Slovenije.«.