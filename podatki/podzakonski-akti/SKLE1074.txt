1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Otok-Karlovica, izdelanega za obdobje od 1. 1.
2000 do 31. 12. 2009.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Krajevne enote Cerknica, Čabranska 1,
Cerknica. Javna razgrnitev se začne osmi dan po objavi tega sklepa v Uradnem
listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Cerknica.
4. člen
V času javne razgrnitve bo na sedežu Zavoda za gozdove
Slovenije, Krajevne enote Cerknica, organizirana javna obravnava. Datum javne
obravnave bo na istem kraju objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-5-1/00
Ljubljana, dne 15. maja 2000.
Minister 
za kmetijstvo, gozdarstvo in prehrano 
Ciril Smrkolj l. r.
 