1. člen
Sprejme se splošni del gozdnogospodarskega načrta
gozdnogospodarske enote Ig, št. 04-71/95 z dne 25. 1. 2000, ki ga je izdelal
Zavod za gozdove Slovenije, Območna enota Ljubljana, za obdobje od 1. 1. 1995
do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Ig na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Ig je izdelan v treh izvodih za 4963,55 hektarjev gozdov, ki ležijo v
gozdnogospodarskem območju Ljubljana, v občinah Ig in Škofljica oziroma v
katastrskih občinah Tomišelj, Vrbljene, Iška vas, Ig, Golo, Zapotok, Želimlje
in Dobravica.
3. člen
Po en izvod splošnega dela gozdnogospodarskega načrta
gozdnogospodarske enote Ig je na vpogled na sedežu Zavoda za gozdove Slovenije,
Območne enote Ljubljana, Tržaška cesta 2, Ljubljana, na sedežu Zavoda za
gozdove Slovenije, Krajevne enote Škofljica, Mijavčeva 16, Škofljica, in na
Ministrstvu za kmetijstvo, gozdarstvo in prehrano Republike Slovenije,
Ljubljana, Dunajska 58, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Ig.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-4/17-97
Ljubljana, dne 18. februarja 2000.
Minister 
za kmetijstvo, gozdarstvo in prehrano 
Ciril Smrkolj l. r.
 