1. člen
Ta pravilnik določa merila, pogoje in postopek za
sofinanciranje strokovnega tiska s področja zdravstvenega varstva ter
organizacije in udeležbe na kongresih in drugih strokovnih srečanjih doma in v
tujini iz sredstev državnega proračuna oziroma Ministrstva za zdravstvo (v
nadaljevanju: ministrstvo).
1. Strokovni tisk
2. člen
Za strokovni tisk štejejo po tem pravilniku knjige in druga
tiskana gradiva, ki imajo pomen za izvajanje in razvoj zdravstvenega- varstva v
Republiki Sloveniji, in sicer: 
-    
izvirni slovenski učbeniki s posameznih strokovnih področij medicine in
zdravstvenega varstva, 
-    
prevodi priznanih svetovnih učbenikov s področja zdravstvenega varstva v
slovenski jezik, če ni ustreznega v slovenskem jeziku, 
-    
skripta za študente medicine in farmacije za strokovna področja, kjer ni
ustreznega oziroma sodobnega učbenika, 
-    
strokovna navodila in priročniki, namenjeni zdravstvenim delavcem in
zdravstvenim sodelavcem za opravljanje zdravstvene dejavnosti na določenem
področju, ki jih pripravijo priznani strokovnjaki, razširjeni strokovni
kolegiji oziroma klinike in inštituti na lastno pobudo ali na pobudo
razširjenega strokovnega kolegija, zdravstvenega sveta in ministrstva, 
-    
monografije, raziskovalna poročila in druga strokovna dela, 
-    
tuje in domače strokovne periodične publikacije, ki imajo po mnenju
zdravstvenega sveta pomen za opravljanje zdravstvene dejavnosti v Republiki
Sloveniji. 
Strokovni tiski iz prve in pete alinee prejšnjega odstavka so
izjemoma lahko tudi v tujem jeziku.
3. člen
Ministrstvo sofinancira strokovni tisk z namenom, da se zniža
prodajna cena in omogoči pretok in uporaba znanstvenih in strokovnih spoznanj
na celotnem območju Slovenije, v določenih primerih pa tudi prodor znanja in
izkušenj naših strokovnjakov v svetovno strokovno javnost.
4. člen
Ministrstvo zbira predloge za sofinanciranje strokovnega
tiska na podlagi javnega razpisa. 
V razpisu ministrstvo navede. pogoje in roke za prijavo,
lahko pa tudi določi vsebinska področja, ki bodo imela prednost pri izbiri.
5. člen
Na razpis se lahko prijavijo: 
-    
pravne osebe s področja zdravstva in zdravstvenega šolstva s sedežem v
Republiki Sloveniji, 
-    
posamezni strokovnjaki ali skupine strokovnjakov s področja zdravstva v
Republiki Sloveniji (v nadaljnjem besedilu: prijavitelj).
6. člen
Prijavitelji morajo prijavi na razpis priložiti: 
-    
opis predlaganega strokovnega tiska, 
-    
osebne, strokovne in bibliografske podatke o avtorju oziroma avtorjih, 
-    
rok izdaje, 
-    
finančno konstrukcijo in vpliv sofinanciranja na končno ceno, 
-    
strokovno oceno (recenzijo). 
Strokovno oceno iz prejšnjega odstavka lahko izdela na
zahtevo in za račun avtorja oziroma avtorjev predsednik ustreznega razširjenega
strokovnega kolegija ali višji svetnik s strokovnega področja, ki je predmet
prijave.
7. člen
Izbiro med prijavami opravi minister za zdravstvo na predlog
zdravstvenega sveta.
8. člen
Ministrstvo sklene z avtorjem oziroma avtorji oziroma
založnikom pogodbo o sofinanciranju, v kateri določi medsebojne pravice in
obveznosti in način plačila odobrenih sredstev.
2. Organizacija kongresov in strokovnih srečanj
9. člen
Ministrstvo sodeluje pri organizaciji kongresov in pomembnih
strokovnih srečanj s področja zdravstvenega varstva na območju Republike
Slovenije, če gre za strokovno srečanje, ki ima pomen za vso državo ali
mednarodni pomen.
10. člen
Ministrstvo sodeluje pri organizaciji: 
(1) kot
pokrovitelj s sofinanciranjem ali brez njega, 
(2) kot
organizator 
(3) kot
soorganizator, 
(4) kot
aktivni udeleženec v programu. 
Pobude za sodelovanje iz prejšnjega odstavka ministrstvo
sprejema praviloma v tekočem letu za prihodnje leto na podlagi javnega razpisa.
11. člen
Izbiro predlogov opravi strokovna skupina, ki jo določi
minister za zdravstvo, vodi pa jo državni sekretar. 
Sodelovanje pri organizaciji in s tem povezana materialna
sredstva v okviru razpoložljivih proračunskih sredstev določi minister za
zdravstvo s sklepom.
3. Udeležba ha kongresih in mednarodnih srečanjih
12. člen
Ministrstvo sofinancira aktivno udeležbo posameznega
strokovnjaka na kongresu ali mednarodnem srečanju, če so izpolnjeni naslednji
pogoji: 
-    
da gre za strokovno srečanje, ki ima pomen za vso državo v smislu
predstavitve dosežkov naše medicinske oziroma zdravstvene stroke, 
-    
da je vsebina strokovnega srečanja v skladu s prioritetami razvoja na
področju zdravstva v Sloveniji, 
-    
da je udeležba na strokovnem srečanju potrebna zaradi uvajanja novih
dejavnosti oziroma posodobitve določene dejavnosti, ki ima pomen za vso državo.
13. člen
Ministrstvo z javnim razpisom obvesti klinike in inštitute,
medicinsko fakulteto ter druge zavode in organizacije o pogojih in možnostih za
sofinanciranje aktivne udeležbe na kongresih in mednarodnih strokovnih
srečanjih. 
Interesenti se prijavijo z dokazili o izpolnjevanju pogojev v
roku mesec dni po razpisu na ministrstvo. 
Izbiro med prijavitelji opravi komisija, ki jo določi
minister za zdravstvo in jo vodi državni sekretar, najpozneje mesec dni po
razpisu.
14. člen
Javni razpis iz 4., 10. in 13. člena tega pravilnika
ministrstvo objavi vsako leto najpozneje mesec dni po sprejemu državnega
proračuna za tekoče leto s prijavnim rokom 30 dni.
15. člen
Merila in pogoji iz tega pravilnika se uporabijo tudi za vse
vloge za sofinanciranje, prispele na ministrstvo do uveljavitve tega
pravilnika.
16. člen
Ta pravilnik začne veljati osmi dan po objavi v Uradnem listu
Republike Slovenije.
Št. 401-2/94
Ljubljana dne 12. oktobra 1994.
dr. Božidar Voljč 
Minister za zdravstvo