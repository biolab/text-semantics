1. člen
S tem pravilnikom se sprejme gozdnogospodarski načrt gozdnogospodarske
enote Lešje (2009–2018), št. 12‑30/09
z dne 18. 11. 2009, ki ga je za obdobje od 1. januarja 2009 do 31. decembra
2018 izdelal Zavod za gozdove Slovenije, Območna enota Maribor.
2. člen
Gozdnogospodarska enota Lešje, ki meri 9.252,78 ha, se nahaja
v Gozdnogospodarskem območju Maribor, v občinah Majšperk in Žetale, oziroma v
katastrskih občinah Sestrže, Podlože, Lešje, Ptujska gora, Doklece, Štogovci,
Skrblje, Bolečka vas, Sitež, Bolfenk, Sveča, Stoperce, Kupčinji vrh, Nadole, Čermožiše
in Žetale.
3. člen
V gozdnogospodarski enoti Lešje je s 1. januarjem 2009 ugotovljeno
naslednje stanje gozdov:
A)    
lastništvo: 80,60% zasebnih gozdov v lasti fizičnih ali pravnih oseb in
19,40% državnih gozdov;
B)    
površina: 5.007,84 ha, od katere je 4.962,90 ha večnamenskih gozdov in
44,94 ha gozdov s posebnim namenom, v katerih gozdnogospodarski ukrepi niso
dovoljeni;
C)   
lesna zaloga: 337,2 m3/ha, od tega 36,5 m3/ha
iglavcev in 300,7 m3/ha listavcev;
D)   
tekoči letni prirastek: 8,15 m3/ha, od tega 0,91 m3/ha
iglavcev in 7,24 m3/ha listavcev.
4. člen
(1) V gozdnogospodarskem načrtu gozdnogospodarske enote Lešje
(2009–2018) je ob upoštevanju usmeritev iz gozdnogospodarskega načrta Gozdnogospodarskega
območja Maribor, izdelanega za obdobje od 1. januarja 2001 do 31. Decembra 2010,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Lešje določeno, da so najbolj poudarjene funkcije
gozdov, ki določajo način gospodarjenja z gozdom:
-       
proizvodne funkcije na površini 4.710,44 ha,
-       
ekološke funkcije na površini 309,88 ha ter
-       
socialne funkcije na površini 71,37 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Lešje (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Lešje za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 304.827 m3, od tega 36.818 m3
iglavcev in 368.009 m3 listavcev,
-       
gojitvena dela, potrebna za ohranitev in razvoj gozdov, na površini
558,18 ha,
-       
nega drogovnjaka na površini 373,23 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 28.450 tulci.
(2) V gozdnogospodarskem načrtu gozdnogospodarske enote Lešje
(2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Lešje, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Lešje (2009–2018).
7. člen
Po en izvod gozdnogospodarskega načrta gozdnogospodarske enote
Lešje (2009–2018) je na vpogled na sedežu Zavoda za gozdove Slovenije, Območne
enote Maribor, Tyrševa 15, Maribor, na sedežu Zavoda za gozdove Slovenije, Krajevne
enote Ptuj, Zoisova 5, Ptuj in na Ministrstvu za kmetijstvo, gozdarstvo in
prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Lešje (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-21/01/9
Ljubljana, dne 26. novembra 2009
EVA 2009-2311-0046
prof. dr. Milan Pogačnik l.r.
Minister
za kmetijstvo,
gozdarstvo in prehrano