1. člen
Minister za notranje zadeve sprejme izobraževalni program za
pridobitev višje strokovne izobrazbe VIŠJI POLICIST, za katerega je v skladu z
zakonom, na 40. seji dne 30. 6. 2000 Strokovni svet Republike Slovenije za
poklicno in strokovno izobraževanje, ugotovil enakovredni izobrazbeni standard.
2. člen
Izvajanje izobraževalnega programa za pridobitev višje
strokovne izobrazbe spremlja Generalna policijska uprava.
3. člen
Izobraževalni program za pridobitev
višje strokovne izobrazbe VIŠJI POLICIST objavi Ministrstvo za notranje
zadeve v posebni publikaciji. 
Izobraževalni program iz prejšnjega odstavka je javno
veljaven.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 1301-1-168-4/98-79
Ljubljana, dne 20. novembra 2000.
Minister 
za notranje zadeve 
dr. Peter Jambrek l. r.