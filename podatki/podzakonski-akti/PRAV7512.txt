1. člen
S tem pravilnikom se predpiše strokovna izobrazba, ki jo
morajo ob izpolnjevanju drugih, z zakonom določenih pogojev izpolnjevati
učitelji v izobraževalnem programu Usposabljanje za življenjsko uspešnost – Moj
korak (UŽU-MK).
2. člen
Učitelj je lahko, kdor je končal univerzitetni študijski program
specialni in rehabilitacijski pedagog/defektolog in uspešno opravil program za
usposabljanje učiteljev v programu Usposabljanje za življenjsko uspešnost – Moj
korak. 
Učitelj, ki usklajuje izobraževalno delo v skupini za odrasle,
je lahko tudi, kdor je končal univerzitetni študijski program družboslovne
smeri in uspešno opravil program za usposabljanje učiteljev v programu
Usposabljanje za življenjsko uspešnost – Moj korak.
Učitelj iz prejšnjega odstavka sodeluje v učiteljskem paru v
obsegu najmanj 1/3 ur z usposobljenim specialnim in rehabilitacijskim
pedagogom/defektologom, ki je uspešno opravil program za usposabljanje
učiteljev v programu Usposabljanje za življenjsko uspešnost – Moj korak za
svetovalca.
Učitelj v programu Usposabljanje za življenjsko uspešnost –
Moj korak je lahko tudi, kdor ni končal univerzitetnega študijskega programa,
pa v skladu z Zakonom o organizaciji in financiranju vzgoje in izobraževanja
(Uradni list RS, št. 98/05 – uradno prečiščeno besedilo) izpolnjuje pogoje za učitelja
v osnovni ali srednji šoli in je uspešno opravil program za usposabljanje
učiteljev v programu Usposabljanje za življenjsko uspešnost – Moj korak.
3. člen
Ne glede na določbe tega pravilnika je ustrezna tudi izobrazba,
pridobljena po podiplomskih študijskih programih za pridobitev specializacije,
magisterija oziroma doktorata znanosti.
4. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 011-03-63/2005
Ljubljana, dne 10. januarja 2006
EVA 2006-3311-0018
dr. Milan Zver l.r.
Minister
za šolstvo in šport