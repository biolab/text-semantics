1. člen
(predmet)
Ta pravilnik določa metodologijo sofinanciranja linij za
izvajanje javnega medkrajevnega linijskega avtobusnega prevoza potnikov, ki jih
sofinancirajo lokalne skupnosti ali druge pravne osebe (v nadaljnjem besedilu:
vlagatelj).
2. člen
(vloga)
(1) Vlagatelj pri
Družbi za upravljanje javnega potniškega prometa (v nadaljnjem besedilu:
družba) poda vlogo za sofinanciranje javnega medkrajevnega linijskega
avtobusnega prevoza potnikov (v nadaljnjem besedilu: vloga).
(2) Vloga mora
vsebovati najmanj naslednje podatke:
-       
mobilnostno analizo,
-       
ekonomsko analizo,
-       
celostno prometno strategijo, če vlagatelj razpolaga z njo.
3. člen
(sofinanciranje)
Sofinanciranje javnega medkrajevnega linijskega avtobusnega prevoza
potnikov zagotavljajo ena ali več lokalnih skupnosti ali druge pravne osebe (v
nadaljnjem besedilu: vlagatelj) kot:
-       
sofinanciranje dodatne ponudbe na medkrajevnih linijah,
-       
sofinanciranje prevoznin in nakupa vozovnic na medkrajevnih linijah.
4. člen
(sofinanciranje dodatne ponudbe na medkrajevnih linijah)
Vlagatelj v vlogi navede:
-       
povečanje števila voženj na obstoječih itinerarjih,
-       
spremembe voznorednih režimov,
-       
podaljšanja obstoječih itinerarjev,
-       
dodajanja itinerarjev za navezovanje naselij in generatorjev prometa, ki
niso navezani ter ne dosegajo standarda dostopnosti.
5. člen
(sofinanciranje prevoznin in nakupa vozovnic na medkrajevnih
linijah)
(1) Vlagatelj v vlogi
navede:
-       
sofinanciranje tarife prevoznin za določeno kategorijo potnikov,
-       
sofinanciranje tarife prevoznin za potnike, ki vstopajo in izstopajo na
določenem postajališču ali območju,
-       
nakup vozovnic za šoloobvezne otroke, ki uporabljajo javni medkrajevni
linijski avtobusni prevoz potnikov.
(2) Za sofinanciranje
prevoznin in nakupa vozovnic vlagatelj izdela ekonomsko analizo in jo predloži
družbi.
6. člen
(mobilnostna analiza)
Mobilnostna analiza vsebuje naslednje podatke:
-       
geografski potek itinerarjev: občine, naselja, mestna naselja, mestna
območja, postajališča, postajne točke,
-       
demografske potenciale povpraševanja: število prebivalcev vzdolž
itinerarja (vplivno območje predlaganih postajališč),
-       
potenciale povpraševanja generatorjev prometa,
-       
obstoječo ponudbo gospodarske javne službe, navezanost naselij,
-       
obstoječo ponudbo drugih vrst in oblik javnega potniškega prometa,
-       
uporabo obstoječe ponudbe javnega prevoza, zasedenost in število
validacij,
-       
oceno lastnosti javnega potniškega prometa s kvantifikacijo predloga
dodatne ponudbe glede na standard dostopnosti, ob upoštevanju demografskih in
obmejno problemskih območij,
-       
izračun obsega predloga dodatne ponudbe in preveritev ali dodatni obseg
ponudbe presega pogodbeni obseg (+/- 10 %) koncesijskega sklopa medkrajevnega
linijskega avtobusnega prevoza potnikov.
7. člen
(ekonomska analiza)
Ekonomska analiza vsebuje naslednje podatke:
-       
izračun stroškov dodatne ponudbe,
-       
oceno pričakovanih prihodkov kot posledico dodatne ponudbe,
-       
oceno povečanega števila prepeljanih potnikov,
-       
model izračuna stroškov na podlagi števila validacij, za celotno obdobje
trajanja koncesijske pogodbe,
-       
oceno gospodarnosti izvajanja obstoječih itinerarjev in voženj,
-       
izračun potrebnega zneska sofinanciranja s strani lokalne skupnosti,
-       
izračun obsega predloga dodatne ponudbe in preveritev ali dodatni obseg
ponudbe presega pogodbeni obseg (+/- 10 %) koncesijskega sklopa
medkrajevnega linijskega avtobusnega prevoza potnikov.
PREHODNA IN KONČNA DOLOČBA
8. člen
(prenehanje razmerij sofinanciranja)
Razmerja sofinanciranj, ki so bila veljavno sklenjena v času
pred uveljavitvijo tega pravilnika, ostanejo v veljavi do njihovega izteka,
vendar najdlje do začetka izvajanja novih koncesij.
9. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-123/2023/16
Ljubljana, dne 25. julija 2023
EVA 2023-2570-0050
Mag. Bojan Kumer
minister
za okolje, podnebje in energijo