I. SPLOŠNE DOLOČBE
1. člen
(vsebina pravilnika)
(1) S tem pravilnikom se ureja službeno
ocenjevanje pri opravljanju vojaške službe, vsebino in obliko službene ocene,
kriterije ocenjevanja, postopke ocenjevanja in preizkusa službene ocene ter
postopek izvajanja letnih razgovorov z vojaškimi osebami.
(2) Za službeno ocenjevanje civilnih
oseb v Slovenski vojski se uporabljajo predpisi, ki veljajo za javne
uslužbence.
2. člen
(vojaške osebe, ki se ocenjujejo)
(1) S službeno oceno se ocenjujejo:
-      
vojaki, podčastniki, častniki, nižji in višji
vojaški uslužbenci ter generali stalne sestave Slovenske vojske;
-      
slušatelji vojaških šol in kandidati za
podčastnike in častnike v Slovenski vojski;
-      
vojaške osebe, ki opravljajo delo na delovnih
mestih, za katera se v skladu z Zakonom o obrambi (Uradni list RS, št. 103/04 –
uradno prečiščeno besedilo) šteje, da se na njih opravlja vojaška služba;
-      
vojaške osebe med opravljanjem vojaške službe
izven države;
-      
vojaki, podčastniki, častniki, nižji in višji
vojaški uslužbenci, ki pogodbeno opravljajo vojaško službo v rezervni sestavi
Slovenske vojske in ki so bili v koledarskem letu, za katerega se izdeluje
službena ocena, vpoklicani na usposabljanje najmanj 3 dni. Za pogodbene
pripadnike rezervne sestave, ki so bili v koledarskem letu vpoklicani na
opravljanje vojaške službe v miru, se izdela službena ocena ne glede na čas
trajanja vpoklica.
2.a člen
(ocenjevanje vrhunskih športnikov in
trenerjev)
S službeno oceno se ne ocenjujejo vrhunski
športniki in trenerji, ki imajo sklenjeno pogodbo o zaposlitvi v Slovenski
vojski.
3. člen
(obseg in vrste službene ocene)
(1) Službena ocena obsega opisno in
številčno oceno usposobljenosti in uspešnosti opravljanja vojaške službe na
formacijski dolžnosti, ki jo izdela pristojni nadrejeni za podrejenega, na
podlagi rednega spremljanja njegovega dela v skladu s Pravili službe v
Slovenski vojski (Uradni list RS, št. 84/09) in tem pravilnikom.
(2) Službena ocena je redna ali
izredna.
(3) Redna službena ocena se izdela vsako
leto najkasneje do 15. marca za preteklo leto, razen, če načelnik
Generalštaba Slovenske vojske v skladu s 102. točko Pravil službe v Slovenski
vojski, ne določi drugače.
(4) Izredna službena ocena se izdela
po potrebi in po vsakokratni odločitvi poveljnika bataljona, njemu enake ali
višje enote. Izredno službeno oceno je treba upoštevati pri izdelavi redne
službene ocene. Izredna službena ocena se izdela zlasti v primerih, če je:
-      
vojaška oseba ali oseba, pristojna za službeno
ocenjevanje, razporejena na drugo formacijsko dolžnost oziroma odhaja iz enote
pred zaključkom letnega ocenjevalnega obdobja;
-      
vojaška oseba napotena v mednarodno operacijo
ali misijo;
-      
vojaška oseba napotena na vojaško izobraževanje
ali usposabljanje.
(5) Pri izredni oceni se vojaško osebo ocenjuje po kriterijih vojaške
usposobljenosti iz druge in tretje alineje prvega odstavka 11. člena tega pravilnika ter
vodstvenih lastnosti, če ima ocenjevani
na formacijski dolžnosti, za katero se ocenjuje, pristojnosti v sistemu vodenja
in poveljevanja. Kriteriji iz prve in četrte alineje prvega odstavka 11.
člena se upoštevajo šele pri izdelavi redne službene ocene. Če je ocenjevalec, ki mora izdelati redno
službeno oceno,
vojaški osebi
nadrejen manj kot tri mesece v ocenjevalnem
obdobju,
potem pri izdelavi redne službene ocene v celoti upošteva izredno oceno ter oceno strelske in
gibalne sposobnosti.
4. člen
(uporaba službene ocene)
Službena ocena se uporablja pri karierni
poti vojaških oseb, odločanju o povišanju vojaških oseb v činu oziroma napredovanju
v razredu ter napredovanju vojaških oseb v plačne razrede. Službena ocena se
uporablja tudi pri odločanju o napotitvi na izobraževanje ali usposabljanje, o
podaljševanju pogodbe o zaposlitvi v Slovenski vojski, o razporejanju na drugo
zahtevnejšo formacijsko dolžnost, podeljevanju priznanj in nagrad ter v drugih
primerih, določenih s predpisi ali akti vodenja in poveljevanja.
5. člen
(ocenjevalna obdobja)
(1) S službeno oceno se ocenjuje
vojaške osebe, če vojaško službo na formacijski dolžnosti za katero se
ocenjujejo, opravljajo najmanj tri mesece. Če vojaška oseba opravlja vojaško
službo na formacijski dolžnosti manj kot tri mesece, se za izdelavo redne
službene ocene zanjo uporablja zadnja službena ocena, razen, če je ta
negativna. V tem primeru se vojaška oseba za to koledarsko leto šteje kot
neocenjena.
(2) Rok iz prejšnjega odstavka začne
teči z dnem, ko je vojaška oseba imenovana ali razporejena na določeno
formacijsko dolžnost ali z dnem vstopa v vojaško šolo.
(3) Če je bila vojaška oseba med letom
prerazporejena na drugo formacijsko dolžnost, se jo oceni za opravljanje zadnje
formacijske dolžnosti, ki jo je opravljala najmanj tri mesece, pri čemer se
upoštevajo vse službene ocene, izdelane za tekoče leto oziroma ocenjevalno
obdobje. Nadrejeni je ob razporeditvi vojaške osebe na drugo formacijsko
dolžnost, dolžan izdelati redno ali izredno službeno oceno za opravljanje
vojaške službe na formacijski dolžnosti pred razporeditvijo.
6. člen
(pristojnost za ocenjevanje)
(1) Za službeno ocenjevanje je
pristojen poveljnik voda, njemu enake ali višje enote. Načelnik Generalštaba
Slovenske vojske lahko za službeno ocenjevanje v posamezni enoti ali začasni
sestavi oziroma določene vojaške osebe, pooblasti tudi druge vojaške osebe, če
službenega ocenjevanja drugače ni mogoče opraviti. Vojaška oseba, ki je
pristojna za službeno ocenjevanje, mora biti s tem seznanjena in usposobljena
za službeno ocenjevanje.
(2) Pri službenem ocenjevanju vojakov,
podčastnikov in nižjih vojaških uslužbencev sodeluje tudi enotovni podčastnik,
če je imenovan. Enotovni podčastnik predhodno pridobi potrebne informacije,
praviloma od pripadniku neposredno nadrejenega poveljnika in svetuje
nadrejenemu, ki je pooblaščen za službeno ocenjevanje.
(3) Če je vojaški osebi nadrejena civilna
oseba, je civilna oseba pristojna tudi za službeno ocenjevanje podrejene
vojaške osebe. Civilna oseba vojaško osebo službeno oceni po kriterijih splošne
ocene in ocene vodstvenih lastnosti. Oceno vojaške usposobljenosti in
ocenjevanje uspešnosti pri opravljanju vojaške službe za tako vojaško osebo
izdela po liniji poveljevanja nadrejena vojaška oseba ali vojaška oseba, ki jo
za to pooblasti načelnik Generalštaba Slovenske vojske. Nadrejena civilna oseba
izdela tudi končno službeno oceno za podrejeno vojaško osebo.
(4) Vojaško osebo med opravljanjem
vojaške službe izven države službeno ocenjuje vojaška oseba, ki ji je nadrejena
po liniji poveljevanja med opravljanjem vojaške službe v državi. Pri tem
upošteva pisno oceno nadrejenega – International Evaluation Report (v
nadaljnjem besedilu: IER), pri katerem vojaška oseba opravlja vojaško službo
izven države. Službena ocena med vojaško službo izven države se šteje za
izredno službeno oceno v skladu s 3. členom tega pravilnika in se upošteva pri
splošni oceni, oceni splošne vojaške usposobljenosti, oceni vojaške
specialistične usposobljenosti ter oceni vodstvenih lastnosti, če ima vojaška
oseba pristojnosti v sistemu vodenja in poveljevanja.
(5) Program usposabljanja vojaških in
civilnih oseb,
pristojnih za službeno ocenjevanje
(v nadaljnjem besedilu: ocenjevalec)
in za odločanje
o pritožbi
zoper službeno oceno,
določi načelnik Generalštaba Slovenske vojske.
7. člen
(odgovornost ocenjevalca in varovanje
osebnih podatkov)
(1) Ocenjevalec je odgovoren za
objektivnost, pravičnost in točnost službenega ocenjevanja.
(2) Vojaške in civilne osebe, ki
sodelujejo pri službenem ocenjevanju, morajo varovati osebne podatke, s
katerimi so se seznanile pri izdelavi službenih ocen.
II. SLUŽBENA OCENA
8. člen
(vsebina službene ocene)
Službena ocena obsega:
-      
podatke o ocenjevanem, formacijski dolžnosti,
ki jo ocenjevani opravlja in o ocenjevalnem obdobju;
-      
podatke o ocenjevalcu, ki izdeluje službeno
oceno, njegovem činu in formacijski dolžnosti v vojaški organizaciji;
-      
opis delovnih zahtev, ki obsega naziv
formacijske dolžnosti ter opis del in nalog določenih s formacijsko dolžnostjo,
akti poveljevanja in letnim razgovorom;
-      
ocene po sestavinah in kriterijih;
-      
končno oceno in njeno utemeljitev.
9. člen
(sestavine službene ocene)
Službena ocena obsega naslednje sestavne
dele:
-      
splošno oceno;
-      
oceno vojaške usposobljenosti;
-      
oceno vodstvenih lastnosti, ki se izdela samo
za vojaške osebe, ki imajo pristojnosti in pooblastila v sistemu vodenja in
poveljevanja.
10. člen
(splošna ocena)
(1) Splošna ocena je sestavljena iz
ocen po kriterijih:
-      
strokovnosti;
-      
pravočasnosti;
-      
samostojnosti;
-      
ustvarjalnosti;
-      
natančnosti;
-      
zanesljivosti pri opravljanju dela;
-      
količine opravljenega dela;
-      
sposobnosti sodelovanja in delovanja v timu;
-      
organiziranosti pri izvajanju nalog;
-      
sposobnosti komuniciranja;
-      
odnosa do sredstev in virov;
-      
osebnega zgleda;
-      
etičnosti;
-      
motiviranosti;
-      
odgovornosti;
-      
vztrajnosti.
(2) V skladu s prejšnjim odstavkom se
oceni pri:
-      
strokovnosti – izvajanje nalog v skladu s
predpisi, standardi, pravili in spoznanji stroke;
-      
pravočasnosti – izvajanje nalog v skladu z
določenimi ali predpisanimi roki;
-      
samostojnosti – sposobnost samostojnega
opravljanja nalog;
-      
ustvarjalnosti – sposobnost izvajanja nalog
glede na razvijanje novih in uporabnih idej ter dajanje koristnih pobud in
predlogov;
-      
natančnosti – sposobnost izvajanja nalog glede
na pogostost napak in kvaliteto dela;
-      
zanesljivosti opravljanja dela – izpolnjevanje
dogovorjenih obveznosti in popolno ter točno prenašanje informacij;
-      
količini opravljenega dela – obseg opravljenega
dela;
-      
sposobnosti sodelovanja in delovanja v timu –
izvajanje nalog v smislu medsebojnega sodelovanja in skupinskega dela, odnosa
do sodelavcev ter prenosa znanja in mentorstva;
-      
organiziranosti izvajanja nalog – opravljanje
nalog v smislu organiziranega in načrtnega izkoriščanja delovnega časa glede na
vsebino nalog, roke in prilagajanje nepredvidenim situacijam ter
organiziranosti na formacijski dolžnosti;
-      
sposobnosti komuniciranja – sposobnost ustnega
in pisnega izražanja o nalogah v zvezi z delom ter sposobnost izmenjave
informacij z drugimi;
-      
odnosu do sredstev in virov – skrbnost,
gospodarnost, pazljivost in namenskost njihove uporabe;
-      
osebnem zgledu – vpliv ocenjevanega na
sodelavce in okolje s svojo urejenostjo, odnosom, dejanji in ravnanji ter
spoštovanje Pravil službe v Slovenski vojski;
-      
etičnosti – spoštovanje določil Kodeksa vojaške
etike v Slovenski vojski (Uradni list RS, št. 55/09) in splošnih etičnih načel;
-      
motiviranosti – stopnja motiviranosti vojaške
osebe za kakovostno izvajanje nalog in sledenje ciljem vojaške organizacije;
-      
odgovornosti – stopnja čuta odgovornosti do
vojaške organizacije, sodelavcev in nalog;
-      
vztrajnosti – stopnja vztrajanja pri doseganju
in ohranjanju visokih standardov in učinkovitosti svojega dela ter ocena
vztrajnosti pri izboljševanju stanja ali reševanju problemov na formacijski
dolžnosti.
11. člen
(ocena vojaške usposobljenosti)
(1) Ocena vojaške usposobljenosti
obsega ocene po naslednjih kriterijih:
-      
strelski usposobljenosti;
-      
splošni vojaški usposobljenosti;
-      
vojaški specialistični usposobljenosti;
-      
gibalni sposobnosti.
(2) Ocena strelske usposobljenosti iz
prejšnjega odstavka obsega oceno rezultatov predpisanih streljanj z osebnim ali
lahkim pehotnim orožjem ter s skupinskim orožjem rodu oziroma službe v skladu z
navodili in programi za izvedbo streljanj različnih vrst v Slovenski vojski.
(3) Ocena splošne vojaške
usposobljenosti iz prvega odstavka tega člena obsega oceno poznavanja predpisov
in dokumentov pomembnih za določeno formacijsko dolžnost, znanja osnov vodenja
in poveljevanja, splošnih taktičnih znanj, vojaško teoretičnih in veščinskih
znanj ter teoretičnih in praktičnih znanj pomembnih za posameznika.
(4) Ocena vojaško specialistične
usposobljenosti iz prvega odstavka tega člena obsega oceno poznavanja razvoja
stroke in drugih znanj pomembnih za določeno formacijsko dolžnost, poznavanje
standardnih operativnih postopkov in drugih standardov, teoretičnih in
praktičnih oziroma veščinskih znanj o orožju, opremi in drugih sredstvih rodu
oziroma službe, v katero spada formacijska dolžnost, ki jo opravlja ocenjevani
ter ocene strokovnih računalniških, jezikovnih in drugih posebnih znanj.
(5) Ocena gibalne sposobnosti vojaške
osebe iz prvega odstavka tega člena se določi s preverjanjem gibalne sposobnosti
po navodilu za preverjanje in ocenjevanje gibalnih sposobnosti zaposlenih v
Ministrstvu za obrambo, razporejenih na vojaške dolžnosti, kandidatov za
pogodbene pripadnike rezervne sestave Slovenske vojske in kandidatov za
poklicne pripadnike Slovenske vojske.
(6) Vojaka, vojaškega uslužbenca,
slušatelja vojaške šole, kandidata za podčastnika oziroma častnika, ki še nima opravljenega
temeljnega vojaškega strokovnega usposabljanja, se ne ocenjuje po kriterijih iz prve, druge in
tretje alineje prvega odstavka
tega člena. Vojaške osebe razporejene na delovna mesta oziroma dela v
ministrstvu ali v drugih državnih organih, na katerih se opravlja vojaška
služba, se v času razporeditve na takšno delovno mesto ne ocenjuje po
kriterijih iz druge in tretje alineje prvega odstavka tega člena. Verskega
osebja (duhovnikov in pastoralnih asistentov) v Slovenski vojski pa se ne
ocenjuje po kriteriju iz prve alineje prvega odstavka tega člena.
12. člen
(preverjanje gibalnih sposobnosti in
strelska usposobljenost)
(1) Vojaška oseba, ki se v tekočem
letu iz neupravičenih razlogov ne udeleži preverjanja gibalnih sposobnosti ali
strelskega usposabljanja, se oceni z negativno službeno oceno.
(2) Upravičenost razlogov zaradi
katerih se vojaška oseba ne udeleži preverjanja gibalnih sposobnosti ali
predpisanih streljanj, presoja neposredno nadrejeni na podlagi uradnih listin
ali drugih dokazil, ki jih mora predložiti vojaška oseba.
(3) Vojaška oseba, ki se udeleži
preverjanja gibalnih ali predpisanih streljanj, pa ne doseže minimalnih
predpisanih rezultatov, se pri posameznem ali obeh kriterijih, oceni z
negativno oceno, ki se upošteva pri izračunu aritmetične sredine ocene vojaške
usposobljenosti. V tem primeru službena ocena ne more biti višja od ocene
dober. Če vojaška oseba tudi v drugem zaporednem ocenjevalnem obdobju ne doseže
minimalnih predpisanih rezultatov, se oceni z negativno službeno oceno.
(4) Vojaškim osebam, ki zaradi
nosečnosti ali porodniškega dopusta, dopusta za nego in varstvo otroka oziroma
začasne nezmožnosti za delo ali drugih upravičenih razlogov o katerih odloča
načelnik Generalštaba Slovenske vojske, v ocenjevalnem obdobju niso bile
ocenjene iz strelske usposobljenosti ali ocene gibalnih sposobnosti, se pri
službenem ocenjevanju upošteva zadnja dobljena ocena iz teh dveh kriterijev,
razen, če je bila ta negativna oziroma pripadnik ni bil ocenjen. V tem primeru
se vojaške osebe iz posameznega kriterija ne ocenjuje, kriterij pa se ne
upošteva pri izračunu službene ocene.
(5) Negativna ocena iz splošne vojaške
usposobljenosti, pomeni tudi negativno službeno oceno.
13. člen
(ocena vodstvenih lastnosti)
(1) Ocena vodstvenih lastnosti je
sestavljena iz ocen po kriterijih:
-      
avtoritete;
-      
integritete;
-      
voditeljstva;
-      
sposobnosti izvajanja funkcij poveljevanja;
-      
preudarnosti.
(2) V skladu s prejšnjim odstavkom se
oceni pri:
-      
avtoriteti – stopnjo formalne in neformalne
avtoritete, ki se izraža v ugledu ali vplivu, ki ga ima ocenjevani;
-      
integriteti – sposobnost ocenjevanega, da
pooseblja visoke moralne standarde ter da vrednote, ki jih pričakuje od
podrejenih spoštuje in pooseblja tudi sam;
-      
voditeljstvu – vpliv ocenjevanega na podrejene
tako, da razumejo smisel odrejenih nalog, jih usmerja in motivira za
uresničevanje poslanstva in nalog Slovenske vojske;
-      
sposobnosti izvajanja poveljevanja – stopnjo
znanj in veščin, ki so potrebne za izvajanje funkcij načrtovanja,
organiziranja, poveljevanja in kontrole;
-      
preudarnosti – sposobnost presojanja,
objektivnost, razsodnost in premišljenost pri odločanju, dodeljevanju nalog ter
uporabi razpoložljivih virov za uresničevanju poslanstva in nalog Slovenske
vojske.
14. člen
(povprečne ocene)
(1) Povprečne ocene, ki se uporabljajo
pri službeni oceni so odličen (5), zelo dober (4), dober (3), zadovoljiv (2) in
negativen (1).
(2) Odlična ocena pomeni odlično
opravljeno delo, ki je visoko nad pričakovanji v ocenjevalnem oziroma
napredovalnem obdobju, glede na kriterije ocenjevanja.
(3) Zelo dobra ocena pomeni zelo dobro
opravljeno delo, ki je nad pričakovanji v ocenjevalnem oziroma napredovalnem
obdobju, glede na kriterije ocenjevanja.
(4) Dobra ocena pomeni dobro
opravljeno delo, ki je v skladu s pričakovanji v ocenjevalnem oziroma
napredovalnem obdobju, glede na kriterije ocenjevanja.
(5) Zadovoljiva ocena pomeni
zadovoljivo opravljeno delo, ki je delno pod pričakovanji v ocenjevalnem
oziroma napredovalnem obdobju, glede na kriterije ocenjevanja.
(6) Negativna ocena pomeni
nezadovoljivo opravljeno delo, ki je v celoti pod pričakovanji v ocenjevalnem
oziroma napredovalnem obdobju, glede na kriterije ocenjevanja.
(7) Ocena posamezne sestavine službene
ocene iz 9. člena tega pravilnika se določi z aritmetično sredino ocen po
predpisanih kriterijih. Končna službena ocena se določi z aritmetično sredino
ocen vseh sestavin službene ocene.
(8) Službena ocena odličen se
zaključi, če je povprečna ocena 4,50 in več, ocena zelo dober 3,50 in več, ocena dober 2,50 in več, ocena zadovoljiv 1,50 in več in za oceno negativno, če je povprečna ocena manj kot 1,50. Pri tem se upošteva tudi določbe 12. člena tega
pravilnika.
(9) Kot službena ocena se pri
slušateljih vojaških šol, kandidatih za podčastnike in častnike za obdobje, ko
posameznik obiskuje šolo, šteje ocena dosežena na šoli.
(10) Službena ocena se izdeluje na
obrazcu, objavljenem v prilogi 1 tega pravilnika in je njegov sestavni del.
(11) IER se pri izdelavi izredne službene
ocene upošteva tako, da se:
-      
ocena »outstanding« šteje kot ocena odličen
(5);
-      
ocena »very good« šteje kot ocena zelo dober
(4);
-      
ocena »good« šteje kot ocena dober (3);
-      
ocena »satisfactory« šteje kot ocena zadovoljiv
(2);
-      
ocena »weak« šteje kot ocena negativen (1).
(12) Ocene iz IER se v obrazec službene ocene vpišejo v
skladu s prevedbeno tabelo iz priloge 3 tega pravilnika.
15. člen
(izdelava službene ocene, verifikacija in
hramba)
(1) Ocenjevalec izdela službeno oceno
in jo pošlje v verifikacijo nadrejenemu. Nadrejeni verificira službeno oceno s
podpisom, če se z njo strinja. V kolikor se z izdelano službeno oceno ne
strinja, utemelji svojo odločitev v VI. delu obrazca objavljenega v prilogi 1
tega pravilnika. V tem primeru ocenjevalec ponovno izdela službeno oceno. Če
nadrejeni tudi nove službene ocene ne verificira, jo spremeni in o tem seznani
podrejenega. Ta službena ocena je dokončna.
(2) Kot nadrejeni iz prejšnjega
odstavka se šteje nadrejeni po liniji poveljevanja. V primeru, ko je
ocenjevalec načelnik Generalštaba Slovenske vojske, je nadrejeni minister za
obrambo.
(3) Vojaško osebo se po izdelani in
verificirani službeni oceni z njo seznani. Ocena, s katero vojaška oseba ni
seznanjena ali je ni verificiral višji nadrejeni, ni veljavna. Vojaška oseba je
seznanjena z oceno, ko jo podpiše. V primeru odklonitve podpisa se naredi
uradni zaznamek, kar predpostavlja, da je bila vojaška oseba seznanjena s
službeno oceno. V primeru odsotnosti
vojaške osebe
se ji službena ocena
vroči na naslov prebivališča s kurirjem ali po pošti. Za vročanje se smiselno
uporabljajo predpisi, ki urejajo postopek pred delovnimi sodišči.
(4) Službena ocena se izdela v dveh
izvodih, pri čemer se en izvod hrani v personalni mapi, drugi izvod pa se vroči
vojaški osebi.
(5) Službeno oceno vojaške osebe, ki
opravlja vojaško službo izven države, hrani nadrejeni, ki jo po zaključku
opravljanja vojaške službe ocenjevanega izven države, posreduje organizacijski
enoti, pristojni za personalne mape.
16. člen
(pritožbeni postopek)
Vojaška oseba se lahko v skladu z Zakonom o
službi v Slovenski vojski (Uradni list RS, št. 68/07 in 58/08 – ZSPJS-I) in
Pravili službe v Slovenski vojski, zoper službeno oceno pisno pritoži. Član
komisije, ki odloča o pritožbi zoper službeno oceno, ne more biti oseba, ki je
službeno oceno izdelala, niti oseba, ki jo je verificirala kot višje nadrejeni.
III. LETNI RAZGOVOR
17. člen
(letni razgovor)
(1) Letni razgovor predstavlja podlago
za izvedbo službenega ocenjevanja. Za službeno ocenjevanje pripadnikov rezervne
sestave letni razgovor ni potreben.
(2) Letni razgovori se opravijo na
začetku ocenjevalnega obdobja. Letni razgovor se vedno opravi, ko vojaška oseba
začne opravljati vojaško službo na novi formacijski dolžnosti. Načelnik
Generalštaba Slovenske vojske lahko določi drugačen rok, do katerega morajo
biti opravljeni letni razgovori.
(3) Z letnim razgovorom se vojaški
osebi določi cilje in ključne naloge, doseganje delovne uspešnosti ter druge
elemente v ocenjevalnem obdobju.
(4) Zapis letnega razgovora se izdela
v dveh izvodih in se med ocenjevalnim obdobjem hrani pri ocenjevalcu in
ocenjevani vojaški osebi. Po zaključku ocenjevalnega obdobja se en izvod hrani
v personalni mapi vojaške osebe, tako da se pripne k izdelani službeni oceni.
(5) Zapis vsebine letnega razgovora se
opravi na obrazcu, ki je določen v prilogi 2 tega pravilnika in je njegov
sestavni del.

Priloga
1: Službena ocena
Priloga
2: Letni razgovor
Priloga
3: Prevajanje ocen

Pravilnik o službeni oceni (Uradni list RS,
št. 1/10)
vsebuje naslednje prehodne in končne določbe:
»IV. PREHODNE IN KONČNE DOLOČBE
18. člen
(prehodno
obdobje)
(1) Za ocenjevanje vojaških oseb, ki
jim je napredovalno obdobje za napredovanje v plačne razrede pričelo teči v
obdobju pred začetkom izplačila plač po Zakonu o sistemu plač v javnem sektorju
(Uradni list RS, št. 95/07 – uradno prečiščeno besedilo, 17/08, 58/08, 80/08,
48/09 in 91/09) in pred začetkom uporabe Uredbe o napredovanju javnih uslužbencev
v plačne razrede (Uradni list RS, št. 51/08 in 91/08), se v obdobju do začetka
uporabe Uredbe o napredovanju javnih uslužbencev v plačne razrede, uporabljajo
predpisi, ki so se uporabljali do začetka izplačila plač po Zakonu o sistemu
plač v javnem sektorju, skladno s kriteriji iz osmega in devetega odstavka 11.
člena Uredbe o napredovanju javnih uslužbencev v plačne razrede.
(2) V primeru, ko se službena ocena
vojaške osebe, pridobljena v napredovalnem obdobju pred začetkom izplačila plač
po Zakonu o sistemu plač v javnem sektorju in ocena, pridobljena na podlagi
ovrednotenja iz prejšnjega odstavka razlikujeta, se upošteva ocena, ki je za
vojaško osebo ugodnejša.
(3) Za napredovanje v plačnem razredu
se službena ocena zadovoljivo, pridobljena pred začetkom uporabe tega
pravilnika, točkuje z dvema točkama, ocena dobro s tremi točkami in ocena
odlično s petimi točkami. Ocena nezadovoljivo se ne točkuje.
19. člen
(službena ocena
in poviševanje)
V postopku poviševanja v činu oziroma
napredovanju v razred se službena ocena prav dobro, izdelana po kriterijih za
ocenjevanje službene ocene pred uveljavitvijo tega pravilnika, šteje kot
odlična ocena.
20. člen
(službene ocene
za leto 2009)
Službene ocene za leto 2009 se izdelajo v
skladu s tem pravilnikom v rokih, ki jih določi načelnik Generalštaba Slovenske
vojske, pri čemer se upošteva tudi roke za napredovanje v plačnih razredih.
21. člen
(prenehanje
veljavnosti)
Z dnem začetka uveljavitve tega pravilnika,
preneha veljati Pravilnik o službeni oceni (Uradni list RS, št. 111/03 in
34/04).
22. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o službeni oceni (Uradni list RS, št. 92/10) vsebuje naslednjo prehodno in
končno določbo:
»PREHODNA IN KONČNA DOLOČBA
9. člen
V postopku poviševanja v činu oziroma
napredovanju v razred, se službena ocena zelo dober po tem pravilniku, do
uvedbe ocene zelo dober v uredbi, ki ureja poviševanje oziroma napredovanje v
razred, šteje kot odlična ocena.
10. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o službeni oceni (Uradni list RS, št. 108/11) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
Ta pravilnik začne veljati naslednji dan po
objavi v
Uradnem listu Republike Slovenije in se uporablja pri izdelavi službenih ocen v Slovenski
vojski za leto 2011.«.

Pravilnik o spremembah in dopolnitvah
Pravilnika o službeni oceni (Uradni list RS, št. 88/12) vsebuje naslednjo končno določbo:
»KONČNA DOLOČBA
9. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o službeni
oceni (Uradni list RS, št. 40/13) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.