I. SPLOŠNE DOLOČBE
1. člen
(vsebina)
(1) Ta uredba ureja
izvajanje ukrepa Sheme kakovosti za kmetijske proizvode in živila iz programa,
ki ureja razvoj podeželja Republike Slovenije za obdobje 2014–2020, (v
nadaljnjem besedilu: PRP 2014–2020). PRP 2014–2020 je dostopen na osrednjem
spletnem mestu državne uprave ter na spletni strani programa razvoja podeželja
(http://www.program-podezelja.si).
(2) Ta uredba določa namen ukrepa, upravičence, pogoje za
dodelitev sredstev, merila za ocenjevanje vlog, pogoje za izplačilo sredstev,
obveznosti upravičencev in finančne določbe za izvajanje:
1.     
Uredbe (EU) št. 1303/2013
Evropskega parlamenta in Sveta z dne 17. decembra
2013 o skupnih določbah o Evropskem skladu za regionalni razvoj, Evropskem
socialnem skladu, Kohezijskem skladu, Evropskem kmetijskem skladu za razvoj
podeželja in Evropskem skladu za pomorstvo in ribištvo, o splošnih določbah o
Evropskem skladu za regionalni razvoj, Evropskem socialnem skladu, Kohezijskem
skladu in Evropskem skladu za pomorstvo in ribištvo ter o razveljavitvi Uredbe
Sveta (ES) št. 1083/2006 (UL L št. 347 z dne 20. 12. 2013, str. 320), zadnjič spremenjene z Uredbo
(EU) 2020/2221 Evropskega parlamenta in Sveta z dne 23. decembra
2020 o spremembi Uredbe (EU) št. 1303/2013, kar zadeva dodatne vire in ureditev
izvrševanja, da se zagotovi pomoč za spodbujanje odprave posledic krize v
okviru pandemije COVID-19 in njenih socialnih posledic ter za pripravo
zelenega, digitalnega in odpornega okrevanja družbe in gospodarstva (REACT-EU)
(UL L št. 437 z dne 28. 12. 2020, str. 30), (v nadaljnjem besedilu: Uredba
1303/2013/EU);
2.     
Uredbe (EU) št. 1305/2013
Evropskega parlamenta in Sveta z dne 17. decembra
2013 o podpori za razvoj podeželja iz Evropskega kmetijskega sklada za razvoj
podeželja (EKSRP) in razveljavitvi Uredbe Sveta (ES) št. 1698/2005 (UL L št.
347 z dne 20. 12. 2013,
str. 487), zadnjič spremenjene z Delegirano uredbo Komisije (EU) 2021/399 z dne 19. januarja
2021 o spremembi Priloge I k Uredbi (EU)
št. 1305/2013 Evropskega parlamenta in
Sveta glede zneskov podpore Unije za razvoj podeželja v letu 2021 (UL
L št. 79 z dne 8. 3. 2021, str. 1), (v nadaljnjem besedilu: Uredba
1305/2013/EU);
3.     
Uredbe (EU) št. 1306/2013
Evropskega parlamenta in Sveta z dne 17. decembra
2013 o financiranju, upravljanju in spremljanju skupne kmetijske politike in
razveljavitvi uredb Sveta (EGS) št. 352/78,
(ES) št. 165/94, (ES) št. 2799/98, (EC) No 814/2000,
(ES) št. 1290/2005 in (ES) št. 485/2008 (UL L št. 347
z dne 20. 12. 2013,
str. 549), zadnjič spremenjene z Uredbo (EU) 2020/2220 Evropskega parlamenta in
Sveta z dne 23. decembra 2020 o določitvi
nekaterih prehodnih določb za podporo iz Evropskega kmetijskega sklada za
razvoj podeželja (EKSRP) in Evropskega kmetijskega jamstvenega sklada (EKJS) v
letih 2021 in 2022 ter o spremembi uredb (EU) št. 1305/2013, (EU) št. 1306/2013
in (EU) št. 1307/2013 glede sredstev in
uporabe v letih 2021 in 2022 ter Uredbe (EU) št. 1308/2013 glede sredstev in
razdelitve take podpore v letih 2021 in 2022 (UL L št. 437 z dne 28. 12. 2020,
str. 1), (v nadaljnjem besedilu: Uredba 1306/2013/EU);
4.     
Uredbe (EU) št. 1307/2013
Evropskega parlamenta in Sveta z dne 17. december
2013 o pravilih za neposredna plačila kmetom na podlagi shem podpore v okviru
skupne kmetijske politike ter razveljavitvi Uredbe Sveta (ES) št. 637/2008 in Uredbe Sveta (ES) št. 73/2009 (UL L št. 347
z dne 20. 12. 2013,
str. 608), zadnjič spremenjene z Uredbo (EU) 2020/2220 Evropskega parlamenta in
Sveta z dne 23. decembra 2020 o določitvi nekaterih prehodnih določb za
podporo iz Evropskega kmetijskega sklada za razvoj podeželja (EKSRP) in
Evropskega kmetijskega jamstvenega sklada (EKJS) v letih 2021 in 2022 ter o
spremembi uredb (EU) št. 1305/2013, (EU) št. 1306/2013 in (EU) št. 1307/2013
glede sredstev in uporabe v letih 2021 in 2022 ter Uredbe (EU) št. 1308/2013
glede sredstev in razdelitve take podpore v letih 2021 in 2022 (UL L št. 437 z dne 28. 12. 2020, str. 1), (v nadaljnjem besedilu: Uredba
1307/2013/EU);
5.     
Delegirane uredbe Komisije (EU) št. 640/2014 z dne 11. marca 2014 o dopolnitvi Uredbe (EU) št. 1306/2013 Evropskega parlamenta in Sveta glede
integriranega administrativnega in kontrolnega sistema, pogojev za zavrnitev
ali ukinitev plačil in za upravne kazni, ki se uporabljajo za neposredna
plačila, podporo za razvoj podeželja in navzkrižno skladnost (UL L št. 181 z dne 20. 6. 2014, str. 48), zadnjič spremenjene z
Delegirano uredbo Komisije (EU) 2017/723 z dne 16. februarja
2017 o spremembi Delegirane uredbe Komisije (EU) št. 640/2014
o dopolnitvi Uredbe (EU) št. 1306/2013
Evropskega parlamenta in Sveta glede integriranega administrativnega in
kontrolnega sistema, pogojev za zavrnitev ali ukinitev plačil in za upravne
kazni, ki se uporabljajo za neposredna plačila, podporo za razvoj podeželja in
navzkrižno skladnost (UL L št. 107 z dne
25. 4. 2017,
str. 1);
6.     
Delegirane uredbe Komisije (EU) št. 807/2014
z dne 11. marca 2014 o dopolnitvi Uredbe
(EU) št. 1305/2013 Evropskega parlamenta
in Sveta o podpori za razvoj podeželja iz Evropskega kmetijskega sklada za
razvoj podeželja (EKSRP) in o uvedbi prehodnih določb (UL L št. 227 z dne 31. 7. 2014, str. 1), zadnjič spremenjene z
Delegirano uredbo Komisije (EU) 2019/94 z dne 30. oktobra 2018 o spremembi Delegirane uredbe (EU) št.
807/2014 o dopolnitvi Uredbe (EU) št. 1305/2013 Evropskega parlamenta in Sveta
o podpori za razvoj podeželja iz Evropskega kmetijskega sklada za razvoj
podeželja (EKSRP) in o uvedbi prehodnih določb (UL L
št. 19 z dne 22. 1. 2019, str. 5), (v nadaljnjem besedilu: Uredba
807/2014/EU);
7.     
Izvedbene uredbe Komisije (EU) št. 808/2014 z dne 17. julija 2014 o
določitvi pravil za uporabo Uredbe (EU) št. 1305/2013 Evropskega
parlamenta in Sveta o podpori za razvoj podeželja iz Evropskega kmetijskega
sklada za razvoj podeželja (EKSRP) (UL L št. 227 z dne 31. 7. 2014,
str. 18), zadnjič spremenjene z Izvedbeno uredbo Komisije (EU) 2021/73 z dne
26. januarja 2021 o spremembi Izvedbene
uredbe (EU) št. 808/2014 o določitvi pravil za uporabo Uredbe (EU) št.
1305/2013 Evropskega parlamenta in Sveta o podpori za razvoj podeželja iz
Evropskega kmetijskega sklada za razvoj podeželja (EKSRP) (UL L št. 27 z dne
27. 1. 2021,
str. 9), (v nadaljnjem besedilu: Uredba 808/2014/EU);
8.     
Izvedbene uredbe Komisije (EU) št. 809/2014
z dne 17. julija 2014 o pravilih za
uporabo Uredbe (EU) št. 1306/2013 Evropskega parlamenta in Sveta v zvezi z
integriranim administrativnim in kontrolnim sistemom, ukrepi za razvoj podeželja
in navzkrižno skladnostjo (UL L št. 227 z dne 31. 7. 2014, str. 69), zadnjič spremenjene z
Izvedbeno uredbo Komisije št. 2020/1009 z dne 10. julija
2020 o spremembi izvedbenih uredb (EU) št. 808/2014 in (EU) 809/2014 v zvezi z
nekaterimi ukrepi za reševanje krize izbruha COVID-19 (UL L št. 224 z dne 13. 7. 2020,
str. 1), (v nadaljnjem besedilu: Uredba 809/2014/EU) in
9.     
Uredbe (EU) 2020/2220 Evropskega parlamenta in Sveta z dne 23. decembra 2020 o določitvi nekaterih prehodnih
določb za podporo iz Evropskega kmetijskega sklada za razvoj podeželja (EKSRP)
in Evropskega kmetijskega jamstvenega sklada (EKJS) v letih 2021 in 2022 ter o
spremembi uredb (EU) št. 1305/2013, (EU) št. 1306/2013 in (EU) št. 1307/2013 glede sredstev in uporabe v letih
2021 in 2022 ter Uredbe (EU) št. 1308/2013 glede sredstev in razdelitve take
podpore v letih 2021 in 2022 (UL L št. 437 z dne 28. 12. 2020, str. 1), (v nadaljnjem besedilu: Uredba
2020/2220/EU).
2. člen
(organi PRP)
(1) Organ upravljanja PRP 2014–2020 (v nadaljnjem
besedilu: organ upravljanja) iz točke a) drugega odstavka 65. člena Uredbe
1305/2013/EU je MKGP. Naloge organa upravljanja opravljata MKGP in Agencija
Republike Slovenije za kmetijske trge in razvoj podeželja (v nadaljnjem
besedilu: ARSKTRP).
(2) Akreditirana plačilna agencija iz točke b) drugega
odstavka 65. člena Uredbe 1305/2013/EU je ARSKTRP.
(3) Certifikacijski organ iz točke c) drugega odstavka
65. člena Uredbe 1305/2013/EU je Urad Republike Slovenije za nadzor
proračuna.
(4) Odbor za spremljanje iz drugega odstavka 47. člena
Uredbe 1303/2013/EU je Odbor za spremljanje Programa razvoja podeželja
Republike Slovenije.
3. člen
(podukrep)
(1) S to uredbo se v okviru ukrepa Sheme kakovosti za
kmetijske proizvode in živila iz 16. člena Uredbe 1305/2013/EU ureja izvajanje
podukrepa Podpora za novo sodelovanje v shemah kakovosti (v nadaljnjem
besedilu: podukrep).
(2) Cilji podukrepa so označevanje proizvodov z zaščitnim
znakom, trženje proizvodov iz upravičenih shem kakovosti in s tem boljše
poznavanje proizvodov s posebnimi označbami s strani potrošnikov ter bolj
organizirana in aktivna promocija s strani proizvajalcev, kar posledično vpliva
na rast dodane vrednosti v kmetijstvu in s tem konkurenčnosti agroživilskega
sektorja. Šteje se, da cilji podukrepa niso doseženi, če upravičenec do podpore
dvakrat ne izpolni pogojev iz 9. člena te uredbe.
4. člen
(sredstva)
(1) Sredstva, namenjena izvajanju ukrepa Sheme kakovosti
za kmetijske proizvode in živila, se zagotovijo iz proračuna Republike
Slovenije v višini 25 odstotkov in iz sredstev Evropskega kmetijskega sklada za
razvoj podeželja v višini 75 odstotkov.
(2) Za podukrep je namenjenih 3.700.000,00 eura,
ki se dodelijo kot pavšalno plačilo v obliki nepovratne finančne pomoči.
(3) Sredstva za izvajanje podukrepa iz te uredbe se ne
odobrijo in izplačajo upravičencu, če so bila za isti namen, kot ga navaja v
vlogi na javni razpis oziroma v zahtevku za izplačilo sredstev, že odobrena
sredstva proračuna Republike Slovenije ali sredstva Evropske unije oziroma
druga javna sredstva.
II. VSEBINA PODUKREPA
5. člen
(namen podpore)
(1) Podpora iz podukrepa iz te uredbe je v skladu s
tretjim odstavkom 16. člena Uredbe 1305/2013/EU namenjena pokritju stalnih
stroškov, ki jih ima kmetijsko gospodarstvo (v nadaljnjem besedilu: KMG) oziroma
pravna oseba zaradi vključitve v upravičeno shemo kakovosti oziroma zaradi
vključitve proizvoda v upravičeno shemo kakovosti, ki je namenjena prehrani
ljudi.
(2) Upravičena shema kakovosti iz prejšnjega odstavka
je:
1.     
shema kakovosti, priznana s predpisi Unije:
- 
zaščitena geografska označba,
- 
zaščitena označba porekla,
- 
ekološka pridelava in predelava in
- 
zajamčena tradicionalna posebnost;
2.     
shema kakovosti, priznana s predpisi, ki urejajo nacionalne sheme
kakovosti: izbrana kakovost.
(3) V javnem razpisu se določi, za katere izmed upravičenih
shem kakovosti oziroma določenih proizvodov iz upravičenih shem kakovosti iz
prejšnjega odstavka se lahko vloži vloga na javni razpis.
(4) Upravičenec iz 6. člena te uredbe lahko prejme
podporo iz podukrepa iz te uredbe za koledarsko leto prve pridobitve
certifikata za določeno upravičeno shemo kakovosti oziroma za določen proizvod
iz upravičene sheme kakovosti in še naslednja štiri zaporedna koledarska leta, pri
čemer se upošteva rok za vložitev zadnjega zahtevka za izplačilo sredstev v
skladu z osmim odstavkom 9. člena te uredbe.
(5) Ne glede na prejšnji odstavek se petletno obdobje iz
prejšnjega odstavka skrajša za koledarsko leto prve pridobitve certifikata in
še toliko koledarskih let, kolikor jih je preteklo od koledarskega leta prve
pridobitve certifikata do koledarskega leta vložitve vloge na javni razpis, če
upravičenec iz 6. člena te uredbe prvič pridobi certifikat za določeno
upravičeno shemo kakovosti oziroma za določen proizvod iz upravičene sheme
kakovosti pred koledarskim letom vložitve vloge na javni razpis.«. 
(6) Za upravičenca iz 2. točke prvega odstavka
6. člena te uredbe se glede določitve obdobja trajanja podpore v skladu s
četrtim oziroma petim odstavkom tega člena šteje, da je prvič pridobil
certifikat v koledarskem letu, ko je pridobil certifikat za KMG z najstarejšim
datumom izdaje, pri čemer: 
-       
mora biti ta certifikat pridobljen za KMG, za katero uveljavlja podporo
z vlogo na javni razpis, in 
-       
se mora nanašati na isto upravičeno shemo kakovosti oziroma na proizvod
iz upravičene sheme kakovosti, za katero vloži vlogo na javni razpis.
(7) Do podpore je upravičena vključitev v upravičeno
shemo kakovosti za kmetijske proizvode iz priloge I Pogodbe o delovanju
Evropske unije (UL C št. 202 z dne 7. 6. 2016, str. 47).
6. člen
(upravičenec)
(1) Upravičenec do podpore v okviru podukrepa iz te
uredbe je: 
1.     
KMG, ki opravlja kmetijsko dejavnost na območju Republike Slovenije in
je pridobilo certifikat za upravičeno shemo kakovosti oziroma za določen
proizvod iz upravičene sheme kakovosti iz drugega odstavka prejšnjega člena,
ali 
2.     
pravna oseba, ki je pridobila certifikat za vsaj tri KMG za upravičeno
shemo kakovosti oziroma za določen proizvod iz upravičene sheme kakovosti iz
drugega odstavka prejšnjega člena. 
(2) Če gre za shemo kakovosti ekološka pridelava in
predelava iz tretje alineje 1. točke drugega odstavka prejšnjega člena, je ne
glede na prejšnji odstavek upravičenec do podpore KMG iz 1. točke prejšnjega
odstavka. 
(3) Če gre za proizvod vino iz sheme kakovosti iz druge alineje
1. točke drugega odstavka prejšnjega člena, se za pridobitev certifikata iz
prvega odstavka tega člena šteje izdana odločba o oceni vina v skladu s
predpisi, ki urejajo vino.
7. člen
(pogoji ob vložitvi vloge na javni razpis)
(1) Poleg splošnih pogojev iz 14. člena te uredbe mora
upravičenec ob vložitvi vloge na javni razpis izpolnjevati naslednje pogoje:
1.     
če uveljavlja podporo za vključitev v upravičeno shemo kakovosti iz prve, druge ali četrte alineje 1. točke drugega
odstavka 5. člena te uredbe, mora biti proizvod iz te sheme vpisan v evropski
register zaščitenih geografskih označb, zaščitenih označb porekla ali evropski
register zajamčenih tradicionalnih posebnosti v skladu s predpisi, ki urejajo
sheme kakovosti;
2.     
če uveljavlja podporo za vključitev upravičeno shemo kakovosti iz 2.
točke drugega odstavka 5. člena te uredbe, mora biti proizvod iz te sheme
vpisan v evidenco kmetijskih pridelkov ali živil iz shem kakovosti ter
priznanih naravnih mineralnih vod iz zakona, ki ureja kmetijstvo;
3.     
KMG iz 1. in 2. točke prvega odstavka 6. člena te uredbe mora biti
aktiven kmet v skladu z 9. členom Uredbe 1307/2013/EU. Šteje se, da je KMG
aktiven kmet, če izpolnjuje pogoje iz prve alineje prvega odstavka ali iz
tretjega do šestega odstavka 6. člena Uredbe o shemah neposrednih plačil
(Uradni list RS, št. 2/15, 13/15, 30/15, 103/15, 36/16, 84/16, 23/17, 5/18, 10/19, 7/20 in 78/20);
4.     
imeti mora veljaven certifikat za upravičeno shemo kakovosti oziroma
določen proizvod iz upravičene sheme kakovosti oziroma odločbo o oceni vina v
skladu s predpisi, ki urejajo vino, če gre za proizvod
vino iz sheme kakovosti iz druge alineje 1. točke drugega odstavka
5. člena te uredbe;
5.     
od prve pridobitve certifikata v skladu s petim in šestim odstavkom
5. člena te uredbe, oziroma od dneva prve izdaje odločbe o oceni vina v
skladu s predpisi, ki urejajo vino, če gre za proizvod
vino iz sheme kakovosti iz druge alineje 1. točke drugega odstavka
5. člena te uredbe, do vložitve vloge na javni razpis ne smejo preteči več
kot štiri koledarska leta.
(2) Upravičenec iz 2. točke prvega odstavka prejšnjega
člena mora vlogi na javni razpis priložiti seznam KMG, za katera je pridobil
certifikat za upravičeno shemo kakovosti oziroma za proizvod iz upravičene
sheme kakovosti in v zvezi s katerimi uveljavlja podporo v okviru podukrepa iz
te uredbe.
(3) Če gre za upravičenca iz 2. točke prvega odstavka
prejšnjega člena, mora pogoj iz 3. in 4. točke prvega odstavka tega člena
izpolnjevati vsako KMG iz prejšnjega odstavka.
(4) KMG, v zvezi s katerimi uveljavlja podporo
upravičenec iz 2. točke prvega odstavka prejšnjega člena, ne more uveljavljati
podpore kot upravičenec iz 1. točke prvega odstavka prejšnjega člena, če gre za
isto upravičeno shemo kakovosti oziroma za isti proizvod iz upravičene sheme
kakovosti.
(5) Upravičenec iz 2. točke prvega odstavka prejšnjega člena
ni upravičen do podpore za KMG, za katero je že bila odobrena vloga v okviru
podukrepa iz te uredbe, če gre za isto upravičeno shemo kakovosti oziroma za
isti proizvod iz upravičene sheme kakovosti.
(6) Za vsako upravičeno shemo kakovosti oziroma za vsak
proizvod iz upravičene sheme kakovosti iz drugega odstavka 5. člena te uredbe
se vloži vloga na javni razpis.
8. člen
(merila za ocenjevanje vlog na javni razpis)
(1) Med vlogami na javni razpis, ki dosežejo vstopni
prag 45 odstotkov najvišjega možnega števila točk, se izberejo tiste, ki
dosežejo višje število točk po merilih za ocenjevanje vlog, do porabe
razpisanih sredstev.
(2) Če je upravičenec KMG iz 1. točke prvega odstavka 6.
člena te uredbe, se pri ocenjevanju vlog na javni razpis upoštevajo naslednja
merila:
1.     
aktivna vključitev v sheme kakovosti (vrsta sheme kakovosti in
vključitev v različne oblike proizvodnega sodelovanja in pogodbenega
povezovanja);
2.     
KMG je razvrščeno v območja z omejenimi možnostmi za kmetijsko dejavnost
v skladu s predpisom, ki ureja razvrstitev kmetijskih gospodarstev v območja z
omejenimi možnostmi za kmetijsko dejavnost, in
3.     
prispevek k horizontalnim ciljem: vključenost v ukrep
kmetijsko-okoljska-podnebna plačila, v ukrep ekološko kmetovanje in v ukrep
dobrobit živali.
(3) Če je upravičenec pravna oseba iz 2. točke prvega
odstavka 6. člena te uredbe, se pri ocenjevanju vlog upoštevajo naslednja
merila:
1.     
aktivna vključitev v sheme kakovosti (vrsta sheme kakovosti in uporaba
zaščitnega znaka za kmetijski pridelek ali živilo za druge sheme kakovosti);
2.     
število KMG, za katera pravna oseba uveljavlja podporo;
3.     
KMG, za katera pravna oseba uveljavlja podporo, so razvrščena v območja
z omejenimi možnostmi za kmetijsko dejavnost in
4.     
certificiran proizvod za druge sheme kakovosti.
(4) Zaščitni znak za kmetijski pridelek ali živilo iz 1.
točke prejšnjega odstavka je zaščitni znak za kmetijski pridelek ali živilo iz
zakona, ki ureja kmetijstvo, razen zaščitnega znaka za naravno mineralno vodo,
in evropski logotip za sheme kakovosti iz 16. člena Uredbe 1305/2013/EU (v
nadaljnjem besedilu: zaščitni znak).
(5) Podrobnejša merila iz drugega in tretjega odstavka
tega člena ter točkovnik za ocenjevanje vlog se opredelijo v javnem razpisu.
9. člen
(pogoji ob vložitvi zahtevka za izplačilo sredstev)
(1) Upravičenec mora ob vložitvi zahtevka za izplačilo
sredstev oziroma na v odločbi o pravici do sredstev predvideni datum vložitve
zahtevka za izplačilo sredstev izpolnjevati naslednje pogoje:
1.     
imeti mora veljaven certifikat za upravičeno shemo kakovosti oziroma za
proizvod iz upravičene sheme kakovosti, za katero uveljavlja podporo, v skladu
s predpisi, ki urejajo upravičeno shemo kakovosti, oziroma odločbo o oceni vina
v skladu s predpisi, ki urejajo vino, če gre za proizvod
vino iz sheme kakovosti iz druge alineje 1. točke drugega odstavka 5.
člena te uredbe;
2.     
KMG iz 1. in 2. točke prvega odstavka 6. člena te uredbe mora biti
aktiven kmet v skladu z 9. členom Uredbe 1307/2013/EU. Šteje se, da je KMG
aktiven kmet, če izpolnjuje pogoje iz prve alineje prvega odstavka ali iz
tretjega do šestega odstavka 6. člena Uredbe o shemah neposrednih plačil
(Uradni list RS, št. 2/15, 13/15, 30/15, 103/15, 36/16, 84/16, 23/17, 5/18, 10/19, 7/20 in 78/20);
3.     
pri prodaji proizvodov iz upravičene sheme kakovosti končnemu potrošniku
je obvezna uporaba zaščitnega znaka, razen pri proizvodih iz preusmeritve v
okviru sheme kakovosti ekološka pridelava in predelava iz tretje alineje 1.
točke drugega odstavka 5. člena te uredbe. Kot dokazilo za uporabo zaščitnega
znaka upravičene sheme kakovosti se pri upravičencih iz prvega odstavka 6.
člena, ki proizvajajo:
- 
predpakirane proizvode, štejejo etiketa, fotografija predpakiranega
proizvoda ali embalaža predpakiranega proizvoda,
- 
nepredpakirane proizvode, štejejo fotografija prodajnega mesta, iz
katere je razvidna uporaba zaščitnega znaka za upravičeno shemo kakovosti;
4.     
pri prodaji proizvodov iz upravičene sheme kakovosti, namenjenih
nadaljnji predelavi oziroma prodaji, mora zagotoviti, da kupec za proizvode iz
upravičene sheme kakovosti uporablja zaščitni znak, in kot dokazilo priložiti:
- 
podpisano izjavo o prodaji teh proizvodov kupcu, ki označuje proizvode
za prodajo z zaščitnim znakom upravičene sheme kakovosti, in
- 
etiketo, fotografijo ali embalažo, na kateri je zaščitni znak upravičene
sheme kakovosti;
5.     
tržiti mora proizvode iz upravičene sheme kakovosti, za katere mora
predložiti dokazilo o trženju (npr. spletna stran, pogodba o prodaji);
6.     
priložiti mora izjavo, da mu niso bila odobrena sredstva iz tretjega
odstavka 4. člena te uredbe.
(2) Dokazila iz 3., 4., 5. in 6. točke prejšnjega
odstavka upravičenec priloži zahtevku za izplačilo sredstev oziroma vloži do v
odločbi o pravici do sredstev predvidenega datuma za vložitev zahtevka. Če
upravičenec po pozivu ARSKTRP ne predloži dokazil, se šteje, da ne izpolnjuje
pogojev iz 3., 4. in 5. točke prejšnjega odstavka.
(3) Upravičenec je upravičen do podpore v obliki
pavšalnega plačila za posamezno koledarsko leto na podlagi enega zahtevka za
izplačilo sredstev, ki se vloži v naslednjem koledarskem letu za preteklo leto.
(4) Če gre za upravičenca iz 2. točke prvega odstavka 6.
člena te uredbe, mora ob vložitvi posameznega zahtevka za izplačilo sredstev
izpolnjevati pogoje iz 1. in 2. točke prvega odstavka tega člena najmanj 90
odstotkov KMG iz 2. točke prvega odstavka 6. člena te uredbe. Če je na ta način
izračunano število KMG decimalno število, se število KMG zaokroži po pravilih
matematičnega zaokroževanja.
(5) Upravičenec mora izpolnjevati zahteve glede označevanja
vira sofinanciranja v skladu s 13. členom Uredbe 808/2014/EU in predpisom,
ki ureja označevanje vira sofinanciranja, kar izkazuje z dokazilom označenega
vira sofinanciranja.
(6) Ob vložitvi zadnjega zahtevka za izplačilo sredstev oziroma
na v odločbi o pravici do sredstev predvideni datum vložitve zahtevka mora
upravičenec izpolnjevati pogoje iz prvega odstavka tega člena in predložiti
poročilo o vrednosti tržne proizvodnje za upravičeno shemo kakovosti. Vsebina
poročila o vrednosti tržne proizvodnje za upravičeno shemo kakovosti se
podrobneje določi v javnem razpisu.
(7) Upravičenec mora pogoje iz prvega odstavka tega člena
izpolnjevati od vložitve prvega zahtevka za izplačilo sredstev, oziroma na v
odločbi o pravici do sredstev predvideni datum vložitve zahtevka za izplačilo
sredstev do vložitve zadnjega zahtevka za izplačilo sredstev, oziroma na v
odločbi o pravici do sredstev predvideni datum vložitve zahtevka za izplačilo
sredstev.
(8) Rok za vložitev zadnjega zahtevka za izplačilo
sredstev je 30. junij 2025.
10. člen
(finančne določbe)
(1) Višina pavšalnega plačila za posamezno upravičeno
shemo kakovosti ali proizvod iz upravičene sheme kakovosti je določena v
prilogi 2, ki je sestavni del te uredbe.
(2) V skladu s prilogo II Uredbe 1305/2013/EU je
najvišji znesek podpore za koledarsko leto:
-       
3.000 eurov, če gre za upravičenca iz 1. točke prvega odstavka 6. člena
te uredbe, oziroma
-       
3.000 eurov na KMG, če gre za upravičenca iz 2. točke prvega odstavka 6.
člena te uredbe.
(3) Če gre za upravičenca iz 2. točke prvega odstavka 6.
člena te uredbe, se višina pavšalnega plačila določi na KMG.
III. PRIDOBITEV PODPORE
11. člen
(javni razpis)
(1) Podpora se dodeli z zaprtim javnim razpisom.
(2) Javni razpis iz prejšnjega odstavka objavi MKGP v
Uradnem listu Republike Slovenije. Rok, do katerega se vlagajo vloge na javni
razpis, se določi v javnem razpisu. Vlaganje vlog na javni razpis se začne
deseti delovni dan po objavi javnega razpisa za podukrep v Uradnem listu
Republike Slovenije.
(3) MKGP na svojih spletnih straneh objavi razpisno
dokumentacijo za izvedbo javnega razpisa. Navodila za izpolnjevanje prijavnih
obrazcev in vnos vloge se objavijo na spletnih straneh MKGP in ARSKTRP.
(4) V javnem razpisu se podrobneje določijo višina
razpisanih sredstev, upravičenci, pogoji za dodelitev sredstev in merila za
ocenjevanje vlog, pogoji za izplačilo sredstev, postopki za vložitev vloge in
zahtevka za izplačilo sredstev ter obveznosti upravičenca in sankcije.
(5) Javni razpis je lahko strukturiran po posameznih sklopih
glede na vrsto upravičenca iz 6. člena te uredbe. Vloge se obravnavajo po
posameznih sklopih, za katere so razpisana sredstva. Če je v posameznem sklopu
višina razpisanih sredstev višja od zneska odobrenih sredstev, se preostanek
sredstev prerazporedi v drug sklop.
12. člen
(vložitev vloge na javni razpis)
(1) Vlogo na javni
razpis sestavlja prijavni obrazec s prilogami.
(2) Vloga na javni
razpis se vloži na ARSKTRP v elektronski obliki, podpisana s kvalificiranim
elektronskim podpisom. Priloge se predložijo kot skenogram.
(3) Za elektronsko
vložitev vloge iz prejšnjega odstavka ARSKTRP vzpostavi spletno vstopno mesto
na naslovu https://e-kmetija.gov.si, na katerem se upravičenec ali njegov
pooblaščenec s sredstvom elektronske identifikacije prijavi v informacijski
sistem ARSKTRP. Upravičenec ali njegov pooblaščenec izvede elektronski vnos,
vključno s kvalificiranim elektronskim podpisom, in vloži vlogo na javni razpis
iz prejšnjega odstavka v informacijski sistem ARSKTRP.
(4) Sredstvo
elektronske identifikacije iz prejšnjega odstavka je sredstvo elektronske
identifikacije ravni zanesljivosti srednja ali visoka oziroma drug način
elektronske identifikacije za dostop do elektronskih storitev ravni
zanesljivosti srednja ali visoka, v skladu s predpisi na področju elektronske
identifikacije in storitev zaupanja.
13. člen
(obravnava vloge)
(1) Vloga na javni razpis, ki je popolna in izpolnjuje
pogoje, se oceni na podlagi meril, določenih s to uredbo in podrobneje
opredeljenih v javnem razpisu. Med vlogami, ki dosežejo vstopni prag iz 8.
člena te uredbe, se izberejo tiste, ki dosežejo višje število točk, do porabe
sredstev za posamezni javni razpis. 
(2) V primeru upravičenca iz 2. točke prvega odstavka
6. člena te uredbe se vloga odobri za KMG, ki izpolnjujejo pogoje iz 7.
člena te uredbe. 
(3) Če na isti javni razpis vložita vlogo KMG iz 1.
točke prvega odstavka 6. člena te uredbe in pravna oseba iz 2. točke
prvega odstavka 6. člena te uredbe za to KMG, se vloga KMG iz 1. točke prvega
odstavka 6. člena te uredbe zavrne v naslednjih primerih: 
-       
KMG in pravna oseba vložita vlogo za isti proizvod iz upravičene sheme
kakovosti iz drugega odstavka 5. člena te uredbe; 
-       
KMG vloži vlogo za proizvod mlečni izdelki, ki so proizvedeni na
kmetiji, in pravna oseba vloži vlogo za proizvod mleko; 
-       
KMG vloži vlogo za proizvod predelani izdelki iz sadja in pravna oseba
vloži vlogo za proizvod sadje; 
-       
KMG vloži vlogo za proizvod sadje in pravna oseba vloži vlogo za proizvod
predelani izdelki iz sadja;
-       
KMG vloži vlogo za proizvod mleko in pravna oseba vloži vlogo za
proizvod mlečni izdelki, ki so proizvedeni na kmetiji; 
-       
KMG vloži vlogo za proizvod goveje meso in pravna oseba vloži vlogo za
proizvod govedo; 
-       
KMG vloži vlogo za proizvod perutninsko meso in pravna oseba vloži vlogo
za proizvod perutnina;
-       
KMG vloži vlogo za proizvod prašičje meso in pravna oseba vloži vlogo za
proizvod prašiči.
(4) V zvezi z istim KMG lahko vloži vlogo za isto
upravičeno shemo kakovosti oziroma za isti proizvod iz upravičene sheme
kakovosti samo ena pravna oseba. Če dve ali več pravnih oseb iz 2. točke prvega
odstavka 6. člena te uredbe vložijo vlogo za isto upravičeno shemo
kakovosti oziroma za isti proizvod iz upravičene sheme kakovosti v zvezi z
istim KMG, se za to KMG vloga pravne osebe, ki je bila vložena po datumu in
času vložitve vloge, s katero se je prvič uveljavljala podpora za to KMG,
zavrne.
(5) Če gre za upravičeno shemo kakovosti izbrana
kakovost iz 2. točke drugega odstavka 5. člena te uredbe, lahko upravičenec na
isti javni razpis vloži: 
1.     
vlogo za proizvod mlečni izdelki, ki so proizvedeni na kmetiji, ali
vlogo za proizvod mleko; 
2.     
vlogo za proizvod govedo ali vlogo za proizvod goveje meso; 
3.     
vlogo za proizvod perutnina ali vlogo za proizvod perutninsko meso; 
4.     
vlogo za proizvod sadje ali vlogo za proizvod predelani izdelki iz
sadja;
5.     
vlogo za proizvod prašiči ali vlogo za
proizvod prašičje meso.
(6) Če upravičenec vloži vlogo za oba proizvoda iz
posamezne točke prejšnjega odstavka, se vloga, ki je bila vložena po datumu in
času vložitve prvo oddane vloge, zavrne. 
(7) Če sta dve ali več vlog na javni razpis točkovani z
enakim številom točk in razpisana sredstva ne zadoščajo za odobritev vseh teh
vlog v celoti, se vloge, ki se odobrijo, izberejo na podlagi ponderiranja meril
za izbor vlog, ki se določijo v javnem razpisu. 
(8) Vloga na javni razpis, ki je popolna in izpolnjuje
vstopne pogoje iz javnega razpisa, vendar razpoložljiva sredstva ne zadoščajo
za dodelitev sredstev v celoti, se zavrne.
14. člen
(splošni pogoji za upravičenca ob vložitvi vloge na javni
razpis)
Splošni pogoji, ki jih mora upravičenec izpolnjevati ob
vložitvi vloge na javni razpis, so:
1.     
ne sme biti izključen iz prejemanja podpore iz podukrepa v skladu
zakonom, ki ureja kmetijstvo;
2.     
ne sme imeti več kot 50 eurov zapadlih neporavnanih davčnih obveznosti
do države;
3.     
če je pravna oseba, mora imeti dejavnost s področja kmetijstva ali
živilstva registrirano na ozemlju Republike Slovenije;
4.     
če je pravna oseba ali samostojni podjetnik posameznik, ne sme biti v postopku
prenehanja, prisilne poravnave, stečaja, prepovedi delovanja, sodne likvidacije
ali izbrisa iz sodnega registra;
5.     
če je fizična oseba, razen samostojni podjetnik posameznik, ne sme biti
v osebnem stečaju;
6.     
odprt mora imeti transakcijski račun v skladu z zakonom, ki ureja
kmetijstvo.
15. člen
(pridobivanje podatkov)
(1) AKTRP pridobi podatke o izdanih certifikatih iz
evidenc shem kakovosti iz 147. in 148. člena Zakona o kmetijstvu (Uradni list
RS, št. 45/08, 57/12, 90/12 – ZdZPVHVVR, 26/14, 32/15, 27/17 in 22/18).
(2) Ne glede na prejšnji odstavek podatke za proizvod
vino iz sheme kakovosti iz druge alineje 1. točke drugega odstavka 5. člena te
uredbe in podatke o certifikatih, ki niso razvidni iz evidence shem kakovosti
iz prejšnjega odstavka, AKTRP pridobi od MKGP.
16. člen
(vložitev zahtevka za izplačilo sredstev)
(1) Sredstva se upravičencu izplačajo na podlagi
zahtevka za izplačilo sredstev. V primeru upravičenca iz 2. točke prvega
odstavka 6. člena te uredbe se sredstva izplačajo za tista KMG, ki izpolnjujejo
pogoje iz 1. in 2. točke prvega odstavka 9. člena te uredbe.
(2) Če se upravičenec vključi v shemo ekološka pridelava
in predelava iz tretje alineje 1. točke drugega odstavka 5. člena te
uredbe za čebelarstvo, se sredstva izplačajo za čebelje družine, za katere
upravičenec pridobi certifikat.
(3) Če se upravičenec vključi v shemo ekološka pridelava
in predelava iz tretje alineje 1. točke drugega odstavka 5. člena te
uredbe, se sredstva izplačajo za tiste površine kmetijskih zemljišč v uporabi, ki
izpolnjujejo zahteve iz predpisov, ki urejajo ekološko kmetovanje.
(4) Če se upravičenec vključi s proizvodom vino v shemo
kakovosti iz druge alineje 1. točke drugega odstavka 5. člena te uredbe, se
sredstva izplačajo za ocene vina, ki so bile izdelane v skladu s predpisi, ki
urejajo vino.
(5) Upravičenec ali njegov pooblaščenec vloži zahtevek
za izplačilo sredstev, skupaj z dokazili in prilogami, na način iz drugega in
tretjega odstavka 12. člena te uredbe.
(6) Podrobnejše zahteve glede prilog in dokazil ob
vlaganju zahtevka za izplačilo sredstev se določijo v javnem razpisu.
17. člen
(časovna dinamika vlaganja zahtevkov za izplačilo sredstev)
(1) Časovno dinamiko vlaganja zahtevkov za izplačilo
sredstev upravičenec opredeli v vlogi na javni razpis.
(2) Upravičenec vlaga zahtevke za izplačilo sredstev v
skladu s časovno dinamiko, določeno v odločbi o pravici do sredstev.
18. člen
(obveznosti upravičenca)
Upravičenec mora od izdaje odločbe o pravici do sredstev in
še pet let od dneva zadnjega izplačila sredstev:
-       
hraniti in omogočiti dostop do dokumentacije, ki je podlaga za dodelitev
in izplačilo sredstev, in
-       
omogočiti kontrolo na kraju samem ARSKTRP, MKGP, revizijskemu organu,
izvajalcu vrednotenja, pooblaščenemu s strani MKGP, ter drugim nadzornim
organom Evropske unije in Republike Slovenije.
19. člen
(objava podatkov o prejemnikih sredstev)
Podatki o upravičencih, ki so prejeli sredstva na podlagi te
uredbe, se objavijo na spletni strani ARSKTRP
v skladu s 111. in 113. členom Uredbe 1306/2013/EU.
20. člen
(izvedba kontrole ter sistem kršitev in sankcij)
(1) Kontrola ukrepa se izvaja v skladu z Uredbo
1306/2013/EU in Uredbo 809/2014/EU. Za izvajanje kontrole je pristojna ARSKTRP.
(2) Neizpolnitev ali kršitev obveznosti se sankcionira v
skladu s 63. členom Uredbe 1306/2013/EU, 63. členom Uredbe 809/2014/EU in
zakonom, ki ureja kmetijstvo, razen v primeru višje sile in izjemne okoliščine
iz 21. člena te uredbe. Podrobnejša opredelitev kršitev in sankcij je
opredeljena v Katalogu kršitev in sankcij iz priloge 1, ki je sestavni del te
uredbe.
21. člen
(višja sila in izjemne okoliščine)
(1) O višji sili ali izjemnih okoliščinah iz drugega
odstavka 2. člena Uredbe 1306/2013/EU mora upravičenec ali njegova pooblaščena
oseba ARSKTRP pisno obvestiti in predložiti ustrezna dokazila v 15 delovnih
dneh od dneva, ko je upravičenec oziroma njegova pooblaščena oseba to zmožna
storiti.
(2) O obstoju višje sile ali izjemnih okoliščin iz
prejšnjega odstavka odloči ARSKTRP.

Priloga
1: Katalog kršitev in sankcij
Priloga
2: Višina pavšalnega plačila za posamezno upravičeno shemo kakovosti oziroma
proizvod iz upravičene sheme kakovosti

Uredba o izvajanju ukrepa Sheme kakovosti za
kmetijske proizvode in živila iz Programa razvoja podeželja Republike Slovenije
za obdobje 2014–2020 (Uradni list RS, št. 67/16) vsebuje naslednji končni določbi:
»IV. KONČNI DOLOČBI
22. člen
(spremembe PRP 2014–2020)
(7) Določbe te uredbe, ki se nanašajo na spremembe PRP
2014–2020, ki bodo potrjene po uveljavitvi te uredbe, se začnejo uporabljati
naslednji dan po prejetju sklepa Evropske komisije o potrditvi spremembe PRP
2014–2020.
(2) Minister, pristojen za kmetijstvo, objavi naznanilo
o prejetju sklepa iz prejšnjega odstavka v Uradnem listu Republike Slovenije.
23. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
izvajanju ukrepa Sheme kakovosti za kmetijske proizvode in živila iz Programa
razvoja podeželja Republike Slovenije za obdobje 2014–2020 (Uradni list RS, št.
68/17) vsebuje naslednjo prehodno in
končno določbo:
»PREHODNA IN KONČNA DOLOČBA
12. člen
(končanje postopkov)
Postopki, začeti na podlagi Uredbe o izvajanju ukrepa Sheme
kakovosti za kmetijske proizvode in živila iz Programa razvoja podeželja
Republike Slovenije za obdobje 2014–2020 (Uradni list RS, št. 67/16), se
končajo v skladu z Uredbo o izvajanju ukrepa Sheme kakovosti za kmetijske
proizvode in živila iz Programa razvoja podeželja Republike Slovenije za
obdobje 2014–2020 (Uradni list RS, št. 67/16). 
13. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o izvajanju
ukrepa Sheme kakovosti za kmetijske proizvode in živila iz Programa razvoja
podeželja Republike Slovenije za obdobje 2014–2020 (Uradni list RS, št. 71/18) vsebuje naslednjo prehodno in
končno določbo:
»PREHODNA IN KONČNA DOLOČBA
16. člen
(končanje postopkov)
Postopki, začeti na podlagi Uredbe o izvajanju ukrepa Sheme
kakovosti za kmetijske proizvode in živila iz Programa razvoja podeželja
Republike Slovenije za obdobje 2014–2020 (Uradni list RS, št. 67/16 in
68/17), se končajo v skladu z Uredbo o izvajanju ukrepa Sheme kakovosti za
kmetijske proizvode in živila iz Programa razvoja podeželja Republike Slovenije
za obdobje 2014–2020 (Uradni list RS, št. 67/16 in 68/17). 
17. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
izvajanju ukrepa Sheme kakovosti za kmetijske proizvode in živila iz Programa
razvoja podeželja Republike Slovenije za obdobje 2014–2020 (Uradni list RS, št.
157/20) vsebuje naslednji prehodni in
končno določbo:
»PREHODNI IN KONČNA DOLOČBA
11. člen
(končanje postopkov)
(1) Postopki, začeti na
podlagi Uredbe o izvajanju ukrepa Sheme kakovosti za kmetijske proizvode in
živila iz Programa razvoja podeželja Republike Slovenije za obdobje 2014–2020
(Uradni list RS, št. 67/16, 68/17 in
71/18), se končajo v skladu z Uredbo o izvajanju ukrepa Sheme kakovosti za
kmetijske proizvode in živila iz Programa razvoja podeželja Republike Slovenije
za obdobje 2014–2020 (Uradni list RS, št. 67/16,
68/17 in 71/18).
(2) Ne glede na
prejšnji odstavek se zahtevki za izplačilo sredstev, ki bodo vloženi na podlagi
javnega razpisa, objavljenega na podlagi Uredbe o izvajanju ukrepa Sheme
kakovosti za kmetijske proizvode in živila iz Programa razvoja podeželja
Republike Slovenije za obdobje 2014–2020 (Uradni list RS, št. 67/16, 68/17
in 71/18), vložijo v skladu s spremenjenim petim odstavkom 16. člena te uredbe.
12. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba
o spremembah in dopolnitvi Uredbe o izvajanju ukrepa Sheme kakovosti za kmetijske
proizvode in živila iz Programa razvoja podeželja Republike Slovenije za
obdobje 2014–2020 (Uradni list RS, št. 61/21) vsebuje
naslednji prehodni in končno določbo:
»PREHODNI IN KONČNA DOLOČBA
9. člen
(končanje postopkov)
(1) Postopki, začeti na
podlagi Uredbe o izvajanju ukrepa Sheme kakovosti za kmetijske proizvode in
živila iz Programa razvoja podeželja Republike Slovenije za obdobje 2014–2020
(Uradni list RS, št. 67/16, 68/17, 71/18 in 157/20), se končajo v skladu z
Uredbo o izvajanju ukrepa Sheme kakovosti za kmetijske proizvode in živila iz
Programa razvoja podeželja Republike Slovenije za obdobje 2014–2020 (Uradni
list RS, št. 67/16, 68/17, 71/18 in 157/20).
(2) Ne glede na
prejšnji odstavek se vloge, vložene na 5. javni razpis za podukrep 3.1 Podpora
za novo sodelovanje v shemah kakovosti v letu 2020 (Uradni list RS, št.
164/20), obravnavajo v skladu s spremenjenim osmim odstavkom 9. člena
uredbe.
10. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.