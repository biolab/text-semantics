1. člen
Ta tarifa določa višino primernega nadomestila (v nadaljnjem besedilu:
nadomestilo) za reproduciranje glasbenih posnetkov v digitalne Juke-box  aparate.
Kolikor so sklenjeni skupni sporazumi z reprezentativnimi združenji
uporabnikov, veljajo tam dogovorjena nadomestila namesto nadomestil iz te
tarife.
2. člen
Polna cena za reproduciranje ene skladbe za začetni repertoar
znaša 240 SIT.
Popusti na količino
reproduciranih skladb za posamezno skladbo za posamezen aparat:


a) do 1000 skladb

10% popust

cena ene skladbe 216
  SIT


b) do 2000 skladb

20% popust

cena ene skladbe 192
  SIT


c) do 3000 skladb

30% popust

cena ene skladbe 168
  SIT


d) do 4000 skladb

40% popust

cena ene skladbe 144
  SIT


e) do 5000 skladb

50% popust

cena ene skladbe 120
  SIT


f) do 6000 skladb

60% popust

cena ene skladbe 96
  SIT


g) do 7000 skladb

70% popust

cena ene skladbe 72
  SIT


h) od 8000 naprej

75% popust

cena ene skladbe 60
  SIT


3. člen
Nadomestilo za dopolnjevanje aparata z novimi skladbami znaša
mesečno 3.600 SIT, ne glede na to ali je bilo dopolnjevanje izvedeno ali ne.
4. člen
Za večje število aparatov v lasti pridobitelja licence se prizna
dodaten popust, in sicer:


a)    
  od 1 do 10 aparatov

0% popust,


b)    
  od 11 do 30 aparatov

20% popust,


c)    
  od 31 aparatov naprej

40% popust,


na skupno mesečno nadomestilo, ki vsebuje
nadomestilo za reproduciranje celotnega začetnega repertoarja ter mesečnega dopolnjevanje
aparata z novimi skladbami.
5. člen
Primer izračuna mesečnega nadomestila za posamezen aparat, za
začetno reprodukcijo 8000 skladb in mesečno dopolnjevanje aparata. Mesečno
nadomestilo se izračuna na podlagi 10 letne amortizacijske dobe posameznega
aparata.
8000 skladb x 60 SIT = 480.000 SIT
3.600 SIT x 120 mesecev = 432.000 SIT
480.000 SIT + 432.000 SIT = 912.000
SIT/120 mesecev znaša 7.600 SIT na mesec za vsak aparat. Če ima pridobitelj licence
npr. 40 aparatov, se mu za posamezen aprat prizna popust v višini 40% na
mesečno nadomestilo, kar pomeni:
7.600 SIT/100 x 60 = 4.560 SIT + 8,5% DDV
= 4.947,60 SIT na mesec za vsak aparat.
6. člen
Višine nadomestil se spreminjajo letno, skladno z uradnimi podatki
o spremembi indeksa življenjskih stroškov. Višine se lahko spreminjajo tudi v
krajših obdobjih, če indeks rasti življenjskih stroškov preseže 5% od začetka
koledarskega leta.
7. člen
Ta tarifa začne veljati na dan potrditve s strani Sveta Zavoda
IPF, in sicer z 1. 2. 2005.
Ta tarifa se objavi v Uradnem
listu Republike Slovenije.
Ljubljana, dne 1. februarja 2005.
Predsednik
Sveta Zavoda IPF
Goran Lisica l. r.