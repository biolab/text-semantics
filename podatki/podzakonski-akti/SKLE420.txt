1
Banka Slovenije izdaja 14. izdajo blagajniškega zapisa v
apoenih po 500.000 tolarjev. Skupni znesek izdaje je 10.000,000.000 tolarjev.
Začetek obrestovanja je 1. 12. 1999.
Znesek iz prejšnjega odstavka pomeni osnovno prodajo blagajniškega
zapisa.
2
14. izdaja blagajniškega zapisa Banke Slovenije v apoenih po
500.000 tolarjev je zadnja izdaja blagajniškega zapisa, pri kateri bo imetnikom
delov nakupnega bona omogočeno uveljavljanje popusta.
3
Blagajniški zapis v apoenih po 500.000 tolarjev (v
nadaljevanju: blagajniški zapis) je izdan v nematerializirani obliki v
centralnem registru pri Klirinško depotni družbi, d.d., Ljubljana, Trg
republike 3.
4
Blagajniški zapis je kratkoročni, imenski vrednostni papir, ki
se vplača z diskontom. Obrestna mera znaša 8,5% letno. Diskont se računa
anticipativno po navadnem dnevnem obrestnem računu ob upoštevanju dejanskega števila
dni v mesecu oziroma letu.
5
Rok dospetja blagajniškega zapisa je 25. 5. 2000. Nominalna
vrednost 500.000 tolarjev pomeni obveznost Banke Slovenije ob dospelosti.
Pravice iz blagajniškega zapisa zastarajo v petih letih od dneva dospelosti.
6
Blagajniške zapise, ki jih občasno ponuja Banka Slovenije, lahko
vpisujejo banke v svojem imenu in za svoj račun ter v svojem imenu in za račun
drugih domačih pravnih in fizičnih oseb.
7
Banka Slovenije izplača na dan dospelosti obveznost iz blagajniških
zapisov na podlagi evidence lastništva v centralnem registru vrednostnih
papirjev pri Klirinško depotni družbi, d.d., Ljubljana na račune evidentiranih
imetnikov blagajni .kih zapisov oziroma njihovih pooblaščencev.
Za imetnika blagajniškega zapisa na dan dospelosti se šteje
oseba, ki je navedena v seznamu imetnikov blagajniških zapisov dne 22. 5.
2000 (stanje konec dneva poslovanja).
V primeru, da obveznosti iz blagajniškega zapisa na dan
dospelosti ni mogoče izpolniti zaradi tega, ker so v centralnem registru
vpisani napačni podatki ali podatkov za izplačilo ni, se šteje, da je imetnik
blagajniškega zapisa v upniški zamudi. Imetnik blagajniškega zapisa, ki je v
upniški zamudi lahko zahteva denarno izplačilo dospelih blagajniških zapisov v
roku petih let po dospelosti. V tem primeru mora imetnik blagajniškega zapisa
predložiti Banki Slovenije pisni zahtevek za nakazilo denarnih sredstev z vsemi
potrebnimi podatki za izplačilo. Denarna sredstva bodo imetniku nakazana v roku
treh delovnih dni po prejemu zahtevka.
8
Ta sklep začne veljati naslednji dan po objavi v Uradnem listu
Republike Slovenije.
Št. 22-0270/99
Ljubljana, dne 10. novembra 1999.
dr. France Arhar l. r.
Guverner