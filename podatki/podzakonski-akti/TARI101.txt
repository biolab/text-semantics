1. člen
S to tarifo se določajo nadomestila za
storitev objave v postopkih zaradi insolventnosti in v drugih primerih,
kjer obveznost objave na spletnih straneh za objave v postopkih zaradi
insolventnosti določa ZFPPIPP, ki jo opravlja Agencija
Republike Slovenije za javnopravne evidence in storitve (v nadaljevanju: AJPES)
po 122. členu ZFPPIPP.
2. člen
Pavšalno nadomestilo za objave iz 1. člena
te tarife znaša (brez DDV) za:
1.    
postopek prisilne poravnave 65 EUR,
2.    
stečajni postopek nad pravno osebo 100 EUR,
3.    
postopek prisilne likvidacije 100 EUR,
4.    
postopek osebnega stečaja 50 EUR,
5.    
postopek stečaja zapuščine 50 EUR,
6.    
postopek poenostavljene prisilne poravnave 65 EUR,
7.    
postopek preventivnega prestrukturiranja 65 EUR,
8.    
stečajni postopek nad pravno osebo, ki se je
začel zaradi ustavitve postopka prisilne poravnave ali ustavitve
postopka preventivnega prestruktruriranja, 35 EUR.
Nadomestilo iz 1. točke prvega odstavka se za postopek
prisilne poravnave, ki se je začel zaradi ustavitve postopka preventivnega prestrukturiranja,
ne zaračuna.
Nadomestilo iz 2. točke prvega odstavka se za stečajni postopek nad pravno osebo, ki se je začel
zaradi ustavitve postopka prisilne likvidacije, ne zaračuna.
3. člen
AJPES nadomestila za storitev objave
mesečno zaračunava pristojnim sodiščem do 5. delovnega dne za pretekli mesec.

Tarifa nadomestil za objave v postopkih zaradi
insolventnosti (Uradni list RS, št. 93/08)
vsebuje naslednjo končno določbo:
»4. člen
Ta tarifa začne veljati naslednji dan po
objavi v Uradnem listu Republike Slovenije, uporablja pa se od 1. oktobra
2008 dalje.«.

Dopolnitev Tarife nadomestil za objave v
postopkih zaradi insolventnosti (Uradni list RS, št. 40/12) vsebuje naslednjo končno določbo:
»2. člen
Ta dopolnitev Tarife nadomestil za objave v
postopkih zaradi insolventnosti začne veljati naslednji dan po objavi v Uradnem
listu Republike Slovenije.«.

Dopolnitev Tarife nadomestil za objave v
postopkih zaradi insolventnosti (Uradni list RS, št. 22/14) vsebuje naslednjo končno določbo:
»3. člen
Ta dopolnitev Tarife nadomestil za objave v
postopkih zaradi insolventnosti začne veljati naslednji dan po objavi v Uradnem
listu Republike Slovenije.«.