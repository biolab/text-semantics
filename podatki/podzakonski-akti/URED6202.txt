1. člen
(vsebina)
S to uredbo se določi ureditveno območje
strateškega mejnega prehoda Ljubelj (v nadaljnjem besedilu: SMP Ljubelj) na
podlagi Elaborata za ugotavljanje javne koristi za SMP Ljubelj, ki ga je
izdelal Inženiring IBT Ljubljana, d. d., pod št. 9388-A/051, oktober
2011, in je na vpogled na Ministrstvu za pravosodje in javno upravo,
Direktoratu za investicije in nepremičnine, Tržaška cesta 21, Ljubljana.
2. člen
(urbanistične podlage)
Urbanistična podlaga za določitev
ureditvenega območja SMP Ljubelj so prostorski akti občine. Ureditveno območje
strateškega mejnega prehoda urejajo:
-       
prostorske sestavine planskih aktov: Odlok o spremembah in dopolnitvah
prostorskih sestavin dolgoročnega plana občine Tržič (Uradni list RS, št.
109/99, 93/01 in 1/11),
-       
prostorski ureditveni pogoji: Odlok o prostorskih ureditvenih pogojih za
območje občine Tržič (Uradni list RS, št. 8/94, 114/00, 93/01, 71/05,
121/05, 75/08 in 1/11).
3. člen
(obseg ureditvenega območja)
(1) Ureditveno območje SMP Ljubelj
obsega nepremičnine, potrebne za opravljanje dejavnosti državnih organov, ter
neposredno okolico z objekti, potrebnimi za smotrno in varno odvijanje prometa,
trase za infrastrukturne objekte in naprave (komunalni vodi, elektroenergetsko
omrežje, javna razsvetljava, telekomunikacije, vodovod in meteorna
kanalizacija), potrebne za nemoteno delovanje SMP Ljubelj, in sicer zemljišča
ali dele zemljišč s parc. št. 1037/1, 1039/1, 1039/2 in 1040, vse k. o.
Podljubelj.
(2) Situacija ureditvenega območja je
prikazana v grafičnih prilogah in elaboratu za ugotavljanje javne koristi iz
1. člena te uredbe, ki so kot priloga sestavni del te uredbe.
4. člen
(javna korist)
Šteje se, da je zaradi gradnje na
ureditvenem območju iz prejšnjega člena izkazana javna korist.
5. člen
(končna določba)
Ta uredba začne veljati naslednji dan po
objavi v Uradnem listu Republike Slovenije.
Št. 00730-38/2012
Ljubljana, dne 15. novembra 2012
EVA 2012-2030-0028
Vlada Republike Slovenije
Janez Janša l.r.
Predsednik

Priloga: Situacija
ureditvenega območja in situacija upravljavcev