1. člen
(vsebina)
Ta pravilnik ureja neposredno uporabo sprejemljivih načinov usklajevanja
(v nadaljnjem besedilu: AMC EU), navodil (v nadaljnjem besedilu: GM EU) in
certifikacijskih specifikacij (v nadaljnjem besedilu: CS EU) Evropske agencije
za varnost v letalstvu (v nadaljnjem besedilu: EASA) ter sprejemljivih načinov skladnosti
(v nadaljnjem besedilu: AMC JAA) ter razlag in pojasnil (v nadaljnjem besedilu:
IEM JAA), ki so jih občasno izdajali Združeni letalski organi, če niso
nadomeščeni z akti EASA.
2. člen
(uporaba AMC EU, AMC JAA, GM EU, CS EU in IEM JAA)
(1) V upravnih postopkih, ki jih v zvezi z:
-       
Uredbo (ES) št. 216/2008 Evropskega parlamenta in Sveta z dne 20.
februarja 2008 o skupnih predpisih na področju civilnega letalstva in
ustanovitvi Evropske agencije za varnost v letalstvu in razveljavitvi Direktive
Sveta 91/670/EGS, Uredbe (ES) št. 1592/2002 in Direktive 2004/36/ES (UL L št.
79 z dne 19. 3. 2008, str. 1),
-       
Uredbo Sveta (EGS) št. 3922/91 z dne 16. decembra 1991 o uskladitvi
tehničnih predpisov in upravnih postopkov na področju civilnega letalstva (UL L
št. 373 z dne 31. 12. 1991, str. 4), kot je bila nazadnje spremenjena z Uredbo
Komisije (ES) št. 859/2008 z dne 20. avgusta 2008 o spremembi Uredbe Sveta
(EGS) št. 3922/91 glede skupnih tehničnih predpisov in upravnih postopkov, ki
se uporabljajo za komercialni prevoz z letali (UL L št. 254 z dne 20. 9. 2008,
str. 1),
-       
Uredbo Komisije (ES) št. 1702/2003 z dne 24. septembra 2003 o določitvi
izvedbenih določb za certificiranje zrakoplovov in sorodnih proizvodov, delov
in naprav glede plovnosti in okoljske ustreznosti ter potrjevanje projektivnih
in proizvodnih organizacij (UL L št. 243 z dne 27. 9. 2003, str. 6), kot je
bila nazadnje spremenjena z Uredbo Komisije (ES) št. 1057/2008 z dne 27.
oktobra 2008 o spremembi Dodatka II Priloge k Uredbi (ES) št. 1702/2003 o
certifikatu pregleda plovnosti (obrazec EASA 15a) (UL L št. 283 z dne 28. 10.
2008, str. 30), in
-       
Uredbo Komisije (ES) št. 2042/2003 z dne 20. novembra 2003 o stalni
plovnosti zrakoplovov in letalskih proizvodov, delov in naprav ter o
potrjevanju organizacij in osebja, ki se ukvarjajo s temi nalogami (UL L št.
315 z dne 28. 11. 2003, str. 1), kot je bila nazadnje spremenjena z Uredbo
Komisije (ES) št. 1056/2008 z dne 27. oktobra 2008 o spremembi Uredbe (ES) št.
2042/2003 o stalni plovnosti zrakoplovov in letalskih proizvodov, delov in
naprav ter o potrjevanju organizacij in osebja, ki se ukvarjajo s temi nalogami
(UL L št. 283 z dne 28. 10. 2008, str. 5), 
vodi Ministrstvo za promet, se šteje, da so zahteve iz navedenih predpisov
izpolnjene, če so rešitve skladne tudi z določbami AMC EU, GM EU in CS EU, ki
jih je izdal izvršni direktor EASA in so v angleškem jeziku objavljene na
spletni strani EASA (http://www.easa.eu.int/home/regul_en.html). Smiselno enako
velja za AMC JAA in IEM JAA, ki so jih občasno izdajali Združeni letalski
organi in niso nadomeščeni z AMC EU, GM EU ali CS EU.
(2) AMC EU, AMC JAA, GM EU, CS EU in IEM JAA iz prejšnjega
odstavka se uporabljajo vedno, kadar se upravna zadeva nanaša na predpise
Evropskih skupnosti iz prejšnjega odstavka.
3. člen
(seznanitev strank in pojasnila)
Pri uporabi AMC EU, AMC JAA, GM EU, CS EU in IEM JAA mora
uradna oseba, ki odloča v upravni zadevi ali opravlja posamezna dejanja v
upravnem postopku, v katerem je skladno s tem pravilnikom predpisana uporaba
AMC EU, AMC JAA, GM EU, CS EU in IEM JAA, stranko v upravnem postopku seznaniti
z uporabo AMC EU, AMC JAA, GM EU, CS EU in IEM JAA in na njeno zahtevo podati
potrebna strokovna pojasnila.
4. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-107/2009/12
Ljubljana, dne 1. septembra 2009
EVA 2009-2411-0052
dr. Patrick Vlačič l.r.
Minister
za promet