1. člen
Ta pravilnik določa telefonsko številko svetovalne službe za
opuščanje kajenja (v nadaljnjem besedilu: svetovalna služba) ter vsebino in
način delovanja svetovalne službe.
2. člen
Telefonska številka iz prvega odstavka 9. člena Zakona o
omejevanju uporabe tobačnih izdelkov (Uradni list RS, št. 17/06 – uradno
prečiščeno besedilo in 60/07) je 080 2777.
3. člen
Svetovalno službo organizira in vodi upravitelj telefonske
številke, ki opravlja dejavnost svetovanja odvajanja od kajenja in ga določi
minister, pristojen za zdravje, v roku 60 dni od uveljavitve tega
pravilnika.
4. člen
Svetovalna služba zagotavlja pomoč in svetuje osebam, ki: 
-    
iščejo strokovne informacije v zvezi z opuščanjem kajenja; 
-    
želijo začeti ali so v procesu opuščanja kajenja; 
-    
potrebujejo podporo v času vzdrževanja abstinence.
5. člen
Izvajalci storitev svetovanja iz prejšnjega člena, ki
izvajajo storitev svetovanja prek telefona, morajo zagotoviti: 
-    
obratovalni čas prejemanja klicev in aktivnega svetovanja ob delavnikih
med 17. in 20. uro; 
-    
avtomatski odzivnik, ki sporoča obratovalni čas telefonske številke
izven obratovalnega časa; 
-    
gradivo za samopomoč, ki ga na željo klicatelja pošljejo po pošti; 
-    
poročilo upravitelja telefonske številke o izvedenih svetovanjih enkrat
letno (do 1. marca za predhodno leto); 
-    
usposobljene svetovalce; 
-    
enoten pristop k svetovanju.
6. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 5803-42/2007-1
Ljubljana, dne 30. avgusta 2007
EVA 2007-2711-0078
Andrej Bručan l.r. 
Minister 
za zdravje