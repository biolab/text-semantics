1. člen
Ta uredba določa ceno vadbe varne vožnje in skupinske
delavnice o varnosti cestnega prometa in psihosocialnih odnosih med udeleženci
cestnega prometa, ki jo plača udeleženec.
2. člen
Cena vadbe varne vožnje in skupinske delavnice o varnosti
cestnega prometa in psihosocialnih odnosih med udeleženci cestnega prometa
znaša 125 eurov (skupaj z DDV) na kandidata.
3. člen
Izvajalci vadbe varne vožnje in skupinske delavnice o
varnosti cestnega prometa in psihosocialnih odnosih med udeleženci cestnega
prometa morajo za opravljanje tega dela dejavnosti voditi ločeno knjigovodstvo.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 00721-26/2010
Ljubljana, dne 23. decembra 2010
EVA 2010-2411-0077
Vlada Republike Slovenije
mag. Mitja Gaspari l.r. 
Minister