I
Vlada Republike Slovenije odreja javno razgrnitev osnutka sprememb
in dopolnitev lokacijskega načrta za odsek avtoceste Slivnica-Pesnica na območju
priključka Rogoza (v nadaljevanju: osnutek lokacijskega načrta), ki ga je izdelal
URBIS, d.o.o., pod številko projekta 30-007-2/99, v septembru 1999 in predloga
sprememb in dopolnitev prostorskih sestavin v naslovu navedenih planskih aktov
Občine Hoče-Slivnica, ki jih je izdelal URBIS, d.o.o., v septembru 1999.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95 in
11/99), in s prostorskimi sestavinami družbenega plana SR Slovenije za obdobje
od leta 1986 do leta 1990 (Uradni list SRS, št. 2/86, 41/87, 23/89 in Uradni
list RS, št. 72/95 in 11/99, v delu, ki ga opredeljuje osnutek lokacijskega načrta
(v nadaljevanju: državni prostorski planski akti).
III
Vlada Republike Slovenije predlaga Občini Hoče-Slivnica v
obravnavo in sprejem spremembe in dopolnitve planskih aktov občin.
IV
Občina Hoče-Slivnica mora poskrbeti za izvedbo javne razgrnitve
in organizacijo javnih obravnav osnutka lokacijskega načrta in predloga
sprememb in dopolnitev planskih aktov občine. Javna razgrnitev traja en mesec
in se prične tretji dan po objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjen osnutek
lokacijskega načrta in predlog sprememb in dopolnitev planskih aktov občin,
pripombe in predloge vsi zainteresirani in prizadeti.
VI
Občina Hoče-Slivnica mora v roku 30 dni po preteku javne
razgrnitve poslati ministru za okolje in prostor vse zbrane pripombe in
predloge. Če v tem roku minister ne prejme pripomb in predlogov z javne
razgrnitve, se šteje, da na osnutek lokacijskega načrta ni pripomb oziroma, da
je ta usklajen.
VII
Ta sklep se objavi v Uradnem listu Republike Slovenije.
Št. 350-06/98-4
Ljubljana, dne 28. oktobra 1999.
Vlada Republike Slovenije
Marjan Podobnik l. r.
Podpredsednik