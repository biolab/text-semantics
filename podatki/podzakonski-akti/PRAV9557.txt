1. člen
(1) Ta pravilnik določa vrednosti,
potrebne za ovrednotenje priznanih stroškov prestrukturiranja vinogradov in izpada
dohodka za vinsko leto 2009/2010, za izvajanje Uredbe Komisije (ES) št.
555/2008 z dne 27. junija 2008 o določitvi podrobnih pravil za izvajanje
Uredbe Sveta (ES) št. 479/2008 o skupni ureditvi trga za vino glede podpornih
programov, trgovine s tretjimi državami in obsega vinogradniških površin ter o
izvajanju nadzora v vinskem sektorju (UL L št. 170 z dne 30. 6. 2008, str.
1) zadnjič spremenjene z Uredbo Komisije (ES) št. 42/2009 z dne 20. januarja
2009 o spremembi Uredbe (ES) št. 555/2008 o določitvi podrobnih pravil za
izvajanje Uredbe Sveta (ES) št. 479/2008 o skupni ureditvi trga za vino glede
podpornih programov, trgovine s tretjimi državami in obsega vinogradniških
površin ter o izvajanju nadzora v vinskem sektorju (UL L št. 16 z dne 21. 1.
2009, str. 6), in sicer:
-      
tabelo za izračun stroškov prestrukturiranja,
-      
višino priznane vrednosti izpada dohodka in
-      
najvišjo višino priznanih stroškov prestrukturiranja.
(2) Ta pravilnik določa tudi predviden
delež sofinanciranja priznanih stroškov prestrukturiranja in vrednosti izpada
dohodka, za določitev višine varščine za vloge, vložene v vinskem letu
2008/2009.
2. člen
(1) Stroški prestrukturiranja se
izračunajo s pomočjo tabel iz priloge 1, ki je sestavni del tega pravilnika.
(2) Posamezni ukrepi za
prestrukturiranje vinograda, navedeni v tabelah iz prejšnjega odstavka, so
opredeljeni v prilogi 2, ki je sestavni del tega pravilnika.
3. člen
Višina priznane vrednosti izpada dohodka,
določena na podlagi povprečne dosežene cene vina iz tržnoinformacijskega
sistema in povprečnih kalkulativnih stroškov pridelave vina, znaša 6.171
EUR/ha.
4. člen
(1) Najvišja višina priznanih stroškov
prestrukturiranja znaša 39.298 EUR/ha.
(2) Če je izračun stroškov
prestrukturiranja višji od najvišje višine priznanih stroškov
prestrukturiranja, se upošteva najvišjo višino priznanih stroškov
prestrukturiranja iz prejšnjega odstavka.
5. člen
Predviden delež sofinanciranja priznanih
stroškov prestrukturiranja in vrednosti izpada dohodka, za določitev višine
varščine za vloge, vložene v vinskem letu 2008/2009, znaša 0,30.

Priloga
1: Tabela za izračun stroškov prestrukturiranja
Priloga
2: Opis posameznih ukrepov za prestrukturiranje vinograda

Pravilnik o vrednostih, potrebnih za
ovrednotenje priznanih stroškov prestrukturiranja vinogradov in izpada dohodka
v vinskem letu 2009/2010, in predvidenem deležu sofinanciranja v vinskem letu
2008/2009 (Uradni list RS, št. 23/09)
vsebuje naslednjo končno določbo: 
»6. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
vrednostih, potrebnih za ovrednotenje priznanih stroškov prestrukturiranja
vinogradov in izpada dohodka v vinskem letu 2009/2010, in predvidenem deležu
sofinanciranja v vinskem letu 2008/2009 (Uradni list RS, št. 38/10) vsebuje naslednjo končno določbo: 
»3. člen
Ta pravilnik začne veljati petnajsti dan po
objavi v Uradnem listu Republike Slovenije.«.