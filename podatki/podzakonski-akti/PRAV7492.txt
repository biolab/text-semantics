I. SPLOŠNE DOLOČBE
1. člen
(vsebina)
Ta pravilnik določa pogoje, ki jih morajo
izpolnjevati zbirališča, prevozniki in trgovci z govedom, prašiči, drobnico in
konji, ter postopek njihove odobritve oziroma registracije in vodenje evidenc v
skladu z:
-      
Direktivo Sveta z dne 26. junija 1964 o problemih v zvezi z
zdravstvenim varstvom živali, ki vplivajo na trgovino z govedom in prašiči
znotraj Skupnosti (UL L št. 121 z dne 29. 7. 1964, str. 1977), zadnjič
spremenjeno s Sklepom Komisije z dne 15. decembra 2009 o spremembi priloge
D k Direktivi Sveta 64/432/EGS glede diagnostičnih testov za enzootsko govejo
levkozo (UL L št. 336 z dne 18. 12. 2009, str. 36) (Direktiva 64/432/EGS),
-      
Direktivo Sveta z dne 28. januarja 1991 o pogojih v zvezi z
zdravstvenim varstvom živali, ki urejajo trgovanje znotraj Skupnosti z ovcami
in kozami (UL L št. 46 z dne 19. 2. 1991, str. 19), zadnjič spremenjeno z
Direktivo Sveta 2008/73/ES z dne 15. julija 2008 o poenostavitvi postopkov
za oblikovanje seznamov in objavljanje informacij na veterinarskem in
zootehniškem področju, ter o spremembi direktiv 64/432/EGS, 77/504/EGS,
88/407/EGS, 88/661/EGS, 89/361/EGS, 89/556/EGS, 90/426/EGS, 90/427/EGS,
90/428/EGS, 90/429/EGS, 90/539/EGS, 91/68/EGS, 92/35/EGS, 91//496/EGS,
92/65/EGS, 92/66/EGS, 92/119/EGS, 94/28/ES, 200/75/ES, Odločbe 2000/258/ES ter
direktiv 2001/89/ES, 2002/60/ES in 2005/94/ES (UL L št. 219 z dne 14. 8. 2008,
str. 40) (Direktiva 91/68/EGS),
-      
Direktivo Sveta z dne 26. junija 1990 o pogojih v zvezi z
zdravstvenim varstvom živali, ki ureja premike in uvoz kopitarjev iz tretjih
držav (UL L št. 224 z dne 18. 8. 1990, str. 42), zadnjič spremenjeno z
Direktivo Sveta 2008/73/ES z dne 15. julija 2008 o poenostavitvi postopkov
za oblikovanje seznamov in objavljanje informacij na veterinarskem in zootehniškem
področju, ter o spremembi direktiv 64/432/EGS, 77/504/EGS, 88/407/EGS,
88/661/EGS, 89/361/EGS, 89/556/EGS, 90/426/EGS, 90/427/EGS, 90/428/EGS,
90/429/EGS, 90/539/EGS, 91/68/EGS, 92/35/EGS, 91//496/EGS, 92/65/EGS,
92/66/EGS, 92/119/EGS, 94/28/ES, 200/75/ES, Odločbe 2000/258/ES ter direktiv
2001/89/ES, 2002/60/ES in 2005/94/ES (UL L št. 219 z dne 14. 8. 2008, str.
40) (Direktiva 90/426/EGS),
-      
Direktivo Sveta 2008/73/ES z dne 15. julija 2008 o poenostavitvi
postopkov za oblikovanje seznamov in objavljanje informacij na veterinarskem in
zootehniškem področju, ter o spremembi direktiv 64/432/EGS, 77/504/EGS,
88/407/EGS, 88/661/EGS, 89/361/EGS, 89/556/EGS, 90/426/EGS, 90/427/EGS,
90/428/EGS, 90/429/EGS, 90/539/EGS, 91/68/EGS, 92/35/EGS, 91/496/EGS,
92/65/EGS, 92/66/EGS, 92/119/EGS, 94/28/ES, 200/75/ES, Odločbe 2000/258/ES ter
direktiv 2001/89/ES, 2002/60/ES in 2005/94/ES (UL L št. 219 z dne 14. 8. 2008,
str. 40), zadnjič spremenjeno z Odločbo Sveta z dne 5. maja 2009 o popravku
Direktive 2008/73/ES o poenostavitvi postopkov za oblikovanje seznamov in
objavljanje informacij na veterinarskem in zootehničnem področju (UL L št. 145
z dne 10. 6. 2009, str. 43).
2. člen
(pomen izrazov)
(1) Izrazi, uporabljeni v tem
pravilniku, imajo naslednji pomen:
a)  zbirališče so zbirni centri in sejmi, ki so namenjeni izključno
zbiranju živali zaradi trgovanja, izvoza, uvoza ali prometa;
b)  zbirni center je registriran objekt, kjer se živali iz različnih
rej zbirajo in združujejo v pošiljke, namenjene za trgovanje, izvoz, uvoz ali
promet;
c)  sejem je vrsta zbirnega centra, kjer se živali iz različnih rej
zbirajo in neposredno prodajajo z namenom prometa;
d)  razkuževalnik je priprava, napolnjena z razkužilnim sredstvom, v
obliki preproge ali kanala, ki je namenjena razkuževanju obutve ljudi ali koles
prevoznih sredstev na vhodu in izhodu.
(2) Ostali izrazi, uporabljeni v tem
pravilniku, imajo enak pomen kot ga določa Uredba Sveta ES št. 1/2005 z dne 22. decembra
2004 o zaščiti živali med prevozom in postopki, povezanimi z njim, in o
spremembi Direktiv 64/432/EGS in 93/119/ES ter Uredbe 1255/97/ES (UL L št. 3 z
dne 5. januarja 2005, str. 1; v nadaljnjem besedilu: Uredba 1/2005/ES).
II. ZBIRNI CENTRI IN SEJMI
3. člen
(pogoji za zbirne centre)
Zbirni center mora izpolnjevati naslednje
pogoje:
a) 
imeti objekt s prostori za nastanitev živali,
b)  imeti opremo za natovarjanje, raztovarjanje, napajanje in krmljenje
ter po potrebi tudi za drugo oskrbovanje živali; takšna oprema mora omogočati
enostavno čiščenje in razkuževanje,
c) 
imeti prostor za preglede živali,
d) 
imeti prostor za izolacijo živali,
e) 
imeti razkuževalnik in opremo za čiščenje in
razkuževanje prostorov in vozil,
f)   imeti prostor za shranjevanje krme, stelje in gnoja,
g) 
imeti sistem za zbiranje odpadne vode,
h) 
imeti pisarno za uradnega veterinarja.
4. člen
(pogoji za sejme)
(1) Sejem mora izpolnjevati naslednje
pogoje:
a)  imeti objekt s prostori za nastanitev živali ali prostor za vozila,
ki zagotavlja živalim zaščito in oskrbo,
b)  imeti opremo za natovarjanje, raztovarjanje, napajanje in krmljenje
ter po potrebi tudi za drugo oskrbovanje živali; takšna oprema mora omogočati
enostavno čiščenje in razkuževanje,
c)  imeti prostor za preglede živali,
d)  imeti prostor za izolacijo živali,
e)  imeti razkuževalnik in opremo za čiščenje in razkuževanje prostorov
in vozil,
f)   imeti prostor za shranjevanje krme, stelje in gnoja,
g)  imeti sistem za zbiranje odpadne vode.
(2) Pogoje iz prejšnjega odstavka mora
izpolnjevati tudi sejem, na katerem se prodajajo druge vrste živali kot govedo,
prašiči, drobnica in konji.
5. člen
(preprečevanje prenosa kužnih bolezni in
trpljenja živali)
(1) Zbirališča in živali, ki se
nahajajo v zbirališču, morajo biti pod uradnim veterinarskim nadzorom.
(2) Odgovorna oseba zbirališča mora
zaradi preprečitve prenosa kužne bolezni zagotoviti, da živali ne pridejo v
stik z živalmi nižjega zdravstvenega statusa, med katerimi je možen prenos
določene kužne bolezni.
(3) Odgovorna oseba zbirališča Iahko
sprejme le živali, ki ne kažejo kliničnih znakov kužnih bolezni, poleg tega
mora govedo prihajati iz čred, uradno prostih tuberkuloze, bruceloze in
Ievkoze, drobnica pa iz gospodarstev, uradno prostih bruceloze (Brucella
melitensis).
(4) Živali v zbirališču morajo biti
predpisano označene, spremljati pa jih morajo predpisani dokumenti o označitvi,
za kar odgovarja odgovorna oseba zbirališča, ki sprejema živali.
(5) Zbirališče mora biti pred začetkom
zbiranja živali očiščeno in razkuženo po postopku, ki ga odobri uradni veterinar,
ki opravlja veterinarski nadzor.
(6) Pri razkladanju, vhlevljanju in
nakladanju živali v zbirališče je treba z živalmi ravnati tako, da se prepreči
vsako nepotrebno trpljenje živali.
(7) V zbirališču je potrebno fizično
Iočiti poškodovane živali od zdravih živali in jim nuditi takojšnjo
veterinarsko pomoč, poginule živali pa mora z mesta za izolacijo poginulih
živali v čim krajšem možnem času odpeIjati veterinarsko-higienska služba.
(8) V zbirališču se mora nakladati
živali le na vozila, ki so očiščena in razkužena v skladu s predpisom, ki ureja
čiščenje in razkuževanje vozil, s katerimi se prevažajo pošiljke živali.
6. člen
(promet, trgovanje, uvoz in izvoz)
(1) Živali, ki se uvažajo preko
zbirnih centrov, in živali, namenjene trgovanju ali izvozu preko zbirnih
centrov, morajo spremljati predpisana veterinarska spričevala. Če označitev
živali ni skladna s predpisi Skupnosti, je potrebno v zbirnem centru take
živali ponovno označiti na predpisan način.
(2) Uradni veterinar izda po
opravljenem pregledu prispelih živali, največ 24 ur pred odhodom iz zbirnega
centra, eno veterinarsko spričevalo za vse klinično zdrave živali, ki ga v eni
pošiljki zapustijo.
(3) Klavne živali, ki so namenjene
trgovanju ali prometu preko zbirnih centrov, mora poleg veterinarskega
spričevala spremljati tudi izjava o prehranski varnosti, ki je dosegljiva na
spletnih straneh Veterinarske uprave Republike Slovenije (v nadaljnjem
besedilu: VURS).
(4) Ne glede na prejšnji odstavek
izjava o prehranski varnosti ni potrebna za klavne živali, ki so namenjene
izvozu.
(5) Ne glede na prvi odstavek tega
člena pošiljke živali, ki izvirajo iz Republike Slovenije in so namenjene
prometu na območju Republike Slovenije preko zbirnega centra ali sejma, ne
potrebujejo veterinarskega spričevala.
7. člen
(vodenje in hramba evidenc)
(1) Odgovorna oseba zbirališča mora
poleg vpisovanja podatkov v centralne registre živali, ki so vzpostavljeni,
voditi tudi evidence, iz katerih so razvidni naslednji podatki:
-      
osebno ime oziroma firma imetnika živali ter naslov oziroma sedež;
-      
datum in čas prihoda in odhoda v in iz zbirališča;
-      
izvor, število in identifikacijske oznake živali, ki pridejo v
zbirališče, ter njihov namembni kraj;
-      
številka registrske tablice vozila in številka dovoljenja prevoznika iz
evidence VURS ali evidence pristojnega organa druge države članice Evropske
unije v skladu s predpisom, ki ureja pogoje in način prevoza živali.
(2) Podatke iz prejšnjega odstavka
mora odgovorna oseba zbirališča hraniti najmanj 3 leta.
8. člen
(odobritev)
(1) Zbirališče mora biti za izvajanje
svoje dejavnosti odobreno pri območnem uradu VURS (v nadaljnjem besedilu: OU
VURS)
(2) Postopek odobritve se začne na
podlagi vloge na OU VURS.
(3) Direktor OU VURS imenuje komisijo,
ki na kraju samem preveri izpolnjevanje pogojev iz tega pravilnika in Uredbe
1/2005/ES. Komisijo sestavljata dva člana, od katerih je eden predsednik, ki
mora biti uradni veterinar.
(4) Če zbirališče izpolnjuje pogoje iz
prejšnjega odstavka, ga direktor OU VURS z odločbo odobri in vpiše v evidenco
OU VURS.
(5) Iz odločbe iz prejšnjega odstavka
morajo biti razvidni naslednji podatki:
-      
osebno ime oziroma firma Iastnika zbirališča;
-      
naslov oziroma sedež Iastnika zbirališča;
-      
odgovorna oseba zbirališča;
-      
morebitni naziv in naslov registriranega objekta;
-      
vrsta in kategorija živali ter navedba ustreznega predpisa Skupnosti, ki
omogoča delovanje zbirališča za te vrste in kategorije živali.
(6) Odločba, s katero se zbirališče
odobri, se mora glasiti na določene vrste živali, namen uporabe in dovoljeno največjo
kapaciteto živali.
(7) OU VURS dodeli vsakemu odobrenemu
zbirališču številko odobritve, ki je lahko omejena na eno ali več vrst živali,
ali na plemenske živali ali živali za pitanje ali živali za zakol.
(8) Odgovorna oseba zbirališča mora
obvestiti OU VURS o vsaki spremembi podatkov iz petega odstavka tega člena in o
vseh dejstvih, ki bi lahko vplivala na odobritev v roku 8 dni od nastale
spremembe.
(9) OU VURS začasno odvzame odobritev
zbirališču, če ugotovi, da zbirališče ne izpolnjuje več pogojev iz tega pravilnika,
Uredbe 1/2005/ES in predpisov o pogojih, ki jih morajo za trgovanje na
teritoriju Evropske unije glede zdravstvenega stanja izpolnjevati govedo,
prašiči, ovce, koze in kopitarji.
(10) Začasni odvzem odobritve se
prekliče, ko OU VURS ugotovi, da so izpolnjeni pogoji iz prejšnjega odstavka.
(11) O začasnem odvzemu odobritve
direktor OU VURS obvesti glavni urad VURS, ki zbirališče začasno črta s seznama
odobrenih objektov v Republiki Sloveniji.
(12) OU VURS sproti poroča o vseh
odobritvah iz tega člena pristojni službi za identifikacijo in registracijo
živali in glavnemu uradu VURS.
(13) Glavni urad VURS pripravi in
posodablja seznam odobrenih zbirališč in njihovih številk odobritve in jih
objavi na spletni strani VURS: http://www.vurs.gov.si.
III. PREVOZNIKI
9. člen
(črtan)
10. člen
(veterinarsko-higienski red)
(1) Prevoznik mora zagotoviti, da iz
njegovega vozila za prevoz živali ne padajo oziroma ne iztekajo iztrebki, stelja
ali krma.
(2) Prevoznik mora zagotoviti, da
živali, za katere je odgovoren, nikoli ne pridejo v stik z živalmi nižjega
zdravstvenega statusa, med katerimi je možen prenos določene kužne bolezni.
(3) Po vsakem opravljenem prevozu mora
prevoznik poskrbeti, da se vozilo očisti in razkuži v skladu s predpisom, ki
ureja čiščenje in razkuževanje vozil, s katerimi se prevažajo pošiljke živali
in o tem hraniti pisna dokazila v skladu z 11. členom tega pravilnika.
Prevoznik mora imeti ustrezno opremo in prostore za čiščenje in razkuževanje,
vključno s prostori za skladiščenje stelje in gnoja, ali pa mora predložiti
listinske dokaze, da te postopke izvaja tretja, za to odobrena oseba.
11. člen
(evidence prevoznikov)
(1) Prevoznik mora za vsako vozilo, ki
ga uporablja za prevoz živali, voditi evidenco, iz katere so razvidni naslednji
podatki:
-      
kraj, datum in ura nakladanja in številka odobritve zbirališča ali
registracijska številka kmetijskega gospodarstva (v nadaljnjem besedilu: KMG – MID)
izvora pošiljke živali;
-      
kraj, datum in ura razkladanja in KMG – MID ali številka odobritve
prejemnika pošiljke živali;
-      
vrsta, kategorija in število živali, ki se prevažajo;
-      
kraj in datum ter ura opravljenega čiščenja in razkuževanja vozila;
-      
številke spremnih dokumentov, ki spremljajo pošiljko živali.
(2) Podatke iz prejšnjega odstavka
mora prevoznik hraniti najmanj 3 Ieta.
IV. TRGOVCI
12. člen
(registracija in odobritev)
(1) Trgovec lahko opravlja naslednje
dejavnosti:
-      
z živalmi trguje tako, da jih neposredno kupuje in prodaja;
-      
živali pred prodajo zbira v svojih hlevih, namenjenimi izključno
živalim, s katerimi trguje, jih izvaža ali daje v promet.
(2) Za dejavnost iz prve alinee
prejšnjega odstavka morajo biti trgovci registrirani pri OU VURS. Na podlagi
vloge, ki mora vsebovati osebne podatke trgovca in vrsto živali, s katerimi
namerava trgovati, dodeli OU VURS trgovcu registrsko številko in ga
vpiše v evidenco.
(3) Za dejavnost iz druge alinee
prvega odstavka tega člena morajo trgovci izpolnjevati pogoje iz 3. člena
tega pravilnika in biti odobreni pri OU VURS po postopku iz 8. člena tega
pravilnika.
(4) Trgovci z živalmi morajo biti pod
uradnim veterinarskim nadzorom.
(5) OU VURS sproti poroča o vseh
registracijah in odobritvah iz tega člena glavnemu uradu VURS in pristojni službi
za identifikacijo in registracijo živali.
(6) Glavni urad VURS pripravi in posodablja
sezname odobrenih trgovcev, registriranih prostorov, ki jih uporabljajo trgovci
pri svojem poslovanju in njihove številke odobritve ter jih objavi na spletni
strani VURS: http://www.vurs.gov.si.
13. člen
(preprečevanje prenosa kužnih bolezni)
(1) Trgovec mora najmanj en delovni
dan pred predvidenim trgovanjem v sistem sledenja pošiljk živali in izdelkov
(TRACES) na OU VURS po elektronski pošti najaviti pošiljko za trgovanje v
obliki, kot je določena v I. delu priloge Uredbe Komisije (ES) št. 599/2004 z
dne 30. marca 2004 o sprejetju usklajenega vzorca spričevala in
inšpekcijskega poročila, povezanima s trgovino z živalmi in proizvodi
živalskega izvora med državami članicami Skupnosti (UL L št. 94 z dne 31. 3.
2004, str. 44).
(2) Trgovec mora zagotoviti, da
živali, s katerimi trguje, v času trgovanja ne pridejo v stik z živalmi nižjega
zdravstvenega statusa, zaradi česar bi bil možen prenos določenih kužnih
bolezni.
(3) Trgovec sme trgovati le z živalmi,
ki so predpisano označene in ne kažejo kliničnih znakov kužnih bolezni, poleg
tega mora govedo prihajati iz čred, uradno prostih tuberkuloze, bruceloze in
Ievkoze, drobnica pa iz gospodarstev, uradno prostih bruceloze (Brucella
melitensis).
(4) OU VURS Iahko dovoli promet z
označenimi živalmi, ki ne izpolnjujejo pogojev iz prejšnjega odstavka, če je
zagotovljena sledljivost in so namenjene neposredno v klavnico v Republiki
Sloveniji za takojšnji zakol, ki mora potekati Iočeno od rednega klanja.
14. člen
(vodenje evidenc)
(1) Trgovec mora voditi evidenco, iz
katere so razvidni naslednji podatki:
-      
osebno ime oziroma firma Iastnika živali;
-      
naslov oziroma sedež Iastnika živali;
-      
KMG – MID ali številka odobritve izvora živali;
-      
datum nakupa živali;
-      
vrsta, kategorija, število in identifikacijske oznake posameznih živali;
-      
popis številk potnih listov, spremnih listov ali drugih
identifikacijskih dokumentov, ki spremljajo živali;
-      
registrska številka prevoznika, ki je opravil prevoz pošiljke živali;
-      
osebno ime oziroma firma kupca živali;
-      
naslov oziroma sedež kupca živali;
-      
KMG – MID ali številka odobritve namembnega gospodarstva;
-      
kopije načrtov poti, če so glede na trajanje prevoza potrebni v skladu z
Uredbo 1/2005/ES;
-      
serijske številke veterinarskih spričeval.
(2) Podatke iz prejšnjega odstavka
mora trgovec hraniti najmanj 3 Ieta.
V. REGISTRI
15. člen
(vodenje registra na glavnem uradu VURS)
Glavni urad VURS vodi naslednje registre:
-      
o odobritvah iz dvanajstega odstavka 8. člena tega pravilnika;
-      
(črtana);
-      
o registracijah in odobritvah iz petega odstavka 12. člena tega
pravilnika.

Pravilnik o pogojih, ki jih morajo
izpolnjevati zbirališča, prevozniki in trgovci z živalmi (Uradni list RS, št. 99/06)
vsebuje naslednji končni določbi:
»VI. KONČNI DOLOČBI
16. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o pogojih, ki jih morajo izpolnjevati zbirni centri,
prevozniki živali in trgovci z živalmi ter o postopku registracije (Uradni list
RS, št. 85/02, 62/03 in 33/05).
17. člen
(uveljavitev)
Ta pravilnik začne veljati naslednji dan po
objavi v Uradnem Iistu Republike Slovenije.«.

Pravilnik o spremembah Pravilnika o pogojih,
ki jih morajo izpolnjevati zbirališča, prevozniki in trgovci z živalmi (Uradni
list RS, št. 96/09) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o pogojih, ki jih morajo izpolnjevati zbirališča, prevozniki in
trgovci z živalmi (Uradni list RS, št. 42/10) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.