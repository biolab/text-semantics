1
S tem sklepom se določita slovenski računovodski standard 33
– Računovodske rešitve v društvih – in kontni okvir za društva. 
Ta standard dopolnjuje že sprejete temeljne in posebne
slovenske računovodske standarde.
2
Slovenski računovodski standard za društva in kontni okvir za
društva se objavita v reviji Revizor – glasilu Slovenskega inštituta za
revizijo – ter v posebni brošuri z naslovom Slovenska računovodska standarda 33
in 34, april 1996, v izdaji Slovenskega inštituta za revizijo, Ljubljana,
Dunajska 106, in založbi Zveze računovodij, finančnikov in revizorjev
Slovenije, Ljubljana, Dunajska 106.
3
Ta sklep se objavi v Uradnem listu RS in začne veljati
petnajsti dan po objavi. Slovenski računovodski standard za društva se
uporablja od 1. januarja 1996. Društva lahko v letu 1996 vodijo poslovne
knjige, kot določa zakon o računovodstvu (Uradni list SFRJ, št. 12/89, 35/89,
3/90 in 61/90, ter Uradni list RS, št. 42/90, 30/93 in 32/93), vendar morajo
zagotoviti podatke in sestaviti letno poročilo za leto 1996 v skladu z določili
standarda.
Direktor 
Slovenskega inštituta za revizijo 
Marjan Odar l. r.
 