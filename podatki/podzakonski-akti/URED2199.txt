1. člen
(predmet rudarske pravice)
Ta uredba določa pogoje za podelitev
rudarske pravice za raziskovanje oziroma za gospodarsko izkoriščanje mineralnih
surovin na raziskovalnih oziroma pridobivalnih prostorih, kot je določeno v 7.
členu te uredbe.
Koncesionar pridobi rudarsko pravico s
koncesijo.
2. člen
(pogoji, ki jih mora izpolnjevati nosilec
rudarske pravice)
Nosilec rudarske pravice mora izpolnjevati
naslednje pogoje:
1.     
da je pravna oseba, registrirana v Republiki Sloveniji, ali fizična
oseba, ki je državljan Republike Slovenije;
2.     
da proti njemu ni uveden postopek prisilne poravnave, stečaja ali
likvidacijski postopek;
3.     
da ponudi mineralno surovino, ki jo pridobi in ne porabi za lastne
potrebe, na trgu vsem zainteresiranim;
4.     
da predloži zahtevano bančno garancijo v primeru izbire plačevanja
sanacije po predpisu, ki določa plačila za sanacijo posledic rudarskih del.
3. člen
(okoljevarstveni pogoji)
Nosilec rudarske pravice mora v času
pripravljalnih del ter v času izvajanja in opustitve posega raziskovanja in
gospodarskega izkoriščanja mineralnih surovin, poleg izpolnjevanja
okoljevarstvenih pogojev po predpisih, zagotoviti še:
-       
ukrepe, da bo predvideni poseg v okolje izveden tako, da se v največji
možni meri zmanjša poraba prostora in energije v času izvajanja;
-       
ukrepe, s katerimi se dosegajo največje možne stopnje varstva okolja
pred emisijami plinastih, tekočih ali trdnih snovi v zrak, tla, površinske vode
ali podtalnico;
-       
ukrepe za preprečevanje čezmernega onesnaževanja okolja z emisijami
hrupa;
-       
smotrno izkoriščanje mineralne surovine z izbiro ustrezne, sodobne
tehnologije;
-       
upoštevanje pravil ravnanja, varstvenih režimov, izhodišč in
naravovarstvenih pogojev za varstvo naravnih vrednot in ohranjanja biotske
raznovrstnosti;
-       
ukrepe za primer tveganja in nevarnosti za okolje v primeru ekološke
nesreče kot posledice posega;
-       
ukrepe za zavarovanje vodnih virov, v primeru če koncesionar pride do
nahajališča vode;
-       
dovozne poti do mesta izvajanja posega in jih primerno uredi;
-       
ukrepi, da se prepreči razlitje mineralnih ali sintetičnih olj in
naftnih derivatov;
-       
ukrepe v zvezi s sanacijo med in po prenehanju izvajanja dejavnosti in
sicer tako, da se v največji meri vzpostavi novo ali nadomesti prejšnje stanje
okolja.
4. člen
(stroški nosilca rudarske pravice)
Nosilec rudarske pravice nosi vse stroške v
zvezi z rudarsko pravico, ki bo podeljena na podlagi te uredbe.
5. člen
(roki)
Rok za začetek trajanja rudarske pravice
začne teči z dnem podpisa koncesijske pogodbe.
Rudarska pravica se lahko podaljša na način
in pod pogoji, kot je bila podeljena.
6. člen
(omejitev)
Nosilec rudarske pravice ima pravico
izključno le do raziskovanja oziroma gospodarskega izkoriščanja mineralne
surovine, ki je predmet rudarske pravice.
7. člen
(mineralna surovina, pridobivalni prostor
in pogoji, pod katerimi se podeljuje rudarska pravica)
Rudarska pravica po tej uredbi se podeljuje
za mineralne surovine na naslednjih raziskovalnih oziroma pridobivalnih
prostorih pod sledečimi pogoji:
I.      
Za raziskovanje mineralne surovine v polju Jezerci, Občina Bled, k.o.
Bled:
1.     
Predmet rudarske pravice je raziskovanje geotermičnega energetskega
vira.
2.     
V zvezi z mineralno surovino se lahko opravlja dejavnost raziskovanja.
3.     
Trajanje rudarske pravice je predvideno za dobo treh let.
4.     
Rudarska pravica se nanaša na raziskovalni prostor polja Jezerci, Občina
Bled, na parceli št. 435/1, k.o. Bled.
5.     
Plačilo za rudarsko pravico se uredi skladno s predpisom, ki ureja način
določanja plačila za rudarsko pravico in opredeli s koncesijsko pogodbo.
6.     
Po končanem raziskovanju mora nosilec rudarske pravice na zemljišču
sanirati posledice izvajanja raziskovalnih del.
II.     
Za gospodarsko izkoriščanje mineralne surovine v gramoznici Stari grad,
Občina Krško, k.o. Pesje:
1.     
Predmet rudarske pravice je izkoriščanje proda in peska, v količini
100.000 m3 letno.
2.     
V zvezi z mineralno surovino se lahko opravlja dejavnost pridobivanja
mineralne surovine za drobljenje in sejanje, gradnjo cest in pripravo betonov;
3.     
Trajanje rudarske pravice je predvideno za dobo desetih let.
4.     
Rudarska pravica se nanaša na razširjeni pridobivalni prostor gramoznice
Stari grad, Občina Krško, na parcelah št. 274/225, 274/226, 274/227, 274/228,
274/229, 274/230 (3. kaseta), 274/519, 274/221, 274/520, 274/222, 274/223,
274/217, 274/219, 274/224, 274/521, 274/497, 274/522, 274/216, 274/523, 274/510
( kaseta), 274/215, 274/214, 274/524, 274/212, 274/525, 274/211, 274/526,
274/210 (5. kaseta), 274/527, 274/528, 274/209, 274/529, 274/208, 274/530,
274/207, 274/205, 274/206, 274/531, 274/204, 274/532, 274/203 in 274/243 (6.
kaseta), vse k.o. Pesje.
5.     
Plačilo za rudarsko pravico znaša za proizvedeno enoto 20% povprečne
cene m3 mineralne surovine v raščenem stanju, skladno s predpisom,
ki ureja način določanja plačila za rudarsko pravico. Plačilo za pridobivalni
prostor in za sanacijo zemljišča se uredi s koncesijsko pogodbo.
6.     
Dolžnost nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so, da mora
upoštevati zahteve iz veljavnega zazidalnega načrta gramoznice Stari grad in
urediti območje pridobivanja mineralne surovine ter območje predvidene sanacije
v ustrezen nadomestni habitat tako, kot to določajo varstvene usmeritve in
pogoji za ohranjanje biotske raznovrstnosti, ki jih je Zavod Republike
Slovenije za varstvo narave – Območna enota Ljubljana v skladu s 97. členom
zakona o ohranjanju narave (Uradni list RS, št. 56/99 in 31/00) podal v
naravovarstvenih smernicah k aktu rabe naravnih dobrin št. 3-II-117/2-O-02/HT z
dne 8. 4. 2002.
III.   
Za gospodarsko izkoriščanje mineralne surovine v glinokopu Hardeška
šuma, Občina Ormož, k.o. Hardek:
1.     
Predmet rudarske pravice je izkoriščanje opekarske gline, v količini
130.000 m3 letno.
2.     
V zvezi z mineralno surovino se lahko opravlja dejavnost izkoriščanja in
predelave.
3.     
Trajanje rudarske pravice je predvideno za dobo desetih let.
4.     
Rudarska pravica se nanaša na razširjeni pridobivalni prostor glinokopa
Hardeška šuma, Občina Ormož, na parcelah št. 118, 119, 120, 121, 128, 129, 130,
133 in 138, vse k.o. Hardek.
5.     
Plačilo za rudarsko pravico znaša za proizvedeno enoto 5% povprečne cene
m3 mineralne surovine v raščenem stanju, skladno s predpisom, ki
ureja način določanja plačila za rudarsko pravico. Plačilo za pridobivalni
prostor in za sanacijo zemljišča se uredi s koncesijsko pogodbo.
6.     
Dolžnosti nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so, da mora
sprotno sanirati in ob dokončni sanaciji urediti območje izkoriščanja v
nadomestni habitat za ogrožene rastlinske in živalske vrste, v obliki sistema
manjših mlak z ustrezno oblikovanimi brežinami oziroma številnimi plitvimi in
bogato strukturiranimi deli.
IV.   
Za gospodarsko izkoriščanje mineralne surovine v kamnolomu Lukovica,
Občina Lukovica, k.o. Lukovica in k.o. Krašnja: 
1.     
Predmet rudarske pravice je izkoriščanje tehničnega kamna – dolomita, v
količini od 100.000 m3 do 400.000 m3 letno.
2.     
V zvezi z mineralno surovino se lahko opravlja dejavnost pridobivanja
mineralne surovine in njena predelava za izgradnjo cest, izdelavo betonov in
betonskih izdelkov.
3.     
Trajanje rudarske pravice je predvideno za dobo desetih let.
4.     
Rudarska pravica se nanaša na razširjeni pridobivalni prostor kamnoloma
Brezovica, Občina Lukovica, na parcelah št. 485/2, 327/17, 327/8 in 328/15 –
delno, vse k.o. Lukovica in parceli 486/2, k.o. Krašnja.
5.     
Plačilo za rudarsko pravico znaša za proizvedeno enoto 20% povprečne
cene m3 mineralne surovine v raščenem stanju, skladno s predpisom,
ki ureja način določanja plačila za rudarsko pravico. Plačilo za pridobivalni
prostor in za sanacijo zemljišča se uredi s koncesijsko pogodbo.
6.     
Dolžnosti nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so naslednje:
-     izvajati
sprotno sanacijo skladno z veljavnim ureditvenim načrtom kamnoloma Lukovica in
naravovarstvenimi smernicami, z zagotovitvijo zelene bariere z nasutjem proti
obcestnemu prostoru in preprečevanjem nadaljnje degradacije prostora zaradi
erozije, plazenja in rušenja brežin;
-     zagotoviti
vse nadomestne poti, ki so bile ali bodo ukinjene pri razširitvi kamnoloma.
(prenehala
veljati)
V.    
Za gospodarsko izkoriščanje mineralne surovine v kamnolomu Vrhpeč,
Občina Trebnje, k.o. Lukovek:
1.     
Predmet rudarske pravice je izkoriščanje tehničnega kamna – apnenca, v
količini 50.000 m3 letno.
2.     
V zvezi z mineralno surovino se lahko opravlja dejavnost pridobivanja
mineralne surovine, izvajanje del pri pridobivanju, sanacija, izkopavanje,
nakladanje, drobljenje, separiranje in prodaja mineralne surovine.
3.     
Trajanje rudarske pravice je predvideno za dobo dvajsetih let.
4.     
Rudarska pravica se nanaša na razširjeni pridobivalni prostor kamnoloma
Vrhpeč, Občina Trebnje, na parcelah št. 870/4, 821/1, 843/1, 850/1, 840/2,
843/2, 843/3, 843/4, 844/2, 850/2, 850/3, 850/4, 870/28, 870/30, 870/31,
870/32, 870/33, 870/34, 870/35, 870/53, 824/3, 844/4, 849/2, 828/1 in 839/1,
vse k.o. Lukovek.
5.     
Plačilo za rudarsko pravico znaša za proizvedeno enoto 20% povprečne
cene m3 mineralne surovine v raščenem stanju, skladno s predpisom,
ki ureja način določanja plačila za rudarsko pravico. Plačilo za pridobivalni
prostor in za sanacijo zemljišča se uredi s koncesijsko pogodbo.
6.     
Dolžnosti nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so, da mora
sprotno urejati in dokončno urediti brežine, izdelati nasipe in pristope,
humusirati etaže in zasaditi drevje.
VI.   
Za gospodarsko izkoriščanje mineralne surovine v gramoznici Lakoš,
Občina Lendava, k.o. Lakoš:
1.     
Predmet rudarske pravice je izkoriščanje proda in peska v količini
100.000 m3 letno.
2.     
V zvezi z mineralno surovino se lahko opravlja dejavnost izkoriščanja
mineralne surovine za drobljenje in sejanje, gradnjo cest in pripravo betonov
in betonskih izdelkov.
3.     
Trajanje rudarske pravice je predvideno za dobo dvajsetih let.
4.     
Rudarska pravica se nanaša na pridobivalni prostor gramoznice Lakoš,
Občina Lendava, na parcelah št. 4197, 4196, 4193, 4192, 4189/1, 4189/2, 4188/1,
4188/2, 4188/3, 4188/4, 4188/5, 4187/1, 4187/2, 4187/3, 4187/4, 4187/5, 4185,
4184, 4183, 4182, 4181, 4180, 4179, 4178, 4177, 4176, 4175, 4172, 4171, 4166,
4165, 4275, 4272, 4271, 4268, 4266, 4264/1, 4264/2, 4261/1, 4261/2, 4260,
4259/1, 4259/2, 4259/3, 4259/4, 4258/1, 4258/3, 4259/8, 4257/1, 4256, 4255,
4254, 4253, 4252, 4251, 4250, 4249, 4248, 4247, 4246, 4245, 4244, 4243, 4242,
4241, 4240, 4239, 4238, 4237, 4236, 4235, 4234, 4233, 4232, 4231, 4230, 4229,
4227, 4226, 4225, 4224, 4223, 4222, 4221, 4219, 4218, 4217, 4216, 4215, 4214,
4213, 4212, 4211, 4210, 4209/1, 4209/2, 4205, 4204, 4203, 4201, 4200/1 in 4200/2,
vse k.o. Lakoš.
5.     
Plačilo za rudarsko pravico znaša za proizvedeno enoto 20% povprečne
cene m3 mineralne surovine v raščenem stanju, skladno s predpisom,
ki ureja način določanja plačila za rudarsko pravico. Plačilo za pridobivalni
prostor in za sanacijo zemljišča se uredi s koncesijsko pogodbo.
6.     
Dolžnost nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so, da mora
izvajati sprotno sanacijo in po končanem izkoriščanju urediti območje pridobivanja
mineralne surovine in območje predvidene sanacije v ustrezen nadomestni habitat
za floro in favno, tako kot to določajo varstvene usmeritve in pogoji za
ohranjanje biotske raznovrstnosti, ki jih je Zavod Republike Slovenije za
varstvo narave – Območna enota Maribor podal v naravovarstvenih smernicah k
aktu rabe naravnih dobrin št. 2II-9/3-02/TŠ z dne 3. 4. 2002.
VII. 
Za gospodarsko izkoriščanje mineralne surovine v peskokopu Ladra, Občina
Kobarid, k.o. Ladra:
1.     
Predmet rudarske pravice je izkoriščanje proda in peska, v količini
10.000 m3 letno.
2.     
V zvezi z mineralno surovino se lahko opravlja dejavnost izkoriščanja
mineralne surovine v okviru sanacije peskokopa.
3.     
Trajanje rudarske pravice je predvideno za dobo desetih let.
4.     
Rudarska pravica se nanaša na pridobivalni prostor peskokop Ladra,
Občina Kobarid, na delih parcel št. 333/1, 333/2 in 451/64, vse k.o. Ladra.
5.     
Plačilo za rudarsko pravico znaša za proizvedeno enoto 20% povprečne
cene m3 mineralne surovine v raščenem stanju, skladno s predpisom,
ki ureja način določanja plačila za rudarsko pravico. Plačilo za pridobivalni
prostor in za sanacijo zemljišča se uredi s koncesijsko pogodbo.
6.     
Dolžnosti nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so:
-     sanacija
mora potekati skladno s projektom za izkoriščanje in sanacijo peskokopa, h
kateremu je nosilec rudarske pravice dolžan pridobiti mnenje pristojne
naravovarstvene službe;
-     odprte
površine mora zaščititi pred erozijo z zatravitvijo in zasaditvijo avtohtonih
drevesnih vrst.
VIII. Za
gospodarsko izkoriščanje mineralne surovine v kamnolomu Poljane, Občina
Mozirje, k.o. Poljane:
1.     
Predmet rudarske pravice je izkoriščanje tehničnega kamna – dolomita, v
količini 10.000 m3 letno.
2.     
V zvezi z mineralno surovino se lahko opravlja dejavnost izkoriščanja
mineralne surovine za drobljenje in sejanje, izgradnjo cest, tampone, pripravo
betonov in malt.
3.     
Trajanje rudarske pravice je predvideno za dobo dvajsetih let.
4.     
Rudarska pravica se nanaša na pridobivalni prostor v kamnolomu Poljane,
Občina Mozirje, na parcelah št. 816/2 in 816/4, k.o. Poljane.
5.     
Plačilo za rudarsko pravico znaša za proizvedeno enoto 20% povprečne
cene m3 mineralne surovine v raščenem stanju, skladno s predpisom,
ki ureja način določanja plačila za rudarsko pravico. Plačilo za pridobivalni
prostor in za sanacijo zemljišča se uredi s koncesijsko pogodbo.
6.     
Dolžnosti nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so, da mora
sprotno urejati in urediti brežine, izdelati nasipe in pristope, humusirati
etaže in zasaditi drevje.
IX.   
Za gospodarsko izkoriščanje mineralne surovine v kamnolomu Podsmreka,
Občina Ivančna Gorica, k.o. Draga:
1.     
Predmet rudarske pravice je izkoriščanje tehničnega kamna – dolomita, v
količini 90.000 m3 letno.
2.     
V zvezi z mineralno surovino se lahko opravlja dejavnost izkoriščanja
mineralne surovine, drobljenje in sejanje, izdelava betona in betonskih
izdelkov ter asfaltnih zmesi.
3.     
Trajanje rudarske pravice je predvideno za dobo petnajstih let.
4.     
Rudarska pravica se nanaša na razširjeni pridobivalni prostor kamnoloma
Podsmreka, Občina Ivančna Gorica, k.o. Draga, parcele št. 149/12, 149/38,
149/42, 189/3, 189/4, 189/7 in del parcele 149/11, vse k.o. Draga.
5.     
Plačilo za rudarsko pravico znaša 20% povprečne cene m3
mineralne surovine v raščenem stanju, skladno s predpisom, ki ureja način
določanja plačila za rudarsko pravico. Plačilo za pridobivalni prostor in
sanacijo zemljišča se uredi v koncesijski pogodbi.
6.     
Dolžnosti nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so, da mora
sanacijo izvajati skladno z zahtevami veljavnega ureditvenega načrta.
X.    
Za gospodarsko izkoriščanje mineralne surovine v kamnolomu Zelše, Občina
Cerknica, k.o. Dolenja vas:
1.     
Predmet rudarske pravice je izkoriščanje tehničnega kamna – dolomita, v
količini 30.000 m3 letno.
2.     
V zvezi z mineralno surovino se lahko opravlja dejavnost izkoriščanja
mineralne surovine za gradbene namene, drobljenje in sejanje, nasipanje cest,
priprava betonov in malt.
3.     
Trajanje rudarske pravice je predvideno za dobo dvajsetih let.
4.     
Rudarska pravica se nanaša na razširjeni pridobivalni prostor kamnoloma
Zelše, Občina Cerknica, k.o. Dolenja vas, na parcelah št. 366/343, 366/344 in
delu parcele 366/4.
5.     
Plačilo za rudarsko pravico znaša za proizvedeno enoto 20% povprečne
cene m3 mineralne surovine v raščenem stanju, skladno s predpisom,
ki ureja način določanja plačila za rudarsko pravico. Plačilo za pridobivalni
prostor in za sanacijo zemljišča se uredi v koncesijski pogodbi.
6.     
Dolžnosti nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so, da mora
izvajati sprotno delno sanacijo z zasaditvijo vegetacije za zaščito proti hrupu
in prahu in izvesti končno sanacijo po opustitvi izkoriščanja na podlagi
projekta za opustitev izkoriščanja.
XI.   
Za gospodarsko izkoriščanje mineralne surovine v gramoznici Pšičina,
Občina Ormož, k.o. Cvetkovci:
1.     
Predmet rudarske pravice je izkoriščanje proda in peska, v količini
100.000 m3 do 300.000 m3 letno.
2.     
V zvezi z mineralno surovino se lahko opravlja dejavnost izkoriščanja
mineralne surovine za drobljenje in sejanje, izgradnjo cest, izdelavo betonov
in betonskih izdelkov.
3.     
Trajanje rudarske pravice je predvideno za obdobje do izrabe potrebne
količine mineralne surovine za izgradnjo cestnih odsekov Ptuj–Ormož, oziroma
največ za obdobje desetih let.
4.     
Rudarska pravica se nanaša na pridobivalni prostor v gramoznici Pšičina,
Občina Ormož, na parcelah št. 1190/1, 1190/2, 1190/4, 965, 968, 969, 972, 973,
976/1, 977, 980, 981, 984, 985, 988, 989, 992, 993, 995, 996, 997, 1000, 1001,
1004, 1005, 1008, 1009, 1012/1, 1012/3, 1013, 1016, 1017/1, 1020, 1021, 1024,
1027, 1030, 1033, 1036, 1039, 1042, 1045, 1048, 1051, 1054, 1057, 1060, 1063 in
1066, vse k.o. Cvetkovci.
5.     
Plačilo za rudarsko pravico znaša za proizvedeno enoto 20% povprečne
cene m3 mineralne surovine v raščenem stanju, skladno s predpisom,
ki ureja način določanja plačila za rudarsko pravico. Plačilo za pridobivalni
prostor in za sanacijo zemljišča se uredi s koncesijsko pogodbo.
6.     
Dolžnosti nosilca rudarske pravice glede sanacije, rekultivacije,
vzpostavitve novega oziroma nadomestitve prejšnjega stanja okolja so, da mora
urediti območje pridobivanja mineralne surovine ter območje predvidene sanacije
v ustrezen nadomestni habitat in izdelati ureditveni načrt v sodelovanju z
Zavodom Republike Slovenije za varstvo narave – Območna enota Maribor.
8. člen
(način podelitve rudarske pravice)
Rudarska pravica na raziskovalnih oziroma
pridobivalnih prostorih iz prejšnjega člena te uredbe se podeli na podlagi
javnega razpisa.
Javni razpis se lahko izvede za posamezne
ali vse raziskovalne oziroma pridobivalne prostore hkrati.
Javni razpis izvede ministrstvo, pristojno
za rudarstvo.
9. člen
(javni razpis)
Javni razpis vsebuje navedbe o:
-       
predmetu rudarske pravice,
-       
roku, za katerega se podeljuje rudarska pravica,
-       
pogojih za pridobitev rudarske pravice,
-       
obveznih sestavinah prijave na javni razpis,
-       
dokumentaciji, ki jo mora priložiti prijavitelj,
-       
roku za predložitev prijav,
-       
merilih za izbor nosilca rudarske pravice,
-       
prednostnih merilih, ki bodo vplivali na izbor,
-       
roku za izbor nosilca rudarske pravice,
-       
roku, v katerem bodo prijavitelji obveščeni o izboru,
-       
odgovorni osebi za posredovanje informacij med razpisom.
10. člen
(trajanje in veljavnost javnega razpisa)
Javni razpis se objavi v Uradnem listu
Republike Slovenije in traja najmanj 60 dni od dneva objave.
Javni razpis je uspešen, če se nanj prijavi
vsaj en prijavitelj.
Javni razpis je neuspešen, če do poteka
razpisnega roka ni predložena nobena veljavna prijava. Prijava na javni razpis
je veljavna, če je pravočasna in v celoti izpolnjuje vse zahteve javnega
razpisa.
Veljavnost javnega razpisa se ugotavlja za
vsak raziskovalni oziroma pridobivalni prostor posebej.
Če javni razpis ni uspel, se lahko ponovi.
11. člen
(izbira nosilca rudarske pravice)
O izbiri nosilca rudarske pravice oziroma
koncesionarja odloči ministrstvo, pristojno za rudarstvo, z upravno odločbo.
Nosilec rudarske pravice je na podlagi
odločbe o izbiri koncesionarja upravičen pričeti vse upravne postopke, povezane
s posegi v prostor, in opravljati druge investitorske posle.
12. člen
(koncesijska pogodba)
Medsebojna razmerja med državo kot koncedentom
in nosilcem rudarske pravice se podrobneje uredijo s koncesijsko pogodbo. Za
državo sklene koncesijsko pogodbo Vlada Republike Slovenije.
Nosilec rudarske pravice mora skleniti
koncesijsko pogodbo pred pridobitvijo dovoljenja za raziskovanje, dovoljenja za
izkoriščanje ali dovoljenja za opustitev izkoriščanja.
Koncesionar postane zavezanec za plačevanje
plačila za koncesijo z dnem izdaje dovoljenja iz prejšnjega odstavka.
V primeru neskladja med to uredbo in
koncesijsko pogodbo veljajo določbe te uredbe.
13. člen
(prenehanje rudarske pravice)
Rudarska pravica preneha:
-       
s prenehanjem koncesijske pogodbe,
-       
z odvzemom rudarske pravice,
-       
z ugasnitvijo rudarske pravice.
14. člen
(nadzor nad izvajanjem rudarske pravice)
Nadzor nad izvajanjem rudarske pravice izvršujejo
pristojni inšpektorji.

Uredba o rudarskih pravicah za raziskovanje
oziroma gospodarsko izkoriščanje mineralnih surovin na raziskovalnem prostoru
polja Jezerci, Občina Bled in pridobivalnih prostorih: Stari grad, Občina
Krško; Hardeška šuma, Občina Ormož; Lukovica, Občina Lukovica; Vrhpeč, Občina
Trebnje; Lakoš, Občina Lendava; Ladra, Občina Kobarid; Poljane, Občina Mozirje;
Podsmreka, Občina Ivančna Gorica; Zelše, Občina Cerknica; Pšičina, Občina Ormož
(Uradni list RS, št. 52/02) vsebuje naslednjo končno določbo:
»15. člen
(veljavnost
uredbe)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o rudarskih pravicah za izkoriščanje mineralnih
surovin v pridobivalnih prostorih Bučka – širitev v občini Škocjan, Hrast pri
Vinici J2 v občini Črnomelj, Dobrava II v občini Radlje ob Dravi in Lukovica 2
v občini Lukovica (Uradni list RS, št. 68/12) v zvezi s prenehanjem veljavnosti
IV. točke 7. člena uredbe določa:
»15. člen
(prenehanje
veljavnosti)
Z dnem uveljavitve te uredbe prenehajo
veljati: 
[…]
-       
IV. točka 7. člena Uredbe o rudarskih pravicah za raziskovanje oziroma
gospodarsko izkoriščanje mineralnih surovin na raziskovalnem prostoru polja
Jezerci, Občina Bled in pridobivalnih prostorih: Stari grad, Občina Krško;
Hardeška šuma, Občina Ormož; Lukovica, Občina Lukovica; Vrhpeč, Občina Trebnje;
Lakoš, Občina Lendava; Ladra, Občina Kobarid; Poljane, Občina Mozirje;
Podsmreka, Občina Ivančna Gorica; Zelše, Občina Cerknica; Pšičina, Občina Ormož
(Uradni list RS, št. 52/02), ki se uporablja do izdaje odločbe o izbiri
koncesionarja za pridobivalni prostor iz 12. člena te uredbe, in
[…]«;
ter vsebuje naslednjo končno določbo:
»16. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.