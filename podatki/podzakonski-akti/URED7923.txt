1. člen
(vsebina)
Ta uredba določa pristojna organa in podrobnejša pravila
glede brezplačne dodelitve pravic do emisije za izvajanje Delegirane uredbe
Komisije (EU) 2019/331 z dne 19. decembra 2018 o določitvi prehodnih
pravil za usklajeno brezplačno dodelitev pravic do emisije na ravni Unije v
skladu s členom 10a Direktive 2003/87/ES Evropskega parlamenta in Sveta (UL L
št. 59 z dne 27. 2. 2019, str. 8; v nadaljnjem besedilu: Delegirana uredba
2019/331/EU).
2. člen
(pomen izrazov)
Upravljavec obstoječe naprave (v nadaljnjem besedilu:
upravljavec) je oseba, ki ima na dan 30. junija 2019 oziroma
30. junija 2024 pravnomočno dovoljenje za izpuščanje toplogrednih plinov
ali pravnomočno dovoljenje za izpuščanje toplogrednih plinov za malo napravo v
skladu s 1. točko 2. člena Delegirane uredbe 2019/331/EU.
3. člen
(pristojna organa)
Pristojna organa za izvajanje Delegirane uredbe 2019/331/EU
sta Ministrstvo za okolje in prostor (v nadaljnjem besedilu: ministrstvo) in
Agencija Republike Slovenije za okolje (v nadaljnjem besedilu: agencija).
4. člen
(vloga za brezplačno dodelitev za obdobje 2021–2025)
(1) Upravljavec vloži vlogo za brezplačno dodelitev iz
4. člena Delegirane uredbe 2019/331/EU na agencijo do 30. junija 2019.
(2) Za izvajanje 13. člena Delegirane uredbe 2019/331/EU
se vlogi iz prejšnjega odstavka priložijo dokumenti iz točk (a), (b) in (c)
drugega odstavka 4. člena Delegirane uredbe 2019/331/EU, ki jih upravljavec
predloži v elektronski obliki na predlogah obrazcev,objavljenih na spletni
strani ministrstva.
(3) Upravljavec v dokumentu iz točke (a) drugega
odstavka 4. člena Delegirane uredbe 2019/331/EU sporoča zbirne podatke o
emisijah iz točke 2.1 Priloge IV Delegirane uredbe 2019/331/EU.
(4) Za izvajanje prvega stavka četrtega odstavka 8.
člena Delegirane uredbe 2019/331/EU je pristojni organ agencija.
(5) Agencija dokumente iz točk (a) in (c) drugega
odstavka 4. člena Delegirane uredbe 2019/331/EU pošlje ministrstvu, ki pripravi
seznama iz prvega in sedmega odstavka 14. člena Delegirane uredbe
2019/331/EU.
5. člen
(sprememba načrta metodologije spremljanja)
Za izvajanje tretjega odstavka 9. člena Delegirane uredbe
2019/331/EU upravljavec agenciji najpozneje do 31. decembra tekočega leta
pisno sporoči načrtovane spremembe načrta metodologije spremljanja, ki niso
bistvene spremembe iz petega odstavka 9. člena Delegirane uredbe 2019/331/EU.
6. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.
Št. 00719-16/2019
Ljubljana, dne 23. maja 2019
EVA 2019-2550-0028
Vlada Republike Slovenije
Marjan Šarec
predsednik