Državna volilna komisija je v postopku
ugotavljanja komu pripada mandat poslanca državnega zbora za preostanek
mandatne dobe zaradi prenehanja mandata poslanca
sklenila:
Zaradi prenehanja mandata poslanca Petra
Jožefa Česnika, postane za preostanek mandatne dobe poslanka Maša Kociper, roj.
17. 7. 1972, stanujoča Ob pristanu 8, Ljubljana.
Obrazložitev
A.
1. Državna volilna komisija je dne 13. 3.
2020 prejela obvestilo Državnega zbora RS, da je na podlagi 9. člena Zakona o
poslancih (Uradni list RS, št. 112/05 – ZPos-UPB2, 109/08, 39/11 in 48/12)
poslancu Petru Jožefu Česniku prenehal mandat.
B.
2. Na podlagi prvega odstavka 17. člena
Zakona o volitvah v državni zbor (Uradni list RS, št. 109/06 – ZVDZ-UPB, 54/07
– odločba US in 23/17) postane poslanec za preostanek mandatne dobe tisti
kandidat z iste liste kandidatov, ki bi bil izvoljen, če ne bi bil izvoljen
poslanec, ki mu je prenehal mandat.
3. Na predčasnih volitvah v državni zbor 3.
6. 2018, bi bila, če ne bi bil izvoljen poslanec Peter Jožef Česnik, v 3.
volilni enoti (Ljubljana Center), iz iste liste kandidatov: »STRANKA ALENKE
BRATUŠEK«, izvoljena Maša Kociper, roj. 17. 7. 1972, stanujoča Ob pristanu 8,
Ljubljana, ki je v volilnem okraju Ljubljana Šiška 2 prejela 1.564 oziroma 7,14
% glasov.
4. DVK je Mašo Kociper pisno obvestila, da
ima pravico prevzeti mandat poslanca za preostanek mandatne dobe. Maša Kociper
je v skladu s tretjim odstavkom 17. člena ZVDZ pisno obvestila DVK, da je
pripravljena postati poslanka za preostanek mandatne dobe državnega zbora.
C.
Državna volilna komisija je sprejela sklep
na podlagi 17. in 37. člena Zakona o volitvah v državni zbor v zvezi z 9.
členom Zakona o poslancih v sestavi: predsednik Peter Golob in člani dr. Franc
Grad, mag. Milena Pečovnik, mag. Nina Brumen, Ksenija Vencelj in Drago
Zadergal. Sklep je sprejela soglasno.
Št. 041-24/2020-3
Ljubljana, dne 16. marca 2020
Peter Golob
predsednik