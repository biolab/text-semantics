I. UVODNE DOLOČBE
1. člen
(1) S tem sklepom Republika Slovenija
prevzame ustanoviteljske pravice in obveznosti do javnega zavoda Primorsko
dramsko gledališče Nova Gorica, uskladi njegovo delovanje z določbami zakona o
uresničevanju javnega interesa za kulturo (Uradni list RS, št. 96/02 – v
nadaljevanju besedila: ZUJIK), ureja njegov status, razmerja med ustanoviteljem
in zavodom ter temeljna vprašanja glede organizacije, dejavnosti in načina
financiranja zavoda. Javni zavod Primorsko dramsko gledališče Nova Gorica se
preimenuje v Slovensko narodno gledališče Nova Gorica (v nadaljnjem besedilu:
zavod).
(2) Ustanovitelj zavoda je Republika
Slovenija. Ustanoviteljske pravice in obveznosti Republike Slovenije izvaja
Vlada Republike Slovenije.
2. člen
(1) Poslanstvo zavoda je trajno izvajanje
in posredovanje programov in projektov na področju uprizoritvenih umetnosti v
lokalnem, regionalnem in mednarodnem prostoru.
(2) Zavod omogoča profesionalno in
kakovostno umetniško produkcijo, v največji meri dostopno občinstvu, in
opravlja vlogo slovenskega kulturnega žarišča na zahodu Republike Slovenije.
3. člen
(1) Primorsko dramsko gledališče Nova
Gorica je bilo ustanovljeno z odločbo Skupščine občine Nova Gorica št. 022-2/63
z dne 28. 3. 1969 z imenom: GORIŠKO GLEDALIŠČE NOVA GORICA. Ista skupščina
je s sklepom št. 022-2/63 z dne 23. 10. 1969 Goriško gledališče
preimenovalo v PRIMORSKO DRAMSKO GLEDALIŠČE NOVA GORICA. Na podlagi sklepa
Vlade Republike Slovenije, št. 641-05/2003-1 z dne 20. 11. 2003 in pogodbe o prenosu ustanoviteljskih pravic in obveznosti do javnega zavoda Primorsko dramsko
gledališče Nova Gorica z dne 3. 12. 2003 je ustanoviteljstvo prevzela
Republika Slovenija.
(2) Zavod je vpisan v sodni register pri
Okrožnem sodi­šču v Kopru pod registrsko številko 862211/2.
4. člen
(1) Ime zavoda: Slovensko narodno gledališče
Nova Gorica.
(2) V mednarodnem poslovanju zavod
uporablja ime Slovene National Theatre Nova Gorica oziroma pomensko enako v
drugih svetovnih jezikih.
(3) Skrajšano ime: SNG Nova Gorica.
(4) Sedež javnega zavoda: Nova Gorica, Trg
Edvarda Kardelja 5.
(5) Zavod je pravna oseba.
5. člen
(1) Zavod sestavljajo organizacijske enote:
-      
Umetniški sektor,
-      
Tehnični sektor,
-      
Splošni sektor.
(2) Organizacijske enote niso pravne osebe.
II. DEJAVNOSTI ZAVODA
6. člen
Glede na namen, zaradi katerega je zavod
ustanovljen, kot javno službo opravlja naslednje naloge:
-      
ustvarja in izvaja gledališke in multimedialne predstave,
-      
organizira glasbeno-gledališke, plesne in druge predstave,
-      
organizira festivale ter gledališke, plesne in glasbene delavnice,
-      
skrbi za razvoj gledališke in druge scenske dejavnosti z uvajanjem
novitet, usposabljanjem umetniških ustvarjalcev in poustvarjalcev ter
usposabljanjem tehničnega osebja,
-      
skrbi za kulturno vzgojo mladih, slovenskim avtorjem omogoča
predstavljanje novih del, vzdržuje ravnovesje med kulturnim izročilom ter
novimi umetniškimi stremljenji,
-      
omogoča umetniški razvoj najbolj talentiranim mladim umetnikom,
-      
skrbi za kulturni razvoj z izdajanjem gledaliških listov in drugih
publikacij, neguje strokovno in publicistično refleksijo, skrbi za
dokumentiranje in arhiviranje,
-      
z organizacijo gostovanj drugih domačih in tujih gledališč skrbi za
predstavitev kvalitetne umetniške produkcije,
-      
z gostovanji v Sloveniji in tujini predstavlja lastno umetniško
produkcijo,
-      
programsko in poslovno sodeluje z državnimi dramskimi gledališči,
Slovenskim stalnim gledališčem v Trstu, Cankarjevim domom in Slovenskim
gledališkim muzejem,
-      
sodeluje z Akademijo za gledališče, radio, film in televizijo in javnim
umetniškim šolam omogoča predstavitve njihove umetniške produkcije,
-      
na podlagi poslovnega sodelovanja svojo produkcijo in prireditve
predstavlja na RTV Slovenija,
-      
drugim izvajalcem kulturnih programov nudi prostorske pogoje ter
produkcijsko in tehnično pomoč,
-      
umetniškim šolam omogoča predstavitev njihove umetniške produkcije,
-      
sodeluje s slovenskimi kulturnimi organizacijami v zamejstvu in tujini,
-      
sodeluje s kulturnimi institucijami v kulturnih središčih sosednjih
regij,
-      
vključuje se v kulturno življenje lokalne in širše skupnosti in omogoča
uporabo svojih prostorskih in tehničnih zmogljivosti za druge javne kulturne
prireditve,
-      
hrani, zbira in predstavlja gradiva s področja dela zavoda,
-      
enkrat letno organizira dan odprtih vrat za zainteresirano javnost in
brezplačno predstavi delo zavoda,
-      
redno obvešča javnost o prireditvah in delu zavoda.
7. člen
Naloge iz prejšnjega člena, ki jih zavod
opravlja, so v skladu z Uredbo o standardni klasifikaciji dejavnosti (Uradni
list RS, št. 69/07 in 17/08) razvrščene:

-      
  R/90.010

Umetniško
  uprizarjanje,


-      
  R/90.020

Spremljajoče
  dejavnosti za umetniško uprizarjanje,


-      
  R/90.040

Obratovanje
  objektov za kulturne dejavnosti,


-      
  R/93.299

Druge
  nerazvrščene dejavnosti za prosti čas


-      
  P/85.520

Izobraževanje,
  izpopolnjevanje in usposabljanje na področju kulture in umetnosti,


-      
  C/16.290

Proizvodnja
  drugih izdelkov iz lesa, plute, slame in protja,


-      
  C/33.190

Popravila
  drugih naprav,


-      
  J/58.110

Izdajanje
  knjig,


-      
  J/58.120

Izdajanje
  imenikov in adresarjev,


-      
  J/58.140

Izdajanje
  revij in druge periodike,


-      
  C/18.200

Razmnoževanje
  posnetih nosilcev zapisa,


-      
  G/47.782

Trgovina
  na drobno v specializiranih prodajalnah z umetniškimi izdelki,


-      
  H/49.410

Cestni
  tovorni promet,


-      
  L/68.200

Oddajanje
  in obratovanje lastnih ali najetih nepremičnin,


-      
  M/73.110

Dejavnost
  oglaševalskih agencij,


-      
  M/73.120

Posredovanje
  oglaševalskega prostora,


-      
  N/82.300

Organiziranje
  razstav, sejmov.

8. člen
Pred spremembo dejavnosti zavoda ali
sprejetjem drugega akta, s katerim ustanovitelj spremeni dejavnost ali naloge
zavoda iz predhodnega člena, je ustanovitelj dolžan pridobiti mnenje lokalne
skupnosti, kjer je sedež zavoda. Lokalna skupnost mora podati mnenje v roku 30
dni od poziva, sicer se šteje, da je mnenje pozitivno.
III. ORGANI ZAVODA
9. člen
Organi zavoda so:
-      
direktor,
-      
svet,
-      
strokovni svet.
10. člen
(1) Direktor zastopa, predstavlja in vodi
poslovanje zavoda ter odgovarja za zakonitost in strokovnost dela zavoda.
(2) Direktor mora pri vodenju poslov
ravnati z javnimi in drugimi sredstvi s skrbnostjo vestnega gospodarstvenika.
(3) Direktorja imenuje minister, pristojen
za kulturo (v nadaljevanju besedila: minister), na podlagi javnega razpisa ter
po predhodnem mnenju sveta in strokovnega sveta ter pristojnega organa lokalne
skupnosti, kjer je sedež zavoda, ki morajo podati mnenje k predlaganemu
kandidatu v roku 30 dni od prejema poziva, sicer se šteje, da je mnenje
pozitivno.
(4) Poleg javnega razpisa lahko minister
povabi posamezne kandidate tudi neposredno.
(5) Mandat direktorja traja pet let in je
po izteku te dobe lahko ponovno imenovan.
(6) Na podlagi akta o imenovanju
direktorja, sklene z njim pogodbo o zaposlitvi v imenu sveta njegov predsednik.
Delovno razmerje se sklene za določen čas, za čas trajanja mandata.
(7) Predhodno soglasje k pogodbi o
zaposlitvi direktorja zavoda daje minister.
11. člen
(1) Za direktorja je lahko imenovan
kandidat, ki poleg splošnih pogojev izpolnjuje še naslednje pogoje: 
-      
ima visokošolsko izobrazbo druge stopnje ali drugo izobrazbo, ki v
skladu s predpisi ustreza tej izobrazbi, 
-      
najmanj pet let delovnih izkušenj na vodilnih delovnih mestih, 
-      
poznavanje umetniške in poslovne problematike gledališča, 
-      
strokovno poznavanje gledališke dejavnosti v nacionalnem in mednarodnem
prostoru, 
-      
aktivno znanje slovenskega jezika na visoki ravni, 
-      
znanje najmanj enega tujega jezika na višji ravni in znanje najmanj
enega tujega jezika na nižji ravni.
(2) Ob prijavi na razpis mora kandidat za
direktorja predložiti strateški načrt razvoja zavoda za obdobje petih let.
(3) Direktor se imenuje najmanj tri mesece
pred potekom mandatne dobe prejšnjega direktorja. Če direktorju preneha mandat
pred potekom mandatne dobe, se javni razpis za imenovanje novega direktorja
opravi najpozneje v treh mesecih po prenehanju mandata prejšnjega direktorja.
Za čas imenovanja novega direktorja imenuje ustanovitelj vršilca dolžnosti
direktorja, vendar najdlje za eno leto.
12. člen
Direktor je lahko razrešen pred potekom časa,
za katerega je bil imenovan:
-      
če sam zahteva razrešitev,
-      
če nastane kateri od razlogov, ko po predpisih o delovnih razmerjih
preneha delovno razmerje po samem zakonu,
-      
če pri svojem delu ne ravna po predpisih in splošnih aktih zavoda ali
neutemeljeno ne izvršuje sklepov organov zavoda oziroma ustanovitelja ali ravna
v nasprotju z njimi,
-      
če s svojim nevestnim ali nepravilnim delom povzroči zavodu večjo škodo
ali če zanemarja ali malomarno opravlja svoje delo, tako da nastanejo ali bi
lahko nastale hujše motnje pri opravljanju dejavnosti,
-      
iz razlogov določenih v predpisih, ki veljajo za javne zavode,
-      
zaradi bistvenih sprememb kot sta bistveno spremenjena dejavnost, zaradi
katere je bil zavod ustanovljen, ali v primeru prenosa ustanoviteljstva.
13. člen
(1) Naloge direktorja:
-      
organizira delo javnega zavoda,
-      
sprejema strateški načrt,
-      
sprejema program dela,
-      
sprejema akt o organizaciji dela po predhodnem mnenju reprezentativnih
sindikatov v javnem zavodu,
-      
sprejema akt o sistemizaciji delovnih mest po predhodnem mnenju
reprezentativnih sindikatov v javnem zavodu,
-      
sprejema kadrovski načrt,
-      
sprejema načrt nabav osnovnih sredstev in investicijskega vzdrževanja,
-      
sprejema druge akte, ki urejajo pomembna vprašanja v zvezi z delovanjem
javnega zavoda,
-      
poroča ustanovitelju in svetu o zadevah, ki lahko pomembno vplivajo na
delovanje javnega zavoda,
-      
pripravi letno poročilo,
-      
sklepa zavodsko kolektivno pogodbo, če jo zavod ima,
-      
druge naloge, določene z ustanovitvenim aktom.
(2) K aktom iz druge, tretje, četrte, pete,
šeste, sedme in enajste alinee prejšnjega odstavka daje soglasje svet zavoda.
(3) Strateški načrt iz prvega odstavka tega
člena je dokument srednjeročnega razvojnega načrtovanja, ki upošteva cilje in
prioritete nacionalnega oziroma lokalnega programa za kulturo, program dela pa
je njegov letni izvedbeni načrt, katerega sestavni del je finančni načrt.
14. člen
(1) V pravnem prometu zastopa in
predstavlja direktor zavod neomejeno in je pooblaščen za sklepanje pogodb v
okviru finančnega načrta (letnega izvedbenega načrta), razen:
-      
pogodb o investicijah, za katere je potreben sklep sveta zavoda,
-      
pogodb, ki se nanašajo na nepremičnine, ki jih ima v upravljanju, za kar
je potrebno predhodno soglasje ustanovitelja.
(2) Direktor lahko pri uresničevanju svojih
pooblastil, določenih z zakonom in tem aktom, prenese opravljanje posameznih
zadev na posamezne delavce s posebnimi pooblastili v skladu z aktom o notranji
organizaciji dela in sistemizaciji delovnih mest.
15. člen
(1) Zavod ima lahko pomočnika direktorja
za:
-      
vodenje umetniško strokovnega dela,
-      
vodenje finančnih, pravnih in splošnih zadev.
(2) O potrebnosti pomočnika za vodenje
finančnih, pravnih in splošnih zadev za vsak mandat posebej odloči svet zavoda,
upoštevaje možnost, da lahko te posle vodi neposredno direktor sam.
(3) Pomočnika direktorja imenuje direktor
na podlagi javnega razpisa.
(4) Za imenovanje pomočnika direktorja za
vodenje umetniško strokovnega dela mora direktor pridobiti predhodno mnenje
strokovnega sveta.
(5) Mandat pomočnika traja za čas trajanja
mandata direktorja in je po izteku te dobe lahko ponovno imenovan.
(6) Pomočnika direktorja lahko direktor
razreši pred potekom mandata po predhodnem mnenju strokovnega sveta.
16. člen
(1) Pomočnik direktorja za vodenje
umetniško strokovnega dela mora poleg splošnih pogojev izpolnjevati še
naslednje pogoje: 
-      
ima visokošolsko izobrazbo druge stopnje ali drugo izobrazbo, ki v
skladu s predpisi ustreza tej izobrazbi, umetniške ali humanistične smeri, 
-      
najmanj pet let delovnih izkušenj, 
-      
poznavanje problematike gledališča na področju umetniško strokovnega
dela, 
-      
strokovno poznavanje domače in tuje dramatike ter gledališke dejavnosti
v nacionalnem in mednarodnem prostoru, 
-      
aktivno znanje slovenskega jezika na visoki ravni, 
-      
znanje najmanj enega tujega jezika na višji ravni in znanje najmanj enega
tujega jezika na nižji ravni.
(2) Kandidati za pomočnika direktorja iz
prejšnjega odstavka morajo v prijavi na razpis predložiti koncept dela za
mandatno obdobje.
(3) Pomočnik direktorja za vodenje
finančnih, pravnih in splošnih zadev mora poleg splošnih pogojev izpolnjevati
še naslednje pogoje: 
-      
ima visokošolsko izobrazbo druge stopnje ali drugo izobrazbo, ki v
skladu s predpisi ustreza tej izobrazbi, ekonomske, pravne smeri ali
družboslovne smeri, 
-      
najmanj pet let delovnih izkušenj, 
-      
poznavanje problematike gledališča na področju finančnih, pravnih in
splošnih zadev, 
-      
aktivno znanje slovenskega jezika na visoki ravni, 
-      
znanje najmanj enega tujega jezika na višji ravni in znanje najmanj
enega tujega jezika na nižji ravni.
17. člen
(1) Pomočnik direktorja za vodenje
umetniško strokovnega dela za področje gledališča načrtuje, organizira in vodi
strokovno delo dramskega ansambla ter načrtuje druge programske vsebine zavoda.
Direktorju predlaga odločitve, ki se nanašajo na strokovno dejavnost z
njegovega delovnega področja; pripravlja predlog letnega programa dela in
predlog poročila o delu zavoda s svojega delovnega področja; daje mnenja
direktorju v zvezi s programom gledališča; izvršuje sklepe in odločitve
direktorja in sveta, sprejete v skladu z njihovimi pristojnostmi, ter opravlja
druge naloge v skladu s splošnimi akti zavoda.
(2) Pomočnik direktorja za vodenje finančnih,
pravnih in splošnih zadev vodi finančne, pravne in druge splošne zadeve zavoda.
Direktorju predlaga odločitve, pripravlja mnenja in predloge, ki se nanašajo na
njegovo delovno področje; pripravlja predlog letnega programa dela in predlog
poročila o delu zavoda s svojega delovnega področja; daje mnenje direktorju v
zvezi s poslovanjem gledališča, izvršuje sklepe in odločitve direktorja in
sveta, sprejete v skladu z njihovimi pristojnostmi, ter opravlja druge naloge v
skladu s splošnimi akti gledališča ter navodili direktorja.
18. člen
Pomočnika direktorja se lahko razreši pred
potekom mandata, za katerega je bil imenovan:
-      
če sam zahteva razrešitev,
-      
če nastane kateri od razlogov, ko po predpisih o delovnih razmerjih
preneha delovno razmerje po samem zakonu,
-      
če pri svojem delu ne ravna po predpisih splošnih aktov,
-      
če ne izvršuje sklepov direktorja in organov zavoda oziroma ravna v
nasprotju z njimi,
-      
če s svojim negativnim ali nepravilnim delom povzroča zavodu večjo
škodo,
-      
če zaradi malomarnosti povzroča hujše motnje v procesu dela ali bi le-te
lahko nastale,
-      
zaradi bistvenih sprememb pri dejavnosti zavoda.
IV. SVET ZAVODA
19. člen
(1) Svet zavoda sestavlja pet članov, od
katerih:
-      
štiri člane imenuje Vlada Republike Slovenije izmed strokovnjakov s
področja dela zavoda, financ in pravnih zadev, in sicer tri na predlog ministra
in enega na predlog pristojnega organa lokalne skupnosti, kjer je sedež zavoda;
-      
enega člana izvolijo zaposleni v zavodu na neposrednih in tajnih
volitvah.
(2) Lokalna skupnost mora predlagati
kandidata v 30 dneh od prejema poziva, sicer ga Vlada Republike Slovenije
imenuje brez predloga lokalne skupnosti.
(3) Pravico voliti in biti voljeni
imajo vsi zaposleni v zavodu, razen direktorja in njegovih pomočnikov.
(4) Direktor mora obvestiti ministra o
izteku mandata članom sveta najmanj 90 dni pred iztekom njihovega mandata.
(5) Mandat članom sveta zavoda traja
štiri leta in so po izteku mandata lahko ponovno imenovani oziroma izvoljeni.
(6) Svet zavoda sklepa veljavno, če je
na seji navzoča večina članov sveta. Odločitve sprejema z večino glasov vseh
članov.
(7) Podrobnejše delovanje uredi svet
zavoda s poslovnikom.
19.a člen
(1) Predstavnika delavcev v svet
zavoda volijo zaposleni v zavodu na neposrednih in tajnih volitvah. Svet zavoda
s sklepom razpiše volitve največ 90 in najmanj 60 dni pred iztekom mandata
sveta zavoda.
(2) S sklepom o razpisu volitev se
določita dan volitev in vsebina predlogov kandidatur ter imenuje volilna
komisija.
(3) Sklep o razpisu se javno objavi v
zavodu.
19.b člen
(1) Postopek volitev predstavnika
delavcev v svetu zavoda vodi volilna komisija, ki jo sestavljajo predsednik,
dva člana in njihovi namestniki. Predsednik, člana volilne komisije in njihovi
namestniki ne morejo biti kandidati za člana sveta zavoda.
(2) Volilna komisija skrbi za
pravilnost volitev predstavnika delavcev v svet zavoda, ugotavlja popolnost
predlogov kandidatov, določi seznam volivcev, ugotavlja izid glasovanja in
objavi, kateri kandidat je izvoljen v svet zavoda, ter vodi neposredno tehnično
delo v zvezi z volitvami.
19.c člen
(1) Pravico predlagati kandidata za
člana sveta zavoda ima najmanj 10 odstotkov zaposlenih. Predlog mora biti predložen
volilni komisiji v 15 dneh od objave sklepa o razpisu volitev.
(2) Predlog mora vsebovati osebna
imena in podpise predlagateljev, osebne podatke kandidata z njegovim priloženim
soglasjem in druge podatke v skladu s sklepom iz drugega odstavka 19.a člena
tega sklepa.
19.d člen
Volitve morajo biti organizirane tako, da
je zagotovljena tajnost glasovanja.
19.e člen
(1) Voli se z glasovnicami. Vsak
zaposleni ima en glas. Na glasovnici se navedejo imena kandidatov po abecednem
redu njihovih priimkov z navedbo, da se voli en kandidat. Voli se tako, da se
obkroži zaporedna številka pred imenom kandidata, za katerega se želi
glasovati.
(2) Neizpolnjena glasovnica in
glasovnica, na kateri ni mogoče ugotoviti volje volivca, sta neveljavni.
Neveljavna je tudi glasovnica, če je volivec glasoval za več kot enega kandidata.
19.f člen
(1) Za člana sveta zavoda je izvoljen
tisti kandidat, ki dobi največje število glasov. Če sta dva kandidata dobila
enako število glasov, je izvoljen tisti, ki ima daljšo delovno dobo v zavodu.
(2) Volilna komisija sestavi zapisnik
o poteku volitev ter izdela poročilo o izidih volitev in ga objavi v petih dneh
od dneva volitev.
20. člen
Naloge sveta zavoda:
-      
nadzira zakonitost dela in poslovanja javnega zavoda,
-      
spremlja, analizira in ocenjuje delovanje javnega zavoda,
-      
predlaga ustanovitelju revizijo poslovanja, ki jo lahko opravi tudi
notranji revizor ustanovitelja,
-      
ocenjuje delo direktorja,
-      
daje soglasje k strateškemu načrtu, programu dela, finančnemu načrtu,
sistemizaciji delovnih mest, organizaciji dela, kadrovskemu načrtu, načrtu
nabav in k zavodski kolektivni pogodbi, ter nadzira njihovo izvajanje,
-      
daje soglasje k cenam javnih kulturnih dobrin,
-      
potrjuje letno poročilo zavoda,
-      
daje predhodno mnenje k imenovanju direktorja,
-      
sklepa pogodbo o zaposlitvi z direktorjem po predhodnem soglasju
ministra,
-      
opravlja druge naloge v skladu z veljavnimi predpisi in tem sklepom.
V. STROKOVNI SVET
21. člen
(1) Strokovni svet sestavlja šest članov,
in sicer:
-      
dva člana strokovnega sveta izvolijo zaposleni, pri čemer je najmanj
eden izvoljen izmed vseh zaposlenih, drugi pa izmed tistih, ki opravljajo
dejavnost, zaradi katere je javni zavod ustanovljen,
-      
po enega člana predlagajo Kulturniška zbornica Slovenije, Akademija za
gledališče, film in televizijo Univerze v Ljubljani, Srednješolski center Nova
Gorica ter enega Kulturni dom Gorica (It.) oziroma Kulturni dom Lojze Bratuž
Gorica (It.) po medsebojnem dogovoru.
(2) Za postopek volitev predstavnikov
delavcev v strokovni svet se smiselno uporabljajo določbe o volitvah
predstavnika delavcev v svet zavoda.
(3) Mandat članom strokovnega sveta traja 4
leta. Po preteku mandata so lahko ponovno imenovani oziroma izvoljeni.
(4) Svet zavoda sklepa veljavno, če je na
seji navzoča večina članov sveta.
(5) Svet zavoda sprejema odločitve z večino
glasov vseh članov, kadar daje mnenje k imenovanju direktorja in pomočnika
zavoda, sicer pa z večino navzočih članov.
(6) Volitve se razpišejo največ 90 dni
oziroma najmanj 60 dni pred potekom mandata.
(7) Direktor mora pozvati predlagatelje na
dostavo predlogov najmanj 90 dni pred potekom mandata.
(8) Podrobnejše delovanje strokovnega sveta
se uredi s poslovnikom.
22. člen
Naloge strokovnega sveta:
-      
spremlja in ocenjuje delovanje javnega zavoda in politiko njegovega
ustanovitelja,
-      
ugotavlja ustreznost strateškega načrta in programa dela glede na namen,
zaradi katerega je javni zavod ustanovljen,
-      
obravnava vprašanja s področja strokovnega dela javnega zavoda in daje
direktorju mnenja, predloge in pobude za reševanje teh vprašanj,
-      
daje predhodno mnenje direktorju k imenovanju in razrešitvi pomočnika
direktorja za vodenje umetniško strokovnega dela,
-      
daje predhodno mnenje k zavodski kolektivni pogodbi,
-      
daje druge pobude in predloge v zvezi z delovanjem javnega zavoda,
-      
druge naloge v skladu z veljavnimi predpisi in tem sklepom.
Skupne določbe za svet zavoda in strokovni
svet
23. člen
(1) Svet zavoda oziroma strokovni svet se
konstituira na svoji prvi konstitutivni seji, ki jo skliče direktor najpozneje
v 30 dneh, ko je imenovana, izvoljena oziroma predlagana večina članov sveta
zavoda oziroma strokovnega sveta.
(2) Na prvi konstitutivni seji člani
sveta zavoda oziroma strokovnega sveta izmed sebe izvolijo predsednika in
namestnika.
(3) Članom sveta zavoda in strokovnega
sveta začne teči mandat z dnem konstituiranja.
24. člen
(1) Član sveta zavoda, ki ga imenuje
ustanovitelj, je lahko razrešen pred iztekom mandata, za katerega je imenovan,
če:
-      
sam zahteva razrešitev,
-      
se ne udeležuje sej,
-      
pri svojem delu ne ravna v skladu s predpisi,
-      
ne opravlja svojih nalog oziroma jih ne opravlja strokovno.
(2) Člana sveta zavoda razreši Vlada
Republike Slovenije na predlog sveta zavoda ali ministra.
(3) S sklepom o razrešitvi se za čas do
izteka mandata sveta zavoda imenuje nov član.
25. člen
(1) Mandat predstavniku delavcev v svetu
zavoda predčasno preneha s prenehanjem delovnega razmerja v zavodu ali na
podlagi odpoklica.
(2) Če predstavniku delavcev v svetu
zavoda preneha mandat pred iztekom mandata svetu zavoda, se opravijo nadomestne
volitve.
(3) Na nadomestnih volitvah se izvoli
nov predstavnik delavcev v svet zavoda za čas do izteka mandata sveta zavoda.
Svet zavoda razpiše nadomestne volitve najpozneje v 15 dneh po ugotovitvi o
prenehanju mandata.
25.a člen
(1) Postopek odpoklica predstavnika delavcev
v svetu zavoda se začne na zahtevo najmanj 10 odstotkov zaposlenih v zavodu.
Postopek odpoklica predstavnika delavcev v svetu zavoda vodi volilna komisija.
(2) Zahteva za odpoklic mora vsebovati
razloge za odpoklic in priložene podpise delavcev, ki predlagajo odpoklic.
(3) Zahteva za odpoklic se predloži
volilni komisiji, ki je vodila postopek volitev. Volilna komisija preveri
formalno pravilnost zahteve, ne da bi presojala razloge za odpoklic. Če se
zahteva za odpoklic ne zavrne, volilna komisija v 15 dneh razpiše glasovanje o
odpoklicu predstavnika delavcev v svetu zavoda in določi dan glasovanja.
Predstavnik delavcev v svetu zavoda je odpoklican, če je za odpoklic glasovala
večina zaposlenih v zavodu.
(4) Za postopek odpoklica predstavnika
delavcev v svetu zavoda se smiselno uporabljajo določbe o volitvah predstavnika
delavcev v svet zavoda.
26. člen
(1) Mandat predstavnikov delavcev v
strokovnem svetu predčasno preneha s prenehanjem delovnega razmerja v zavodu
ali na podlagi odpoklica. Za odpoklic predstavnikov delavcev v strokovnem svetu
se smiselno uporabljajo določbe o odpoklicu delavcev v svetu zavoda.
(2) Mandat ostalim članom strokovnega sveta
preneha na podlagi odpoklica predlagatelja, kateremu lahko poda predlog
strokovni svet ali minister.
VI. SREDSTVA ZA DELO IN ODGOVORNOST ZA OBVEZNOSTI ZAVODA
27. člen
(1) Zavod upravlja naslednje
nepremičnine v lasti Republike Slovenije, ki so mu dane v upravljanje kot del
javne infrastrukture na področju kulture:
-      
zemljišča s parc. št. 674/2, 674/4, 674/5, 674/7, 674/8, 674/9,
674/11, 674/12, 674/16, 682/31, 682/32, 682/54, 682/55, 682/57 in 682/79 ter
stavbe št. 593, del stavbe št. 1, št. 593, del stavbe št. 2, št. 593, del
stavbe št. 3, št. 2389, del stavbe št. 1, št. 2389, del stavbe št. 10, in št. 2389,
del stavbe št. 11, v naravi matična hiša SNG Nova Gorica, Trg Edvarda Kardelja
5, ter
-      
stavba št. 581, del stavbe št. 52, v naravi trisobno stanovanje Ulica
tolminskih puntarjev 2, vse k. o. 2304 Nova Gorica, in
-      
zemljišče s parc. št. 1520/1, ter stavbi št. 1730, del stavbe št.
1, v naravi delavnice v vili Lenassi, in št. 52, del stavbe št. 4, v
naravi stanovanje Cesta IX. korpusa 98, vse k. o. 2303 Solkan, ter
-      
stavba št. 545, del stavbe št. 7, v naravi dvosobno stanovanje Ulica
Vinka Vodopivca 103/a, k. o. 2302 Kromperk.
(2) Zavod upravlja tudi z vso opremo v
stavbah in stanovanjih iz prejšnjega odstavka.
28. člen
Zavod pridobiva sredstva za opravljanje
svoje dejavnosti:
-      
iz državnega proračuna,
-      
iz proračuna lokalnih skupnosti,
-      
z vstopninami,
-      
s prodajo blaga in storitev na trgu,
-      
z donacijami, darili in iz drugih zakonitih virov.
29. člen
(1) Presežek prihodkov nad odhodki zavod
nameni za izvajanje in razvoj svoje dejavnosti.
(2) O načinu razpolaganja s presežkom
prihodkov nad odhodki odloča ustanovitelj na predlog direktorja, po predhodnem
mnenju sveta zavoda.
(3) O načinu pokrivanja morebitnega
primanjkljaja odloča ustanovitelj na predlog direktorja, po predhodnem mnenju
sveta zavoda.
VII. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
30. člen
(1) Zavod je pravna oseba, ki nastopa v
pravnem prometu v okviru svoje dejavnosti samostojno, z vsemi pravicami in
obveznostmi, v svojem imenu in za svoj račun.
(2) Za svoje obveznosti odgovarja z vsemi
sredstvi, s katerimi lahko razpolaga.
31. člen
Premoženje, s katerim zavod upravlja, je
last ustanovitelja. S premičnim premoženjem upravlja zavod samostojno, z
nepremičninami pa samo po predhodnem soglasju ustanovitelja.
VIII. ODGOVORNOSTI USTANOVITELJA ZA OBVEZNOSTI ZAVODA TER
MEDSEBOJNE PRAVICE IN OBVEZNOSTI USTANOVITELJA IN ZAVODA
32. člen
(1) Za obveznosti zavoda odgovarja
Republika Slovenija do višine sredstev, ki jih v tekočem letu zagotavlja iz
proračuna Republike Slovenije za delovanje zavoda.
(2) Ustanovitelj ne odgovarja za obveznosti
zavoda iz naslova dejavnosti, ki jih zavod opravlja za druge naročnike.

Sklep o ustanovitvi javnega zavoda Slovensko
narodno gledališče Nova Gorica (Uradni list RS, št. 1/04)
vsebuje naslednje prehodne in končne določbe:
»IX. PREHODNE IN KONČNE DOLOČBE
33. člen
(1) Svet zavoda in strokovni svet zavoda se
konstituirata najkasneje v dveh mesecih od uveljavitve tega sklepa. Do takrat
opravljajo nujne naloge obstoječi organi.
(2) Dosedanji poslovni direktor nadaljuje
delo kot direktor zavoda do izteka mandata.
34. člen
Akt o sistemizaciji delovnih mest,
strateški in kadrovski načrt morajo biti sprejeti najkasneje v letu dni po
uveljavitvi ZUJIK. Do sprejema novega akta o sistemizaciji velja obstoječi akt
v vseh določbah, ki niso v nasprotju z zakoni in tem sklepom.
35. člen
Z dnem uveljavitve tega sklepa preneha
veljati statut PDG Nova Gorica z dne 11. 1. 1994, razen določb o volitvah
predstavnikov delavcev v svet zavoda. Te se smiselno uporabljajo za prve
volitve predstavnikov delavcev v strokovni svet in prenehajo veljati po
opravljenih volitvah.
36. člen
Z dnem uveljavitve tega sklepa se preneha
uporabljati sklep o ustanovitvi javnega zavoda Primorsko dramsko gledališče
Nova Gorica, ki ga je sprejela Skupščina občine Nova Gorica, z odločbo številka
022-2 63 z dne 28. 3. 1969.
37. člen
Direktor poskrbi za vpis tega sklepa v
sodni register skladno z veljavnimi predpisi.
38. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi javnega zavoda Slovensko narodno gledališče Nova Gorica (Uradni
list RS, št. 62/08) vsebuje naslednje prehodne in
končno določbo:
»PREHODNE IN KONČNA DOLOČBA
10. člen
(1) Prve volitve predstavnika delavcev
v svet zavoda razpiše direktor najpozneje v petih dneh po uveljavitvi tega
sklepa ter opravi ostala volilna opravila, potrebna za prve volitve
predstavnika delavcev v svet zavoda, ki so v pristojnosti sveta zavoda.
(2) Direktor skliče prvo konstitutivno
sejo sveta zavoda najpozneje v 15 dneh, ko je imenovana oziroma izvoljena
večina članov sveta zavoda.
11. člen
Direktor poskrbi za vpis sprememb v sodni
register skladno z veljavnimi predpisi.
12. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah Sklepa o ustanovitvi
javnega zavoda Slovensko narodno gledališče Nova Gorica (Uradni list RS, št. 75/09) vsebuje naslednjo končno določbo:
»KONČNA DOLOČBA
3. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembi Sklepa o ustanovitvi javnega
zavoda Slovensko narodno gledališče Nova Gorica (Uradni list RS, št. 163/21)
vsebuje naslednjo končno določbo:
»KONČNA DOLOČBA
2. člen
Ta sklep začne veljati naslednji dan po
objavi v Uradnem listu Republike Slovenije.«.