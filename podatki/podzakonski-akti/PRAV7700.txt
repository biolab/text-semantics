I. SPLOŠNE DOLOČBE
1. člen
(predmet pravilnika)
Ta pravilnik določa strokovno izobrazbo in
delovne izkušnje delavcev, ki opravljajo dela in naloge upravljanja energetskih
naprav ter program strokovnega usposabljanja in preizkusa znanja, ki ju morajo
opraviti ti delavci, da se zagotavlja varnost in zanesljivost obratovanja ter
učinkovita raba energije.
2. člen
(opravljanje del in nalog)
Dela in naloge upravljanja energetskih
naprav, za katere je s tem pravilnikom predpisana strokovna usposobljenost in
preizkus znanja, lahko opravljajo delavci le po usposobitvi in uspešno
opravljenem preizkusu znanja po tem pravilniku.
3. člen
(upravljanje drugih energetskih naprav)
Delavci, ki upravljajo in vzdržujejo
energetske naprave, za katere s tem pravilnikom ni predpisana strokovna usposobitev
in preizkus znanja, lahko opravljajo taka dela in naloge le, če so bili poučeni
z navodili za tehnično pravilno in varno obratovanje, tehničnimi predpisi o
tovrstnih napravah in z ukrepi za racionalno porabo energije.
II. DELA IN NALOGE
4. člen
(upravljavci energetskih naprav)
Delavci, ki opravljajo dela in naloge
upravljanja energetskih naprav, za katere se s tem pravilnikom predpisuje strokovno
usposabljanje in preizkus znanja, so:
1.    
tehnični vodja energetskega objekta, ki opravlja dela in
naloge: vodenje obratovanja in vzdrževanja energetskega objekta ter skrb za
organizacijo dela v organizacijah, katerih osnovna dejavnost je proizvodnja,
prenos ali razdelitev električne ali toplotne energije ali plina,
2.    
vodja obratovanja energetskega objekta, ki opravlja dela in
naloge: vodenje obratovanja postrojev in naprav v organizacijah, katerih
osnovna dejavnost je proizvodnja, prenos ali razdelitev električne ali toplotne
energije ali plina,
3.    
vodja energetike, ki opravlja dela in naloge: vodenje obratovanja
energetskih naprav, evidence in analize porabe energije ter izvajanje ukrepov
racionalnega ravnanja z energijo v organizacijah, katerih osnovna dejavnost ni
proizvodnja, prenos ali razdelitev energije in imajo energetske naprave s
skupno močjo nad 30 MW,
4.    
vodja energetskih naprav, ki opravlja dela in naloge: vodenje
obratovanja in vzdrževanja energetskih naprav, evidence in analize porabe
energije ter izvajanje ukrepov racionalnega ravnanja z energijo v
organizacijah, katerih osnovna dejavnost ni proizvodnja, prenos ali razdelitev
energije in imajo energetske naprave s skupno močjo nad 5 MW ali imajo tlačne
posode, katerih skupna akumulirana (tlačna) energija presega 5 MJ (p. V ≥50 –
zmnožek tlaka v bar in prostornine v m³),
5.    
vodja priprave vode, ki opravlja dela in naloge: vodenje
obratovanja in vzdrževanja postrojev in naprav za pripravo vode s popolno
demineralizacijo, katere skupna zmogljivost presega 30 m³/h,
6.    
dispečer v elektroenergetskem sistemu, ki opravlja dela in
naloge: vodenje postopka pri obratovanju elektroenergetskega sistema ali
njegovega dela, vodenje evidence in analize proizvodnje in porabe električne
energije ter skrb za nemoteno dobavo električne energije in v primeru potreb
izvajanja redukcij,
7.    
dispečer v plinovodnem sistemu, ki opravlja dela in naloge:
vodenje postopka pri transportu in razdeljevanju plina, vodenje evidence in
analize transporta in porabe plina ter skrb za nemoteno dobavo in redukcij v
primerih, ko je to potrebno,
8.    
dispečer v daljinskem ogrevanju, ki opravlja dela in naloge:
vodenje postopka pri daljinskem ogrevanju, vodenje evidence in analize
transporta in porabe toplote ter skrb za nemoteno dobavo in izvajanje redukcij
v primerih, ko je to potrebno,
9.    
stikalničar v elektroenergetskem sistemu, ki opravlja dela in
naloge: upravljanje s postroji in napravami v stikališču elektroenergetskega
sistema, ki zajema: pregledovanje in vodenje obratovalne dokumentacije in plana
stikalnih manipulacij, upravljanje turbine, zbujanje generatorja in
sinhronizacija z električnim omrežjem, nadzor vodostaja in prelivanje viška
vode, izdelava dnevnega obračuna ter zagotavljanje optimalnega obratovanja
elektroenergetskih naprav,
10.  upravljalec
male elektrarne, ki opravlja dela in naloge: upravljanje naprav in
postrojev za proizvodnjo električne energije, ki so zgrajene na mestu
postavitve po posebnem projektu in za katere je potreben poseben nadzor,
11.  upravljalec
parne turbine, ki opravlja dela in naloge: upravljanje parne turbine,
katere nazivna moč presega 1 MW,
12.  upravljalec
plinske turbine, ki opravlja dela in naloge: upravljanje plinske turbine,
katere nazivna moč presega 1 MW,
13.  upravljalec
vodne turbine, ki opravlja dela in naloge: upravljanje vodne turbine,
katere nazivna moč presega 500 kW,
14.  upravljalec
kogeneracijskega postrojenja, ki opravlja dela in naloge: upravljanje
kogeneracijskega postrojenja, katerega nazivna moč presega 500 kW,
15.  upravljalec
kotlovskih naprav, ki opravlja dela in naloge: upravljanje parnega ali
vročevodnega kotla vseh vrst, katerega nazivna toplotna moč presega 20 MW,
16.  stikalničar
v industriji, ki opravlja dela in naloge: upravljanje stikalnih naprav in
postrojev v industrijskem stikališču in transformatorskimi napravami,
17.  upravljalec
kotla, ki opravlja dela in naloge: upravljanje parnega ali vročevodnega
kotla vseh vrst, katerega nazivna toplotna moč presega 1 MW,
18.  upravljalec
industrijske peči, ki opravlja dela in naloge: upravljanje industrijske
peči s plinskimi ali oljnimi gorilniki ali gorilniki za trdna goriva ali prah,
katere nazivna toplotna moč presega 300 kW,
19.  upravljalec
motorjev z notranjim zgorevanjem, ki opravlja dela in naloge: upravljanje
stabilnih motorjev z notranjim zgorevanjem, katerih skupna nazivna moč presega
300 kW,
20.  upravljalec
kompresorskih in hladilnih naprav, ki opravlja dela in naloge: upravljanje
kompresorjev in hladilnih naprav, katerih skupna nazivna moč presega 300 kW,
21.  upravljalec
črpalnih naprav, ki opravlja dela in naloge: upravljanje črpalk oziroma
naprav za črpanje, katerih skupna nazivna moč presega 300 kW,
22.  upravljalec
plinskih naprav, ki opravlja dela in naloge: upravljanje postrojev in
naprav v proizvodnji ali porabi tehničnih in drugih plinov, katerih skupna nazivna
moč presega 300 kW, razen plinskih naprav, za katere je s tem pravilnikom
določeno posebno strokovno usposabljanje,
23.  upravljalec
centralnega ogrevanja, ki opravlja dela in naloge: upravljanje toplovodnih
kotlov za centralno ogrevanje na trdna goriva in ročno nalaganje, katerih
nazivna toplotna moč presega 300 kW ali toplovodnih in termooljnih kotlov za
centralno ogrevanje na tekoče gorivo ali plin, katerih skupna nazivna toplotna
moč presega 500 kW,
24.  upravljalec
klimatizacije in prezračevanja, ki opravlja dela in naloge: upravljanje
naprav za klimatizacijo, prezračevanje in odsesovanje, katerih skupna nazivna
moč presega 300 kW,
25.  upravljalec
priprave vode, ki opravlja dela in naloge: upravljanje postrojev in naprav
za pripravo delno ali popolno demineralizacijo vode, katere nazivna zmogljivost
presega 15 m³/h,
26.  polnilec
tehničnih plinov, ki opravlja dela in naloge: polnjenje premičnih tlačnih
posod s tehničnimi in drugimi plini.
III. POGOJI ZA OPRAVLJANJE DEL IN NALOG
5. člen
(tehnični vodja energetskega objekta)
Dela in naloge tehničnega vodje
energetskega objekta lahko opravlja:
1.    
delavec z univerzitetno ali visoko strokovno izobrazbo (VII. raven
zahtevnosti) elektrotehnične ali strojne smeri z najmanj tri leta delovnih
izkušenj v organizacijah, katerih osnovna dejavnost je proizvodnja, prenos ali
razdelitev električne ali toplotne energije ali plina, ki po usposabljanju
uspešno opravi preizkus znanja po tem pravilniku, ali
2.    
delavec z višjo strokovno izobrazbo (VI. raven zahtevnosti) strojne ali
elektrotehnične smeri z najmanj pet let delovnih izkušenj v organizacijah,
katerih osnovna dejavnost je proizvodnja, prenos ali razdelitev električne ali
toplotne energije ali plina, ki po usposabljanju uspešno opravi preizkus znanja
po tem pravilniku.
6. člen
(vodja obratovanja energetskega objekta)
Dela in naloge vodje obratovanja
energetskega objekta lahko opravlja:
1.    
delavec z univerzitetno ali visoko strokovno izobrazbo (VII. raven
zahtevnosti) elektrotehnične ali strojne smeri z najmanj dvema letoma delovnih
izkušenj v organizacijah, katerih osnovna dejavnost je proizvodnja, prenos ali
razdelitev električne ali toplotne energije ali plina, ki po usposabljanju
uspešno opravi preizkus znanja po tem pravilniku, ali
2.    
delavec z višjo strokovno izobrazbo (VI. raven zahtevnosti) strojne ali
elektrotehnične smeri z najmanj pet let delovnih izkušenj v organizacijah,
katerih osnovna dejavnost je proizvodnja, prenos ali razdelitev električne ali
toplotne energije ali plina, ki po usposabljanju uspešno opravi preizkus znanja
po tem pravilniku, ali
3.    
delavec s srednjo strokovno izobrazbo (V. raven zahtevnosti) strojne ali
elektrotehnične smeri z najmanj osem let delovnih izkušenj v organizacijah,
katerih osnovna dejavnost je proizvodnja, prenos ali razdelitev električne ali
toplotne energije ali plina, ki po usposabljanju uspešno opravi preizkus znanja
po tem pravilniku.
7. člen
(vodja energetike)
Dela in naloge vodje energetike lahko
opravlja:
1.    
delavec z univerzitetno ali visoko strokovno izobrazbo (VII. raven
zahtevnosti) z elektrotehničnega, energetsko tehničnega, strojnega, kemijsko
inženirskega ali kemijsko tehnološkega področja z najmanj tri leta delovnih
izkušenj, ki po usposabljanju uspešno opravi preizkus znanja po tem pravilniku,
ali
2.    
delavec z višjo strokovno izobrazbo (VI. raven zahtevnosti) strojne ali
elektrotehnične smeri z najmanj pet let delovnih izkušenj, ki po usposabljanju
uspešno opravi preizkus znanja, ali
3.    
delavec s srednjo strokovno izobrazbo (V. raven zahtevnosti) strojne ali
elektrotehnične smeri z najmanj osem let delovnih izkušenj, ki po usposabljanju
uspešno opravi preizkus znanja po tem pravilniku.
8. člen
(vodja energetskih naprav)
Dela in naloge vodje energetskih naprav
lahko opravlja:
1.    
delavec z višjo strokovno izobrazbo strojne ali elektrotehnične smeri
(VI. raven zahtevnosti) z najmanj dvema letoma delovnih izkušenj, ki po
usposabljanju uspešno opravi preizkus znanja, ali
2.    
delavec s srednjo strokovno izobrazbo strojne ali elektrotehnične smeri
(V. raven zahtevnosti) z najmanj petimi let delovnih izkušenj, ki po usposabljanju
uspešno opravi preizkus znanja po tem pravilniku,
3.    
delavec z najmanj poklicno srednjo izobrazbo (IV. raven zahtevnosti), ki
je najmanj deset let opravljal dela in naloge upravljalca parne ali plinske
turbine, stikalničarja v industriji, upravljalca kotla, upravljalca motorjev z
notranjim zgorevanjem, črpalnih naprav, plinskih naprav ali kompresorjev in
hladilnih naprav, ki po usposabljanju uspešno opravi preizkus znanja po tem
pravilniku.
9. člen
(vodja priprave vode)
Dela in naloge vodje priprave vode lahko
opravlja:
1.    
delavec z višjo strokovno izobrazbo (VI. raven zahtevnosti) kemijske
smeri z najmanj dve  leti delovnih izkušenj, ki po usposabljanju uspešno opravi
preizkus znanja, ali
2.    
delavec s srednjo strokovno izobrazbo (V. raven zahtevnosti) kemijske
smeri z najmanj pet let delovnih izkušenj, ki po usposabljanju uspešno opravi
preizkus znanja po tem pravilniku.
10. člen
(dispečer v elektroenergetskem sistemu)
Dela in naloge dispečerja v
elektroenergetskem sistemu lahko opravlja:
1.    
delavec s pridobljeno visoko ali višjo strokovno izobrazbo
elektrotehniške usmeritve z najmanj tri leta delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec s srednjo strokovno izobrazbo elektrotehniške usmeritve z
najmanj pet let delovnih izkušenj, ki po usposabljanju uspešno opravi preizkus
znanja po tem pravilniku.
11. člen
(dispečer v plinovodnem sistemu)
Dela in naloge dispečerja v plinovodnem
sistemu lahko opravlja:
1.    
delavec z višjo strokovno izobrazbo (VI. raven zahtevnosti) strojne
smeri z najmanj dve leti delovnih izkušenj, ki po usposabljanju uspešno opravi
preizkus znanja po tem pravilniku, ali
2.    
delavec s srednjo strokovno izobrazbo (V. raven zahtevnosti) strojne
smeri z najmanj pet let delovnih izkušenj, ki po usposabljanju uspešno opravi
preizkus znanja po tem pravilniku.
12. člen
(dispečer v daljinskem ogrevanju)
Dela in naloge dispečerja v daljinskem
ogrevanju lahko opravlja:
1.    
delavec z višjo strokovno izobrazbo strojne (VI. raven zahtevnosti)
smeri z najmanj dve leti delovnih izkušenj, ki po usposabljanju uspešno opravi
preizkus znanja po tem pravilniku, ali
2.    
delavec s srednjo strokovno izobrazbo (V. raven zahtevnosti) strojne
smeri z najmanj pet let delovnih izkušenj, ki po usposabljanju uspešno opravi
preizkus znanja po tem pravilniku.
13. člen
(stikalničar v elektroenergetskem sistemu)
Dela in naloge stikalničarja v
elektroenergetskem sistemu lahko opravlja:
1.    
delavec s pridobljeno višjo strokovno izobrazbo elektrotehniške, strojne
ali energetsko tehnične usmeritve z najmanj tri leta delovnih izkušenj, ki po
usposabljanju uspešno opravi preizkus znanja po tem pravilniku, ali
2.    
delavec s srednjo strokovno izobrazbo (V. raven zahtevnosti)
elektrotehniške, strojne ali energetsko tehnične usmeritve z najmanj petimi
leti delovnih izkušenj, ki po usposabljanju uspešno opravi preizkus znanja po
tem pravilniku.
14. člen
(upravljalec male elektrarne)
Dela in naloge upravljalca male elektrarne
lahko opravlja:
1.    
delavec s srednjo strokovno izobrazbo (V. raven zahtevnosti) strojne ali
elektrotehnične smeri z najmanj dvema letoma delovnih izkušenj, ki po
usposabljanju uspešno opravi preizkus znanja po tem pravilniku, ali
2.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj pet let delovnih izkušenj, ki po usposabljanju uspešno
opravi preizkus znanja po tem pravilniku.
15. člen
(upravljalec parne ali plinske turbine)
Dela in naloge upravljalca parne ali
plinske turbine lahko opravlja:
1.    
delavec s srednjo strokovno izobrazbo (V. raven zahtevnosti) strojne ali
elektrotehnične smeri z najmanj dve leti delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehnik z najmanj pet let delovnih izkušenj, ki po usposabljanju uspešno
opravi preizkus znanja po tem pravilniku.
16. člen
(upravljalec vodne turbine)
Dela in naloge upravljalca vodne turbine
lahko opravlja:
1.    
delavec s srednjo strokovno izobrazbo (V. raven zahtevnosti) strojne ali
elektrotehnične smeri z najmanj dve leti delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj pet let delovnih izkušenj, ki po usposabljanju uspešno
opravi preizkus znanja po tem pravilniku.
17. člen
(upravljalec kogeneracijskega postrojenja)
Dela in naloge upravljalca kogeneracijskega
postrojenja lahko opravlja:
1.    
delavec s srednjo strokovno izobrazbo (V. raven zahtevnosti) strojne ali
elektrotehnične smeri z najmanj dve leti delovnih izkušenj, ki po usposabljanju
uspešno opravi preizkus znanja po tem pravilniku ali
2.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj pet let delovnih izkušenj, ki po usposabljanju uspešno
opravi preizkus znanja po tem pravilniku.
18. člen
(upravljalec kotlovskih naprav)
Dela in naloge upravljalca kotlovskih
naprav lahko opravlja:
1.    
delavec s srednjo strokovno izobrazbo (V. raven zahtevnosti) strojne ali
elektrotehnične smeri z najmanj dve leti delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj pet let delovnih izkušenj, ki po usposabljanju uspešno
opravi preizkus znanja po tem pravilniku.
19. člen
(stikalničar v industriji)
Dela in naloge stikalničarja v industriji
lahko opravlja:
1.    
delavec s srednjo strokovno izobrazbo (V. raven zahtevnosti)
elektrotehnične smeri z najmanj dve leti delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za elektrotehniko z najmanj pet
let delovnih izkušenj, ki po usposabljanju uspešno opravi preizkus znanja po
tem pravilniku, ali
3.    
delavec z nižjo poklicno izobrazbo (III. raven zahtevnosti) pridobljeno
po izobraževalnem programu strokovnega področja za elektrotehniko z najmanj
osem let delovnih izkušenj, ki po usposabljanju uspešno opravi preizkus znanja
po tem pravilniku.
20. člen
(upravljalec kotla)
Dela in naloge upravljalca kotla lahko
opravlja:
1.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj tri leta delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec z najmanj nižjo poklicno izobrazbo (III. raven zahtevnosti)
pridobljeno po izobraževalnem programu strokovnega področja za strojništvo z
najmanj pet let delovnih izkušenj, ki po usposabljanju uspešno opravi preizkus
znanja po tem pravilniku.
21. člen
(upravljalec industrijske peči)
Dela in naloge upravljalca industrijske
peči lahko oprav­lja:
1.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj tri leta delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec z najmanj nižjo poklicno izobrazbo (III. raven zahtevnosti)
pridobljeno po izobraževalnem programu strokovnega področja za strojništvo z
najmanj pet let delovnih izkušenj, ki po usposabljanju uspešno opravi preizkus
znanja po tem pravilniku.
22. člen
(upravljalec motorjev z notranjim
zgorevanjem)
Dela in naloge upravljalca motorjev z
notranjim zgorevanjem lahko opravlja:
1.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj tri leta delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec z najmanj nižjo poklicno izobrazbo (III. raven zahtevnosti)
pridobljeno po izobraževalnem programu strokovnega področja za strojništvo z
najmanj pet let delovnih izkušenj, ki po usposabljanju uspešno opravi preizkus
znanja po tem pravilniku.
23. člen
(upravljalec kompresorskih in hladilnih
naprav)
Dela in naloge upravljalca kompresorskih in
hladilnih naprav lahko opravlja:
1.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj tri leta delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec z najmanj nižjo poklicno izobrazbo (III. raven zahtevnosti)
pridobljeno po izobraževalnem programu strokovnega področja za strojništvo z
najmanj pet let delovnih izkušenj, ki po usposabljanju uspešno opravi preizkus
znanja po tem pravilniku.
24. člen
(upravljalec črpalnih naprav)
Dela in naloge upravljalca črpalnih naprav
lahko oprav­lja:
1.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali elektrotehniko
z najmanj tri leta delovnih izkušenj, ki po usposabljanju uspešno opravi
preizkus znanja po tem pravilniku, ali
2.    
delavec z najmanj nižjo poklicno izobrazbo (III. raven zahtevnosti)
pridobljeno po izobraževalnem programu strokovnega področja za strojništvo z
najmanj pet let delovnih izkušenj, ki po usposabljanju uspešno opravi preizkus
znanja po tem pravilniku.
25. člen
(upravljalec plinskih naprav)
Dela in naloge upravljalca plinskih naprav
lahko oprav­lja:
1.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj tri leta delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec z nižjo poklicno izobrazbo (III. raven zahtevnosti) pridobljeno
po izobraževalnem programu strokovnega področja za strojništvo z najmanj pet
let delovnih izkušenj, ki po usposabljanju uspešno opravi preizkus znanja po
tem pravilniku.
26. člen
(upravljalec centralnega ogrevanja)
Dela in naloge upravljalca centralnega
ogrevanja lahko opravlja:
1.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj dve leti delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za lesarstvo, gradbeništvo,
kemijo, steklarstvo, metalurgijo, rudarstvo in kmetijstvo z najmanj pet let
delovnih izkušenj, ki po usposabljanju uspešno opravi preizkus znanja po tem
pravilniku, ali
3.    
delavec z nižjo poklicno izobrazbo (III. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj pet let delovnih izkušenj, ki po usposabljanju uspešno
opravi preizkus znanja po tem pravilniku.
27. člen
(upravljalec klimatizacije in
prezračevanja)
Dela in naloge upravljalca klimatizacije in
prezračevanja lahko opravlja:
1.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj dve leti delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za lesarstvo, gradbeništvo,
kemijo, steklarstvo, metalurgijo, rudarstvo in kmetijstvo z najmanj pet let
delovnih izkušenj, ki po usposabljanju uspešno opravi preizkus znanja po tem
pravilniku, ali
3.    
delavec z nižjo poklicno izobrazbo (III. raven zahtevnosti) pridobljeno
po izobraževalnem programu strokovnega področja za strojništvo ali
elektrotehniko z najmanj pet let delovnih izkušenj, ki po usposabljanju uspešno
opravi preizkus znanja po tem pravilniku.
28. člen
(upravljalec priprave vode)
Dela in naloge upravljalca priprave vode
lahko opravlja:
1.    
delavec s srednjo poklicno izobrazbo (IV. raven zahtevnosti) pridobljeno
po izobraževalnem programu strokovnega področja za kemijo, strojništvo ali
elektrotehniko z najmanj dve leti delovnih izkušenj, ki po usposabljanju
uspešno opravi preizkus znanja po tem pravilniku, ali
2.    
delavec z nižjo poklicno izobrazbo (III. raven zahtevnosti) pridobljeno
po izobraževalnem programu strokovnega področja za kemijo z najmanj pet let
delovnih izkušenj, ki po usposabljanju uspešno opravi preizkus znanja po tem
pravilniku.
29. člen
(polnilec tehničnih plinov)
Dela in naloge polnilca tehničnih plinov
lahko opravlja:
1.    
delavec z nižjo poklicno izobrazbo (III. raven zahtevnosti) pridobljeno
po izobraževalnem programu strokovnega področja za strojništvo, elektrotehniko,
rudarstvo, gradbeništvo, promet, trgovino ali kemijo z najmanj tremi leti
delovnih izkušenj, ki po usposabljanju uspešno opravi preizkus znanja po tem
pravilniku,
2.    
delavec z izpolnjeno osnovnošolsko obveznostjo starejši od 18 let z
najmanj petimi leti delovnih izkušenj, ki po usposabljanju uspešno opravi
preizkus znanja po tem pravilniku.
IV. STROKOVNO USPOSABLJANJE
30. člen
(strokovno usposabljanje)
Za opravljanje del in nalog, za katere je s
tem pravilnikom predpisano opravljanje preizkusa znanja, je potrebno teoretično
in praktično strokovno usposabljanje z namenom pridobivanja in izpopolnjevanja
strokovnih znanj za zagotavljanje varnosti in zanesljivosti obratovanja
energetskih naprav ter učinkovite rabe energije.
31. člen
(praktično usposabljanje)
(1) Delavci, ki neposredno upravljajo
energetske naprave iz 6. do 26. točke 4. člena tega pravilnika, se praktično
usposabljajo pri energetskih napravah v organizaciji, ki ima take energetske
naprave.
(2) Praktično usposabljanje poteka
najmanj tri mesece za delavce iz 6. do 13. in 15. točke 4. člena in dva meseca za delavce iz 14. in 16. do 26. točke 4. člena tega pravilnika.
32. člen
(mentor praktičnega usposabljanja)
V času praktičnega usposabljanja delavci
opravljajo prakso oziroma dela in naloge upravljanja energetske naprave pod
nadzorstvom mentorja. Mentor za praktično usposabljanje je lahko delavec, ki je
že strokovno usposobljen za upravljanje take energetske naprave v skladu s tem
pravilnikom in ima o tem predpisana dokazila.
33. člen
(program strokovnega usposabljanja)
(1) Program strokovnega usposabljanja
in preizkusa znanja za delavce, ki opravljajo dela in naloge upravljanja
energetskih naprav je določen v Prilogi, ki je sestavni del tega pravilnika.
(2) Program teoretičnega strokovnega
usposabljanja po tem pravilniku obsega splošni in posebni del.
34. člen
(spremembe in dopolnitve programa)
Komisija za preizkus znanja delavcev za
upravljanje energetskih naprav (v nadaljnjem besedilu: komisija) enkrat letno
pregleda posebni del programa strokovnega usposabljanja iz prejšnjega člena
tega pravilnika in lahko predlaga ministru, da ga po potrebi dopolni ali
spremeni.
V. PREIZKUSI ZNANJA
35. člen
(komisija)
(1) Strokovna usposobljenost delavcev,
ki opravljajo dela in naloge določene s tem pravilnikom se ugotavlja s
preizkusom znanja.
(2) Preizkus znanja izvaja komisija,
ki jo imenuje minister. Komisija ima predsednika, namestnika predsednika in tri
člane. Komisija je sklepčna, če je navzoč predsednik ali namestnik predsednika
in vsaj dva člana.
(3) Minister imenuje tudi potrebno
število izpraševalcev za teoretični del preizkusa znanja.
(4) Preizkus znanja neposredno
opravljajo izpraševalci, ki jih za posamezen preizkus znanja določi predsednik
komisije. Predsednik komisije imenuje po enega izpraševalca na predmet za
posamezni rok preizkusa znanja.
(5) Način dela in poslovanja komisije
podrobneje določi komisija.
36. člen
(potek preizkusa znanja)
(1) O poteku preizkusa znanja se vodi
zapisnik, ki ga podpišejo navzoči predsednik, namestnik predsednika in člani
komisije ter izpraševalci na preizkusu znanja.
(2) Končni uspeh preizkusa znanja
ugotovi komisija z oceno »uspešno« ali »neuspešno«. Rezultate preizkusa znanja
objavi predsednik komisije takoj po končanem preizkusu.
37. člen
(pravica ugovora)
(1) Delavec, ki se ne strinja z oceno
komisije, lahko takoj po razglasitvi ocene poda ugovor pri komisiji. Ugovor se
zapiše v zapisnik o poteku preizkusa znanja.
(2) O ugovoru odloči komisija, ki po
potrebi takoj izvede dodaten preizkus znanja.
37.a člen
(opravljanje posebnega dela preizkusa
znanja)
Delavec, ki je opravil preizkus znanja za
druga dela in naloge kot se prijavlja in ima o tem potrdilo, ki ni starejše od
dveh let opravlja preizkus znanja, na katerega se je prijavil, samo iz
posebnega dela programa oziroma iz predmetov, iz katerih preizkusa znanja še ni
opravil.
38. člen
(ponovno opravljanje preizkusa znanja)
(1) Delavec lahko preizkus znanja
ponavlja dvakrat. Če preizkus znanja ni opravil pozitivno pri enem ali dveh predmetih,
ponavlja le ta predmet ali predmeta.
(2) Če tudi tretjič preizkus znanja ni
opravljen pozitivno, se mora delavec pred ponovnim opravljanjem preizkusa
znanja ponovno strokovno usposabljati kot določa ta pravilnik.
39. člen
(odstop od preizkusa znanja)
(1) Če delavec brez upravičenega
razloga ob določenem času ne pride na preizkus znanja ali če odstopi, ko ga je
že pričel opravljati, se šteje, da je preizkus opravljen neuspešno.
(2) Upravičeni razlogi iz prejšnjega
odstavka so:
-      
bolezen kandidata, ali hujša bolezen družinskega člana kandidata,
-      
službena odsotnost,
-      
izredni dogodek v družinskem krogu (npr. smrt družinskega člana, rojstvo
otroka, požar ipd. ...).
40. člen
(izdaja potrdila)
(1) Delavcu, ki je preizkus znanja
uspešno opravil se izda potrdilo o strokovni usposobljenosti za upravljanje energetskih
naprav, ki ga podpiše predsednik komisije, v njegovi odsotnosti pa namestnik
predsednika.
(2) Potrdilo se izroči delavcu
najkasneje v osmih dneh od dneva, ko je preizkus znanja opravil.
(3) Potrdilo o strokovni
usposobljenosti za upravljanje energetskih naprav velja 5 let od njegove izdaje.
41. člen
(administrativne in organizacijske naloge
za komisijo)
(1) Administrativne, organizacijske in
druge pomožne naloge za komisijo opravlja pravna ali fizična oseba (v nadaljevanju:
izvajalec), ki jo izbere minister v skladu z določbami tega pravilnika med
najmanj tremi izvajalci, ki jih minister povabi k oddaji ponudbe.
(2) V 30 dneh po ministrovi izbiri
izvajalca administrativnih, organizacijskih in drugih pomožnih nalog za
komisijo se razmerja med ministrstvom, pristojnim za energijo (v nadaljevanju:
ministrstvo) in izvajalcem uredijo v pogodbi.
(3) Administrativne, organizacijske in
druge pomožne naloge za komisijo obsegajo:
-      
zagotavljanje prostorov in potrebne opreme za delo komisije, opravljanje
preizkusov znanja in opravljanje administrativnih, organizacijskih in drugih
pomožnih nalog za komisijo;
-      
zagotavljanje finančnih sredstev za delo komisije in izpraševalcev iz
plačil delavcev, ki opravljajo preizkus znanja;
-      
administrativne in organizacijske naloge v zvezi s pripravo preizkusov
znanja ter njihovo izvedbo;
-      
administrativne in organizacijske naloge v zvezi z ugovori na oceno in
ponovno oceno preizkusa znanja;
-      
administrativne in organizacijske naloge v zvezi z izdajo potrdil in
vodenjem potrebnih evidenc za komisijo;
-      
administrativne in organizacijske naloge v zvezi s sejami komisije in
njenim delovanjem;
-      
potrebne pomožne naloge v zvezi z zagotavljanjem delovanja komisije
(varovanje, vzdrževanje in čiščenje prostorov, skrb za nemoten potek preizkusov
znanja, vodenje računovodstva v zvezi s plačili preizkusov znanja in podobno).
(4) Administrativne, organizacijske in
druge pomožne naloge se izvajalcu podeli za 5 let.
(5) Minister lahko odvzame izvajalcu
pravico opravljati administrativne, organizacijske in druge pomožne naloge za
komisijo, če izvajalec krši ta pravilnik ali druge predpise.
(6) Administrativne, organizacijske in
druge pomožne naloge za komisijo se financirajo iz plačila za preizkus znanja,
ki ga plačuje za posamezen preizkus znanja delodajalec delavca oziroma kandidat
sam, ki opravlja preizkus znanja, najkasneje do začetka opravljanja preizkusa
znanja. Višina plačila se določi s pogodbo iz drugega odstavka tega člena in se
lahko spremeni le v skladu s pogodbo.
(7) V primeru, da na javno povabilo iz
prvega odstavka ne prispe nobena ponudba oziroma noben od ponudnikov ne
izpolnjuje pogojev, minister do izbire novega izvajalca podeli pravico
izvajanja nalog iz prvega odstavka tega člena izvajalcu, ki je te naloge
opravljal do sedaj.
42. člen
(pogoji za izvajalca)
(1) Kandidat za izvajalca mora
izpolnjevati naslednje pogoje:
-      
imeti mora ustrezne prostore za delo komisije in opravljanje preizkusov
znanja;
-      
imeti mora ustrezno število usposobljenih ljudi za zagotavljanje
administrativnih, organizacijskih in drugih pomožnih nalog;
-      
poslovati mora nepretrgano najmanj 5 let pred objavo javnega razpisa;
-      
kandidati in osebe, ki so pooblaščene za zastopanje izvajalca ne smejo
biti v kazenskem postopku ali pravnomočno obsojene na zaporno kazen, če kazen
še ni bila izbrisana;
-      
imeti mora poravnane vse dospele obveznosti v zvezi z javnimi dajatvami.
(2) Podrobneje se pogoji iz prejšnjega
odstavka določijo v razpisni dokumentaciji javnega povabila za izbiro
izvajalca.
(3) Pogoje iz prvega odstavka tega
člena mora izvajalec izpolnjevati ves čas, ko ima pravico opravljati
administrativne, organizacijske in druge pomožne naloge za komisijo.
43. člen
(merila za izbor izvajalca)
(1) Merila za izbor izvajalca so
naslednja:
-      
vrsta in število referenc, opredeljenih kot opravljanje enakih ali
istovrstnih nalog za strokovne izpite, ki so po obsegu in zahtevnosti podobni
preizkusom znanja po tem pravilniku;
-      
višina predvidenega plačila za posamezen preizkus znanja;
-      
obseg in kvaliteta prostorov (površina, število sob in drugih prostorov,
starost, opremljenost …).
(2) Podrobneje se merila iz prejšnjega
odstavka določijo v razpisni dokumentaciji javnega povabila za izbiro izvajalca
tako, da vsak od njih prispeva h končni oceni kandidata za izvajalca enak delež
točk.
44. člen
(vrste preizkusov znanja)
Preizkusi znanja so:
-      
prvi preizkus, ki ga delavci opravljajo pred začetkom opravljanja del in
nalog upravljanja energetskih naprav in ki takih del še niso opravljali in
-      
občasni preizkus znanja, ki ga morajo delavci opraviti skladno s 50.
členom tega pravilnika.
45. člen
(roki opravljanja preizkusov znanja)
(1) Preizkusi znanja, ki so določeni s
tem pravilnikom se opravljajo v rednih in izrednih rokih. Redni roki se
določijo in objavijo za vsako leto posebej in se opravljajo vsak mesec najmanj
enkrat, razen julija in avgusta.
(2) Po potrebi in na željo posameznega
delodajalca, ki ima delavce, ki upravljajo z energetskimi napravami, za katere
je s tem pravilnikom določena strokovna usposobljenost, lahko predsednik
komisije določi tudi izredni rok opravljanja preizkusa znanja. Tak preizkus
znanja se lahko organizira na sedežu ali izven sedeža komisije.
(3) Stroške izrednega preizkusa znanja
nosi delodajalec, ki je zaprosil za tak preizkus.
1. Prvi preizkus znanja
46. člen
(obveznost opravljanja prvega preizkusa
znanja)
(1) Prvi preizkus znanja lahko
opravljajo le delavci, ki izpolnjujejo s tem pravilnikom za posamezna dela in
naloge upravljanja energetskih naprav predpisane pogoje glede izobrazbe in
delovnih izkušenj ter so končali strokovno usposabljanje po tem pravilniku.
(2) Izpolnjevanje teh pogojev
ugotavlja komisija pred prvim preizkusom znanja in v primeru, da prijavljeni
delavec ne izpolnjuje pogojev, le-tega o tem obvesti.
(3) O ugovoru delavca zoper ugotovitve
komisije o izpolnjevanju pogojev odloči minister.
47. člen
(obseg prvega preizkusa znanja)
(1) Prvi preizkus znanja obsega
teoretični in praktični del.
(2) Teoretični del preizkusa znanja
obsega snov iz Programa usposabljanja in preizkusa znanja, ki je sestavni del
tega pravilnika in se izvaja ustno.
(3) Praktični del preizkusa znanja
opravljajo delavci iz 6. do 26. točke 4. člena tega pravilnika in obsega:
storitev in zagovor opravljene storitve za vsako posamezno energetsko napravo.
Storitev obsega ravnanje pri zagonu, obratovanju in zaustavitvi naprav in
ukrepe ob izrednih primerih, ukrepe za varnost obratovanja ter ukrepe za
učinkovito rabo energije. Izpraševalec praktičnega dela preizkusa znanja je
mentor, ki po opravljenem praktičnem usposabljanju kandidatu posreduje poročilo
z oceno tega usposabljanja.
(4) Komisija lahko preveri
verodostojnost poročila mentorja iz prejšnjega odstavka.
48. člen
(ocenjevanje pri prvem preizkusu znanja)
(1) Delavec pri prvem preizkusu znanja
ustno odgovarja pri vsakem predmetu na tri vprašanja, ki jih postavi izpraševalec.
Izpraševalci odgovore ocenjujejo z oceno od 1 do 10. Za pozitivno oceno se
štejejo ocene od 6 do 10.
(2) Preizkus znanja iz posameznega
predmeta je opravljen pozitivno, če kandidat pozitivno odgovori na vsaj dve
vprašanji. Če je odgovor pozitiven samo na eno vprašanje, dobi kandidat dodatno
vprašanje in če je odgovor na dodatno vprašanje pozitiven je ta predmet ocenjen
pozitivno z oceno 6.
49. člen
(prijava na prvi preizkus znanja)
(1) Prijava komisiji za opravljanje
prvega preizkusa znanja mora vsebovati:
-      
potrebne podatke o prijavitelju in kandidatu, iz katerih je razvidno
izpolnjevanje pogojev za opravljanje prvega preizkusa znanja,
-      
navedbo del in nalog za katere želi opravljati prvi preizkus znanja,
-      
izmed določenih rokov izbrani kraj in čas opravljanja preizkusa znanja,
-      
podpis delavca, ki želi opravljati preizkus znanja in podpis odgovorne
osebe delodajalca če je plačnik preizkusa znanja delodajalec.
(2) Prijavi je treba priložiti
dokazila o strokovni in drugi izobrazbi, potrdila o delovnih izkušnjah in
poročilo mentorja o praktičnem usposabljanju za kandidate, ki morajo biti tudi
praktično usposobljeni.
2. Občasni preizkus znanja
50. člen
(obveznost opravljanja občasnega preizkusa
znanja)
(1) Delavci, ki so pridobili strokovno
usposobljenost po tem pravilniku in uspešno opravili prvi preizkus znanja po
tem pravilniku, morajo vsakih pet let preverjati teoretično usposobljenost z
občasnim preizkusom znanja.
(2) Preizkus znanja iz prejšnjega
odstavka se opravlja pred komisijo.
51. člen
(obseg občasnega preizkusa znanja)
(1) Občasni preizkus znanja obsega
snov iz programa strokovnega usposabljanja, ki je podan v PRILOGI k temu
pravilniku. Občasni preizkus znanja se opravlja pisno s testi.
(2) Delavec dobi pri občasnem
preizkusu znanja testno polo z vprašanji iz splošnega in posebnega dela
programa strokovnega usposabljanja. Testna pola vsebuje za vsak predmet tri
vprašanja z enim pravilnim in dvema nepravilnima odgovoroma.
(3) Testne pole z vprašanji in
odgovori za vsak predmet iz predpisanega programa strokovnega usposabljanja za posamezna
dela in naloge iz 4. člena tega pravilnika pripravi komisija.
52. člen
(ocenjevanje pri občasnem preizkusu
znanja)
Komisija ocenjuje posamezne odgovore z
oceno »pravilen« ali »nepravilen«. Preizkus znanja iz posameznega predmeta je
uspešen, če sta pravilna odgovora vsaj na dve vprašanji. V primeru, ko je
odgovor pravilen samo na eno vprašanje, se šteje, da je preizkus znanja iz tega
predmeta neuspešen.
53. člen
(prijava na občasni preizkus znanja)
(1) Prijava komisiji za opravljanje
občasnega preizkusa znanja mora vsebovati:
-      
potrebne podatke o prijavitelju in kandidatu, iz katerih je razvidno
izpolnjevanje pogojev za opravljanje občasnega preizkusa znanja,
-      
navedbo del in nalog za katere želi opravljati občasni preizkus znanja,
-      
izmed določenih rokov izbrani kraj in čas opravljanja preizkusa znanja,
-      
podpis delavca, ki želi opravljati preizkus znanja in podpis odgovorne
osebe delodajalca, če je plačnik preizkusa znanja delodajalec.
(2) Prijavi mora biti priloženo
potrdilo o opravljenem prvem preizkusu znanja za opravljanje del in nalog po
tem pravilniku oziroma podatki na podlagi katerih je mogoče ugotoviti
izpolnjevanje predpisanih pogojev.

Priloga:
Program usposabljanja in preizkusa znanja

Pravilnik o strokovnem usposabljanju in
preizkusu znanja za upravljanje energetskih naprav (Uradni list RS, št. 41/09)
vsebuje naslednje prehodne in končne določbe:
»VI. PREHODNE IN KONČNE DOLOČBE
54. člen
(priznavanje
preizkusov znanja)
(1) Delavcem, ki so se strokovno
usposobili za opravljanje del in nalog upravljanja energetskih naprav in
opravili preizkus znanja po Pravilniku o strokovni izobrazbi, delovnih
izkušnjah ter obveznem usposabljanju in načinu preizkusa znanja delavcev, ki
opravljajo dela in naloge upravljanja energetskih naprav (Uradni list SRS, št.
30/83, 31/84 in 1/87) in imajo o tem veljavno potrdilo, se prizna strokovna usposobljenost
in opravljen preizkus znanja tudi po tem pravilniku.
(2) Strokovna usposobljenost in
opravljen preizkus znanja po tem pravilniku se prizna delavcem, ki so opravili
preizkus znanja za dela in naloge upravljanja energetskih naprav iz 3. člena
Pravilnika o strokovni izobrazbi, delovnih izkušnjah ter obveznem usposabljanju
in načinu preizkusa znanja delavcev, ki opravljajo dela in naloge upravljanja
energetskih naprav (Uradni list SRS, št. 30/83, 31/84 in 1/87), in sicer:
-      
delavcu z opravljenim preizkusom znanja za tehničnega vodjo energetskega
objekta se prizna strokovna usposobljenost in preizkus znanja za tehničnega
vodjo energetskega objekta;
-      
delavcu z opravljenim preizkusom znanja za vodjo obratovanja
energetskega objekta se prizna strokovna usposobljenost in preizkus znanja za vodjo
obratovanja energetskega objekta;
-      
delavcu z opravljenim preizkusom znanja za vodjo energetike se prizna
strokovna usposobljenost in preizkus znanja za vodjo energetike;
-      
delavcu z opravljenim preizkusom znanja za vodjo energetskih naprav se
prizna strokovna usposobljenost in preizkus znanja za vodjo energetskih
naprav;
-      
delavcu z opravljenim preizkusom znanja za vodjo priprave vode se prizna
strokovna usposobljenost in preizkus znanja za vodjo priprave vode;
-      
delavcu z opravljenim preizkusom znanja za elektroenergetskega
dispečerja se prizna strokovna usposobljenost in preizkus znanja za dispečerja
v elektroenergetskem sistemu;
-      
delavcu z opravljenim preizkusom znanja za energetskega dispečerja, ki
je dela in naloge opravljal v plinovodnem sistemu, se prizna strokovna
usposobljenost in preizkus znanja za dispečerja v plinovodnem sistemu;
-      
delavcu z opravljenim preizkusom znanja za energetskega dispečerja, ki
je dela in naloge opravljal v sistemu daljinskega ogrevanja, se prizna
strokovna usposobljenost in preizkus znanja za dispečerja v daljinskem
ogrevanju;
-      
delavcu z opravljenim preizkusom znanja za strojnika parne ali plinske
turbine, strojnika vodne turbine, strojnika motorja z notranjim zgorevanjem ali
stikalničarja, ki je dela in naloge opravljal pri napravah in postrojih za
proizvodnjo električne energije, se prizna strokovna usposobljenost in preizkus
znanja za upravljalca male elektrarne;
-      
delavcu z opravljenim preizkusom znanja za strojnika parne turbine se
prizna strokovna usposobljenost in preizkus znanja za upravljalca parne
turbine;
-      
delavcu z opravljenim preizkusom znanja za strojnika plinske turbine se
prizna strokovna usposobljenost in preizkus znanja za upravljalca plinske
turbine;
-      
delavcu z opravljenim preizkusom znanja za strojnika vodne turbine se
prizna strokovna usposobljenost in preizkus znanja za upravljalca vodne
turbine;
-      
delavcu z opravljenim preizkusom znanja za strojnika kotlovskih naprav,
strojnika kotla, strojnika motorja z notranjim zgorevanjem ali stikalničarja,
ki je dela in naloge opravljal pri kogeneracijskih postrojih, se prizna
strokovna usposobljenost in preizkus znanja za upravljalca kogeneracijskega
postrojenja;
-      
delavcu z opravljenim preizkusom znanja za strojnika kotlovskih naprav
se prizna strokovna usposobljenost in preizkus znanja za upravljalca
kotlovskih naprav;
-      
delavcu z opravljenim preizkusom znanja za stikalničarja se prizna
strokovna usposobljenost in preizkus znanja za stikalničarja v industriji;
-      
delavcu z opravljenim preizkusom znanja za strojnika kotla se prizna
strokovna usposobljenost in preizkus znanja za upravljalca kotla;
-      
delavcu z opravljenim preizkusom znanja za strojnika kotla ali strojnika
plinskih naprav, ki je dela in naloge opravljal pri industrijskih pečeh z
oljnimi ali plinskimi gorilniki, se prizna strokovna usposobljenost in preizkus
znanja za upravljalca industrijske peči;
-      
delavcu z opravljenim preizkusom znanja za strojnika motorja z notranjim
zgorevanjem se prizna strokovna usposobljenost in preizkus znanja za upravljalca
motorjev z notranjim zgorevanjem;
-      
delavcu z opravljenim preizkusom znanja za strojnika kompresorskih in
hladilnih naprav se prizna strokovna usposobljenost in preizkus znanja za upravljalca
kompresorskih in hladilnih naprav;
-      
delavcu z opravljenim preizkusom znanja za strojnika črpalne postaje se
prizna strokovna usposobljenost in preizkus znanja za upravljalca črpalnih
naprav;
-      
delavcu z opravljenim preizkusom znanja za strojnika plinskih naprav se
prizna strokovna usposobljenost in preizkus znanja za upravljalca plinskih
naprav;
-      
delavcu z opravljenim preizkusom znanja za strojnika centralnega
ogrevanja se prizna strokovna usposobljenost in preizkus znanja za upravljalca
centralnega ogrevanja;
-      
delavcu z opravljenim preizkusom znanja za strojnika klimatizacije in prezračevanja
se prizna strokovna usposobljenost in preizkus znanja za upravljalca
klimatizacije in prezračevanja;
-      
delavcu z opravljenim preizkusom znanja za strojnika priprave vode se
prizna strokovna usposobljenost in preizkus znanja za upravljalca priprave
vode;
-      
delavcu z opravljenim preizkusom znanja za polnilca tehničnih plinov se
prizna strokovna usposobljenost in preizkus znanja za polnilca tehničnih
plinov.
55. člen
(prehodno
delovanje)
(1) Komisija in izpraševalci,
imenovani po Pravilniku o strokovni izobrazbi, delovnih izkušnjah ter obveznem
usposabljanju in načinu preizkusa znanja delavcev, ki opravljajo dela in naloge
upravljanja energetskih naprav (Uradni list SRS, št. 30/83, 31/84 in 1/87)
nadaljujejo z delom po tem pravilniku.
(2) Do določitve izvajalca iz 41.
členu tega pravilnika, vendar najdalj 1 leto od uveljavitve tega pravilnika,
opravlja strokovne in administrativne naloge za komisijo organizacija, določena
z odločbo ministra za gospodarstvo številka: 360‑13712006-2 z dne 26. 11.
2007.
56 člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o strokovni izobrazbi, delovnih izkušnjah ter obveznem
usposabljanju in načinu preizkusa znanja delavcev, ki opravljajo dela in naloge
upravljanja energetskih naprav (Uradni list SRS, št. 30/83, 31/84 in 1/87).
57. člen
(uveljavitev)
Ta pravilnik začne veljati petnajsti dan po
objavi v Uradnem listi Republike Slovenije.«.

Pravilnik o dopolnitvi Pravilnika o strokovnem
usposabljanju in preizkusu znanja za upravljanje energetskih naprav (Uradni
list RS, št. 49/10) vsebuje naslednjo prehodno in
končno določbo:
»2. člen
Do določitve izvajalca iz 41. člena tega
pravilnika opravlja strokovne in administrativne naloge za komisijo
organizacija, določena z odločbo ministra za gospodarstvo številka: 360-137/2006-2
z dne 26.11.2007.
3 .člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o strokovnem usposabljanju in preizkusu znanja za upravljanje
energetskih naprav (Uradni list RS, št. 3/11) vsebuje naslednjo končno določbo:
»7. člen
Ta pravilnik začne veljati naslednji dan po
objavi v Uradnem listu Republike Slovenije.«.