1. člen
Pristojbina za podelitev izključne pravice za uporabo frekvenčnih
pasov širine 2 x 15 MHz za FDD in 5 MHz za TDD v frekvenčnih pasovih 1900–1980
MHz, 2010–2025 MHz in 2110–2170 MHz za opravljanje mobilne javne radijske
storitve UMTS/IMT-2000, ki se podeli z javnim razpisom znaša 9 mrd SIT.
2. člen
Zavezanec je dolžan znesek pristojbine iz prejšnjega člena
plačati v dobro proračuna Republike Slovenije, in sicer 4.50 mrd SIT v 30 dneh
po izdaji dovoljenja za opravljanje mobilne javne radijske storitve UMTS/IMT –
2000 in 4.50 mrd SIT do 31. 12. 2004.
3. člen
Ta splošni akt izda direktor, veljati pa začne, ko da nanj soglasje
Vlada Republike Slovenije.
Ta splošni akt se objavi v Uradnem listu Republike Slovenije.
Št. 410-3/2003/8
Ljubljana, dne 10. januarja 2004.
Nikolaj Simič l. r.
Direktor
Vlada Republike Slovenije je dala soglasje k temu aktu pod
št. 427-10/2004-1 z dne 11. 3. 2004.