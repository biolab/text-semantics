1. člen
Ta pravilnik določa obseg in program posebnega dela
strokovnega izpita za uradnega veterinarja.
2. člen
Posebni del strokovnega izpita za uradnega veterinarja (v
nadaljnjem besedilu: posebni del izpita) obsega določbe predpisov, ki jih
uradni veterinar neposredno uporablja pri opravljanju uradnega nadzora.
3. člen
Program posebnega dela izpita obsega predpise na naslednjih
področjih: 
a)    
uradni nadzor, posledice in cilji uradnega nadzora; 
b)    
ukrepi, ki jih je treba sprejeti v zvezi z uradnim nadzorom; 
c)    
ocenitev skladnosti, tveganja v proizvodnji, ovrednotenje uporabe
programa postopka notranjega nadzora po sistemu oziroma po načelih ugotavljanja
kritičnih točk v procesu proizvodnje (HACCP), kot je določeno z veterinarsko
zakonodajo o živalskih proizvodih; 
d)    
certificiranje in veterinarski pregledi; 
e)    
uradni nadzor nad zdravstvenim varstvom živali, načrti ukrepov v primeru
izbruhov bolezni živali; 
f)     
zaščita živali; 
g)    
sodelovanje in razmerja do organov in služb v Republiki Sloveniji in
mednarodno sodelovanje.
4. člen
(1) Program posebnega dela izpita je podlaga za izdelavo
podrobnejših vsebin za posebni del izpita. 
(2) Podrobnejše vsebine iz prejšnjega odstavka zajemajo
pravne vire in literaturo, potrebno za pripravo na posebni del izpita. Seznam
pripravi Veterinarska uprava Republike Slovenije in se objavi na spletnih
straneh Ministrstva za kmetijstvo, gozdarstvo in prehrano ter Veterinarske
uprave Republike Slovenije.
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-291/2006
Ljubljana, dne 10. avgusta 2006
EVA 2006-2311-0160
Marija Lukačič l.r. 
Ministrica 
za kmetijstvo, 
gozdarstvo in prehrano