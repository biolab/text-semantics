I. SPLOŠNE DOLOČBE
1. člen
Ta pravilnik določa vrsto in obliko opozorilnih in
obvestilnih znakov, znakov za prepoved in znakov za obveznost na smučišču, brez
katerih smučišče ne sme obratovati.
2. člen
(1) Upravljavec smučišča mora zagotoviti, da je smučišče
opremljeno z znaki, določenimi s tem pravilnikom.
(2) Namen znakov na smučišču je opozarjanje smučarjev in
drugih oseb na smučišču na prepovedi, nevarna mesta na smučarskih progah in
poteh in na druge nevarnosti ter zapovedi znotraj smučišča.
II. ZNAKI NA SMUČIŠČU
3. člen
(1) Znaki na smučišču so opozorilni in obvestilni, znaki za
prepovedi in znaki za obveznost.
(2) Znaki na smučišču se uporabljajo le v obliki, velikosti
in v namene, ki jih določa ta pravilnik.
(3) Znaki se lahko namestijo samo na lesene količke (ne smejo
biti struženi) debeline do 40 mm oziroma na količke iz umetnih snovi debeline
do 50 mm.
(4) Upravljavec smučišča lahko postavi dodatne znake ali
označbe, skladno z obliko, velikostjo in barvo, določeno v tem pravilniku, tako
da ne ogroža varnosti smučarjev.
(5) Barve znakov na smučišču
morajo biti v skladu z določili tabele 1. Pri izvedbi je treba upoštevati
slovenske nacionalne standarde SIST EN ISO 12944-5: Barve in laki.
Tabela 1


Barva

RAL

Samolepljiva mat folija


ZELENA

RAL 6001, 6010, 6018

MACal 7748-02


MODRA

RAL 5005, 5010, 5015

MACal 7938-00


RDEČA

RAL 2002, 3000, 3001, 3020

MACal 9758-00


ČRNA

RAL 9005, 9011

 


ORANŽNA

RAL 2003, 3026

 


ORANŽNA – fluorescenčna

RAL 2007, 2008

 


BELA

RAL 9001, 9003, 9010

MACal 9828-00


RUMENA

RAL 1003, 1016, 1021, 1023

MACal 9708-01


4. člen
(1) Na znakih in v njihovi neposredni bližini ne sme biti
reklamnih napisov ali znakov.
(2) Ne glede na določbo prejšnjega odstavka se lahko na znake
C 3.1, C 3.2 in C 3.3 namestijo drugi napisi in oznake, ki ne smejo presegati
25% površine celotnega znaka.
(3) Znaki, ki se postavljajo začasno, se morajo odstraniti
takoj, ko preneha razlog, zaradi katerega so bili postavljeni.
(4) Znaki in označbe na smučišču in smučarskih progah morajo
biti nameščeni na vidnih mestih. Vzdrževati jih je treba tako, da ustrezajo
namenu postavitve.
III. OPOZORILNI ZNAKI
5. člen
Opozorilni znaki (A in panoji Ap) so glede na vrsto, stopnjo
in trajanje nevarnosti lahko stalni ali začasni.
6. člen
Opozorilni znaki (A in Ap) smučarje in druge osebe opozarjajo
na nevarna mesta na progi oziroma na nevarnost na določenem delu smučišča in
obveščajo o vrsti nevarnosti.
7. člen
(1) Opozorilni znaki tipa A imajo obliko enakostraničnega
trikotnika s stranico najmanj 35 cm.
(2) Osnovna barva znakov je rumena, stranice trikotnika in
simboli so črni.
(3) V sredini je vrisan simbol v
črni barvi, ki označuje nevarnost.


Številka znaka

Ime, pomen znaka

Dodatna opozorila


A1


Splošna nevarnost

V spodnji predel znaka
  se namestijo oz. dodajo besedila ali simboli, ki na tovrsten način opozarjajo
  na preteče nevarnosti


A2


Zoženje smučarske proge
 

V spodnji predel znaka
  se namestijo oz. dodajo besedila ali simboli, ki natančneje določajo
  nevarnost.


A3


Križišče

V spodnji predel znaka
  se namestijo oz. dodajo besedila ali simboli, ki natančneje določajo
  nevarnost.


A3.1


Križišče z vlečnico

 


A4


Teptalec snega na delu

 


A5


Teptalec snega z vitlom
  na delu

Opozorilo na delo
  teptalca snega z vitlom znotraj smučarske proge.


A6


Snežni topovi v delu

 


A7


Nevarnost zdrsa
  (padcev)

 


A8


Značilne nevarnosti v
  gorah
 
V primeru zapustitve
  označenega in zavarovanega smučarskega področja grozijo značilne nevarnosti v
  gorskem okolju.

Na samem znaku se lahko
  še dodatno navede opis preteče nevarnosti.


8. člen
(1) Opozorilni znaki morajo biti nameščeni najmanj 30 m pred
nevarnim mestom, tako da jih smučar lahko pravočasno opazi.
(2) Opozorilni znaki so pritrjeni na palicah iz umetnih snovi
rdeče barve premera najmanj 3,0 cm.
(3) Opozorilni znaki tipa A morajo biti nameščeni na vidno
mesto ob progi ali na progi v višini 2 m nad teptano površino snega.
9. člen
(1) Opozorilni znaki tipa Ap imajo obliko kvadrata s
stranicami najmanj 72 cm in so izdelani iz tkanine iz umetne snovi, ki je prepustna
za veter, na kateri so vsebinsko in barvno enake oznake kot na opozorilnih
znakih tipa A.
(2) Opozorilni znaki tipa Ap so nameščeni na delu proge, na
katerega se nanašajo.
IV. ZNAKI ZA PREPOVED
10. člen
Znaki za prepoved prepovedujejo določeno ravnanje smučarja
ali druge osebe na smučišču, kot je prepovedan dostop brez smuči ali druga
ravnanja, ki nasprotujejo določbam zakona, ki ureja varnost na smučiščih.
11. člen
(1) Znaki za prepoved imajo obliko kroga s premerom najmanj
40 cm.
(2) Osnovna barva je bela, rob kroga je rdeče barve.
(3) V sredini znaka je vrisan simbol v črni barvi, prečrtan z
rdečo barvo.
(4) Znaki za prepoved morajo
biti nameščeni na vidno mesto ob progi v višini 2 m nad teptano površino snega.


Številka znaka

Ime, pomen znaka

Dodatna opozorila


 

 

 


B1


Hoja prepovedana

 


B2


Sankanje prepovedano
 
Vožnja s sanmi je prepovedana

 


B3


Prepoved vožnje s
  snežnim bobom
 
Vožnja s snežnim bobom
  je prepovedana.

 


B4


Deskanje prepovedano
 
Vožnja z desko je prepovedana.

 


B5


Smučanje v gozdu
  prepovedano
 
Smučanje po gozdnih
  površinah je prepovedano.

 


V. OBVESTILNI ZNAKI
12. člen
Obvestilni znaki obveščajo smučarje o smeri in težavnosti
smučarske proge, vstopu na smučarsko progo in izstopu z nje, informacijah, ki
se nanašajo na parkirne prostore, vrsti žičniških naprav, prostorih za nujno
medicinsko pomoč in mestu za klic v sili (SOS) ter nevarnosti snežnih plazov in
vsebujejo obvestila, ki so pomembna za varnost na smučišču.
13. člen
(1) Obvestilni znaki imajo obliko kvadrata s stranicami
najmanj 37 cm.
(2) Osnovna barva je modra z vrisanim simbolom v beli barvi.
14. člen
Ne glede na določbe prejšnjega člena imajo obvestilni znaki:
1.     
prva pomoč in klic za prvo pomoč obliko kvadrata s stranicami najmanj 37
cm v zeleni osnovni barvi z vrisanim simbolom v beli barvi


C1


Prva pomoč
 
Opozorilo o
  infrastrukturi, ki se lahko uporabi v primeru nesreče.

Osnova je zelene barve
  (izjema)


C2


Klic za prvo pomoč
 
Opozorilo, da je na tem
  mestu moč poklicati reševalno ekipo na pomoč.

Osnova je zelene barve
  (izjema)


2.     
smer in stopnja težavnosti smučarske proge obliko kroga premera najmanj
40 cm z oznako in so v barvi, ki določa težavnost


C3.1


modra = lahka smučarska proga


C3.2


rdeča = srednje težavna smučarska proga


C3.3


črna = težavna smučarska proga


3.     
nevarnost snežnih plazov obliko pravokotnika 50x70 cm


C4


Nevarnost plazov

Del rdeče barve na
  znaku mora biti fluorescentno rdeče barve.


4.     
obvestilo, da je proga zaprta, obliko pravokotnika 50x70 cm


C5


Zaprto
 
Prepoved uporabe smučarskih
  površin.

Besedila ali simboli,
  ki na tovrsten način opozarjajo na preteče nevarnosti, predstavljajo
  neposreden dodatek, ki se namesti oz. doda v spodnji predel znaka.


C6


Zaprto
 
Prepoved uporabe smučarskih
  površin

 


5.     
obvestilo, da se je potrebno zaustaviti (znak »STOP«), obliko kvadrata s
stranicami najmanj 37 cm, lahko na pravokotniku s stranicami 50x70 cm


C7


STOP


15. člen
Obvestilni znaki morajo biti nameščeni na vidno mesto pred
vstopom na mesta, za katera so namenjeni, in v višini 2 m od tal oziroma nad
teptano površino snega.
16. člen
(1) Za obvestilne znake se štejejo tudi označevalni količki,
s katerimi se označuje smer in širina smučarske proge v primeru slabe
vidljivosti ali kadar ni razviden rob smučišča ter območja nevarnosti snežnih
plazov in drugih nevarnosti.
(2) Z označevalnimi količki se označuje meja smučišča, kadar
niso podane naravne danosti.
(3) Označevalni količki imajo lahko premer do 50 mm in morajo
biti višine najmanj 2,30 m.
(4) Označevalni količki so v
barvah glede na stopnjo zahtevnosti smučarske proge (modra, rdeča in črna).


Številka znaka

C8.1

C8.2

C8.3


 






Pomen znaka

Označevalni količek
  modre barve označuje rob lahke smučarske proge

Označevalni količek rdeče
  barve označuje rob srednje težavne smučarske proge

Označevalni količek črne
  barve označuje rob težavne smučarske proge


(5) Označevalni količki za
označitev območja nevarnosti snežnih plazov in drugih nevarnosti so v črni
barvi z rumenimi trakovi širine najmanj 30 cm.


Številka znaka

C9

C9.1


 





Pomen znaka

Označevalni količek za
  označevanje področja nevarnosti snežnih plazov in drugih nevarnosti

Označevalni količki za
  označevanje področja nevarnosti snežnih plazov in drugih nevarnosti v obliki
  križa


VI. ZNAKI ZA OBVEZNOST
17. člen
Znaki za obveznost zapovedujejo smučarju ali drugi osebi na
smučišču dolžnosti pri uporabi proge, smučišča ali drugih naprav na smučišču.
18. člen
(1) Znaki za obveznost imajo obliko kroga s premerom najmanj
42 cm.
(2) Osnovna barva je modra.
(3) V sredini znaka je vrisan
simbol v beli barvi.


D1


Obvezna smer smučanja –
  levo.


D2


Obvezna smer smučanja –
  desno.


D3


Obvezna smer smučanja –
  naravnost.


19. člen
Znaki za obveznost morajo biti nameščeni na vidno mesto ob
vstopih in izstopih, na mestih, za katera so namenjeni, in v višini 2 m nad
teptano površino snega.
20. člen
(1) Za znake za obveznost se štejejo tudi označevalne vrvice
in trakovi, s katerimi se označuje smer in širina smučarske proge v primeru
slabe vidljivosti ali kadar ni razviden rob smučišča.
(2) Z označevalnimi vrvicami in trakovi se označuje meja
smučišča, kadar niso podane naravne danosti.
(3) Označevalne vrvice morajo imeti premer najmanj 8 mm.
(4) Označevalni trakovi morajo imeti širino traku najmanj 35
mm.
(5) Označevalne vrvice in trakovi morajo biti v takih barvah,
da so vidni tudi ob slabši vidljivosti na smučišču.
(6) Označevalni trakovi za označitev območja nevarnosti
snežnih plazov so v črni barvi z rumenimi trakovi.
VII. PREHODNE IN KONČNE DOLOČBE
21. člen
Upravljavci smučišč so dolžni uskladiti obstoječe znake na
smučiščih z določbami tega pravilnika v roku petih let od uveljavitve tega pravilnika.
22. člen
Z dnem uveljavitve tega pravilnika se preneha uporabljati
Pravilnik o vrsti in obliki opozorilnih in obvestilnih znakov, znakov za
prepoved in znakov za obveznost na smučišču (Uradni list RS, št. 127/03).
23. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-136/2008
Ljubljana, dne 26. novembra 2008
EVA 2008-2411-0055
dr. Patrick Vlačič l.r.
Minister
za promet