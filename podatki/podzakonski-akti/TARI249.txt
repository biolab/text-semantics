1. člen
(vsebina)
(1) Ta tarifa določa vrednost točke za izračun letnega
plačila prevoznikov in plačila upravljavca javne železniške infrastrukture
Agenciji za komunikacijska omrežja in storitve Republike Slovenije (v
nadaljnjemu besedilu: agencija) za leto 2023.
(2) Ta tarifa določa tudi višino deleža glede na zaračunano
uporabnino za uporabo javne železniške infrastrukture v letu 2021, za katerega
se prevozniku poveča znesek plačila agenciji.
2. člen
(vrednost točke in število točk)
(1) Vrednost točke za izračun plačila agenciji znaša 18,40
EUR.
(2) Število točk za posamezne skupine zavezancev je določeno
v drugem odstavku 18.e člena Zakona o železniškem prometu (Uradni list RS, št.
99/15 – uradno prečiščeno besedilo, 30/18, 82/21 in 54/22 – ZUJPP).
3. člen
(višina deleža glede na zaračunano uporabnino)
Višina deleža glede na zaračunano uporabnino za uporabo javne
železniške infrastrukture v letu 2021 znaša 0,98 %.
4. člen
(priloga k tarifi)
Obrazložitev tarife je v Prilogi, ki je sestavni del te
tarife in določa razloge za sprejem tarife ter cilje, ki jih zasleduje
agencija.
5. člen
(začetek veljavnosti in uporabe)
Ta tarifa začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2023.
Št. 410-2/2022/24
Ljubljana, dne 20. decembra 2022
EVA 2022-3130-0055
Mag. Tanja Muha
v.d. direktorja
K tej tarifi je
dala soglasje Vlada Republike Slovenije s sklepom št. 47601-12/2022/6 z dne 15.
12. 2022.

Priloga:
Posebna obrazložitev Tarife 2023 o vrednosti točke in o višini deleža glede na
zaračunano uporabnino za uporabo javne železniške infrastrukture, za delovanje
regulatornega organa na področju železniškega prometa