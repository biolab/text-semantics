Namen parlamentarne preiskave je:
-       
ugotoviti, ali je bilo izvajanje nadzora Državnega zbora RS nad
Ministrstvom za obrambo RS in Slovensko vojsko zavestno zavlačevano in oteženo,
-       
pojasnitev, ali je bil tako razpis kot podpis pogodbe za nakup pehotnih
bojnih oklepnih vozil – srednjih oklepnih kolesnih vozil 8x8 – izveden skladno
s predpisi in usmeritvami, ki jih je sprejel bodisi Državni zbor RS bodisi
Vlada RS,
-       
pojasnitev in razjasnitev pogojev in okoliščin postopka oddaje naročila
zaupne narave, izbora ponudb, pogajanj o nakupu in podpisa pogodbe o nakupu
srednjih oklepnih kolesnih vozil 8x8,
-       
ugotoviti, zakaj in kako je bil nakup izveden preko posrednika,
-       
ugotoviti, kakšni interesi in kakšne povezave oz. povezani posli so v
ozadju nakupa,
-       
v zvezi z nakupom ugotoviti posredne in neposredne povezave med
fizičnimi in pravnimi osebami ter nosilci javnih funkcij, ki so vpleteni tako v
prodajo kot tudi proizvodnjo srednjih oklepnih kolesnih vozil 8x8,
-       
ugotoviti stopnjo vpletenosti posameznih nosilcev javnih funkcij z
njihovim političnim vplivom na izbor ponudb, pogajanj o nakupu in podpisano
pogodbo,
-       
ugotoviti, ali so bili nakupi opravljeni netransparentno in negospodarno,
predvsem v korist posrednika in z njim povezanih oseb ter v škodo javnega
interesa oziroma države,
-       
ugotoviti stopnjo politične odgovornosti posameznih nosilcev javnih
funkcij,
-       
ugotoviti neposredno ali posredno povezavo med sedanjimi in nekdanjimi
akterji v trgovini z orožjem ter nosilci javnih funkcij, saj se v konkretnem
primeru nakupa srednjih oklepnih kolesnih vozil 8x8 pojavljajo tudi osebe, ki
so bile posredno ali neposredno povezane s trgovino z orožjem v obdobju 1991 do
1993.
Obseg parlamentarne preiskave je:
-       
usklajenost tako razpisa kot tudi sklenjene pogodbe z vsemi prilogami o
nakupu srednjih oklepnih kolesnih vozil 8x8 z veljavno zakonodajo, dokumenti o
splošnem dolgoročnem programu razvoja in opremljanja Slovenske vojske, obrambnih
programih Republike Slovenije, cilji zveze NATO za Slovenijo, študijami,
načrti, sklepi in ostalimi dokumenti ter odločitvami Ministrstva za obrambo in
Generalštaba Slovenske vojske, ki so predstavljali podlago za nakup pehotnih
bojnih vozil – srednjih oklepnih kolesnih vozil 8x8 ter smernicami Vlade RS za protidobave
v primeru nakupa orožja;
-       
postopek priprave in oddaje naročila zaupne narave za njihov nakup,
izbor ponudb, pogajanja in na tej podlagi sklenjeno pogodbo z vsemi prilogami o
nakupu srednjih oklepnih kolesnih vozil 8x8 z dne 19. decembra 2006;
-       
aktivnosti in posredne ter neposredne povezave med fizičnimi in pravnimi
osebami ter nosilci javnih funkcij, ki so sodelovale pri nakupu oziroma
razpisu, izboru najboljšega ponudnika, v pogajanjih in podpisu pogodbe ter pri
vzpostavitvi proizvodnje srednjih oklepnih kolesnih vozil 8x8 (aktivnosti za izbor
posrednika itd.);
-       
posredne ali neposredne povezave sedanjih ali bivših zaposlenih na
Ministrstvu za obrambo in v Slovenski vojski ter nosilcev javnih funkcij in z
njimi povezanih fizičnih in pravnih oseb v trgovanje z orožjem v obdobju 1991
do 1993 in pri zadnjem nakupu srednjih oklepnih kolesnih vozil 8x8 (iste osebe se
pojavljajo tako v sedanjih kot v preteklih orožarskih poslih);
-       
z nakupom bojnih oklepnih vozil – srednjih oklepnih kolesnih vozil 8x8
povezane protidobave blaga ali storitve, proizvedene v Republiki Sloveniji,
-       
z nakupom oziroma proizvodnjo srednjih oklepnih kolesnih vozil 8x8
povezano odpiranje novih neposrednih in posrednih delovnih mest.
Št. 020-02/93-38/28
Ljubljana, dne 30. marca 2007
EPA 1331-IV
Predsednik
Državnega zbora
Republike Slovenije
France Cukjati, dr. med., l.r.