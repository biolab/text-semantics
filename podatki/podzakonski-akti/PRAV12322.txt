1. člen
S tem pravilnikom se sprejme gozdnogospodarski načrt
gozdnogospodarske enote Slovenske Konjice (2015–2024), št. 09-39/15 z dne
9. septembra 2015, ki ga je za obdobje od 1. januarja 2015 do
31. decembra 2024 izdelal Zavod za gozdove Slovenije, Območna enota Celje.
2. člen
Gozdnogospodarska enota Slovenske Konjice, ki meri 11.522,23
ha, se nahaja v celjskem gozdnogospodarskem območju, v občinah Zreče in
Slovenske Konjice, oziroma v katastrskih občinah Križevec, Stranice, Preloge,
Škalce, Bezina, Tepanje, Perovec, Spodnje Gruškovje, Ličenca, Jernej pri Ločah,
Koble, Žiče, Konjiška vas, Slovenske Konjice, Slemene, Tolsti Vrh, Lipoglav,
Loče, Zgornje Laže in Zbelovska Gora.
3. člen
V gozdnogospodarski enoti Slovenske Konjice je s 1. januarjem
2015 ugotovljeno naslednje stanje gozdov:
1.     
lastništvo: 72% zasebnih gozdov v lasti fizičnih ali pravnih oseb, 27%
državnih gozdov in 1% gozdov lokalnih skupnosti;
2.     
površina: 5.237,93 ha, od katere je 4.996,15 ha večnamenskih gozdov in
241,78 ha varovalnih gozdov;
3.     
lesna zaloga: 303 m3/ha, od tega 90 m3/ha iglavcev
in 213 m3/ha listavcev;
4.     
tekoči letni prirastek: 8,02 m3/ha, od tega 2,05 m3/ha
iglavcev in 5,97 m3/ha listavcev.
4. člen
(1) V gozdnogospodarskem načrtu gozdnogospodarske enote
Slovenske Konjice (2015–2024) je ob upoštevanju usmeritev iz
gozdnogospodarskega načrta celjskega gozdnogospodarskega območja, izdelanega za
obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov in
pridobljenih spoznanj pri spremljanju razvoja gozdov v gozdnogospodarski enoti
Slovenske Konjice določeno, da so najbolj poudarjene funkcije gozdov, ki
določajo način gospodarjenja z gozdom:
-       
proizvodne funkcije na površini 3.057,90 ha,
-       
ekološke funkcije na površini 544,51 ha ter
-       
socialne funkcije na površini 189,83 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Slovenske Konjice
(2015–2024) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Slovenske Konjice za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 338.237 m3, od tega 100.552 m3
iglavcev in 237.685 m3 listavcev,
-       
gojitvena dela, potrebna za ohranitev in razvoj gozdov, na površini
672,1 ha,
-       
nega drogovnjaka na površini 79,4 ha,
-       
varstvena dela, potrebna za zaščito pred divjadjo, in sicer zaščita
sadik s količenjem z 4.500 kosi,
-       
nega habitatov prosto živečih živali, in sicer vzdrževanje pasišč na
površini 9 ha, spravila sena z odvozom na površini 9 ha, sajenja plodonosnih
drevesnih vrst v obsegu 300 sadik, vzdrževanja 5 kosov vodnih virov in kalov,
postavitve gnezdilnic v obsegu 10 kosov, odstranjevanje vzpenjalk na površini 5
ha, vzdrževanja gnezdilnic v obsegu 40 kosov, puščanja stoječe biomase v obsegu
200 m3 in puščanja podrte biomase v obsegu 100 m3.
(2) V gozdnogospodarskem načrtu gozdnogospodarske enote
Slovenske Konjice (2015–2024) so določeni ukrepi in načini njihove izvedbe tudi
na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Slovenske Konjice, v obdobju od uveljavitve
tega pravilnika do 31. decembra 2024, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Slovenske Konjice (2015–2024).
7. člen
Po en izvod gozdnogospodarskega načrta gozdnogospodarske enote
Slovenske Konjice (2015–2024) je na vpogled na sedežu Zavoda za gozdove
Slovenije, Območne enote Celje, Ljubljanska 13, Celje, na sedežu Zavoda za
gozdove Slovenije, Krajevne enote Slovenske Konjice, Šolska ulica 19, Slovenske
Konjice in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Slovenske Konjice
(2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-472/2015
Ljubljana, dne 30. decembra 2015
EVA 2015-2330-0031
Mag. Dejan Židan l.r.
minister
za kmetijstvo, gozdarstvo in prehrano