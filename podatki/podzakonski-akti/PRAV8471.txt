1. člen
(splošna določba)
Ta pravilnik določa merila za ugotavljanje delovne uspešnosti
direktorja Javnega gospodarskega zavoda Protokolarne storitve Republike
Slovenije (zavod).
2. člen
(merila)
Višina dela plače za delovno uspešnost direktorja se določi
na podlagi naslednjih meril, ki morajo biti izpolnjena v celoti: 
-    
izpolnitev letnega finančnega načrta, 
-    
kakovost in strokovnost poslovanja, 
-    
razvojna naravnanost. 
Višino dela plače za delovno uspešnost direktorja na podlagi
meril iz tega pravilnika določi upravni odbor s soglasjem Vlade Republike
Slovenije.
3. člen
(vrednotenje izpolnitve letnega finančnega načrta)
Izpolnitev letnega finančnega načrta se vrednoti na naslednji
način:
-    
prihodki presegajo načrtovane za 10 ali več%                                             35%,
-    
prihodki presegajo načrtovane za 5 do 10%                                                25%,
-    
prihodki presegajo načrtovane do 5%                                                          15%,
-    
prihodki so enaki načrtovanim                                                                      5%.
4. člen
(kakovost in strokovnost poslovanja)
Obseg kakovosti in strokovnosti poslovanja se vrednoti na
naslednji način:
-    
kakovost izvajanja dela                                                                                 do
20%,
-    
strokovnost izvajanja dela                                                                             do
15%.
5. člen
(razvojna naravnanost)
Razvojna naravnanost se vrednoti na naslednji način: 
-    
izdelava in izvajanje srednjeročnega razvojnega ali strateškega načrta
do 15%, 
-    
samostojno vodenje ali sodelovanje z investitorjem pri izvedbi ali
pripravi izvedbe investicijskih del ali izvedbe investicijsko vzdrževalnih del
do 15%.
6. člen
(izračun dela plače za delovno uspešnost direktorja)
Direktorju pripada del plače za delovno uspešnost, če izpolni
vsako posamezno merilo iz tega pravilnika. 
Doseženi odstotki iz 3., 4. in 5. člena se seštevajo. 
Višina dela plače za delovno uspešnost se izračuna tako, da
se dobljeni odstotki pomnožijo z višino dveh osnovnih mesečnih plač direktorja.
7. člen
(poslovanje z izgubo)
Če zavod posluje z izgubo direktorju ne pripada del plače iz
naslova delovne uspešnosti. 
Direktor ni upravičen do dela plače za delovno uspešnost tudi
v naslednjih primerih: 
-    
ne predloži poročila o delu v predpisanem roku, 
-    
ne zagotovi realizacije sklepov in ukrepov oziroma v roku ne odpravi
pomanjkljivosti, ki jih ugotovi pristojni nadzor ali računsko sodišče in 
-    
zavod dobi negativno mnenje Računskega sodišča.
8. člen
(delovna uspešnost za del poslovnega leta)
Če direktor nastopi mandat med poslovnim letom, mu delovna
uspešnost pripada sorazmerno s trajanjem mandata v tem poslovnem letu.
9. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 00731-3/2007/1
Ljubljana, dne 19. julija 2007
EVA 2007-1511-0002
mag. Božo Predalič l.r. 
Generalni sekretar