1. člen
(opredelitev pojmov)
(1) Uredba 1095/2010/EU je Uredba (EU) št. 1095/2010
Evropskega parlamenta in Sveta z dne 24. novembra 2010 o ustanovitvi
Evropskega nadzornega organa (Evropski organ za vrednostne papirje in trge) in
o spremembi Sklepa št. 716/2009/ES ter razveljavitvi Sklepa Komisije
2009/77/ES.
(2) Evropski organ za vrednostne papirje in trge je
Evropski organ za vrednostne papirje in trge (v nadaljevanju ESMA), ustanovljen
z Uredbo 1095/2010/EU.
(3) Uredba 1093/2010/EU je Uredba (EU) št. 1093/2010
Evropskega parlamenta in Sveta z dne 24. novembra 2010 o ustanovitvi
Evropskega nadzornega organa (Evropski bančni organ) in o spremembi sklepa št.
716/2009/EU ter razveljavitvi sklepa Komisije 2009/78/ES v vsakokrat veljavnem
besedilu.
(4) Evropski bančni organ je Evropski bančni organ (v
nadaljevanju EBA), ustanovljen z Uredbo 1093/2010/EU.
(5) Uredba 1094/2010/EU je Uredba (EU) št. 1094/2010
Evropskega parlamenta in Sveta z dne 24. novembra 2010 o ustanovitvi
Evropskega nadzornega organa (Evropski organ za zavarovanja in poklicne
pokojnine) in o spremembi Sklepa št. 716/2009/ES ter razveljavitvi Sklepa
Komisije 2009/79/ES v vsakokrat veljavnem besedilu.
(6) Evropski organ za zavarovanja in poklicne pokojnine
je Evropski organ za zavarovanja in poklicne pokojnine (v nadaljevanju EIOPA),
ustanovljen z Uredbo 1094/2010/EU.
(7) ZTFI je Zakon o trgu finančnih instrumentov (Uradni
list RS, št. 108/10 – ZTFI-UPB3, 78/11, 55/12, 105/12 – ZBan-1J, 63/13 – ZS-K,
30/16 in 44/16 – ZRPPB) v vsakokrat veljavnem besedilu.
(8) Smernice in priporočila ESMA so smernice in
priporočila, ki jih je v skladu s 16. členom Uredbe 1095/2010/EU izdala ESMA in
objavila na svoji spletni strani.
(9) Skupne smernice so smernice, ki so jih v skladu s
16. členom Uredbe 1095/2010/EU, 16. členom Uredbe 1094/2010/EU in 16. členom
Uredbe 1093/2010/EU skupno izdali ESMA, EBA in EIOPA oziroma Skupni odbor
(navedenih) nadzornih organov (Joint Committee of the Europian Supervisory Authorities)
in jih je ESMA objavila na svoji spletni strani.
2. člen
(namen sklepa)
(1) S tem sklepom o uporabi smernic in priporočil ESMA
oziroma skupnih smernic Agencija za trg vrednostnih papirjev (v nadaljevanju
Agencija) seznanja udeležence trga finančnih instrumentov z obveznostjo uporabe
smernic in priporočil ESMA iz 3. člena tega sklepa, za katere je Agencija v
skladu s tretjim odstavkom 16. člena Uredbe 1095/2010/EU oziroma v skladu z
drugim odstavkom 469.a člena ZTFI odločila, da se uporabljajo v Republiki
Sloveniji in ki se:
a)    
nanašajo na Agencijo
b)    
nanašajo na poslovanje posameznih udeležencev trga finančnih
instrumentov oziroma
c)    
nanašajo na nadzor, ki ga nad njihovim poslovanjem opravlja Agencija.
(2) Ne glede na določbe tega sklepa so se posamezne
smernice in priporočila iz 3. člena tega sklepa, za katere je Agencija v skladu
s tretjim odstavkom 16. člena Uredbe 1095/2010/EU že pred uveljavitvijo tega
sklepa odločila, da se uporabljajo v Republiki Sloveniji in navedeno dejstvo
ter datum začetka uporabe v Republiki Sloveniji javno objavila na svoji spletni
strani, uporabljale v Republiki Sloveniji neposredno na podlagi določb tretjega
odstavka 16. člena Uredbe 1095/2010/EU.
3. člen
(uporaba smernic ter priporočil ESMA in skupnih smernic v
Republiki Sloveniji)
(1) V Republiki Sloveniji se uporabljajo naslednje
smernice ter priporočila ESMA in skupne smernice:
A)    
Smernice ESMA v zvezi z Uredbo 1095/2010/EU
1.   Smernice o dogovorih o
sodelovanju in izmenjavi informacij med pristojnimi organi ter pristojnimi
organi in organom ESMA (št. ESMA/2014/298 z dne 27. 3. 2014);
B)    
Skupne smernice v zvezi z Direktivo 2002/87/ES Evropskega Parlamenta in
Sveta z dne 16. decembra 2002 o dopolnilnem nadzoru kreditnih institucij,
zavarovalnic in investicijskih družb v finančnem konglomeratu, ki spreminja
direktive Sveta 73/239/EGS, 79/267/EGS, 92/49/EGS, 92/96/EGS, 93/6/EGS in
93/22/EGS ter direktivi 98/78/ES in 2000/12/ES Evropskega parlamenta in Sveta
1.   Skupne smernice o
zbliževanju nadzorniških praks v zvezi s skladnostjo dogovorov o koordinaciji
nadzora finančnih konglomeratov (št. JC/GL/2014/01 z dne 22. 12. 2014);
C)   
Smernice ESMA v zvezi z Direktivo 2004/39/ES Evropskega parlamenta in
Sveta z dne 21. aprila 2004 o trgih finančnih instrumentov in o spremembah
direktiv Sveta 85/611/EGS, 93/6/EGS in Direktive 2000/12/ES Evropskega
parlamenta in Sveta ter o razveljavitvi Direktive Sveta 93/22/EGS (Direktiva
MIFID I)
1.   (razveljavljena);
2.   (razveljavljena);
3.   (razveljavljena);
4.   (razveljavljena);
5.   (razveljavljena);
6.   Smernice –
Alternativna merila uspešnosti poslovanja (št. ESMA/2015/1415sl z dne
5. 10. 2015);
D)   
Smernice ESMA v zvezi z Direktivo 2014/65/EU Evropskega parlamenta in
Sveta z dne 15. maja 2014 o trgih finančnih instrumentov ter spremembi
Direktive 2002/92/ES in Direktive 2011/61/EU (Direktiva MIFID II) oziroma v
zvezi z Uredbo (EU) št. 600/2014 Evropskega parlamenta in Sveta z dne
15. maja 2014 o trgih finančnih instrumentov in spremembi Uredbe (EU) št.
648/2012 (Uredba MIFIR) 
1.   Smernice o navzkrižni
prodaji (št. ESMA/2016/574 SL z dne 11. 7. 2016);
2.   Smernice o kompleksnih
dolžniških instrumentih in strukturiranih vlogah (št. ESMA/2015/1787 SL z dne
4. 2. 2016);
3.   Smernice za oceno
znanja in usposobljenosti (št. ESMA/2015/1886 SL z dne 22. 3. 2016);
4.   Smernice o uporabi
oddelkov C6 in C7 Priloge 1 k direktivi MiFID II (št. ESMA-70-156-869 SL z dne
5. 6. 2019);
5.   Smernice o določenih
vidikih zahtev funkcije zagotavljanja skladnosti s predpisi (št. ESMA35-36-1952
SL z dne 6. 4. 2021);
E)    
Smernice in priporočila ESMA v zvezi z Uredbo (EU) št. 648/2012
Evropskega parlamenta in Sveta z dne 4. julija 2012 o izvedenih finančnih
instrumentih OTC, centralnih nasprotnih strankah in repozitorijih sklenjenih
poslov (Uredba EMIR)
1.   Smernice in
priporočila za izvajanje načel CPSS-IOSCO v zvezi z infrastrukturo finančnih
trgov za centralne nasprotne stranke (št. ESMA/2014/1133 z dne 4. 9.
2014);
2.   Smernice in
priporočila v zvezi s pisnimi dogovori med člani kolegijev za CNS (št.
ESMA/2013/1390 z dne 3. 10. 2013);
3.   Smernice in
priporočila za vzpostavitev doslednega, učinkovitega in uspešnega ocenjevanja
dogovorov o interoperabilnosti (št. ESMA/2013/322 z dne 10. 6. 2013);
F)    
Smernice ESMA v zvezi z Uredbo (EU) št. 236/2012 Evropskega parlamenta
in Sveta z dne 14. marca 2012 o prodaji na kratko in določenih vidikih
poslov kreditnih zamenjav 
1.   Smernice o izjemi za
dejavnosti vzdrževanja trga in za dejavnosti na primarnem trgu v skladu z
Uredbo (EU) 236/2012 Evropskega parlamenta in Sveta o prodaji na kratko in
določenih vidikih poslov kreditnih zamenjav (št. ESMA/2013/74 z dne
2. 4. 2013);
G)   
Smernice ESMA v zvezi z Uredbo (EU) št. 596/2014 Evropskega parlamenta
in Sveta z dne 16. aprila 2014 o zlorabi trga (uredba o zlorabi trga) ter
razveljavitvi Direktive 2003/6/ES Evropskega parlamenta in Sveta ter direktiv
Komisije 2003/124/ES, 2003/125/ES in 2004/72/ES
1.   Smernice za izvajanje
uredbe o zlorabi trga – Odložitev razkritja notranjih informacij in vpliv
notranjih informacij iz bonitetnega nadzora (13/04/2022 ESMA70-159-4966 SL);
2.   Smernice za izvajanje
uredbe o zlorabi trga – prejemniki sondiranja trga (št. ESMA/2016/1477 SL z dne
10. 11. 2016);
H)   
Smernice ESMA v zvezi z Direktivo 2004/109/ES Evropskega parlamenta in
Sveta z dne 15. decembra 2004 o uskladitvi zahtev v zvezi s preglednostjo
informacij o izdajateljih, katerih vrednostni papirji so sprejeti v trgovanje
na reguliranem trgu, in o spremembah Direktive 2001/34/ES
1.   Smernice št. 1-3 in 5-18 iz Smernic o
nadzoru finančnih informacij (23/11/2020 ESMA32-50-218);
I)      
Smernice ESMA v zvezi z Direktivo komisije 2009/65/ES Evropskega
parlamenta in Sveta z dne 13. julija 2009 o usklajevanju zakonov in drugih
predpisov o kolektivnih naložbenih podjemih za vlaganja v prenosljive
vrednostne papirje (KNPVP) – (Direktiva UCITS)
1.   Smernice o merjenju
tveganj in izračunu skupne izpostavljenosti za nekatere vrste strukturiranih
UCITS skladov (št. ESMA/2012/197SL z dne 23. 3. 2012);
2.   Smernice o ETF in
drugih vprašanjih v zvezi z UCITS skladi (št. ESMA/2014/937SL z dne 1. 8.
2014);
3.   (razveljavljena);
J)    
Smernice ESMA v zvezi z Direktivo 2011/61/EU Evropskega parlamenta in
Sveta z dne 8. junija 2011 o upraviteljih alternativnih investicijskih
skladov in spremembah direktiv 2003/41/ES in 2009/65/ES ter uredb (ES)
št. 1060/2009 in (EU) št. 1095/2010 (Direktiva AIFMD)
1.   Smernice za poročanje
v skladu s členi 3(3)(d) in 24(1), (2) in (4) direktive o UAIS (št.
ESMA/2014/869SL z dne 8. 8. 2014);
2.   Smernice za
premišljene politike prejemkov na podlagi direktive o UAIS (št. ESMA/2013/232 z
dne 3. 7. 2013);
3.   Dopolnitev Smernic za
premišljene politike prejemkov na podlagi direktive o upraviteljih
alternativnih investicijskih skladov (UAIS) – (ESMA/2016/579-SL z dne
14. 10. 2016);
4.   Smernice o ključnih
pojmih iz direktive o upraviteljih alternativnih investicijskih skladov (št.
ESMA/2013/611 z dne 13. 8. 2013);
5.   Smernice o vzorcu
memoranduma glede posvetovanja, sodelovanja in izmenjave informacij v zvezi z
nadzorom subjektov iz direktive UAIS (št. ESMA/2013/998 z dne 28. 11.
2013);
K)    
Skupne smernice, ki se nanašajo na več direktiv
1.   (Skupne) smernice o
obravnavanju pritožb za sektorja vrednostnih papirjev (ESMA) in bančništva
(EBA) – (št. JC 2014 43 z dne 27. 5. 2014);
(2) V Republiki Sloveniji udeleženci trga finančnih
instrumentov, na katere se v skladu z določbami posameznih smernic in
priporočil iz prvega odstavka tega člena navedene smernice in priporočila
nanašajo, v celoti upoštevajo določbe omenjenih smernic in priporočil.
(3) Agencija bo pri opravljanju nalog in pristojnosti
nadzora v skladu z ZTFI in drugimi predpisi v celoti upoštevala določbe smernic
in priporočil iz prvega odstavka tega člena v delu, v katerem se nanašajo na
izvajanje nalog in pooblastil pristojnega organa.

Sklep o uporabi smernic in priporočil
Evropskega organa za vrednostne papirje in trge (ESMA) (Uradni list RS, št. 11/17) vsebuje naslednjo končno določbo:
»4. člen
(uveljavitev sklepa)
(1) Ta sklep začne veljati naslednji dan po njegovi
objavi v Uradnem listu Republike Slovenije.
(2) Ne glede na prvi odstavek tega člena se smernice iz
tč. D) 3. člena tega sklepa začnejo uporabljati s 3. 1. 2018.«.

Sklep o spremembi Sklepa o uporabi smernic in
priporočil Evropskega organa za vrednostne papirje in trge (ESMA) (Uradni list
RS, št. 22/17) vsebuje naslednjo končno določbo:
»KONČNA DOLOČBA
»2. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o poslovanju družbe za upravljanje
(Uradni list RS, št. 31/17) vsebuje naslednjo končno določbo:
»125. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.«.

Sklep o spremembi Sklepa o uporabi smernic in
priporočil Evropskega organa za vrednostne papirje in trge (ESMA) (Uradni list
RS, št. 68/18) vsebuje naslednjo končno določbo:
»KONČNA DOLOČBA
2. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembi Sklepa o uporabi smernic in
priporočil Evropskega organa za vrednostne papirje in trge (ESMA) (Uradni list
RS, št. 83/18) vsebuje naslednjo končno določbo:
»KONČNA DOLOČBA
2. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembi Sklepa o uporabi smernic in
priporočil Evropskega organa za vrednostne papirje in trge (ESMA) (Uradni list
RS, št. 46/19) vsebuje naslednjo končno določbo:
»KONČNA DOLOČBA
3. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembi in dopolnitvi Sklepa o
uporabi smernic in priporočil Evropskega organa za vrednostne papirje in trge
(ESMA) (Uradni list RS, št. 80/21) vsebuje naslednjo končno določbo:
»KONČNA DOLOČBA
3. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembi Sklepa o uporabi smernic in
priporočil Evropskega organa za vrednostne papirje in trge (ESMA) (Uradni list
RS, št. 135/21) vsebuje naslednjo končno določbo:
»2. člen
Ta sklep začne veljati petnajsti dan po njegovi objavi v
Uradnem listu Republike Slovenije.«.

Sklep o spremembi Sklepa o uporabi smernic in
priporočil Evropskega organa za vrednostne papirje in trge (ESMA) (Uradni list
RS, št. 71/22) vsebuje naslednjo končno določbo:
»2. člen
Ta sklep začne veljati petnajsti dan po njegovi objavi v
Uradnem listu Republike Slovenije.«.

Sklep o uporabi Smernic ESMA o nekaterih
vidikih zahtev glede prejemkov iz direktive MiFID II (Uradni list RS, št. 58/23) določa:
»3. člen
(prehodne določbe)
[…]
(2) V Sklepu o uporabi smernic in priporočil Evropskega
organa za vrednostne papirje in trge (ESMA) (Uradni list RS, št. 11/17, 22/17,
31/17, 68/18, 83/18, 46/19, 80/21, 135/21 in 71/22) se razveljavi besedilo 5.
točke alineje C) prvega odstavka 3. člena, ki se glasi »5. Smernice – Politike
in prakse prejemkov (MiFID) – (št. ESMA//2013/606 z dne 3. 6. 2013);«;
ter vsebuje naslednjo končno določbo:
»4. člen
(uveljavitev sklepa)
Ta sklep začne veljati osmi dan po njegovi objavi v Uradnem
listu Republike Slovenije.«.