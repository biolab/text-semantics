1. člen
Ta pravilnik določa obliko in vsebino
diplom in potrdil o izobraževanju, ki jih izdaja IAM VŠMM, in so javna listina.
Diplomo dobi študent/ka, ki opravi vse obveznosti po študijskem programu za
pridobitev javno veljavne izobrazbe.
2. člen
IAM VŠMM, izdaja diplome in dvojnike diplom
o pridobljeni javno veljavni izobrazbi bolonjske I. stopnje.
Javne listine so tudi potrdila o
opravljenih izpitih, ki jih študentom ali diplomantom izda IAM VŠMM.
IAM VŠMM, izdaja tudi potrdila o:
-       
opravljenih izpopolnjevanjih po študijskih programih za izpopolnjevanje;
-       
različnih oblikah neformalnega izobraževanja.
3. člen
Diploma je oblikovana v skladu s celostno
grafično podobo IAM Visoke šole za multimedije, Ljubljana.
Diploma se izdaja v slovenskem jeziku na
posebnem, s slepim tiskom zaščitenem papirju in hologramom velikosti 20 x
20 mm v zlati barvi, spodaj v sredini. Napis "Diploma" je tiskan
v zlati barvi. Na papirju dimenzij 21 mm x 29,7 mm je v sredini zgornjega dela
na beli podlagi natisnjen znak IAM Visoke šole za multimedije, Ljubljana.
Za izpis vseh podatkov na diplomi se
uporablja tipografija Caslon.
Diplome o pridobljeni visokošolski
strokovni izobrazbi bolonjske I. stopnje vsebujejo: ime in priimek
kandidata/ke, datum rojstva, kraj rojstva, datum zaključka študija (diplomiranja),
ime študijskega programa, strokovni naslov, ki ga študent/ka pridobi z
zaključenim študijem, stopnjo študijskega programa, zaporedno številko diplome,
datum in kraj izdaje, pečat IAM VŠMM, in podpis dekana.
4. člen
Sestavni del diplome je tudi »Priloga k
diplomi«, ki vsebuje vse zakonsko zahtevane informacije. Priloga vsebuje datum
izdaje, pečat IAM VŠMM, ter podpis dekana IAM VŠMM. Vzorci diplome o
pridobljeni izobrazbi so objavljeni v prilogi tega sklepa in so njegov sestavni
del.
Priloga k diplomi, je sestavljena v
slovenščini in angleščini na posebnem obrazcu, ki ga predpiše minister,
pristojen za visoko šolstvo.
5. člen
Po opravljenih obveznostih po javno
veljavnem študijskem programu za izpopolnjevanje ali delu javno veljavnega
programa za pridobitev izobrazbe, izda šola udeležencem potrdilo, ki je javna
listina. Oblika in papir sta določena s celostno grafično podobo šole.
Potrdilo vsebuje: ime šole, ime in priimek
udeleženca, kraj in datum rojstva udeleženca, naslov in čas trajanja programa,
ki ga je zaključil udeleženec, datum, ko je opravil udeleženec vse obveznosti
po programu, trajanje v številu ur programa ter ovrednotenje programa v številu
kreditnih točk po sistemu ECTS.
Potrdilo o opravljenem delu javno
veljavnega študijskega programa za pridobitev izobrazbe vsebuje tudi podatke o
naslovu in stopnji študijskega programa, katerega del je.
Potrdilo vsebuje še zaporedno številko in
datum izdaje potrdila ter pečat šole.
6. člen
O izdanih diplomah in potrdilih IAM VŠMM
vodi posebno evidenco v skladu z zakonom in posebnimi predpisi. Če se pojavi
utemeljen sum, da imetnik diplome ali potrdila ni opravil s študijskim
programom predpisanih obveznosti, uvede IAM VŠMM skladno z veljavnimi predpisi
ustrezne postopke.
7. člen
IAM VŠMM izda dvojnik diplome diplomantu,
ki je ustrezno preklical izgubljeno, uničeno ali odtujeno diplomo, če je iz
evidence, ki jo vodi IAM VŠMM, razvidno, da mu je bil po končanih študijskih
obveznostih izdan izvirnik diplome.
Dvojnik diplome se izda na papirju, ki se v
danem trenutku uporablja za izdajo diplom IAM VŠMM, s tem, da je v zgornjem
desnem kotu na prvi strani napisano, da gre za dvojnik.
Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati
diploma, s tem da se namesto lastnoročnega podpisa pri podpisniku zapiše »l.
r.«.
Na hrbtni strani dvojnika diplome dekan IAM
VŠMM podpiše klavzulo o skladnosti podatkov dvojnika diplome s podatki
evidence, na temelju katere se dvojnik diplome izdaja. Na hrbtni strani
dvojnika diplome se odtisne pečat.
V evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.
8. člen
Potrdila o opravljenih izpopolnjevanjih po
študijskih programih za izpopolnjevanja in o različnih oblikah neformalnega
izobraževanja niso javne listine. Vsebujejo podatke:
-       
ime in priimek kandidata;
-       
datum in kraj njegovega rojstva;
-       
podatke o vsebini, trajanju in izvajalcih izobraževanja, lahko pa tudi
podatke o pridobljenih znanjih in kreditnih točkah (ECTS), če je program
ovrednoten s kreditnimi točkami (ECTS).
9. člen
Ta pravilnik se objavi v Uradnem listu
Republike Slovenije in začne veljati na dan objave.
Ljubljana,
dne 25. novembra 2014
Dekan IAM VŠMM
dr. Srečko Zakrajšek l.r.

Priloga: Vzorec
diplomske listine IAM Visoka šola za multimedije