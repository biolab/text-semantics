I
Dodatek za rekreacijo upokojencev se določi v dveh različnih
višinah v razmerju 1: 1,78, in sicer tako:
-       
da prejmejo uživalci pokojnin, katerih pokojnina je enaka ali nižja od
zneska osnove iz 57. člena zakona o pokojninskem in invalidskem zavarovanju (v
nadaljevanju: »zakona«), 71.140 SIT,
-       
uživalci pokojnin, katerih pokojnina presega znesek osnove iz 57. člena
zakona, uživalci nadomestil iz invalidskega zavarovanja, priznanih po zakonu o
pokojninskem in invalidskem zavarovanju, veljavnem do 31. 12. 1999, ki ne
prejemajo plače, uživalci delne invalidske pokojnine, nadomestila za čas
poklicne rehabilitacije, začasnega nadomestila in nadomestila za invalidnost,
ki ne prejemajo plače oziroma niso vključeni v zavarovanje, pa 39.980 SIT.
II
Uživalcem pokojnin, katerim se pokojnina po določbah mednarodnih
sporazumov o socialni varnosti izplačuje v sorazmernem delu, uživalcem
družinskih oziroma vdovskih pokojnin, katerim se družinska oziroma vdovska pokojnina
izplačuje ločeno, in uživalcem delnih pokojnin se znesek dodatka za rekreacijo,
določen v I. točki tega sklepa, izplača v sorazmernem delu.
III
Uživalcem pokojnine oziroma nadomestila iz I. in II. točke
tega sklepa, ki pravico do dajatve pridobijo v letu 2004, se dodatek za
rekreacijo izplača v sorazmernem delu (po dvanajstinah) glede na trajanje
pravice do pokojnine oziroma nadomestila v tem letu, pod pogojem, da v tem letu
niso prejeli regresa za letni dopust ali so ga prejeli le v sorazmernem delu.
Na enak način se izplača dodatek za rekreacijo tudi upravičencem,
ki jim pravica do pokojnine oziroma nadomestila preneha do 31. 5. 2004. Kot
mesec uživanja dajatve se šteje mesec, v katerem jo je upravičenec prejemal najmanj
15 dni.
IV
Dodatek za rekreacijo se izplača v enkratnem znesku, skupaj z
izplačilom rednih pokojnin za mesec maj 2004.
V primeru, da je pravica do pokojnine oziroma nadomestila priznana
po maju 2004, se dodatek upravičencem izplača skupaj z izplačilom prve
pokojnine oziroma prvega nadomestila.
V
Ta sklep začne veljati naslednji dan po objavi v Uradnem listu
Republike Slovenije.
Št. 1000/2004
Ljubljana, dne 13. maja 2004.
Skupščina Zavoda za pokojninsko
in invalidsko zavarovanje Slovenije
Jožef Zakonjšek l. r.
Predsednik