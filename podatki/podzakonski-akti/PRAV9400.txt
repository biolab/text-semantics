1. člen
S tem pravilnikom se sprejme gozdnogospodarski načrt gozdnogospodarske
enote Radovljica levi breg Save (2009– 2018), št. 02‑08/09 z dne 3. 7. 2009, ki ga je za obdobje od 1. januarja
2009 do 31. decembra 2018 izdelal Zavod za gozdove Slovenije, Območna enota
Bled.
2. člen
Gozdnogospodarska enota Radovljica levi breg Save, ki meri
6.862,88 ha, se nahaja v Gozdnogospodarskem območju Bled, v občini Radovljica,
oziroma v katastrskih občinah Begunje, Srednja vas, Otok, Nova vas, Hraše,
Radovljica, Predtrg, Mošnje, Brezje, Ljubno in Peračica.
3. člen
V gozdnogospodarski enoti Radovljica levi breg Save je s 1.
januarjem 2009 ugotovljeno naslednje stanje gozdov:
A)    
lastništvo: 89,40% zasebnih gozdov v lasti fizičnih ali pravnih oseb,
7,90% državnih gozdov in 2,70% gozdov lokalnih skupnosti;
B)    
površina: 3.540,50 ha, od katere je 2.949,42 ha večnamenskih gozdov,
55,21 ha gozdov s posebnim namenom, v katerih so gozdnogospodarski ukrepi
dovoljeni, in 535,87 ha varovalnih gozdov;
C)   
lesna zaloga: 343,7 m3/ha, od tega 199,2 m3/ha
iglavcev in 144,5 m3/ha listavcev;
D)   
tekoči letni prirastek: 8,18 m3/ha, od tega 4,57 m3/ha
iglavcev in 3,61 m3/ha listavcev.
4. člen
(1) V gozdnogospodarskem načrtu gozdnogospodarske enote
Radovljica levi breg Save (2009–2018) je ob upoštevanju usmeritev iz
gozdnogospodarskega načrta Gozdnogospodarskega območja Bled, izdelanega za
obdobje od 1. Januarja 2001 do 31. decembra 2010, ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Radovljica levi breg
Save določeno, da so najbolj poudarjene funkcije gozdov, ki določajo način gospodarjenja
z gozdom:
-       
proizvodne funkcije na površini 2.769,60 ha,
-       
ekološke funkcije na površini 377,76 ha ter
-       
socialne funkcije na površini 404,29 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Radovljica levi breg Save
(2009–2018) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Radovljica levi breg Save za obdobje od 1.
januarja 2009 do 31. Decembra 2018 določeni naslednji ukrepi:
-       
najvišji možni posek v višini 156.818 m3, od tega 113.149 m3
iglavcev in 43.669 m3 listavcev,
-       
gojitvena dela, potrebna za ohranitev in razvoj gozdov, na površini
298,63 ha,
-       
nega drogovnjaka na površini 204,38 ha,
-       
varstvena dela, potrebna za zaščito pred divjadjo, in sicer zaščita s
premazom na površini 48,02 ha ter zaščita sadik gozdnega drevja s 6.125 tulci,
-       
varstvena dela, potrebna za zaščito pred erozijo, v obsegu 50 delovnih
dni,
-       
nega habitatov prosto živečih živali, in sicer vzdrževanje grmišč na
površini 10,40 ha, vzdrževanje travinj na površini 32,0 ha, vzdrževanje vodnih
površin v obsegu 15 delovnih dni ter sadnja plodonosnega drevja na površini
0,70 ha.
(2) V gozdnogospodarskem načrtu gozdnogospodarske enote
Radovljica levi breg Save (2009–2018) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Radovljica levi breg Save, v obdobju
od uveljavitve tega pravilnika do 31. decembra 2018, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Radovljica levi breg Save (2009–2018).
7. člen
Po en izvod gozdnogospodarskega načrta gozdnogospodarske enote
Radovljica levi breg Save (2009–2018) je na vpogled na sedežu Zavoda za gozdove
Slovenije, Območne enote Bled, Ljubljanska cesta 19, Bled, na sedežu Zavoda za gozdove
Slovenije, Krajevne enote Radovljica, Šercerjeva ulica 37, Radovljica in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Radovljica levi breg Save (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-02-10/2001/10
Ljubljana, dne 26. novembra 2009
EVA 2009-2311-0028
prof. dr. Milan Pogačnik l.r.
Minister
za kmetijstvo,
gozdarstvo in prehrano