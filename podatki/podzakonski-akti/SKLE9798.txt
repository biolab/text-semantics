1. člen
(vsebina sklepa)
(1) Ta sklep določa podrobnejšo
vsebino pravil upravljanja vzajemnega pokojninskega sklada in krovnega pokojninskega
sklada.
(2) Ta sklep se smiselno uporablja
tudi za kritne sklade in skupino kritnih skladov iz 323. člena Zakona o
pokojninskem in invalidskem zavarovanju (Uradni list
RS, št. 96/12, 39/13, 99/13 – ZSVarPre-C, 101/13 – ZIPRS1415, 44/14 –
ORZPIZ206, 85/14 – ZUJF-B, 95/14 – ZUJF-C, 90/15 – ZIUPTD, 102/15, 23/17,
40/17, 65/17, 28/19 in 75/19; v nadaljnjem besedilu:
ZPIZ‑2).
2. člen
(pravila upravljanja vzajemnega
pokojninskega sklada)
Pravila upravljanja vzajemnega pokojninskega
sklada vsebujejo dejstva in podatke o vzajemnem pokojninskem skladu iz priloge
1 k temu sklepu, navedene v enakem zaporedju in z enakimi naslovi kot jih
določa ta priloga.
3. člen
(pravila upravljanja krovnega
pokojninskega sklada)
Pravila upravljanja krovnega pokojninskega
sklada vsebujejo dejstva in podatke o krovnem pokojninskem skladu ter podatke o
vsakem posameznem podskladu krovnega pokojninskega sklada iz priloge 2 k temu
sklepu, navedene v enakem zaporedju in z enakimi naslovi kot jih določa ta priloga.

Priloga1:
Struktura pravil upravljanja vzajemnega pokojninskega sklada in navodila za
sestavo
Priloga
2: Struktura pravil upravljanja krovnega pokojninskega sklada in navodila za
njihovo sestavo

Sklep o pravilih upravljanja vzajemnega
pokojninskega sklada in krovnega pokojninskega sklada (Uradni list RS, št. 79/13) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
(prehodna
določba)
V primeru, da v skladu s petim odstavkom
416. člena ZPIZ‑2 del pravil upravljanja vzajemnega pokojninskega sklada ali
krovnega pokojninskega sklada začne veljati kasneje kot ostale določbe, se na
naslovni strani pravil upravljanja vzajemnega pokojninskega sklada ali krovnega
pokojninskega sklada posebej navede začetek veljave tega dela pravil.
5. člen
(uveljavitev
sklepa)
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
pravilih upravljanja vzajemnega pokojninskega sklada in krovnega pokojninskega
sklada (Uradni list RS, št. 12/17) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
Pravila upravljanja vzajemnega
pokojninskega sklada ali krovnega pokojninskega sklada, ki je bil oblikovan
pred uveljavitvijo tega sklepa, upravljavec uskladi s tem sklepom ob njihovi
prvi spremembi. 
5. člen
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
pravilih upravljanja vzajemnega pokojninskega sklada in krovnega pokojninskega
sklada (Uradni list RS, št. 90/20) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
(uporaba
sklepa)
(1) Za
vzajemne pokojninske sklade in krovne pokojninske sklade, za katere morajo
upravljavci pokojninske načrte in pravila upravljanja uskladiti v skladu s 137.
členom Zakona o spremembah in dopolnitvah Zakona o pokojninskem in invalidskem
zavarovanju (Uradni list RS, št. 75/19; v nadaljnjem besedilu: ZPIZ-2G), se ta
sklep začne uporabljati z dnem izvedbe te uskladitve.
(2) Za
Sklad obveznega dodatnega pokojninskega zavarovanja se ta sklep začne
uporabljati z dnem izvedbe uskladitve iz prvega odstavka 136. člena ZPIZ-2G.
5. člen
(uveljavitev
sklepa)
Ta sklep začne veljati petnajsti dan po
objavi v Uradnem listu Republike Slovenije.«.