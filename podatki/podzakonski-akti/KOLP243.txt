I. SPLOŠNA DOLOČBA
1. člen
(vsebina)
S tem aneksom se spreminjajo določbe Kolektivne pogodbe javnega
zavoda RTV Slovenija (Informator RTV S št. 32/92) (v nadaljnjem besedilu: KP JZ
RTV S) s področja plač, nadomestil plač in dodatkov k plačam ter se nadomesti
Priloga št. 3 h KP JZ RTV S.
V tem aneksu so določeni plačni razredi za vsa delovna mesta
v RTV Slovenije v plačnih skupinah G in J.
V skladu s četrtim odstavkom 13. člena ZSPJS se tudi v drugih
dejavnostih v javnem sektorju lahko uporabljajo delovna mesta ter njihove
uvrstitve iz tega aneksa.
II. TARIFNI DEL
2. člen
(prenehal veljati)
3. člen
(prenehal veljati)
4. člen
(prenehal veljati)
5. člen
(merila o napredovanju)
Pogodbeni strani bosta merila o napredovanju sporazumno dogovorili
najkasneje do 30. julija 2008 (49.b člen ZSPJS).
6. člen
(prenehal veljati)

Priloga:
Zasedba sinfoničnega orkestra RTV Slovenija

Aneks h Kolektivni pogodbi javnega zavoda RTV
Slovenija (Uradni list RS, št. 69/08) vsebuje naslednje prehodne in
končne določbe:
»III. PREHODNE IN KONČNE DOLOČBE
7. člen
(osnovna plača)
Zaradi uveljavitve novega splošnega akta o notranji
organizaciji in sistemizaciji delovnih mest v JZ RTV S se javnim uslužbencem
osnovna plača po pogodbah o zaposlitvi, veljavnih na dan uveljavitve nove
sistemizacije, ne bo znižala.
8. člen
(večopravilnost)
Na delovnih mestih, na katerih se uveljavlja večopravilnost, ki
ni vključena v opisu delovnega mesta, se javni uslužbenec lahko uvrsti za štiri
(4) plačne razrede višje od plačnega razreda delovnega mesta.
Do višje uvrstitve je javni uslužbenec upravičen za čas, ko
je zadolžen za opravljanje takega dela.
9. člen
(varovanje zaposlitve)
Delodajalska stran se obvezuje, da morebitni tehnološki presežki
ne smejo biti posledica prehoda v nov plačni sistem po ZSPJS.
10. člen
(prenehanje veljavnosti)
Z dnem uveljavitve tega aneksa prenehajo veljati naslednje določbe
KP JZ RTV S:
-       
v poglavju: VII. PLAČE, NADOMESTILA IN DRUGI PREJEMKI, členi: 
100, 101, 102, 103, 105, 106, 107, 108, 109,
110, 111, 112, 113, 114, 115, 116, 121, 122, 123, 128, 129, 130, 131, 132, 133,
134, 135, 136 in 137.
-       
prilogi št. 1 in 2 KP JZ RTV S.
Priloga št. 3 se z dnem uveljavitve tega
aneksa razveljavi, uporabi pa se v skladu s 11. členom tega aneksa.
11. člen
(dogovor o primerljivosti
delovnih mest)
Ob prehodu JZ RTV S v nov plačni sistem po ZSPJS se kot
podlaga za prehod uporabi Dogovor o primerljivosti delovnih mest iz Priloge št.
3 KP JZ RTV S in delovnih mest v JZ RTV S iz tega aneksa.
Dogovor skleneta pogodbeni strani v roku 30 dni od podpisa tega
aneksa.
12. člen
(optimalna zasedba delovnih
mest Simfoničnega orkestra RTV S)
Optimalna zasedba delovnih mest Simfoničnega orkestra RTV S
je Priloga št. 1 tega aneksa.
13. člen
(veljavnost in uporaba)
Aneks je sklenjen za nedoločen čas in začne veljati naslednji
dan po objavi v Uradnem listu Republike Slovenije, uporabljati pa se prične z
dnem prvega obračuna plač na podlagi ZSPJS.
Ostale določbe KP JZ RTV S ostanejo v veljavi.«.

Aneks št. 5 h Kolektivni pogodbi javnega
zavoda RTV Slovenija in razlaga Aneksa št. 5 h Kolektivni pogodbi javnega
zavoda RTV Slovenija (Uradni list RS, št. 45/18) vsebuje naslednjo končno določbo:
»3. člen
Aneks št. 5 začne veljati naslednji dan po objavi v Uradnem
listu Republike Slovenije, uporablja pa se od 26. 6. 2018.«.

Aneks št. 8 h Kolektivni pogodbi javnega
zavoda RTV Slovenija (Uradni list RS, št. 101/20) spreminja 8. člen prehodnih in
končnih določb Aneksa h Kolektivni pogodbi javnega zavoda RTV Slovenija (Uradni
list RS, št. 69/08) tako, da se glasi:
»8. člen
(prenehal veljati)
Na delovnih mestih, na katerih se uveljavlja večopravilnost, ki
ni vključena v opisu delovnega mesta, se javni uslužbenec lahko uvrsti za štiri
(4) plačne razrede višje od plačnega razreda delovnega mesta.
Do višje uvrstitve je javni uslužbenec upravičen za čas, ko
je zadolžen za opravljanje takega dela.«;
ker določa:
»17. člen
(prenehanje veljavnosti)
Z dnem uveljavitve tega aneksa prenehajo veljati 4., 6. in 8.
člen Aneksa h Kolektivni pogodbi javnega zavoda RTV Slovenija z dne 1. julij 2008
(Uradni list RS, št. 69/08 z dne 8. julij 2008) in določbe členov prejšnjih
aneksov, ki uvrščajo delovna mesta v plačne razrede, razen Aneksa št. 7 h
Kolektivni pogodbi javnega zavoda RTV Slovenija.«;
ter vsebuje naslednjo končno določbo:
»19. člen
(veljavnost)
Ta aneks h kolektivni pogodbi začne veljati naslednji dan po
objavi v Uradnem listu Republike Slovenije.«.

Aneks št. 11 h Kolektivni pogodbi javnega
zavoda RTV Slovenija (Uradni list RS, št. 88/21) določa:
»1. člen
Črta se drugi stavek 104. člena, tako da se člen po novem glasi:
»Plače se izplačujejo najkasneje do 15. v mesecu za pretekli mesec.«;
ter vsebuje naslednjo končno določbo:
»2. člen
Ta aneks h kolektivni pogodbi se objavi v Uradnem listu
Republike Slovenije in začne veljati naslednji dan po objavi.«.