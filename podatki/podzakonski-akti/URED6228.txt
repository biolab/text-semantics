1. člen
S to uredbo se za izvajanje Uredbe (EU) št.
305/2011 Evropskega parlamenta in Sveta z dne 9. marca 2011 o določitvi
usklajenih pogojev za trženje gradbenih proizvodov in razveljavitvi Direktive
Sveta 89/106/EGS (UL L št. 88 z dne 4. aprila 2011, str. 5; v nadaljnjem
besedilu: Uredba 305/2011/EU) določa organ, ki je pristojen za imenovanje in
nadzor organa za tehnično ocenjevanje.
2. člen
(1) Minister, pristojen za trg (v
nadaljnjem besedilu: minister), lahko imenuje organ za tehnično ocenjevanje za
eno ali več področij gradbenih proizvodov iz preglednice 1 Priloge IV
Uredbe 305/2011/EU.
(2) Vloga za imenovanje organa za
tehnično ocenjevanje se vloži na ministrstvo, pristojno za trg (v nadaljnjem
besedilu: ministrstvo), in vsebuje najmanj naslednje:
-    
navedbo področij gradbenih proizvodov iz preglednice 1 Priloge IV
Uredbe 305/2011/EU, na katerih namerava vložnik delovati kot organ za tehnično
ocenjevanje,
-    
podatke o izpolnjevanju zahtev iz preglednice 2 Priloge IV Uredbe 305/2011/EU.
(3) Če organ izpolnjuje zahteve iz
prejšnjega odstavka, minister izda odločbo o imenovanju organa za tehnično ocenjevanje.
3. člen
(1) Organ za tehnično ocenjevanje
mora:
-    
nemudoma obvestiti ministrstvo o vseh spremembah, ki vplivajo na njegovo
usposobljenost, obseg nalog iz odločbe ali na izpolnjevanje zahtev za
imenovanje,
-    
letno poročati ministrstvu o svojem delu v preteklem obdobju.
(2) Nadzor nad izpolnjevanjem zahtev
in obveznosti iz prejšnjega odstavka opravlja ministrstvo.
4. člen
Ta uredba začne veljati naslednji dan po
objavi v Uradnem listu Republike Slovenije.
Št. 00726-29/2012
Ljubljana, dne 4. oktobra 2012
EVA 2012-2130-0052
Vlada Republike Slovenije
Janez Janša l.r.
Predsednik