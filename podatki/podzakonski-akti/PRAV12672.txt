1. člen
S tem pravilnikom se sprejme gozdnogospodarski načrt
gozdnogospodarske enote Javorje (2017–2026), št. 05-26/17 z dne 7. 11.
2017, ki ga je za obdobje od 1. januarja 2017 do 31. decembra 2026
izdelal Zavod za gozdove Slovenije, Območna enota Postojna.
2. člen
Gozdnogospodarska enota Javorje, ki meri 3.457,86 ha, se
nahaja v Gozdnogospodarskem območju Postojna, v občini Loška dolina, oziroma v
katastrskih občinah Dane, Javorje, Kozarišče, Nadlesk in Podcerkev.
3. člen
V gozdnogospodarski enoti Javorje je s 1. januarjem 2017
ugotovljeno naslednje stanje gozdov:
1.     
lastništvo: 96,07 % zasebnih gozdov v lasti fizičnih ali pravnih oseb,
2,64 % državnih gozdov in 1,29 % gozdov lokalnih skupnosti;
2.     
površina: 2.662,83 ha, od katere je 2.599,01 ha večnamenskih gozdov ter
63,82 ha gozdov s posebnim namenom, v katerih so gozdnogospodarski ukrepi
dovoljeni;
3.     
lesna zaloga: 346,4 m3/ha, od tega 156,3 m3/ha
iglavcev in 190,1 m3/ha listavcev;
4.     
tekoči letni prirastek: 6,88 m3/ha, od tega 3,72 m3/ha
iglavcev in 3,16 m3/ha listavcev.
4. člen
(1) V gozdnogospodarskem načrtu gozdnogospodarske enote
Javorje (2017–2026) je ob upoštevanju usmeritev iz gozdnogospodarskega načrta
Gozdnogospodarskega območja Postojna, izdelanega za obdobje od 1. januarja
2011 do 31. decembra 2021, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Javorje določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 2.740,76 ha,
-       
ekološke funkcije na površini 407,59 ha ter
-       
socialne funkcije na površini 297,30 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Javorje (2017–2026)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Javorje za obdobje od
1. januarja 2017 do 31. decembra 2026 določeni naslednji ukrepi:
-       
najvišji možni posek v višini 170.410 m3, od tega 96.582 m3
iglavcev in 73.828 m3 listavcev,
-       
gojitvena dela, potrebna za ohranitev in razvoj gozdov, na površini
705,92 ha,
-       
nega drogovnjaka na površini 51,44 ha,
-       
vzdrževanje travinj na 938,5 ha s ponovitvami,
-       
vzdrževanje 33 vodnih virov,
-       
naravni razvoj biotopov s 504 m3 ter
-       
100 dni ostalega varstva gozdov.
(2) V gozdnogospodarskem načrtu gozdnogospodarske enote
Javorje (2017–2026) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Javorje, v obdobju od uveljavitve
tega pravilnika do 31. decembra 2026, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Javorje (2017–2026).
7. člen
Po en izvod gozdnogospodarskega načrta gozdnogospodarske enote
Javorje (2017–2026) je na vpogled na sedežu Zavoda za gozdove Slovenije,
Območne enote Postojna, Vojkova 9, 6230 Postojna, na sedežu Zavoda za gozdove
Slovenije, Krajevne enote Stari trg, cesta Notranjskega odreda 6, 1386 Stari
trg pri Ložu, in na Ministrstvu za kmetijstvo, gozdarstvo in prehrano, Dunajska
22, 1000 Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Javorje (2017–2026).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-357/2017
Ljubljana, dne 8. januarja 2018
EVA 2016-2330-0054
Mag. Dejan Židan l.r.
minister za kmetijstvo,
gozdarstvo in prehrano