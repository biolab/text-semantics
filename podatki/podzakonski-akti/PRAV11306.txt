1. člen
Pravilnik o vsebini in obliki diplom ter
potrdil o izobraževanju na Alma Mater Europaea – Evropskem središču Maribor (v
nadaljevanju: pravilnik) določa obliko, vsebino in postopek za izdajo diplom,
potrdil o opravljenem izpopolnjevanju po študijskem programu za izpopolnjevanje
in potrdil o drugih oblikah izobraževanja na samostojnem visokošolskem zavodu.
2. člen
Alma Mater Europaea – Evropsko središče
Maribor (v nadaljevanju: ESM) izdaja naslednje diplome in potrdila o
izobraževanju:
-      
diplome,
-      
dvojnike diplom in
-      
potrdila o opravljenih izpopolnjevanjih po študijskih programih za
izpopolnjevanje.
Listine navedene v prvem odstavku tega
člena so javne listine.
Javne listine so tudi potrdila o
opravljenih izpitih, ki jih študentom ali diplomantom izda ESM.
3. člen
Diploma se izda po opravljenih obveznostih
študijskega programa za pridobitev izobrazbe na posebnem papirju z vodnim
žigom, na katerem je kot podlaga odtisnjen znak ESM.
Sestavni del diplome je »Priloga k
diplomi«. Sestavine obrazca »Priloga k diplomi« določa Pravilnik o prilogi k
diplomi (Uradni list RS, št. 56/07).
4. člen
ESM podeljuje diplome o zaključenih
študijskih programih prve stopnje (visokošolski strokovni in univerzitetni
študijski program).
5. člen
Diploma vsebuje:
-      
ime in priimek kandidata ter datum in kraj njegovega rojstva,
-      
datum diplomiranja,
-      
ime akreditiranega študijskega programa ter smer oziroma področje, kadar
ima študijski program več smeri ali področij,
-      
polno ime samostojnega visokošolskega zavoda Alma Mater Europaea –
Evropsko središče Maribor, na katerem je študij potekal,
-      
pridobljen naziv.
V spodnjem delu ima diploma zaporedno
številko, datum diplomiranja, datum izdaje, pečat ESM ter podpis predsednika
ESM.
Dimenzija diplome je 210 mm x 297 mm.
Natančnejša vsebina diplomske listine je
razvidna iz vzorcev za univerzitetno in visokošolsko strokovno diplomo v
prilogi.
6. člen
Po opravljenih obveznostih na akreditiranem
študijskem programu za izpopolnjevanje, ki ga izvaja ESM, izda ESM kandidatu
potrdilo.
Potrdilo, ki je natisnjeno na papirju z
znakom ESM, vsebuje:
-      
ime in priimek kandidata,
-      
datum in kraj njegovega rojstva,
-      
naziv programa in njegovo trajanje, izvajalca programa, lahko pa tudi
pričakovane učne izide.
Potrdilo ima podpis predsednika ESM.
7. člen
Vse diplome in potrdila, ki jih izda ESM so
javne listine in so sestavljene v slovenskem jeziku.
Priloga k diplomi, ki je sestavni del
diplome, je sestavljena v slovenščini in angleščini na posebnem obrazcu, ki ga
predpiše minister, pristojen za visoko šolstvo, na predlog Nacionalne agencije
Republike Slovenije za kakovost v visokem šolstvu.
8. člen
O izdanih diplomah in potrdilih ESM vodi
posebno evidenco v skladu z zakonom in posebnimi predpisi.
9. člen
Če se pojavi utemeljen sum, da imetnik
diplome ali potrdila ni opravil s študijskim programom predpisanih obveznosti,
uvede ESM skladno z veljavnimi predpisi ustrezne postopke.
10. člen
ESM izda dvojnik diplome diplomantu, ki je
ustrezno preklical izgubljeno, uničeno ali odtujeno diplomo, če je iz evidence,
ki jo vodi ESM, razvidno, da mu je bil po končanih študijskih obveznostih izdan
izvirnik diplome.
Dvojnik diplome se izda na papirju, ki se v
danem trenutku uporablja za izdajo diplom ESM, s tem, da je v gornjem desnem
kotu na prvi strani napisano, da gre za dvojnik.
Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati
diploma, s tem, da se namesto lastnoročnega podpisa pri podpisniku zapiše
»l.r.«.
Na hrbtni strani dvojnika diplome
predsednik ESM podpiše klavzulo o skladnosti podatkov dvojnika diplome s podatki
evidence, na temelju katere se dvojnik diplome izdaja. Na hrbtni strani
dvojnika diplome se odtisne pečat ESM.
V evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.
11. člen
Ta pravilnik začne veljati naslednji dan po
objavi v Uradnem listu Republike Slovenije.
 
Predsednik
Upravnega odbora ESM
Smiljan Perovič l.r.

Diploma o pridobljeni
visokošolski strokovni izobrazbi 1. stopnje
Diploma o pridobljeni
univerzitetni izobrazbi 1. stopnje