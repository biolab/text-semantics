SPLOŠNE DOLOČBE
1. člen
S to uredbo se ob upoštevanju prostorskih sestavin
dolgoročnega plana Republike Slovenije za obdobje 1986–2000 (Uradni list SRS,
št. 1/86, 41/87, 12/89, Uradni list RS, št. 36/90, 72/95) in srednjeročnega
družbenega plana Republike Slovenije za obdobje 1986–1990 (Uradni list SRS, št.
2/86, 41/87, 23/89, 72795), in prostorskih sestavin dolgoročnega plana občine
Nova Gorica (Uradno glasilo občin Ajdovščina, Nova Gorica in Tolmin, št. 1/87,
3/90, 1/93), prostorskih sestavin srednjeročnega plana občine Nova Gorica
(Uradno glasilo občin Ajdovščina, Nova Gorica in Tolmin, št. 7/87, 3/90, 1/93)
za območje občine Kanal ob Soči, dopolnjen 1996 (časopis Primorske novice –
Uradne objave, št. 32), sprejme lokacijski načrt za obnovo in doinštalacijo
obstoječe hidroelektrarne Plave na Soči – HE Plave II (v nadaljevanju:
lokacijski načrt). Lokacijski načrt je izdelal Projekt Nova Gorica d.d. v
oktobru 1996 pod številko 3016/1.
2. člen
Lokacijski načrt vsebuje tekstualne opise in grafične
prikaze, ki se nanašajo na območje hidroelektrarne ter na lego, potek,
zmogljivost, velikost in oblikovanje objektov, naprav in ureditev. 
Obrazložitveni del lokacijskega načrta obsega: 
-       
povzetek usmeritev iz dolgoročnega in srednjeročnega družbenega plana
Republike Slovenije, Občine Kanal ob Soči, 
-       
usmeritve iz dolgoročnega in srednjeročnega plana Republike Slovenije, 
-       
usmeritve iz dolgoročnega in srednjeročnega plana Občine Kanal ob Soči 
-       
prostorske pogoje za uresničitev planskih odločitev in prostorske
ureditve po posameznih področjih, 
-       
opis obstoječega stanja, 
-       
idejno rešitev doinštalacije in obnove HE Plave II ter spremljajočih
objektov in naprav, 
-       
idejno rešitev infrastrukturnega omrežja, 
-       
začasno ureditev za izvedbo objekta in naprav v območju lokacijskega
načrta, 
-       
prestavitve, rušitve in preureditve obstoječih objektov in naprav, 
-       
vodnogospodarske ureditve, 
-       
varovanje in urejanje naravnih in kulturnih vrednot, krajinskih
značilnosti, dobrin splošnega pomena in plodne zemlje, 
-       
varovanje in izboljšanje bivalnega in delovnega okolja, 
-       
zasnovo ureditev zelenih površin, 
-       
načrt gradbenih parcel, 
-       
seznam sedanjih uporabnikov zemljišč v ureditvenem območju, 
-       
položaj, namembnost in velikost novih gradbenih parcel v odnosu do
obstoječih, 
-       
oceno stroškov za izvedbo lokacijskega načrta, 
-       
etape izvajanja načrta, 
-       
funkcionalne celote, 
-       
zaporednost izvajanja funkcionalnih celot. 
Grafični del obsega: 
-       
prikaze iz prostorskih sestavin dolgoročnega in srednjeročnega
družbenega plana Republike Slovenije v merilu 1 : 250000 
-       
prikaze iz prostorskih sestavin dolgoročnega in srednjeročnega
družbenega plana Občine Kanal ob Soči v merilih 1 : 25000, 1 : 5000, 1 : 2000
in 1 : 1000, 
-       
celotno situacijo HE Doblar II – HE Plave II M 1 : 20000, 
-       
pregledno ureditveno situacijo M 1 : 10000, 
-       
reditveno situacijo – vtok M 1 : 500, 
-       
ureditveno situacijo med gradnjo – vtok M 1 : 500, 
-       
idejne rešitve komunalnih naprav – vtok M 1 : 500, 
-       
prerez – vtok, tunel M 1 : 250, 1 : 50, 
-       
ureditveno situacijo – strojnica M 1 : 500, 
-       
ureditveno situacijo med gradnjo – strojnica M 1 : 500, 
-       
idejne rešitve komunalnih naprav – strojnica M 1 : 500, 
-       
vzdolžni prerez 1-1 – strojnica M 1 : 500, 
-       
poglabljanje dna Soče – struga Soče M 1 : 2500, 1 : 500, 
-       
podzemni inštalacijski kanal M 1 : 500, 
-       
celotno napravo, vzdolžni profil – dovodni tunel M 1 : 10000, 1 : 2000, 
-       
parcelacijski načrt k.o. Ajba M 1 : 1000, 
-       
parcelacijski načrt k.o. Anhovo M 1 : 2000, 
-       
parcelacijski načrt k.o. Plave M 1 : 2000, 
-       
parcelacijski načrt k.o. Anhovo M 1 : 1000, 
-       
parcelacijski načrt k.o. Anhovo M 1 : 2000.
OBSEG UREDITVENEGA OBMOČJA
3. člen
Ureditveno območje lokacijskega načrta obsega parcele po teh
katastrskih občinah: 
k.o. Anhovo 
2462, 2464/1, 2464/2, 2482/3, 2494/2, 2495,
2494/1, (3240), 2493, 2498, (3285), 2489, 2491, 2497/1, 2497/2, 2500, 2499,
2512/3, 2505/2, 2512/8, 2505/1, 2512/9, (2505/5), 2506, 2503/1, 2504/2, 2504/1,
3243/1, 2503/3, 2512/7, 2502, 2501, 2507, (3285), 2509/2, 2490/2, 3283/1,
3241/2 
2706/1, 2705/4, 2705/2, 2705/3, 2705/1,
2711/2, 2711/3, 2708/8, 2708/6, 2710/3, 2710/19, 2710/20, 2710/21, 2711/4,
2717/1, 2717/2, 2712, 2713, 2656/4, 2643/1, 2554/3, 2551/2, 2546/6, 2545/1,
2543/1, 3234, 3290/14, 3296 
k.o. Plave 
942/4 
k.o. Ajba 
93/2.
OBNOVA IN DOINŠTALACIJA OBSTOJEČE HIDROELEKTRARNE PLAVE NA
SOČI – HE PLAVE II
4. člen
S predvideno gradnjo vzporedne derivacijske elektrarne Plave
II poleg že obstoječih elektrarn na reki Soči (Doblar I, Plave I, Solkan in
predvideno HE Doblar II) je načrtovano poenotenje inštaliranega pretoka v
velikosti 180 m³/s na celotni verigi Soških elektrarn. Predvidena
hidroelektrarna HE Plave II v največji možni meri izkorišča objekte in
infrastrukturo obstoječih elektrarn. 
Osnovni tehnični podatki
Inštalirani pretok:                                                                  Qi
= 105 m³/s
Bruto padec:                                                                       Hbr
= 27,50 m
Število agregatov:                                                                              n
= 1
Turbina:                                                                    Kaplan,
vertikalna os
Generator:                                                                       trofazni,
sinhroni
Odvod v 110 kV omrežje
Inštalirana moč:                                                                     Pn
= 19 MW
Letna proizvodnja:                                                             W1
= 106 GWh
Derivacija – tunel:                                                                    L
= 6078 m
Vtočni objekt 
Vtočni objekt HE Plave II bo na desnem
bregu akumulacije vzvodno od obstoječega vtoka v usedalnik HE Plave I, v
bližini regionalne ceste Nova Gorica–Bovec. 
Dovodni tunel 
Trasa tunela bo potekala po desnem
bregu Soče – vzporedno s traso obstoječega tunela HE Plave I. Izkopni premer
tunela bo 7 m, svetli pa bo od 6.1 do 6.4 m, kar je pogojeno z geološkimi
razmerami. Dolžina tunela znaša 6078 m. 
Vodostan 
Na koncu tlačnega tunela bo vodostan
podzemne izvedbe z dvojnim navpičnim cilindrom svetlega premera 26 m, višine 26
m ter spodnjo komoro dolžine 140 m in svetlega premera 5,5 m. Skozi spodnjo
komoro bodo možni prevozi za celoten vodostanski objekt. 
Do vodostanskih cilindrov je v zgornjem delu (pod stropno
kaloto) predviden dostopni tunel. 
Zasunska komora 
Zasunska komora bo postavljena na
koncu dovodnega tunela in bo v celoti izdelana na prostem. Opremljena bo s
hitro tablasto zapornico. 
Tlačni cevovod 
Tlačni cevovod poteka od zasunske
komore do strojnice in bo nameščen tako, da bo možna izvedba v odprtem izkopu.
Predviden je jekleni tlačni cevovod premera 5,5 m z armiranobetonsko oblogo, ki
se bo po končani graditvi zasul. 
Strojnica 
Strojnica bo na desnem bregu Soče
približno 800 m vzvodno od obstoječe strojnice HE Plave I in približno 70 m od
lokalne ceste Ložice–Anhovo. 
V spodnjem delu pod zemljo bodo nameščeni: turbinska spirala,
turbinski jašek z gonilnikom ter sifon. Generatorski del je višje na koti 79 m
n.m. Vsa težka elektrostrojna oprema se bo sestavljala na montažni ploščadi na
nivoju 90,50 m n.m. V prizidku strojnice bodo preostali tehnološki in
visokonapetostni prostori: komanda, aku-prostor, TK-prostor, blokovni
transformator, stikališče, priročno skladišče, pisarna in WC. Zunanje dimenzije
strojnice nad zemljo bodo 31 x 22 m višine približno 13 m. 
Stikališče in transformator bosta pokrita in na nivoju
dvorišča. 
Odvodni tunel 
Od konca sifona do izteka v strugo
Soče bo potekal na dolžini 42 m pokrit odvodni kanal. Nizvodno od strojnice HE
Plave II do strojnice HE Plave I je predvideno poglabljanje struge Soče. Namen
teh del je znižanje gladine spodnje vode do nivoja, ki ga izkorišča obstoječa
HE Plave I (77 m n.m.). 
Vključitev v omrežje 
Vključitev novega bloka bo na 110 kV
nivoju neposredno v obstoječe 110 kV stikališče ob HE Plave I, kabelsko v
predvidenem pokritem kanalu v pločniku lokalne ceste.
POGOJI ZA URBANISTIČNO, ARHITEKTURNO IN KRAJINSKO OBLIKOVANJE
5. člen
Upoštevati je treba navedene usmeritve in pogoje za
urbanistično arhitekturno in krajinsko oblikovanje objektov in drugih posegov v
prostor. 
Vtočni objekt 
Objekt bo vgrajen v brežino vodne
akumulacije, arhitekturno bo oblikovan skladno z obstoječim objektom vtoka HE
Plave I. 
Dovodni tunel 
Dovodni tunel bo v celoti pod zemljo,
na notranji strani bo obložen z betonskim plaščem. 
Strojnica z zunanjimi površinami 
Objekt strojnice bo večetažen
podzemno-nadzemni tehnološki objekt velikosti: dolžine 31 m, širine 22 m in
višine nad zemljo 13 m. Dimenzije objekta lahko odstopajo do 1 m. Fasada bo iz
armiranobetonskih vidnih delov z vmesnimi v beli teranovi ometanimi ploskvami.
Streha bo ravna nepohodna ali dvokapna pločevinasta z najmanjšim naklonom.
Napušč bo vidni armirani beton do širine 1,5 m. 
Iztok bo armiranobetonske konstrukcije z vidnim rastrom
opažnega materiala. 
Objekt zasunske komore in vhodni portali v tunele bodo
armiranobetonski z vidnim rastrom opažne konstrukcije. 
Odvodni tunel 
Iztok odvodnega tunela bo oblikovan
skladno z obstoječimi iztoki (armiran beton in kamen) kot HE Plave I. 
Gradbišča 
Gradbišče ob Ajbi bo preurejeno v
zelenico. Zemljišče severno in vzhodno od strojnice bo urejeno v travne
površine, zemljišče zahodno od strojnice bo pripravljeno za rekreacijska
območja, parkirišča in zelenice ob strugi Soče. 
Postavitve rušitve in preureditve obstoječih objektov in
naprav 
Na območju strojnice v Ložicah se bodo
porušili objekti obstoječe betonarne: lesena skladiščna baraka, betonarna in
skladiščna lopa na parcelah št. 2503/3, 2512/7, 2502, 2501, 2499, 2497/2,
2497/1, 2418 k.o. Anhovo. Obstoječe sekundarne komunalne naprave bodo po
končani gradnji prilagojene novim potrebam strojnice: del vodovodnega omrežja
bo ukinjen, prostozračni TT-vod bo prestavljen v kineto. 
Poglabljanje dna korita reke Soče 
Poglabljanje dna reke Soče nizvodno od
iztoka iz elektrarne bo od 0–2 m v dolžini pribl. 800 m. Odstranjeni bodo
gramozni nanos in motilne skale tako, da se bregovi struge ne bodo spreminjali.
Celoten poseg pa bo preplavljen do nivoja gladine iztoka strojnice HE Plave I.
POGOJI ZA KOMUNALNO UREJANJE
6. člen
Vodovod 
Predvideni objekt strojnice HE Plave
II bo priključen na lokalno omrežje. Dodatna požarna zaščita bo zagotovljena z
intervencijo gasilskih vozil, ki bodo uporabljala vodo v koritu Soče pod
elektrarno. 
Kanalizacija 
Odvod meteorne vode na območju strojnice
bo narejen z neposrednim površinskim odtokom v smeri rečnega korita, odvodnja
parkirišča pa prek lovilcev maščob v vodotok. 
Za zbiranje fekalnih voda bo zgrajena nepretočna greznica. 
Elektrika in TT-zveze 
Električna energija, proizvedena v
novi elektrarni, bo kabelsko povezana z 110 kV kablom z obstoječim stikališčem
v HE Plave I in od tu v 110 kV omrežje. Napajanje za lastno uporabo Plave II bo
urejeno prek 10 (20) kV kabelskega priključka in transformatorja 10 (20)/0,4
kV; 630 kVA. 
Vtočni objekt bo zunaj razsvetljen z reflektorji,
priključenimi na zemeljski kabel. Varnostna razsvetljava se bo kabelsko
podaljšala ob predvideni ograji. Nov vtok – zapornica bo povezana s
signalnokrmilnimi kabli obstoječega komandnega prostora. Obstoječa strojnica HE
Plave I in predvidena HE Plave II bosta povezani s podzemnim povezovalnim
kanalom ob interni in lokalni cesti skozi Ložice, za namestitev kablov 110 kV
kbv, 20 kV kbv in optičnega kabla za telekomunikacije. Za povezovanje strojnice
HE Plave II in vodostana bodo v cestišče vkopani kabli. 
HE Plave II bo priključena na obstoječo telefonsko centralo v
HE Plave I z internimi telefonskimi kabli, ki bodo potekali v predvidenem
inštalacijskem kanalu. 
Na območju strojnice ob elektronskih objektih je predvidena javna
razsvetljava, ki bo hkrati tudi varnostna z vgrajenimi reflektorji. 
Ob obstoječi dovozni cesti na območju strojnice bo postavljen
priključni TT-kabel. 
Novi objekti in naprave hidroelektrarne ne bodo ovirali
dostop do električnih daljnovodov.
ZAČASNE UREDITVE ZA IZVEDBO OBJEKTOV IN NAPRAV
7. člen
Zaščitna konstrukcija gradbene jame na vtočnem objektu Ajba 
Po vzpostavitvi delovne ploščadi na
koti 106 m n.m. bodo zavrtani piloti zaščitne konstrukcije v skalno podlago.
Predhodno bo potrebno akumulacijo popolnoma izprazniti, vzporedno pa
poglabljati dostopno cesto in delovno ploščad do kote 97 m n.m. Z ločno
pregrado bo predeljena zadnja betonska stena vtočnega objekta. Kasneje bo ločna
pregrada odstranjena do kote 95 m n.m. 
Zaščitna konstrukcija gradbene jame na iztoku iz odvodnega
tunela HE Plave II 
V Ložicah bo za strojnico narejen
začasni nasip za zaščito gradbene jame v dolžini pribl. 270 m. V osi krone
nasipa bo po celotni dolžini kot tudi v raščenem terenu predvidena tesnitev do
skalne podlage v dolžini pribl. 350 m. Predviden zaščitni nasip bo varoval
gradbeno jamo pred petletno visoko vodo, ki v profilu Solkan znaša 1634 m³/s.
Po končani gradnji bo nasip odstranjen. 
Začasna ureditev gradbišča območje strojnice v Ložicah 
Na širši ploščadi okrog strojnice bo
urejeno gradbišče. Na vzhodnem robu gradbišča bosta tunelska železnica in cesta
za odvoz materiala gradbiščnega odlagališča. Interni prevozi na gradbišču se
bodo odvijali z dvema stolpnima žerjavoma. Na gradbiščni ploščadi bodo objekti
za: pisarne, jedilnico, garderobe, laboratorij, delavnice, skladišča,
odlagališča gradbenega materiala, dnevno odlagališče izkopnega materiala itd. 
Stanovanjske zgradbe bodo proti gradbiščnemu hrupu zavarovane
s protihrupno ograjo višine 4 m. Po končani gradnji in odstranitvi začasnih
objektov bo zunanje urejena strojnica in sanirana gradbiščna ploščad
(kmetijstvo, rekreacija, ureditev brežin). 
Vhod v tunel do kalote vodostanskega jaška 
Vhod bo ob lokalni cesti, predviden je
manjši usek in portal rova ter manjše odlagališče, ki bo proti cesti zavarovano
z ograjo. Rov se bo uporabljal za graditev zgornjega dela vodostanskega jaška.
Po končani gradnji bo brežina useka zatravljena. Rov ostane za dostop do
vodostana. 
Vhod v spodnji tunel do vodostanskega jaška 
Izdelan bo v useku ob lokalni cesti
kot zgornji rov. Na ploščadi pred vhodom bo možno urediti prostor za manjše
količine izkopnega materiala, odlagališče bo zavarovano z ograjo. Po graditvi
se začetni del rova zapre, del pa ostane kot vodostanska komora. Vhodni del
ploščadi po končani gradnji bo uporabljen kot izogibališče na lokalni cesti.
VODNOGOSPODARSKE UREDITVE IN ZAŠČITNI UKREPI
8. člen
Vodnogospodarske ureditve med gradnjo 
Med delovanjem zaščitne ločne
konstrukcije ob pregradi Ajba bo treba za določen čas izprazniti akumulacijski
bazen. 
Gradbena jama za strojnico v Ložicah bo varovana z vodotesnim
nasipom. 
Po končani gradnji bodo začasni objekti odstranjeni, posegi v
breg in strugo Soče opravljeni. Za oskrbo gradbišča s tehnološko vodo bo
dopusten ustrezen odvzem iz Soče. 
Ekološko sprejemljivi pretok 
Na odseku od pregrade Ajba do
akumulacije Solkan je treba zagotoviti končno vrednost Qes 2,5 m³/s. 
Varovanje podtalnice, vodne favne in flore 
Med gradnjo bodo odtoki fekalne vode
gradbišč speljani v nepretočne greznice na praznjenje, meteorne vode pa prek
lovilcev maščob v vodotoke. Po končani gradnji bodo naprave odstranjene. 
Če nastane mrtvica ali zaradi drugih posegov v reko Sočo med
gradnjo bo investitor pravočasno sodeloval z ribiško družino pri reševanju rib.
Obstoječe vodne pravice 
Obstoječe vodne pravice za uporabo
vode in vodnih zemljišč se z gradnjo nove elektrarne ne bodo spreminjale.
Prednosti pri uporabi obstoječih in prihodnjih porabnikov bodo natančno
določene v koncesijskem aktu. 
Varnost 
Pri načrtovanju objektov je treba
upoštevati obratovalne valove, ki nastajajo v bazenih ob spremembah pretoka
skozi turbine, posledice možne porušitve posamezne pregrade oziroma pregrad v
nizu, morebitne možne okvare ali napake pri obratovanju zapornic ali posledice
skrajno visokih voda in predvidene ustrezne ukrepe v skladu s predpisi, ki jih
določa poseben dokument. 
Nevarna območja v bližini pregrade in strojnice bodo
zaščitena in označena. V nenevarnih območjih bo prost dostop do vode. 
Med obratovanjem elektrarne bo treba nadzirati stanje usekov
ob vtoku in nasipov ob iztoku z vidika stabilnosti, hortikulturnega vzdrževanja
in varnosti. 
Med gradnjo bo rastlinje odstranjeno samo na krajih nujnih
posegov. Nove zasaditve bodo zasnovane na v prostoru značilnih vrstah oblike
rastlinstva. Po končani gradnji in ureditvi površin bodo potrebni ustrezni
dodatni urejevalni posegi.
VAROVANJE IN UREJANJE NARAVNIH IN KULTURNIH VREDNOT,
KRAJINSKIH ZNAČILNOSTI, DOBRIN SPLOŠNEGA POMENA IN PLODNE ZEMLJE
9. člen
Pri začasnih in trajnih posegih na bregovih in v strugi
akumulacije in Soče je treba vodotoke sonaravno urejati. 
Arhitektura novih zgradb mora biti z ustreznimi rešitvami
prilagojena obstoječim objektom pri oblikovanju in vrstah materiala. 
Območje vtoka ob pregradi Ajba bo po končani gradnji
preurejeno v zelenico. Na območju strojnice bodo potrebni naslednji ukrepi: 
-       
desni breg Soče bo oblikovan po pravilih hidrotehnične stroke, spodnji
del brega bo ojačan s kamnometom, nad njo bo breg zatravljen in zasajen z
grmovnicami, 
-       
levi breg Soče ob iztoku bo urejen s kamnometom, 
-       
struga potoka na severnem delu strojnice bo vzpostavljena v prvotno
stanje. 
Plodna zemlja 
Plodna zemlja je na površinah
predvidenega gradbišča v Ložicah in Ajbi. Zemlja bo pred začetkom odstranjena
in odložena na robu gradbišča, po končani gradnji pa se bo uporabila za
ureditev zelenih površin in brežin. 
Izkopni materiali 
Ves izkopni material, ki bo nastal pri
graditvi derivacijskega tunela in drugih objektov predvidene HE Plave II, se bo
odvažal iz gradbiščnih odlagališč v kamnolom Salonit Anhovo po cesti L 5705 in
L 5760 in skozi tovarno Salonit. Prazni pa po R 301 preko mostu pri Rodežu ter
po L 5705 in L 5760 do gradbišč. 
Prodni nanosi, ki bodo pridobljeni s poglabljanjem struge
vodotoka, bodo uporabljeni pri gradnji objektov elektrarne. Neuporabni material
bo odvažan na končno odlagališče v kamnolom Salonit Anhovo. 
Zajetja pitne vode 
Dovodni tunel bo izdelan kot vodotesni
objekt, zato bo vpliv na podtalnico opazen predvsem med gradnjo, pozneje bo
vzpostavljeno prvotno stanje. Tam, kjer bo rov presekal viseče horizonte
podtalnice, bo opazen vpliv na izvire. Vpliv na izvire bo lahko pod koto 75–85
m n.m. med vtokom v tunel pri Ajbi do grape Skalnika, vzhodno od tunela in od
Skalnika proti Ložicam pa pravokotno na tunel. 
Večina zajetij pitne vode bo dovolj oddaljena od vplivnega
območja izkopov podzemnih objektov. Vplive na vodne vire je pričakovati le na
območju Sv. Volbenka pri naselju Goljevica. Med pripravljalnimi deli bo treba
vzeti kemijske analize vode, zaradi posnetka ničelnga stanja. Med gradnjo bo
potrebno opazovanje.
VAROVANJE IN IZBOLJŠANJE BIVALNEGA IN DELOVNEGA OKOLJA
10. člen
Varstvo zraka 
Ker se ne pričakuje zapraševanje
oziroma druge oblike onesnaženja zraka, posebni ukrepi niso predvideni. 
Varstvo pred hrupom 
Za zaščito stanovanjskih hiš v
neposredni bližini gradbiščne ploščadi bo nameščena protihrupna ograja. Med
obratovanjem strojnice bodo čezmerni izpusti hrupa v okolje preprečeni že na
izvoru z ustreznimi izolacijami. 
Varovanje obstoječih stanovanjskih in drugih objektov pri
gradnji podzemnih objektov HE Plave II 
Gradnja podzemnih objektov predora in
strojnice na površinske objekte predvidoma ne bo imela vpliva. Seizmične vplive
je med izkopavanjem pričakovati, vendar se ob uporabi sodobne tehnologije
škodljivi vplivi ne pričakujejo. 
Pred in med gradnjo je treba zagotoviti opazovanje oziroma
ugotavljanje morebitnih sprememb na objektih in napravah, ki so na območjih
stavbnih zemljišč prikazani v grafični prilogi list št. 4, 8. 
Zaščita obstoječe cestne mreže 
Obstoječo voziščno konstrukcijo bo
treba na določenih mestih dograditi s petcentimetrsko plastjo bitumenskega
betona na cestnih odsekih, ki jih določi upravljalec cest. 
Varstvo pred hrupom zaradi povečanega tovornega prometa 
Zaradi prevozov materiala v kamnolom
Salonita bo povečan tovorni promet na lokalni cesti Ložice ter kamnolomom
Salonita. 
Prometne obremenitve se bodo čez dan nekoliko povečale,
vendar predvidoma ne bodo presegale dovoljenih vrednosti 54 dB(A) za noč in 64
dB(A) za dan, zato posebni zaščitni ukrepi niso predvideni. 
Varovanje pred izpusti plinov 
Zaradi povečanja prometa med gradnjo
elektrarne na odseku lokalne ceste Ložice–kamnolom Salonita je ocenjeno, da se
ne bodo povečali dnevni izpusti plinov prek dovoljenih vrednosti v naseljih.
ZASNOVA UREDITVE ZELENIH POVRŠIN
11. člen
Po končani gradnji objektov na območju strojnice bo treba
oblikovati brežine Soče: ob vodi s skalometom, nad kritično gladino vode pa v
obliki zelenice. 
Kmetijske površine bodo urejene, rekreacijsko območje pa
zatravljeno ter zasajeno z avtohtonimi drevesi. Površine ob vtoku v Ajbi med
akumulacijo in cesto bodo zatravljene.
OBVEZNOSTI INVESTITORJA IN IZVAJALCEV
12. člen
Investitor in izvajalci bodo opazovali sestavine okolja na
določenih mestih in v določenem časovnem obdobju: 
-       
dodatna biološka inventarizacija Soče in vplivnega kopenskega območja, 
-       
kakovost reke Soče, 
-       
onesnaženost, ki priteka v Sočo s pritoki oziroma odpadnimi vodami na
vplivnem območju, 
-       
spremembe temperature Soče zaradi spremenjenih pretokov in vplivov na
rekreacijo, 
-       
vzpostavitev monitoringa zagotavljanja ekološko sprejemljivega pretoka, 
-       
pričakovane spremembe zaprojevanja in vplivov na sprotno izvajanje
tozadevne sanacije, 
-       
vplivi spremenjene (povečane) hitrosti nižanja gladine akumulacijskega
jezera (stabilnost brežin, erozija, življenjske združbe), 
-       
nadzor nad posebnimi spremembami (vplivi) v naravnem okolju med gradnjo
objektov (gradnja tunelov, obvodnih objektov, praznjenje akumulacije), 
-       
nadzor in preverjanje sistema opozarjanja javnosti ob izrednih dogodkih
(varnost), 
-       
spremljanje izpustov prašnih delcev v zrak pri gradnji dovodnega tunela
oziroma pri ravnanju z odkopnim materialom, 
-       
spremljanje morebitnega povečanja hrupa in izpustov škodljivih plinov
zaradi povečanja prometa pri prevozu izkopnega materiala na poseljenih območjih
lokalne ceste Ložice–kamnolom. 
Opazovanje bo potekalo v teh časovnih obdobjih: 
-       
pred začetkom gradnje – popis sedanjega stanja, 
-       
med gradnjo objektov – nadzor nad posebnimi spremembami, še posebej v
sušnih obdobjih, 
-       
v prvih treh letih obratovanja nove HE, in sicer: ob nižjem vodostaju, v
sušnih obdobjih in obdobjih z višjo temperaturo. 
Poseben sistem opazovanja terjajo spremembe na odseku od Ajbe
do Plavi na teh krajih: 
Hidrološka presoja bo v teh profilih: 
-       
pod pregrado Ajba, 
-       
v Anhovem, 
-       
v Desklah (pod izlivom potoka Robat), 
-       
S2 km 68+500 do km 69+500 (pod izlivom potoka Vogršček). 
Hidrološka analiza in vse druge meritve: 
-       
most v Ajbi, 
-       
pod naseljem Kanal, 
-       
v Srednjih Desklah, 
-       
med naseljem Globno in Spodnje Deskle. 
Vsi potrebni dodatni ukrepi v zvezi z monitoringom pa bodo
opredeljeni v postopku pridobitve gradbenega dovoljenja.
13. člen
Poleg vseh obveznosti, navedenih v predhodnih členih te
uredbe, so obveznosti investitorja in izvajalcev med gradnjo in po gradnji
tudi: 
Pred pridobitvijo gradbenega dovoljenja: 
-       
pripraviti študijo inventarizacije struge Soče med Mostom na Soči in
Plavami z okolico ob gradnji hidroelektrarn HE Plave II, HE Doblar II – zahteve
na podlagi tega elaborata je treba upoštevati pri izdaji gradbenega dovoljenja,
-       
pri projektiranju je treba upoštevati oceno ogroženosti pred poplavami
za reko Sočo za območje stoletnih voda, 
-       
zagotoviti zaščito TK-omrežja pri križanju z elektroenergetskimi kabli, 
-       
po pridobitvi lokacijskega dovoljenja je treba izpolniti zahteve iz 17.
člena zakona o gozdovih (Uradni list RS, št. 30/93), 
-       
dopolniti projekt prometne ureditve v sklopu projekta za pridobitev
gradbenih del in projekta izvedbenih del, 
-       
skupaj z ribiško družino Soča Nova Gorica je treba določiti zaščitne
ukrepe in usklajevanje izvajanja del, 
-       
uskladiti način in čas bagranja dna z Zavodom za ribištvo. 
Če si Občina Kanal ob Soči pridobi ustrezno dokumentacijo za
dodatno odlagališče materiala zunaj kamnoloma v Salonitu, mora investitor to
upoštevati. 
Pred začetkom del na objektu investitor mora: 
-       
opraviti ogled lokalnih cest s predstavniki KS, 
-       
opraviti ogled obstoječih objektov v bližini gradbišč ob prevoznih poteh
s predstavniki KS, 
-       
na podlagi predpisov pripraviti načrt organizacije gradbišča ter
pridobiti soglasje upravljavca cest, 
-       
pridobiti od upravljavca cest dovoljenje za vsa dela v cestnem svetu, 
-       
zagotoviti ukrepe na obstoječem cestnem omrežju v takšnem obsegu, da se
prometna varnost zaradi obnovitve elektrarne ne bo poslabšala, 
-       
pridobiti odločbo za polovično zaporo ceste v primeru povečanega prometa
na cesti zaradi izvajanja gradbenih del, 
-       
dograditi voziščno konstrukcijo na cesti R 301, ki bo potrebna na
kritičnih krajih, v skladu z zahtevami upravljavca cest, 
-       
urediti in protiprašno zaščititi pred začetkom del na vse lokalne ceste
in javne poti, ki se bodo uporabljale za dovoz na gradbišče. Pred začetkom
gradnje je potrebno uskladiti način protiprašne zaščite z Upravo za varstvo
narave, 
-       
prijaviti začetek in konec del Cestnemu podjetju Nova Gorica, 
-       
zavarovati gradbišča, tako da bo zagotovljena varnost, nemotena uporaba
sosednjih objektov in zemljišč ter nemoten odtok vode, 
-       
opraviti razgovor s prizadetimi lastniki hiš, ki mejijo na gradbišče. 
Med gradnjo: 
-       
upoštevati je treba rezultate ocene ogroženosti pred poplavami za reko
Sočo za območje stoletnih voda, 
-       
organizirati promet tako, da ne bo zastojev, 
-       
zagotoviti čiščenje vozil za prevoz pred izstopom z gradbiščnega
prostora, 
-       
zagotoviti vse varnostne ukrepe in organizacijo na gradbišču, da bo
preprečeno onesnaževanje okolja in vode, ki bi nastalo zaradi prevoza,
skladiščenja in uporabe tekočih goriv in drugih škodljivih snovi oziroma ob
nezgodah zagotoviti takojšnje ukrepanje za to usposobljenih delavcev, 
-       
ureditev pločnika in javne razsvetljave na lokalni cesti od Ložic do
Anhovega, 
-       
ob nastanku mrtvice ali drugih posegov v Sočo pravočasno obveščati in
sodelovati z ribiško družino pri reševanju rib, 
-       
zagotoviti nemoteno oskrbo krajanov med gradnjo, 
-       
po potrebi zagotoviti prevoz otrok do 4. razreda v šolo in vrtec iz
Anhovega s šolskim kombijem, 
-       
med gradnjo podzemnih objektov spremljati stanje na obstoječih objektih
nad zemljo in podzemlja, 
-       
investitor mora razširiti obstoječi vodohran v Ložicah, 
-       
meriti hrup na stanovanjskih objektih v Ložicah. Če bi bile dovoljene
ravni hrupa presežene, mora investitor dodatno zaščitno ukrepati. 
Po končani graditvi bo investitor zagotovil: 
-       
ureditev vseh poškodovanih površin na območju gradbenih posegov, 
-       
morebitne poškodbe na objektih ali delih cestišča v varovalnem pasu
ceste, ki so posledica graditve ali povečanega prometa bo potrebno sanirati, 
-       
ponovno vzpostaviti uničene mejne kamne s pomočjo pooblaščene geodetske organizacije.
Obveznosti investitorja do lokalnih skupnosti so opredeljene
v posebnem dogovoru, ki ga skleneta investitor in Občina Kanal.
ETAPNOST
14. člen
Celotni poseg je ena sama funkcionalna celota, zato se bodo
dela izvajala na celotnem območju po posameznih delih objekta začasno (vtočni
objekt, tunel, vodostan, strojnica, iztočni objekt).
TOLERANCE
15. člen
Vse stacionaže in dimenzije objektov in naprav se natančneje
določijo v projektni dokumentaciji za pridobitev dovoljenja za graditev. 
Pri realizaciji lokacijskega načrta so dopustna odstopanja
le, če se oblikovalske prometnotehnične in okoljevarstvene razmere ne bodo
poslabšale. Ta odstopanja ne smejo biti v nasprotju z javnimi interesi. Z njimi
morajo soglašati organi in organizacije, ki jih ta odstopanja zadevajo.
NADZOR
16. člen
Izvajanje te uredbe nadzira Inšpektorat Republike Slovenije
za okolje in prostor.
PREHODNA IN KONČNA DOLOČBA
17. člen
Lokacijski načrt je na vpogled na Ministrstvu za okolje in
prostor v Uradu Republike Slovenije za prostorsko planiranje in na Občini Kanal
ob Soči.
18. člen
Ta uredba začne veljati petnajsti dan po objavi v Uradnem
listu Republike Slovenije.
Št. 350-04/96-8/3-8
Ljubljana, dne 30. oktobra 1996.
Vlada Republike Slovenije
dr. Janez Drnovšek l. r. 
Predsednik