1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES (UL L št. 331 z dne 15. decembra 2010, str. 12) dne
21. marca 2018 na svoji spletni strani objavil Smernice o ocenjevanju
primernosti članov upravljalnega organa in nosilcev ključnih funkcij (v
nadaljevanju smernice).
(2) Smernice iz prvega odstavka tega člena določajo zahteve
glede primernosti članov upravljalnega organa kreditnih institucij,
investicijskih podjetij, finančnih holdingov in mešanih finančnih holdingov ter
v skladu z dvanajstim odstavkom 91. člena Direktive 2013/36/EU Evropskega
parlamenta in Sveta z dne 26. junija 2013 o dostopu do dejavnosti
kreditnih institucij in bonitetnem nadzoru kreditnih institucij in
investicijskih podjetij, spremembi Direktive 2002/87/ES in razveljavitvi
direktiv 2006/48/ES in 2006/49/ES (UL L 176 z dne 27. junija 2013, str.
338; v nadaljevanju Direktiva 2013/36/EU) in drugim pododstavkom prvega
odstavka 9. člena Direktive 2014/65/EU Evropskega parlamenta in Sveta z
dne 15. maja 2014 o trgih finančnih instrumentov ter spremembi Direktive
2002/92/ES in Direktive 2011/61/EU (prenovitev) (UL L 173 z dne 12. junija
2014, str. 349; v nadaljevanju Direktiva 2014/65/EU) zlasti opredeljujejo pojme
zadostnega časa, ki ga je treba nameniti opravljanju funkcij, odkritosti,
poštenosti in neodvisnosti ravnanja člana upravljalnega organa, ustreznega
kolektivnega znanja, veščin in izkušenj upravljalnega organa, raznolikosti, ki
jo je treba upoštevati pri izbiri članov upravljalnega organa ter ustreznih
človeških virov in finančnih sredstev, namenjenih uvajanju in usposabljanju
članov upravljalnega organa.
(3) Smernice iz prvega odstavka tega člena določajo tudi
zahteve glede primernosti vodij funkcij notranjih kontrol in glavnega
finančnega direktorja kreditnih institucij in nekaterih investicijskih
podjetij, kadar te osebe niso člani upravljalnega organa, in glede primernosti
nosilcev drugih ključnih funkcij, identificiranih na podlagi ocene tveganj, v
okviru ureditve upravljanja iz 74. in 88. člena Direktive 2013/36/EU ter
tretjega in šestega odstavka 9. člena ter drugega odstavka 16. člena
Direktive 2014/65/EU, ter zahteve glede povezanih postopkov ocenjevanja ter
politik in praks upravljanja, vključno z načelom neodvisnosti, ki velja za
nekatere člane upravljalnega organa v nadzorni funkciji.
(4) Smernice so naslovljene na:
1.     
kreditne institucije, kot so opredeljene v 1. točki prvega odstavka 4.
člena Uredbe (EU) št. 575/2013 Evropskega parlamenta in Sveta z dne
26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (UL L 176 z dne
27. junija 2013, str. 1; v nadaljevanju Uredba (EU) št. 575/2013),
2.     
finančne holdinge, kot so opredeljeni v 20. točki prvega odstavka 4.
člena Uredbe (EU) št. 575/2013,
3.     
mešane finančne holdinge, kot so opredeljeni v 21. točki prvega
odstavka 4. člena Uredbe (EU) št. 575/2013,
4.     
investicijska podjetja, kot so opredeljena v 1. točki prvega odstavka 4.
člena Direktive 2014/65/EU in
5.     
pristojne organe, kot so opredeljeni v 26. točki prvega odstavka 4.
člena Direktive 2014/65/EU in 40. točki prvega odstavka
6.     
člena Uredbe (EU) št. 575/2013, vključno z Evropsko centralno banko v
zvezi z zadevami, ki se nanašajo na naloge, prenesene nanjo z Uredbo Sveta (EU)
št. 1024/2013 z dne 15. oktobra 2013 o prenosu posebnih nalog, ki se
nanašajo na politike bonitetnega nadzora kreditnih institucij, na Evropsko
centralno banko (UL L 287 z dne 29. oktobra 2013, str. 63).
2. člen
(Vsebina sklepa in obseg uporabe smernic)
(1) S tem sklepom določa Banka Slovenije uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS (v nadaljevanju banke), in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena v
celoti upoštevajo določbe smernic v delu, v katerem so naslovljene na banke.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 upoštevala
določbe smernic, ki se nanašajo na izvajanje nalog in pooblastil pristojnega
organa, razen tistih določb Naslova VIII smernic, ki zahtevajo določitev in
uporabo nadzorniških postopkov za ocenjevanje primernosti vodij funkcij
notranjih kontrol in glavnega finančnega direktorja, kadar te osebe niso člani
upravljalnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 30. junija
2018.
Ljubljana, dne 8. maja
2018
Primož Dolenc l.r.
namestnik predsednika
Sveta Banke Slovenije