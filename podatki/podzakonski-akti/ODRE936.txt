1. člen
Za zagotovitev sredstev za izpolnjevanje obveznosti proračuna
Republike Slovenije, v prvem trimesečju leta 1994 izdaja Republika Slovenija
zakladne menice pete serije kot blagajniške zapise (v nadaljevanju: zakladne
menice) v višini 1.200,000.000 tolarjev.
2. člen
Zakladne menice se izdajo 21. 3. 1994 in zapadejo 22. 9.
1994.
3. člen
Zakladne menice se glasijo na prinosnika.
4. člen
Zakladne menice se izdajo v naslednjem številu in apoenih: 
-       
3000 zakladnih menic po 100.000 tolarjev; 
-       
900 zakladnih menic po 1,000.000 tolarjev. 
Zakladne menice se izdajo pod serijsko številko RS 130394.
5. člen
Zakladne menice se obrestujejo po 7 odstotni letni obrestni
meri. 
Glavnica zakladnih menic se mesečno revalorizira s stopnjo
rasti cen na drobno za pretekli mesec. 
Obresti se obračunavajo na konformni način in izplačajo ob
dospetju.
6. člen
Zakladne menice prodajajo v imenu in za račun Republike
Slovenije banke in borzno posredniške družbe (pooblaščeni prodajalci), ki
sklenejo z Republiko Slovenijo posebno pogodbo. Znesek od tako prodanih
zakladnih menic se vplača na žiro račun »Izvrševanje proračuna Republike
Slovenije« naslednji dan od dneva, ko kupec vplača zakladne menice pri
pooblaščenem prodajalcu. 
Za opravljanje poslov po prejšnjem odstavku pripada
pooblaščenemu prodajalcu provizija, in sicer 0,3% od vplačane vrednosti
zakladnih menic.
7. člen
Strokovne in tehnične posle v zvezi z izdajo zakladnih menic
opravlja v imenu in za račun Republike Slovenije Banka Slovenije. 
Pravice in obveznosti Banke Slovenije in Republike Slovenije
v zvezi s posli iz prejšnjega odstavka se uredijo s pogodbo.
8. člen
Služba družbenega knjigovodstva opravlja v imenu in za račun
Republike Slovenije posle vnovčevanja dospelih zakladnih menic. 
Pravice in obveznosti Službe družbenega knjigovodstva v zvezi
s posli iz prejšnjega odstavka se uredijo s pogodbo.
9. člen
Ta uredba začne veljati naslednji dan po objavi v Uradnem
listu Republike Slovenije.
Št. 440-34/94-mv/3
Ljubljana, dne 9. marca 1994.
Mitja Gaspari l. r. 
Minister za finance