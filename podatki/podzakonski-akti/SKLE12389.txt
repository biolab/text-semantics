1. člen
(vsebina)
S tem sklepom se zaradi nemotenega ocenjevanja znanja in
določanja končne ocene v šolskem letu 2020/2021 določajo prilagoditve v zvezi z
ocenjevanjem znanja in določanjem končne ocene v vajeniški obliki
izobraževanja.
2. člen
(ocenjevanje znanja)
Ne glede na drugi odstavek 7. člena Pravilnika o ocenjevanju
znanja v srednjih šolah (Uradni list RS, št. 30/18; v nadaljnjem besedilu:
pravilnik) lahko znanje dijaka v vajeniški obliki izobraževanja zaradi
izvajanja ukrepov za omejevanje in preprečevanje širjenja virusa SARS-CoV-2
ocenjuje le učitelj oziroma učitelji strokovnega modula.
3. člen
(določanje končne ocene)
Ne glede na drugi odstavek 19. člena pravilnika lahko končno
oceno pri strokovnem modulu, ki se izvaja pri delodajalcu v vajeniški obliki
izobraževanja, določi nosilec strokovnega modula brez mnenja mentorja, če
mnenja mentorja zaradi izvajanja ukrepov za omejevanje in preprečevanje
širjenja virusa SARS-CoV-2 ni mogoče pridobiti.
4. člen
(odločanje o prilagoditvah)
O prilagoditvi ocenjevanja znanja iz 2. člena tega sklepa in
prilagoditvi določanja končne ocene iz prejšnjega člena odloči ravnatelj na
predlog učitelja strokovnega modula.
KONČNA DOLOČBA
5. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.
Št. 0070-55/2021/1
Ljubljana, dne 7. aprila 2021
EVA 2021-3330-0046
Prof. dr. Simona Kustec
ministrica
za izobraževanje, znanost in šport