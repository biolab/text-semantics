1. člen
S tem pravilnikom se sprejme gozdnogospodarski načrt
gozdnogospodarske enote Istra (1999–2008), št. 14-09/99 z dne 21. julija 2003,
ki ga je izdelal Zavod za gozdove Slovenije, Območna enota Sežana.
2. člen
Gozdnogospodarska enota Istra, ki meri 34.458,70 ha, se
nahaja v Gozdnogospodarskem območju Sežana, v občinah Piran, Izola in Koper,
oziroma v katastrskih občinah Koper, Šmarje, Gažon, Semedela, Pomjan,
Koštabona, Krkavče, Boršt, Marezige, Vanganel, Bertoki, Ankaran, Oltra, Sv.
Jernej, Hribi, Škofije, Plavje, Tinjan, Rožar, Dekani, Sv. Anton, Truške,
Topolovec, Gradin, Pregara, Sočerga, Movraž, Kubed, Loka, Črni Kal, Gabrovica,
Osp, Socerb, Črnotiče, Podpeč, Hrastovlje, Piran, Portorož, Sečovlje, Sv.
Peter, Nova Vas, Izola, Korte, Malija in Cetore.
3. člen
V gozdnogospodarski enoti Istra je z dnem 1. januarja 1999
ugotovljeno naslednje stanje gozdov:
A)    
površina: 14.144,15 ha, od katere je:
- 
14.014,70 ha večnamenskih gozdov ter 129,45 ha gozdnih rezervatov, v
katerih gozdnogospodarski ukrepi niso dovoljeni;
- 
9.563,90 ha zasebnih gozdov v lasti fizičnih oseb, 4.363,39 ha državnih
gozdov ter 216,86 ha občinskih gozdov;
B)    
lesna zaloga: 77,0 m3/ha, od tega 22,5 m3/ha iglavcev
in 54,5 m3/ha listavcev,
C)   
tekoči letni prirastek: 2,4 m3/ha, od tega 0,6 m3/ha
iglavcev in 1,7 m3/ha listavcev.
4. člen
V gozdnogospodarskem načrtu gozdnogospodarske enote Istra
(1999–2008) je ob upoštevanju usmeritev iz gozdnogospodarskega načrta
Gozdnogospodarskega območja Sežana (2001–2010), ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Istra, določeno, da so
najbolj poudarjene funkcije gozdov, ki določajo način gospodarjenja z gozdom,
-       
– ekološke funkcije na površini 2.600,12 ha,
-       
– proizvodne funkcije na površini 673,20 ha ter
-       
– socialne funkcije na površini 360,91 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Istra (1999–2008) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Istra za obdobje od 1. januarja 1999 do 31.
decembra 2008 določeni naslednji ukrepi:
-       
najvišji možni posek v višini 179.797 m3, od tega 58.183 m3
iglavcev in 121.614 m3 listavcev,
-       
gojitvena dela, potrebna za ohranitev in razvoj gozdov, na površini
308,73 ha,
-       
nega mlajšega drogovnjaka na površini 185,47 ha,
-       
varstvena dela, in sicer za zaščito pred divjadjo na površini 6,47 ha,
varstvo pred žuželkami v obsegu 19,8 delovnih dni ter varstvo pred požari v
obsegu 1.200 delovnih dni,
-       
nega habitatov prosto živečih živali v obsegu 205 delovnih dni,
-       
gradnja gozdnih cest v dolžini 3 km,
-       
gradnja gozdnih vlak v dolžini 6 km.
V gozdnogospodarskem načrtu gozdnogospodarske enote Istra
(1999–2008) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Istra v obdobju od uveljavitve tega
pravilnika do 31. 12. 2008 se morajo upoštevati cilji, usmeritve in ukrepi,
določeni v gozdnogospodarskem načrtu gozdnogospodarske enote Istra (1999–2008).
7. člen
Po en izvod gozdnogospodarskega načrta gozdnogospodarske enote
Istra (1999–2008) je na vpogled na sedežu Zavoda za gozdove Slovenije, Območne
enote Sežana, Partizanska 49, Sežana, na sedežu Zavoda za gozdove Slovenije,
Krajevne enote Koper, Staničev trg 19, Koper in na Ministrstvu za kmetijstvo,
gozdarstvo in prehrano, Dunajska 56-58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta gozdnogospodarske
enote Istra (1999–2008).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-14-10/00/7
Ljubljana, dne 2. oktobra 2003.
EVA 2003-2311-0269
mag. Franc But l. r.
Minister
za kmetijstvo,
gozdarstvo in prehrano