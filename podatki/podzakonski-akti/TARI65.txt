OBSEG UPORABE
1. člen
(1) Posebna tarifa za arbitražne postopke pred Stalno arbitražo
pri Gospodarski zbornici Slovenije (v nadaljevanju: posebna tarifa) se
uporablja za vse tiste arbitražne postopke, ki se bodo začeli pred Stalno
arbitražo pri GZS v okviru poskusnega projekta, ki se izvaja na podlagi
Dogovora o sodelovanju na področju arbitraže med Gospodarsko zbornico Slovenije,
Stalno arbitražo pri GZS in Okrožnim sodiščem v Ljubljani, ki je bil sklenjen
dne 15. 7. 2004.
(2) Osnovni namen poskusnega projekta je strankam, ki so že
vložile tožbo v gospodarskem sporu na Okrožnem sodišču v Ljubljani ali
kateremkoli drugem okrožnem sodišču, ki bo sodelovalo v poskusnem projektu,
ponuditi dodatno možnost rešitve spora pri Stalni arbitraži pri GZS.
VPISNA TAKSA
2. člen
(1) Vpisna taksa v domačih sporih je 250 EUR. Če vrednost spora
ne presega 25.000 EUR, se vpisna taksa plača v polovičnem znesku.
(2) Vpisna taksa v sporih z mednarodnim elementom je 500 EUR.
Če vrednost spora ne presega 50.000 EUR, se vpisna taksa plača v polovičnem
znesku.
(3) Plačana vpisna taksa se ne vrača.
NAGRADE IN STROŠKI ARBITROV
3. člen
(1) Nagrade za arbitre se določijo glede na vrednost tožbe
ali nasprotne tožbe. Če vrednost predmeta spora ni navedena, Stalna arbitraža
določi nagrade za arbitre po lastni presoji.
(2) Merila za določitev višine
nagrade arbitru posamezniku v domačih sporih in sporih z mednarodnim elementom
so:
DOMAČI SPORI


Vrednost spora (v
  EUR)

Višina nagrade v
  EUR
osnova (C) +
  odstotek
(D) za vsoto nad
  (A)


od (A)

do (B)

EUR

%


 

 

 

 


 

do 5.000

300

 


5.000

25.000

300

2,4


25.000

50.000

780

1,8


50.000

100.000

1.230

1


100.000

250.000

1.730

0,6


250.000

500.000

2.630

0,5


500.000

1,000.000

3.880

0,3


1,000.000

2,000.000

5.380

0,2


2,000.000

20,000.000

7.380

0,03


20,000.000

in več

12.780

0,02


SPORI Z MEDNARODNIM ELEMENTOM


Vrednost spora (v
  EUR)

Višina nagrade v
  EUR
osnova (C) +
  odstotek
(D) za vsoto nad
  (A)


od (A)

do (B)

EUR

%


 

 

 

 


 

do 5.000

500

 


5.000

25.000

500

3,5


25.000

50.000

1.200

2 ,8


50.000

100.000

1.900

2,2


100.000

250.000

3.000

1


250.000

500.000

4.500

0,7


500.000

1,000.000

6.250

0,4


1,000.000

2,000.000

8.250

0,2


2,000.000

20,000.000

10.250

0,05


20,000.000

in več

19.250

0,02


(3) Zneski za nagrade senatu se
povečajo dvakratno.
(4) Če gre za posebej zapleteno in strokovno zahtevno zadevo,
pri kateri so potrebna posebna strokovna znanja, dodatno zbiranje informacij,
proučevanje tujih pravnih ureditev ali posebej obsežnih dokazov, se lahko
zneski iz drugega odstavka povečajo do 100%.
(5) Arbiter (arbitri) so upravičeni do povračila
dokumentiranih izdatkov za potne in druge stroške, ki so jih imeli v zvezi z
arbitražnim postopkom in to v razumnih zneskih.
ADMINISTRATIVNI STROŠKI
4. člen
(1) Administrativni stroški, ki so določeni v tej tarifi,
krijejo naslednje storitve Stalne arbitraže pri GZS v posameznem arbitražnem
postopku: organizacijo izvedbe arbitražnega postopka in vsa potrebna procesna
dejanja ter druga opravila administrativno-tehnične in finančne narave za
izvedbo arbitražnega postopka v skladu z arbitražnimi pravili, zlasti vsa potrebna
opravila v zvezi z imenovanjem arbitrov, vročanjem vlog in drugega spisnega
gradiva strankam in arbitrom, organizacijo ustnih obravnav vključno z
zagotovitvijo prostora in vodenjem zapisnika v slovenskem jeziku, obveščanje
med Stalno arbitražo, arbitražnim senatom in strankami med postopkom, vodenje
arbitražnega spisa na sedežu Stalne arbitraže in arhiviranje, finančna opravila
v zvezi z določanjem predujma za stroške postopka in vsa druga opravila v zvezi
z odločanjem o ugovoru pristojnosti, izločitvi arbitrov in imenovanju nadomestnih
arbitrov v okviru pristojnosti posameznih organov Stalne arbitraže pri GZS.
(2) Vodenje zapisnika o obravnavi v tujem jeziku ter stroški tolmačenja
na obravnavi in stroški potrebnega prevajanja med postopkom, se zaračunajo
posebej in niso vključeni v plačilo za administrativne storitve iz prejšnjega
odstavka.
(3) Če sta v postopku več kot dve stranki, se za vsako dodatno
stranko administrativni stroški povečajo za 10%.
ADMINISTRATIVNI STROŠKI V DOMAČIH SPORIH
5. člen
(1) Če vrednost spora na presega
100.000 EUR, so administrativni stroški določeni v naslednjem razponu:


Vrednost spora (v
  EUR)

Administrativni
  stroški v EUR


od (A)

do (B)

Arbiter posameznik

Arbitražni senat


 

do 5.000

200

 


5.001

   25.000

300

 


25.001

   50.000

400

600


50.001

  100.000

600

850


(2) Če vrednost spora presega
100.000 EUR:
-       
in je imenovan arbiter posameznik, so administrativni stroški 30% od
višine nagrade arbitra posameznika, vendar ne manj od 600 EUR;
-       
in je imenovan arbitražni senat, so administrativni stroški 20% od
višine nagrad arbitražnega senata, vendar ne manj od 850 EUR.
ADMINISTRATIVNI STROŠKI ZA SPORE Z MEDNARODNIM ELEMENTOM
6. člen
(1) Če je v sporu z mednarodnim elementom imenovan arbiter
posameznik, znašajo administrativni stroški 30% od višine stroškov za nagrado
arbitra posameznika, vendar ne manj od 1000 EUR.
(2) Če je v sporu z mednarodnim elementom imenovan arbitražni
senat, znašajo administrativni stroški 20% od višine stroškov za nagrade
arbitražnega senata, vendar ne manj od 1500 EUR.
(3) Če vrednost spornega predmeta v sporih z mednarodnim elementom
ne presega 25.000 EUR so administrativni stroški 500 EUR.
SPLOŠNE DOLOČBE
7. člen
(1) Če ne pride do meritornega odločanja, predsednik Stalne
arbitraže določi primerno višino nagrad arbitrov in administrativnih stroškov
Stalne arbitraže upoštevajoč, v kateri fazi se je končal arbitražni postopek in
druge relevantne okoliščine.
(2) Vsi zneski v tej tarifi so navedeni v valuti EUR in se
pri izračunu predujma za stroške arbitraže in obračunu nagrad arbitrom
preračunavajo v tolarski protivrednosti po srednjem tečaju Banke Slovenija na
dan vložitve tožbe ali nasprotne tožbe ali na dan plačila, če stranka plača
predujem za stroške brez poziva Stalne arbitraže za plačilo.
(3) Vse obračunane nagrade in drugi stroški postopka se
sproti vpisujejo v stroškovnik, ki je v spisu.
(4) Posebna tarifa se uporablja namesto tarife določene v 46.
členu Pravilnika arbitražnem postopku (Uradni list RS, št. 66/03) za vse
arbitražne postopke iz prvega odstavka 1. člena te tarife.
(5) Z izjemo določbe iz prejšnjega odstavka se vse ostale
določbe o stroških v V. poglavju Pravilnika o arbitražnem postopku (Uradni list
RS, št. 66/03) uporabljajo v celoti.
VELJAVNOST POSEBNE TARIFE
8. člen
(1) Posebna tarifa se uporablja za vse arbitražne postopke, v
katerih je bila tožba na Stalno arbitražo pod pogoji iz 1. člena vložena po
njeni uveljavitvi.
(2) Posebna tarifa začne veljati
osmi dan po objavi v Uradnem listu Republike Slovenije in se uporablja za čas trajanja
poskusnega projekta.
                                        Predsedstvo Stalne                                               Upravni
odbor GZS
arbitraže pri
GZS                                                     Predsednik
Predsednik                                                         Jožko
Čuk l. r.
prof. dr.
Krešo Puharič l. r.