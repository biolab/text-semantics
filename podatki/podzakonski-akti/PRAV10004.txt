1. člen
S tem pravilnikom se sprejme gozdnogospodarski načrt gozdnogospodarske
enote Južno Pohorje (2010–2019), št.
12‑29/10 z dne 25. 8. 2010, ki ga je
za obdobje od 1. Januarja 2010 do 31. decembra 2019 izdelal Zavod za gozdove Slovenije,
Območna enota Maribor.
2. člen
Gozdnogospodarska enota Južno Pohorje, ki meri 9.818,55 ha,
se nahaja v Gozdnogospodarskem območju Maribor, v občinah Slovenska Bistrica,
Zreče in Oplotnica, oziroma v katastrskih občinah Kot, Šmartno na Pohorju, Ošelj,
Urh, Rep, Malo Tinje, Tinjska gora, Visole, Jurišna vas, Prebukovje, Kalše,
Kovača vas, Zgornja Bistrica, Zgornja Ložnica, Gladomes, Brezje pri Oplotnici,
Okoška vas, Zlogona gora, Koritno, Božje, Brezje pri Oplotnici, Oplotnica in
Zgornje Grušovje
3. člen
V gozdnogospodarski enoti Južno Pohorje je s 1. Januarjem 2010
ugotovljeno naslednje stanje gozdov:
a)    
lastništvo: 95,60% zasebnih gozdov v lasti fizičnih ali pravnih oseb in
4,40% državnih gozdov;
b)    
površina: 5.073,47 ha, od katere je 5.021,25 ha večnamenskih gozdov,
11,79 ha gozdov s posebnim namenom, v katerih gozdnogospodarski ukrepi niso
dovoljeni, in 40,43 ha gozdov s posebnim namenom, v katerih so
gozdnogospodarski ukrepi dovoljeni;
c)    
lesna zaloga: 364,7 m3/ha, od tega 234,2 m3/ha
iglavcev in 130,5 m3/ha listavcev;
d)    
tekoči letni prirastek: 9,68 m3/ha, od tega 5,98 m3/ha
iglavcev in 3,70 m3/ha listavcev.
4. člen
(1) V gozdnogospodarskem načrtu gozdnogospodarske enote Južno
Pohorje (2010–2019) je ob upoštevanju
usmeritev iz gozdnogospodarskega načrta Gozdnogospodarskega območja Maribor,
izdelanega za obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Južno Pohorje določeno, da so najbolj poudarjene funkcije gozdov, ki določajo
način gospodarjenja z gozdom:
-       
proizvodne funkcije na površini 5.058,86 ha,
-       
ekološke funkcije na površini 105,72 ha in
-       
socialne funkcije na površini 12,08 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Južno Pohorje (2010–2019) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Južno Pohorje za obdobje od 1. januarja 2010
do 31. decembra 2019 določeni naslednji ukrepi:
-       
najvišji možni posek v višini 337.264 m3, od tega 217.324 m3
iglavcev in 119.940 m3 listavcev,
-       
gojitvena dela, potrebna za ohranitev in razvoj gozdov, na površini
567,17 ha,
-       
nega drogovnjaka na površini 147,08 ha,
-       
varstvena dela, potrebna za zaščito pred divjadjo, in sicer zaščita s
premazom na površini 4,24 ha, zaščita sadik gozdnega drevja z 42.886 tulci ter
zaščita z 800 m ograje,
-       
varstvena dela, potrebna za zaščito pred požari, v obsegu 12,39 delovnih
dni,
-       
nega habitatov prosto živečih živali, in sicer vzdrževanje travinj na
površini 4,36 ha, vzdrževanje vodnih virov v obsegu 4,5 delovnih dni, sadnja
plodonosnega drevja v obsegu 243,75 delovnih dni ter ohranjanje biotopov v
obsegu 37,74 delovnih dni.
(2) V gozdnogospodarskem načrtu gozdnogospodarske enote Južno
Pohorje (2010–2019) so določeni ukrepi
in načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Južno Pohorje, v obdobju od
uveljavitve tega pravilnika do 31. Decembra 2019, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Južno Pohorje (2010–2019).
7. člen
Po en izvod gozdnogospodarskega načrta gozdnogospodarske enote
Južno Pohorje (2010–2019) je na
vpogled na sedežu Zavoda za gozdove Slovenije, Območne enote Maribor, Tyrševa
15, Maribor, na sedežu Zavoda za gozdove Slovenije, Krajevne enote Slovenska
Bistrica, Ulica pohorskega bataljona 5, Slovenska Bistrica, in na Ministrstvu
za kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Južno Pohorje (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-524/2010
Ljubljana, dne 30. decembra 2010
EVA 2010-2311-0057
mag. Dejan Židan l.r.
Minister
za kmetijstvo, gozdarstvo in prehrano