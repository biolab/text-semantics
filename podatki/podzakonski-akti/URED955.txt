1. člen
V programu prestrukturiranja podjetij v okviru Slovenske
razvojne družbe bodo lahko vključene tiste gospodarske družbe, ki bodo
izpolnjevale zakonsko določene kriterije in sicer:
-       
delovna intenzivnost,
-       
izvozna usmerjenost,
-       
pomembnost za razvoj regije,
-       
stopnja tehnološke opremljenosti,
-       
razvojne perspektivnosti.
Poleg v prejšnjem odstavku navedenih kriterijev, ta uredba
določa še podrobnejše kriterije za izbiro gospodarskih družb, ki bodo vključene
v program prestrukturiranja podjetij.
2. člen
Namen določitve kriterijev je izbor tistih gospodarskih
družb, ki bodo vključene v program prestrukturiranja podjetij v okviru
Slovenske razvojne družbe in sicer na način, ki zagotavlja:
-       
sistemski pristop k dolgoročni prenovi gospodarskih družb z usklajeno
uporabo finančnih, organizacijskih, trženjskih, kadrovskih in drugih poslovnih
ukrepov, kot jih predvideva zakon;
-       
usklajene in koordinirane aktivnosti SRD in projektnega sveta pri
izvajanju projektnega financiranja in pri uporabi proračunskih sredstev v te
namene.
3. člen
Gospodarska družba, ki se želi vključiti v program
prestrukturiranja v okviru Slovenske razvojne družbe mora izpolnjevati
kriterije, ki so predpogoj za vstop v program prestrukturiranja ter ekonomske
in kadrovsko zaposlitvene kriterije.
4. člen
Kriteriji, ki jih mora gospodarska družba izpolnjevati kot
predpogoj za vstop v program prestrukturiranja so:
-       
gospodarska družba je olastninjena oziroma je pridobila vsaj drugo
soglasje,
-       
pripravljenost za konverzijo obveznosti gospodarske družbe do SRD v
lastniški delež,
-       
soodločanje v Nadzornem svetu gospodarske družbe glede na vloženi
kapital SRD in možnost veta SRD pri odločanju ter izpolnitev drugih zakonsko
določenih obveznosti glede soodločanja SRD v gospodarski družbi,
-       
izdelan program prestrukturiranja gospodarske družbe,
-       
izdelan plan aktivnosti dezinvestiranju v gospodarski družbi,
-       
soglasje Nadzornega sveta oziroma skupščine gospodarske družbe, da se
gospodarska družba prijavlja za vstop v program prestrukturiranja,
-       
izjave delavcev, da ne bodo uveljavljali “zadolžnic” kot terjatev do
gospodarske družbe, ampak bodo z njimi dokapitalizirali gospodarsko družbo,
-       
gospodarska družba ne izpolnjuje pogojev za uveljavitev določil zakona o
prisilni poravnavi, stečaju in likvidaciji glede na zadnjo alineo 5. člena,
-       
velikost gospodarske družbe – srednja in velika gospodarska družba v
skladu z določbami zakona o gospodarskih družbah (razen za invalidske
gospodarske družbe in pravne osebe, ki nadaljujejo dejavnost v stečajnem
postopku, postopku prisilne poravnave ali likvidacije s ciljem ohranitve
zdravih jeder),
-       
izpolnjevanje obveznosti pri izkazovanju evidenčnih in statističnih
podatkov gospodarske družbe in izjava o možni uporabi individualnih podatkov za
oblikovanje analitičnih podlag pri prestrukturiranju gospodarske družbe,
-       
izdelan program razreševanja presežnih delavcev,
 izdelan program kadrovske
prenove v gospodarske družbe,
-       
usposobljenost vodstva za izpeljavo programa prestrukturiranja v
gospodarski družbi,
-       
program operacionalizacije strateškega plana s terminsko izdelanimi
plani aktivnosti.
Gospodarska družba mora izpolnjevati vse v prejšnjem odstavku
navedene kriterije.
5. člen
Podrobnejši vstopni zakonsko določeni kriteriji za vključitev
gospodarskih družb v program prestrukturiranja so naslednji:
-       
kriterij delovne intenzivnosti:
-   
število delovnih mest, ki se ohranja,
-   
delež invalidov,
-   
delež stroškov dela v čistih prihodkih iz prodaje,
-   
nova delovna mesta,
-       
kriterij izvozne usmerjenosti:
-   
delež izvoza v čistih prihodkih iz prodaje,
-   
neto izvoz, kjer vrednost izvoza presega vrednost uvoza,
-   
kriterij pomebnosti za razvoj regije,
-   
kriterij stopnje tehnološke usposobljenosti:
-   
oprema in druga opredmetena sredstva na zaposlenega,
-   
stopnja odpisanosti, amortiziranosti,
-   
stopnja intenzivnosti proizvodnih programov,
-       
kriterij razvojne perspektivnosti:
-   
bruto dodana vrednost na zaposlenega,
-   
potencial rasti (povprečna stopnja rasti poslovanja).
6. člen
Za vstop gospodarskih družb v proces prestrukturiranja bodo
upoštevani še naslednji dodatni kriteriji:
-       
izkazovanje pozitivnega kapitala,
-       
izkazovanje pozitivnega tekočega poslovanja,
-       
stopnja zadolženosti iz financiranja,
-       
likvidnost (blokada žiro računa nad 360 dni),
-       
perspektivnost preživetja,
-       
pripravljenosti bank na diskontiranje odkupa njihovih terjatev in sveže
financiranje brez eksponiranja države,
-       
pripravljenost lastnikov na dokapitalizacijo gospodarske družbe,
-       
izvršena prisilna poravnava ali restrukturiranje kreditov z državnim
poroštvom.
7. člen
Izbor gospodarskih družb za vključitev v program
prestrukturiranja bo določen z ustrezno metodologijo, ki jo izdela Slovenska
razvojna družba.
8. člen
Podrobnejša navodila za vključitev v program
prestrukturiranja in potrebna dokazila o izpolnjevanju kriterijev bodo določena
v javnem razpisu, ki ga bo objavila Slovenska razvojna družba v Uradnem listu
Republike Slovenije.
9. člen
Ta uredba začne veljati naslednji dan po objavi v Uradnem
listu Republike Slovenije.
Št. 300-15/97-1
Ljubljana, dne 18. decembra 1997.
Vlada Republike Slovenije
Predsednik
dr. Janez Drnovšek l. r.