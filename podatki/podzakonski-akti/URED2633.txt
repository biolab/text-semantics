1. člen
Republika Slovenija v celoti predčasno izpolni obveznosti iz
obveznic Republike Slovenije serij RS151095S, RS151095T, RS151095P, RS151095R v
skladu s pogoji obveznic, določenimi z zakonom o zamenjavi obveznic Republike
Slovenije za obveznice Agencije Republike Slovenije za sanacijo bank in
hranilnic (Uradni list RS, št. 59/95 in 30/98) in uredbo o izdaji obveznic
Republike Slovenije, ki se zamenjajo za obveznice Agencije Republike Slovenije
za sanacijo bank in hranilnic (Uradni list RS, št. 64/95).
2. člen
Dan predčasne izpolnitve je 13. 11. 2002.
3. člen
Ob predčasni izpolnitvi bo Republika Slovenija pri plačilu
glavnice in pripadajočih obresti štela za zakonitega imetnika obveznice serij
RS151095S, RS151095T, RS151095P, RS151095R osebo, ki bo kot zakoniti imetnik
obveznice vpisana v centralnem registru pri KDD-Centralni klirinško depotni
družbi, d.d., Ljubljana, na dan, ki je dva delovna dneva pred dnem predčasne
izpolnitve.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 440-00/2001-6
Ljubljana, dne 26. septembra 2002.
Vlada Republike Slovenije
dr. Janez Drnovšek l. r. 
Predsednik
 