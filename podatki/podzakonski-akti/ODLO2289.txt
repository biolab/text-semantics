1. člen
S tem odlokom se zaradi zajezitve in obvladovanja epidemije
COVID-19 začasno omeji in določi način izvajanja javnega prevoza potnikov na
ozemlju Republike Slovenije.
2. člen
(1) Izvajanje javnega linijskega prevoza potnikov v
medkrajevnem in mestnem avtobusnem prevozu potnikov, javnega železniškega
prevoza potnikov v notranjem prometu, stalnega izvenlinijskega prevoza
potnikov, občasnega prevoza potnikov in avtotaksi prevozov se izvaja v skladu s
priporočili Nacionalnega inštituta za javno zdravje.
(2) Avtotaksi prevozi so dovoljeni, če voznik avtotaksi
vozila pred vstopom novega potnika poskrbi za ustrezno dezinfekcijo delov
vozila, ki so redno v fizičnem stiku s potnikom. Ves čas prevoza je za voznika
in potnike obvezna uporaba obrazne zaščitne maske.
(3) Pri javnih linijskih prevozih, posebnih linijskih
prevozih, stalnih izvenlinijskih prevozih in občasnih prevozih potnikov je za
voznike in potnike obvezna uporaba obrazne zaščitne maske. Pri javnih linijskih
medkrajevnih prevozih, posebnih linijskih in občasnih prevozih potnikov, ki se
izvajajo z vozili kategorije M2 in M3, je število potnikov omejeno na število
registriranih sedežev v vozilu, zmanjšano za sedeže desno od voznika in vrsto
sedežev neposredno za voznikom.
(4) Pri posebnih linijskih prevozih, stalnih izven
linijskih prevozih potnikov in občasnih prevozih potnikov, ki se izvajajo z
vozili kategorije M1 z največ osmimi sedeži za potnike, je lahko zasedenih
največ šest sedežev. Za voznika in potnike je obvezna uporaba obrazne zaščitne
maske.
3. člen
(1) Obratovanje žičniških naprav za prevoz oseb ni
dovoljeno.
(2) Omejitev iz prejšnjega odstavka ne velja v primerih
nujne oskrbe, medicinske pomoči, zaščite in reševanja.
(3) Ne glede na prvi odstavek tega člena, lahko
Ministrstvo, pristojno za infrastrukturo, odobri prevoze z žičniškimi napravami
za prevoz oseb za kategorizirane in profesionalne športnike, trenerje in drugo
spremljevalno osebje za izvedbo tekem in treningov, ki niso prepovedani z
drugimi odloki.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o omejitvah in načinu izvajanja javnega
prevoza potnikov na ozemlju Republike Slovenije (Uradni list RS, št. 2/21) vsebuje naslednji končni določbi:
»KONČNI DOLOČBI
5. člen
Z dnem uveljavitve tega odloka preneha veljati Odlok o
omejitvah in načinu izvajanja javnega prevoza potnikov na ozemlju Republike
Slovenije (Uradni list RS, št. 204/20).
6. člen
Ta odlok začne veljati naslednji dan po objavi v Uradnem
listu Republike Slovenije in velja do 15. januarja 2021.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 5/21) spreminja 6. člen Odloka o
omejitvah in načinu izvajanja javnega prevoza potnikov na ozemlju Republike
Slovenije (Uradni list RS, št. 2/21) tako, da se glasi:
»6. člen
Ta odlok začne veljati naslednji dan po objavi v Uradnem
listu Republike Slovenije in velja do 22. januarja 2021.«.
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.