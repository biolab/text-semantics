1. člen
S tem pravilnikom se sprejme
gozdnogospodarski načrt gozdnogospodarske enote Radlje – levi breg (2013–2022),
št. 11-09/13 z dne 11. 9. 2013, ki ga je za obdobje od 1. januarja 2013
do 31. decembra 2022 izdelal Zavod za gozdove Slovenije, Območna enota
Slovenj Gradec.
2. člen
Gozdnogospodarska enota Radlje – levi breg,
ki meri 8.335,89 ha, se nahaja v Gozdnogospodarskem območju Slovenj Gradec, v
občinah Muta in Radlje ob Dravi oziroma v katastrskih občinah Mlake, Pernice,
Branik, Podlipje, Spodnja Muta, Zgornja Muta, Zgornja Gortina, Spodnja Gortina,
Brezovec, Suhi vrh pri Radljah, Radelca, Vas, Remšnik, Kozji Vrh, Spodnja
Vižinga, Radlje ob Dravi, Dobrava in Zgornja Vižinga.
3. člen
V gozdnogospodarski enoti Radlje – levi
breg je s 1. januarjem 2013 ugotovljeno naslednje stanje gozdov:
a)     lastništvo: 83,00 % zasebnih gozdov v lasti fizičnih ali pravnih
oseb in 17,00 % državnih gozdov;
b)     površina: 4.711,31 ha, od katere je 4.670,33 ha večnamenskih gozdov
in 40,98 ha varovalnih gozdov;
c)     lesna zaloga: 376,5 m³/ha, od tega 306,4 m³/ha iglavcev in 70,1 m³/ha
listavcev;
d)     tekoči letni prirastek: 9,55 m³/ha, od tega 7,29 m³/ha iglavcev in
2,26 m³/ha listavcev.
4. člen
(1) V gozdnogospodarskem načrtu
gozdnogospodarske enote Radlje – levi breg (2013–2022) je ob upoštevanju usmeritev
iz gozdnogospodarskega načrta Gozdnogospodarskega območja Slovenj Gradec,
izdelanega za obdobje od 1. januarja 2011 do 31. decembra 2020,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v gozdnogospodarski
enoti Radlje – levi breg določeno, da so najbolj poudarjene funkcije gozdov, ki
določajo način gospodarjenja z gozdom, naslednje:
-       
proizvodne funkcije na površini 4.670,33 ha,
-       
ekološke funkcije na površini 1.603,76 ha ter
-       
socialne funkcije na površini 1.301,10 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Radlje – levi breg (2013–2022) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Radlje – levi
breg za obdobje od 1. januarja 2013 do 31. decembra 2022 določeni
naslednji ukrepi:
-       
najvišji možni posek v višini 339.21 m³, od tega 279.002 m³
iglavcev in 60.209 m³ listavcev,
-       
gojitvena dela, potrebna za ohranitev in razvoj gozdov, na površini
632,31 ha,
-       
nega drogovnjaka na površini 200,45 ha,
-       
nega prebiralnega gozda na površini 6,42 ha,
-       
varstvena dela, potrebna za zaščito pred divjadjo, in sicer zaščita s
premazom na površini 0,6 ha, zaščita sadik gozdnega drevja z 41.320 tulci,
vzdrževanje 40.635 tulcev ter odstranjevanje 250 tulcev,
-       
nega habitatov prosto živečih živali, in sicer vzdrževanje grmišč na
površini 3,04 ha, vzdrževanje travinj na površini 20,92 ha, osnovanje 0,92 ha
pasišč, sadnja 310 sadik plodonosnega drevja, postavitev 10 valilnic,
ohranjanje biotipov v obsegu 50 m³ ter puščanje 10 m³ stoječe biomase.
(2) V gozdnogospodarskem načrtu
gozdnogospodarske enote Radlje – levi breg (2013–2022) so določeni ukrepi in
načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Radlje – levi
breg v obdobju od uveljavitve tega pravilnika do 31. decembra 2022 se
morajo upoštevati cilji, usmeritve in ukrepi, določeni v gozdnogospodarskem
načrtu gozdnogospodarske enote Rad­lje – levi breg (2013–2022).
7. člen
Po en izvod gozdnogospodarskega načrta
gozdnogospodarske enote Radlje – levi breg (2013–2022) je na vpogled na sedežu
Zavoda za gozdove Slovenije, Območne enote Slovenj Gradec, Vorančev trg 1,
Slovenj Gradec, na sedežu Zavoda za gozdove Slovenije, Krajevne enote Radlje,
Koroška cesta 68, Radlje ob Dravi in na Ministrstvu za kmetijstvo in okolje,
Dunajska 22, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Radlje – levi
breg (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-581/2013
Ljubljana, dne 24. decembra 2013
EVA 2013-2330-0081
mag. Dejan Židan l.r.
Minister
za kmetijstvo in
okolje