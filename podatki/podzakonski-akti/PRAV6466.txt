1. člen
(vsebina pravilnika)
(1) Ta pravilnik v skladu z Direktivo Evropskega parlamenta
in Sveta 2002/20/ES z dne 7. marca 2002 o odobritvi elektronskih
komunikacijskih omrežij in storitev (UL L št. 108 z dne 24. aprila 2002,
str. 21) določa radijske frekvence, ki se smejo uporabljati brez odločbe o
dodelitvi radijskih frekvenc, in način njihove uporabe.
(2) Ta pravilnik je bil sprejet ob upoštevanju postopka
informiranja v skladu z Direktivo Evropskega parlamenta in Sveta 98/34/ES z dne
22. junija 1998 o določitvi postopka za zbiranje informacij na področju
tehničnih standardov in tehničnih predpisov (UL L št. 204 z dne 21. julija
1998, str. 37), kot je bila nazadnje spremenjena z Direktivo Evropskega parlamenta
in Sveta 98/48/ES z dne 20. julija 1998 o spremembi Direktive 98/34/ES o
določitvi postopka za zbiranje informacij na področju tehničnih standardov in
tehničnih predpisov (UL L št. 217 z dne 5. avgusta 1998, str. 18).
2. člen
(pomen izrazov)
(1) V tem pravilniku uporabljeni izrazi imajo naslednji
pomen:
(1)  
Oprema razreda 1 je
radijska oprema, ki je določena za razred 1 z Odločbo Komisije 2000/299/ES z
dne 6. aprila 2000 o izhodiščni razvrstitvi radijske opreme in telekomunikacijske
terminalske opreme ter pripadajočih identifikatorjih (UL L št. 97 z dne
19. aprila 2000, str. 13).
(2)  
Radioamatersko
dovoljenje CEPT je radijsko dovoljenje, izdano na podlagi priporočila T/R 61-01
Konference evropskih uprav za pošto in telekomunikacije.
(3)  
Radijska oprema je
naprava ali njen ustrezni sestavni del, ki omogoča komuniciranje z oddajanjem
oziroma sprejemanjem radijskih valov z uporabo radiofrekvenčnega spektra,
razporejenega za prizemne oziroma vesoljske radiokomunikacijske storitve.
(2) Preostali izrazi, uporabljeni v tem pravilniku, imajo
enak pomen, kot je določen v Zakonu o elektronskih komunikacijah (Uradni list
RS, št. 43/04 in 86/04 – ZVOP-1) in v predpisu, ki določa načrt razporeditve
radiofrekvenčnih pasov.
3. člen
(uporaba radijskih frekvenc brez
odločbe o dodelitvi radijskih frekvenc)
Radijske frekvence, ki jih uporablja oprema razreda 1, in radijska oprema, navedena v prilogi, ki je sestavni del tega pravilnika, se smejo uporabljati
brez odločbe o dodelitvi radijskih frekvenc.
4. člen
(radioamaterji)
Tuji radioamaterji smejo uporabljati radijske frekvence, ki
so v Republiki Sloveniji razporejene za radioamatersko in radioamatersko
satelitsko storitev, brez odločbe o dodelitvi radijskih frekvenc, če imajo
veljavno radioamatersko dovoljenje CEPT.

Priloga:
Radijske frekvence

Pravilnik o radijskih frekvencah, ki se smejo
uporabljati  brez odločbe o dodelitvi radijskih frekvenc (Uradni list RS, št. 45/09)
vsebuje naslednji končni določbi: 
»5. člen
(prenehanje veljavnosti)
Z dnem uveljavitve tega pravilnika preneha veljati Odredba o
radijskih frekvencah, za katere ni potrebno pridobiti odločbe o dodelitvi
radijskih frekvenc (Uradni list RS, št. 91/01).
6. člen
(začetek veljavnosti)
Ta pravilnik začne veljati petnajsti dan po objavi v Uradnem
list Republike Slovenije.«.

Pravilnik o dopolnitvah Pravilnika o radijskih
frekvencah, ki se smejo uporabljati brez odločbe o dodelitvi radijskih frekvenc
(Uradni list RS, št. 37/06) določa:
»1. člen
[…]
Ta pravilnik je sprejet ob upoštevanju postopka informiranja
v skladu z Direktivo 98/34/ES Evropskega parlamenta in Sveta z dne 22. junija
1998 o določitvi postopka za zbiranje informacij na področju tehničnih
standardov in tehničnih predpisov (UL L št. 204 z dne 21. 7. 1998, str. 37),
kot je bila nazadnje spremenjena z Direktivo 98/48/ES Evropskega parlamenta in
Sveta z dne 20. julija 1998 o spremembi Direktive 98/34/ES o določitvi postopka
za zbiranje informacij na področju tehničnih standardov in tehničnih predpisov
(UL L št. 217 z dne 5. 8. 1998, str. 18).«;
ter vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
list Republike Slovenije.«.

Pravilnik o spremembah Pravilnika o radijskih
frekvencah, ki se smejo uporabljati brez odločbe o dodelitvi radijskih frekvenc
(Uradni list RS št. 13/08) določa:
»1. člen
[…]
(2) Ta pravilnik je sprejet ob upoštevanju postopka
informiranja v skladu z Direktivo 98/34/ES Evropskega parlamenta in Sveta z dne
22. junija 1998 o določitvi postopka za zbiranje informacij na področju
tehničnih standardov in tehničnih predpisov (UL L št. 204 z dne 21. 7. 1998,
str. 37), kot je bila nazadnje spremenjena z Direktivo 98/48/ES Evropskega
parlamenta in Sveta z dne 20. julija 1998 o spremembi Direktive 98/34/ES o
določitvi postopka za zbiranje informacij na področju tehničnih standardov in
tehničnih predpisov (UL L št. 217 z dne 5. 8. 1998, str. 18).«;
ter vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
list Republike Slovenije.«.

Pravilnik o spremembi Pravilnika o radijskih
frekvencah, ki se smejo uporabljati brez odločbe o dodelitvi radijskih frekvenc
(Uradni list RS, št. 27/10) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati petnajsti dan po objavi v Uradnem
list Republike Slovenije.«.