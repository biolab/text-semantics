1. člen
S tem pravilnikom se sprejme gozdnogospodarski načrt
gozdnogospodarske enote Javornik (2018–2027) št. 05–03/18 z dne 5. 9.
2018, ki ga je za obdobje od 1. januarja 2018 do 31. decembra 2027
izdelal Zavod za gozdove Slovenije, Območna enota Postojna.
2. člen
Gozdnogospodarska enota Javornik, ki meri 1.949,49 ha,
se nahaja v gozdnogospodarskem območju Postojna, v občinah Pivka, Postojna in
Cerknica oziroma v katastrskih občinah Trnje, Postojna, Dolenja vas in Otok II.
3. člen
V gozdnogospodarski enoti Javornik je 1. januarja 2018
ugotovljeno naslednje stanje gozdov:
1.     
lastništvo: 0,02 % zasebnih gozdov v lasti fizičnih ali pravnih oseb ter
99,98 % državnih gozdov;
2.     
površina: 1.935,68 ha, od katere je 1.925,19 ha gozdov večnamenskih ter
10,49 ha gozdov s posebnim namenom, v katerih ukrepi niso dovoljeni;
3.     
lesna zaloga: 403,4 m3/ha, od tega 200,3 m3/ha
iglavcev in 203,1 m3/ha listavcev;
4.     
tekoči letni prirastek: 6,99 m3/ha, od tega 4,67 m3/ha
iglavcev in 2,32 m3/ha listavcev.
4. člen
(1) V gozdnogospodarskem načrtu gozdnogospodarske enote
Javornik (2018–2027) je ob upoštevanju usmeritev iz gozdnogospodarskega načrta
gozdnogospodarskega območja Postojna, izdelanega za obdobje od 1. januarja
2011 do 31. decembra 2020, ugotovljenega stanja gozdov, analize preteklega
gospodarjenja, zakonitosti razvoja gozdov in pridobljenih spoznanj pri
spremljanju razvoja gozdov v gozdnogospodarski enoti Javornik določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 1.929 ha,
-       
ekološke funkcije na površini 70 ha ter
-       
socialne funkcije na površini 2 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Javornik (2018–2027)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Javornik za obdobje od
1. januarja 2018 do 31. decembra 2027 določeni naslednji ukrepi:
1.     
najvišji možni posek v višini 173.733 m3, od tega 92.351 m3
iglavcev in 81.382 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 572,44 ha;
3.     
nega drogovnjaka na površini 18,29 ha;
4.     
zaščita s premazom na dejanski površini 28,15 ha;
5.     
zaščita z 10.430 m ograje;
6.     
vzdrževanje 14.075 m ograj;
7.     
odstranitev 1.805 m ograj;
8.     
obeleževanje 44.760 sadik;
9.     
vzdrževanje 11,61 ha travinja;
10.  
naravni razvoj biotopov s 1.300 m3 ter
11.  
300 dni varstva pred žuželkami.
(2) V gozdnogospodarskem načrtu gozdnogospodarske enote
Javornik (2018–2027) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Javornik v obdobju od uveljavitve
tega pravilnika do 31. decembra 2027 se morajo upoštevati cilji, usmeritve
in ukrepi, določeni v gozdnogospodarskem načrtu gozdnogospodarske enote
Javornik (2018–2027).
7. člen
Po en izvod gozdnogospodarskega načrta gozdnogospodarske enote
Javornik (2018–2027) je na vpogled na sedežu Zavoda za gozdove Slovenije,
Krajevne enote Postojna, Vojkova ulica 9, 6230 Postojna, na sedežu Zavoda za
gozdove Slovenije, Območne enote Postojna, Vojkova ulica 9, 6230 Postojna, in
na Ministrstvu za kmetijstvo, gozdarstvo in prehrano, Dunajska 22, 1000 Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Javornik (2018–2027).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-268/2018
Ljubljana, dne 18. decembra 2018
EVA 2018-2330-0014
dr. Aleksandra Pivec l.r.
Ministrica
za kmetijstvo, gozdarstvo in prehrano