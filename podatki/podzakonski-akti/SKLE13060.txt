l. SPLOŠNE DOLOČBE
1. člen
(1) S tem sklepom se ustanovi javni
zdravstveni zavod UNIVERZITETNI REHABILITACIJSKI INŠTITUT REPUBLIKE SLOVENIJE
SOČA (v nadaljnjem besedilu: zavod).
(2) Ustanovitelj zavoda je Republika
Slovenija. Ustanoviteljske pravice in obveznosti izvršuje Vlada Republike
Slovenije.
2. člen
Zavod je pravna oseba javnega prava s
statusom javnega zdravstvenega zavoda.
II. IME IN SEDEŽ ZAVODA
3. člen
(1) Ime zavoda je UNIVERZITETNI
REHABILITACIJSKI INŠTITUT REPUBLIKE SLOVENIJE SOČA, s skrajšanim imenom URI
SOČA. Za poslovanje s tujino se uporablja naziv University Rehabilitation
Institute, Republic of Slovenia.
(2) Sedež zavoda je v Ljubljani. Poslovni
naslov je Linhartova cesta 51, 1000 Ljubljana.
lll. DEJAVNOST ZAVODA
4. člen
(1) Zavod je je osrednji nacionalni
zdravstveni zavod za celovito rehabilitacijo bolnikov s funkcijsko in delovno
oviranostjo, ki na sekundarni in terciarni ravni opravlja najzahtevnejše naloge
s področja fizikalne in rehabilitacijske medicine, s področja aplikacije tehničnih
pripomočkov in s področja poklicne in zaposlitvene rehabilitacije.
V okviru celovite rehabilitacije izvaja
dejavnosti zlasti na naslednjih področjih:
1.     
timska multidisciplinarna obravnava bolnikov z najhujšimi prizadetostmi
gibalnega sistema zaradi okvare hrbtenjače, možganske kapi in drugih bolezni
možgan, poškodbe glave, perifernih živcev in zaradi drugih poškodb gibalnega
sistema, amputacije zgornjih in spodnjih udov, revmatoloških, mišičnih in
živčno-mišičnih obolenj in multiple skleroze;
2.     
proizvodnja in individualne aplikacije zahtevnejše ortotike, protetike,
ortopedske obutve in rehabilitacijskih pripomočkov ter pripomočkov za začasno
uporabo;
3.     
storitve zaposlitvene in poklicne rehabilitacije ter izvajanje javnih
pooblastil na tem področju;
4.     
lekarniška dejavnost, specializirana tudi za tehnične in sanitarne
pripomočke;
5.     
razvijanje rehabilitacijske doktrine in uvajanje rehabilitacijskih metod
in tehnik ter pripomočkov na področju fizikalne in rehabilitacijske medicine,
izdelovanja in aplikacije tehničnih pripomočkov ter zaposlitvene in poklicne
rehabilitacije;
6.     
prenos znanja o rehabilitaciji na vse ravni in oblike zdravstvenega in
socialnega varstva;
7.     
opravljanje konzultacij, inštruktaž, strokovne pomoči na področju
fizikalne in rehabilitacijske medicine, izdelovanja in aplikacije ortopedskih
in rehabilitacijskih pripomočkov, zaposlitvene in poklicne rehabilitacije, ki
se izvajajo na drugih ravneh, ter razvijanje izvenbolnišnične rehabilitacije;
8.     
uveljavljanje evropskih standardov in načel pri strokovnem delu z
bolniki in pri kontroli kakovosti pripomočkov;
9.     
opravljanje raziskovalnega in razvojno raziskovalnega dela na evalvaciji
rehabilitacijskih pripomočkov in terapevtskih metod, na optimizaciji
diagnostičnih in terapevtskih postopkov, na storitvah zaposlitvene in poklicne
rehabilitacije ter na izboljšanju kakovosti življenja;
10.  
izvajanje nalog funkcijske diagnostike in triaže bolnikov z okvaro
gibalnih funkcij in ugotavljanje določene vrste in stopnje telesne okvare;
11.  
opravljanje pedagoškega dela za srednje, višje in visoke šole ter
fakultete v skladu s svojim programom in povezovanje z raziskovalnimi zavodi;
12.  
organiziranje specializirane informacijsko dokumentacijske službe (v
nadaljevanju: INDOK), knjižnice in izdajanje publikacij za področje
rehabilitacije in informacijsko demonstracijskega centra za neodvisno
življenje;
13.  
povezovanje z mednarodnimi organizacijami in sorodnimi
rehabilitacijskimi ustanovami v svetu;
14.  
prehrana, prevozi bolnikov in invalidov v cestnem prometu, pranje perila
in zaščitnih oblačil, vzdrževanje objektov;
15.  
trgovanje, uvoz in izvoz izdelkov in storitev s področja dejavnosti
zavoda.
(2) Dejavnost iz prejšnjega odstavka se v
skladu z Uredbo o standardni klasifikaciji dejavnosti (Uradni list RS, št.
69/07 in 17/08) razvršča v:

16.290

Proizvodnja drugih izdelkov iz
  lesa, plute, slame in protja,


18.200

Razmnoževanje posnetih nosilcev
  zapisa,


22.290

Proizvodnja drugih izdelkov iz
  plastičnih mas,


27.400

Proizvodnja naprav in opreme za
  razsvetljavo,


27.900

Proizvodnja drugih električnih
  naprav,


31.010

Proizvodnja pohištva za poslovne
  in prodajne prostore,


31.090

Proizvodnja drugega pohištva,


32.130

Proizvodnja bižuterije,


32.300

Proizvodnja športne opreme,


32.400

Proizvodnja igrač in rekvizitov
  za igre in zabavo,


32.500

Proizvodnja medicinskih instrumentov,
  naprav in pripomočkov,


32.910

Proizvodnja metel in krtač,


32.990

Drugje nerazvrščene predelovalne
  dejavnosti,


35.119

Druga proizvodnja električne
  energije,


46.460

Trgovina na debelo s
  farmacevtskimi izdelki ter medicinskimi potrebščinami in materiali,


46.900

Nespecializirana trgovina na
  debelo,


47.730

Trgovina na drobno v
  specializiranih prodajalnah s farmacevtskimi izdelki,


47.740

Trgovina na drobno v
  specializiranih prodajalnah z medicinskimi in ortopedskimi pripomočki,


47.910

Trgovina na drobno po pošti ali
  po internetu,


49.391

Medkrajevni in drug cestni
  potniški promet,


55.900

Dejavnost dijaških in
  študentskih domov ter druge nastanitve,


56.101

Restavracije in gostilne,


56.102

Okrepčevalnice in podobni
  obrati,


56.210

Priložnostna priprava in dostava
  jedi,


58.110

Izdajanje knjig,


58.140

Izdajanje revij in druge
  periodike,


72.190

Raziskovalna in razvojna
  dejavnost na drugih področjih naravoslovja in tehnologije,


72.200

Raziskovalna in razvojna
  dejavnost na področju družboslovja in humanistike,


73.120

Posredovanje oglaševalskega
  prostora,


78.100

Dejavnost pri iskanju
  zaposlitve,


81.210

Splošno čiščenje stavb,


81.220

Drugo čiščenje stavb,
  industrijskih naprav in opreme,


81.300

Urejanje in vzdrževanje zelenih
  površin in okolice,


85.320

Srednješolsko poklicno in
  strokovno izobraževanje,


85.421

Višješolsko izobraževanje,


85.422

Visokošolsko izobraževanje,


85.510

Izobraževanje, izpopolnjevanje
  in usposabljanje na področju športa in rekreacije,


85.520

Izobraževanje, izpopolnjevanje
  in usposabljanje na področju kulture in umetnosti,


85.590

Drugje nerazvrščeno
  izobraževanje, izpopolnjevanje in usposabljanje,


85.600

Pomožne dejavnosti za
  izobraževanje,


86.100

Bolnišnična zdravstvena
  dejavnost,


86.220

Specialistična zunajbolnišnična
  zdravstvena dejavnost,


86.901

Alternativne oblike zdravljenja,


86.909

Druge zdravstvene dejavnosti,


87.100

Dejavnost nastanitvenih ustanov
  za bolniško nego,


87.300

Dejavnost nastanitvenih ustanov
  za oskrbo starejših in invalidnih oseb,


88.109

Drugo socialno varstvo brez
  nastanitve za starejše in invalidne osebe,


88.999

Drugo drugje nerazvrščeno
  socialno varstvo brez nastanitve,


91.011

Dejavnost knjižnic,


94.120

Dejavnost strokovnih združenj,


94.999

Dejavnost drugje nerazvrščenih
  članskih organizacij,


96.010

Dejavnost pralnic in kemičnih
  čistilnic.

IV. ORGANI ZAVODA
5. člen
Organi zavoda so:
-       
svet zavoda,
-       
direktor zavoda,
-       
strokovni direktor zavoda,
-       
strokovni svet zavoda.
2. Svet zavoda
6. člen
(1) Organ upravljanja zavoda je svet
zavoda.
(2) Svet zavoda ima sedem članov, ki ga
sestavljajo predstavniki:
-       
ustanovitelja: štirje člani,
-       
delavcev zavoda: en član,
-       
zavarovancev: en član,
-       
uporabnikov: en član.
(3) Predstavnike ustanovitelja imenuje
Vlada Republike Slovenije na predlog ministra, pristojnega za zdravje.
(4) Predstavnika delavcev volijo delavci v
zavodu s tajnim glasovanjem. Predstavnik delavcev ne more biti oseba, ki v
zavodu opravlja funkcijo, na katero jo imenuje svet zavoda, in vodilni delavci
zavoda. Zavod mora izvesti volitve člana sveta zavoda, predstavnika delavcev
najpozneje v 30 dneh pred potekom mandata sedanjih članov sveta zavoda.
(5) Predstavnika zavarovancev imenuje Vlada
Republike Slovenije na predlog Zavoda za zdravstveno zavarovanje Slovenije.
(6) Predstavnika uporabnikov imenuje Vlada
Republike Slovenije na predlog nevladnih organizacij s področja varstva
pacientovih pravic ali samoupravne lokalne skupnosti, v kateri ima zavod sedež.
(7) Predsednika sveta zavoda izvolijo člani
sveta zavoda med predstavniki ustanovitelja. Do izvolitve predsednika sveta
zavoda sejo sveta zavoda vodi najstarejši član sveta zavoda, predstavnik
ustanovitelja.
(8) Podpredsednik sveta zavoda je član
sveta zavoda, ki je predstavnik delavcev.
7. člen
(1) Člani sveta zavoda so imenovani ali
izvoljeni za štiri leta in so lahko ponovno imenovani ali izvoljeni.
(2) Svet zavoda se konstituira na prvi seji
po imenovanju oziroma izvolitvi večine članov sveta zavoda. S tem dnem
nastopijo mandat člani sveta zavoda.
(3) Prvo konstitutivno sejo sveta zavoda
skliče najstarejši član sveta zavoda v 20 dneh po imenovanju oziroma izvolitvi
večine članov sveta zavoda.
(4) Članu sveta zavoda preneha mandat s
potekom štirih let od nastopa mandata, razen v primeru predčasne razrešitve.
(5) Če Vlada Republike Slovenije razreši
člana sveta zavoda, predstavnike ustanovitelja, predstavnika zavarovancev ali
predstavnika uporabnikov pred potekom njegovega mandata, mu mandat preneha z
dnem, ko Vlada Republike Slovenije sprejme sklep o njegovi razrešitvi, če ni v
sklepu o razrešitvi določen poznejši datum prenehanja mandata.
(6) Če član sveta zavoda, predstavnik
delavcev, odstopi ali je razrešen pred potekom njegovega mandata, mu mandat
preneha z dnem odstopa oziroma razrešitve.
(7) V primeru predčasne razrešitve se
nadomestnega člana sveta zavoda imenuje oziroma izvoli za čas do izteka mandata
sveta zavoda.
8. člen
(1) Temeljne naloge in pristojnosti sveta
zavoda so:
1.     
sprejema statut s soglasjem ustanovitelja in druge splošne akte zavoda,
če ni s statutom določeno, da jih sprejema direktor zavoda;
2.     
podaja soglasje k aktu o notranji organizaciji zavoda;
3.     
sprejema letni program dela, kadrovski načrt in finančni načrt zavoda
ter spremlja njihovo uresničevanje;
4.     
na predlog direktorja zavoda odloča o sanacijskih ukrepih;
5.     
sprejema zaključni račun zavoda;
6.     
sprejema letno poročilo zavoda;
7.     
(črtana);
8.     
predlaga Vladi Republike Slovenije način kritja presežka odhodkov nad
prihodki;
9.     
podaja obvezne usmeritve direktorju zavoda glede porabe presežka
prihodkov nad odhodki;
10.  
imenuje in razrešuje direktorja zavoda v soglasju z ustanoviteljem;
11.  
imenuje in razrešuje strokovnega direktorja zavoda;
12.  
izvaja nadzor nad delom direktorja zavoda in strokovnega direktorja
zavoda;
13.  
imenuje in razrešuje notranjega revizorja;
14.  
podeli in prekliče prokuro;
15.  
na predlog direktorja zavoda obravnava pobudo za izločitev
organizacijske enote;
16.  
opravlja druge naloge, določene z zakonom in tem sklepom.
(2) Svet zavoda mora pridobiti soglasje
pristojnega ministrstva k letnemu programu dela, finančnemu načrtu in letnemu
poročilu zavoda.
(3) Podrobnejše naloge in pristojnosti
sveta zavoda se v skladu z zakonom, tem sklepom in drugimi predpisi določijo v
statutu.
9. člen
(1) Svet zavoda lahko odloča, če je na seji
navzočih vsaj pet članov, od tega najmanj trije člani, ki so predstavniki
ustanovitelja. Svet zavoda sklepe sprejema z večino glasov navzočih članov. V
primeru enakega števila glasov je odločilen glas predsednika sveta zavoda.
(2) Svet zavoda za svoje delovanje sprejme
poslovnik in ga objavi na spletni strani.
2. Direktor zavoda
10. člen
(1) Direktor zavoda je poslovodni organ
zavoda.
(2) Direktor zavoda organizira in vodi delo
ter poslovanje zavoda, predstavlja in zastopa zavod in je odgovoren za
zakonitost dela zavoda. Odgovarja ustanovitelju za poslovni uspeh zavoda in za
uravnoteženje poslovnih ter strokovnih interesov.
(3) Direktorja zavoda imenuje in razrešuje
svet zavoda s soglasjem Vlade Republike Slovenije. Imenuje se na podlagi
javnega razpisa.
11. člen
(1) Za direktorja zavoda je lahko imenovan
kandidat, ki izpolnjuje pogoje:
-       
ima izobrazbo, pridobljeno po študijskem programu druge stopnje, oziroma
izobrazbo, ki ustreza ravni izobrazbe, pridobljene po študijskih programih
druge stopnje, in je v skladu z zakonom, ki ureja slovensko ogrodje
kvalifikacij, uvrščena najmanj na 8. raven,
-       
ima najmanj pet let delovnih izkušenj s področja organizacije, vodenja
in upravljanja,
-       
predloži program dela in razvoja zavoda,
-       
predloži potrdilo o nekaznovanosti, ki ga izda Ministrstvo za
pravosodje, in
-       
ima znanje enega svetovnega jezika.
(2) Mandat direktorja zavoda traja štiri
leta in je lahko ponovno imenovan.
3. Strokovni direktor zavoda
12. člen
(1) Strokovni direktor zavoda vodi,
usklajuje in odgovarja za strokovno dejavnost zavoda.
(2) Strokovnega direktorja zavoda imenuje
in razrešuje svet zavoda po predhodnem mnenju strokovnega sveta zavoda. Imenuje
ga na podlagi javnega razpisa.
(3) Za strokovnega direktorja zavoda je
lahko imenovan kandidat, ki:
-       
ima izobrazbo medicinske smeri, pridobljeno po študijskem programu druge
stopnje, oziroma izobrazbo, ki ustreza ravni izobrazbe, pridobljene po
študijskih programih druge stopnje, in je v skladu z zakonom, ki ureja
slovensko ogrodje kvalifikacij, uvrščena najmanj na 8. raven,
-       
ima naziv visokošolskega učitelja na medicinski fakulteti ali naziv
višji svetnik,
-       
ima najmanj pet let delovnih izkušenj na vodstvenih delovnih mestih v
zdravstvu,
-       
ima znanje enega svetovnega jezika,
-       
predloži program strokovnega dela in razvoja zavoda in
-       
predloži potrdilo o nekaznovanosti, ki ga izda Ministrstvo za
pravosodje.
(4) Mandat strokovnega direktorja zavoda
traja štiri leta in je lahko ponovno imenovan.
4. Strokovni svet zavoda
13. člen
(1) Strokovni svet zavoda je kolegijski
strokovni organ, ki načrtuje, obravnava in usmerja strokovno dejavnost zavoda.
Strokovni svet zavoda odloča o strokovnih vprašanjih v skladu s pooblastili,
določenimi v statutu, in v skladu z ekonomskimi možnostmi zavoda.
(2) Sestava, način oblikovanja in naloge
strokovnega sveta zavoda se določijo s statutom zavoda.
(3) Strokovni svet zavoda vodi strokovni
direktor zavoda.
(4) Na seje je vabljen direktor zavoda, v
odvisnosti od dnevnega reda pa tudi drugi delavci.
(5) Strokovni svet zavoda lahko odloča, če
je na seji navzočih več kot polovica vseh članov. Sklepe sprejema z večino
glasov navzočih članov.
(6) Strokovni svet zavoda za svoje
delovanje sprejme poslovnik.
V. POMOČNIK DIREKTORJA
14. člen
(1) Direktor zavoda lahko imenuje enega ali
več pomočnikov direktorja.
(2) Pomočnik direktorja je vodilni delavec
zavoda.
(3) Pomočnika direktorja imenuje direktor
zavoda za čas trajanja svojega mandata.
(4) S pomočnikom direktorja se sklene
pogodba o zaposlitvi za določen čas.
(5) Za pomočnika direktorja se imenuje
oseba, ki:
-       
ima izobrazbo, pridobljeno po študijskem programu druge stopnje, oziroma
izobrazbo, ki ustreza ravni izobrazbe, pridobljene po študijskih programih
druge stopnje, in je v skladu z zakonom, ki ureja slovensko ogrodje
kvalifikacij, uvrščena najmanj na 8. raven,
-       
ima najmanj tri leta delovnih izkušenj s področja, za katerega je
imenovan,
-       
predloži potrdilo o nekaznovanosti, ki ga izda Ministrstvo za
pravosodje, in
-       
ima znanje enega svetovnega jezika.
Vl. PROKURA
15. člen
(1) Svet zavoda s soglasjem Vlade Republike
Slovenije lahko podeli prokuro največ eni osebi.
(2) Prokuro lahko svet zavoda s soglasjem
Vlade Republike Slovenije kadarkoli prekliče.
16. člen
Če ima zavod prokurista, lahko direktor
zavoda in prokurist zavod v vseh zadevah zastopata le skupaj. Omejitev prokure
nima učinka v razmerju do tretjih oseb.
17. člen
Naloge prokurista se določijo s statutom
zavoda.
VII. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
18. člen
(1) Zavod je pravna oseba, ki nastopa v
pravnem prometu v okviru svoje dejavnosti samostojno, v svojem imenu in za svoj
račun, z vsemi pravicami in obveznostmi ter sklepa pravne posle za dejavnosti,
določene v tem sklepu, do višine sredstev, ki jih pridobiva za uresničevanje
svoje dejavnosti, ne glede na njihov vir.
(2) Premoženje, ki ga upravlja zavod, je
last Republike Slovenije. Zavod upravlja premoženje v skladu z zakonom, ki
ureja stvarno premoženje države.
(3) Zavod je odgovoren za svoje obveznosti
do višine denarnih sredstev, s katerimi lahko razpolaga pri izvajanju svoje
dejavnosti, ne glede na njihov vir. Za obveznosti zavoda iz tržne dejavnosti
odgovarja zavod s prihodki iz dejavnosti prodaje blaga in storitev na trgu.
VIII. SREDSTVA ZA DELO ZAVODA
19. člen
(1) Zavod pridobiva sredstva za izvajanje
dejavnosti:
1.     
po pogodbi z Zavodom za zdravstveno zavarovanje Slovenije;
2.     
po pogodbah z drugimi zdravstvenimi zavarovalnicami;
3.     
iz sredstev ustanovitelja;
4.     
iz proračuna Republike Slovenije za naloge, ki se na podlagi zakona
financirajo iz državnega proračuna;
5.     
s prodajo blaga in storitev na trgu;
6.     
z raziskovalnimi in drugimi projekti;
7.     
z donacijami, darili in
8.     
iz drugih virov.
(2) Zavod pridobiva javna sredstva na
podlagi finančnega načrta, h kateremu da soglasje Ministrstvo za zdravje.
20. člen
Zavod lahko prodajo blaga in storitev na
trgu izvaja le, če bo z izvajanjem te storitve zagotovil najmanj pokritje vseh
s to dejavnostjo povezanih odhodkov.
21. člen
(1) Presežek prihodkov nad odhodki, ki ga
zavod doseže pri opravljanju svoje dejavnosti, sme zavod uporabiti za
opravljanje in razvoj dejavnosti, za katere je ustanovljen.
(2) O porabi presežka prihodkov nad odhodki
odloča Vlada Republika Slovenija na predlog sveta zavoda.
22. člen
O pokrivanju presežka odhodkov nad prihodki
odloča Vlada Republika Slovenija na predlog sveta zavoda.
IX. ODGOVORNOSTI USTANOVITELJA ZA OBVEZNOSTI ZAVODA TER
MEDSEBOJNE PRAVICE IN OBVEZNOSTI USTANOVITELJA IN ZAVODA
23. člen
Ustanovitelj ne odgovarja za obveznosti
zavoda iz naslova gospodarske dejavnosti, prodaje blaga in storitev na trgu in
drugih dejavnosti, ki ne spadajo pod izvajanje javne službe.

Sklep o ustanovitvi javnega zdravstvenega
zavoda Univerzitetni rehabilitacijski inštitut Republike Slovenije – Soča
(Uradni list RS, št. 162/22) vsebuje naslednje prehodne in
končne določbe:
»X. PREHODNE IN KONČNE DOLOČBE
24. člen
(1) Osebam, ki ob uveljavitvi tega sklepa
opravljajo funkcijo člana sveta zavoda, preneha mandat z dnem, ko Vlada
Republike Slovenije sprejme sklep o imenovanju članov sveta zavoda,
predstavnikov ustanovitelja, zavarovancev in uporabnikov v skladu s tretjim
odstavkom 17. člena Zakona o nujnih ukrepih za zagotovitev stabilnosti
zdravstvenega sistema (Uradni list RS, št. 100/22) in 28.a členom Zakona o
zdravstveni dejavnosti (Uradni list RS, št. 23/05 – uradno prečiščeno besedilo,
15/08 – ZPacP, 23/08, 58/08 – ZZdrS-E, 77/08 – ZDZdr, 40/12 – ZUJF, 14/13,
88/16 – ZdZPZD, 64/17, 1/19 – odl. US, 73/19, 82/20, 152/20 – ZZUOOP, 203/20 –
ZIUPOPDVE, 112/21 – ZNUPZ, 196/21 – ZDOsk, 100/22 – ZNUZSZS, 132/22 – odl. US
in 141/22 – ZNUNBZ).
(2) Zavod mora izvesti volitve člana sveta
zavoda, predstavnika delavcev najpozneje v 60 dneh od uveljavitve tega sklepa.
(3) Mandati drugih organov zavoda se
nadaljujejo do njihovega izteka.
25. člen
(1) Z dnem uveljavitve tega sklepa se
prenehajo uporabljati določbe statuta zavoda, če so v nasprotju s tem sklepom.
(2) Svet zavoda uskladi statut s tem
sklepom v 60 dneh od njegove uveljavitve.
26. člen
(1) Z dnem uveljavitve tega sklepa se
prenehajo uporabljati določbe pravilnika o volitvah, ki določa način volitev
predstavnikov zaposlenih v svet zavoda, če so v nasprotju s tem sklepom.
(2) Svet zavoda uskladi pravilnik o
volitvah člana sveta zavoda predstavnika delavcev v 60 dneh od sprejetja
statuta.
27. člen
Z dnem uveljavitve tega sklepa preneha
veljati Sklep o preoblikovanju javnega zdravstvenega zavoda Inštitut Republike
Slovenije za rehabilitacijo v javni zdravstveni zavod Univerzitetni
rehabilitacijski inštitut Republike Slovenije – Soča (št. 01403-72/2009/4 z dne
26. 5. 2009, št. 01403-41/2013/4 z dne 10. 12. 2013, št. 01403-14/2014/5 z dne
6. 5. 2014 in št. 01403-12/2017/4 z dne 30. 5. 2017).
28. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvi Sklepa o
ustanovitvi javnega zdravstvenega zavoda Univerzitetni rehabilitacijski
inštitut Republike Slovenije – Soča (Uradni list RS, št. 3/23) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Svet zavoda uskladi statut zavoda s tem
sklepom najpozneje v 40 dneh od uveljavitve tega sklepa.
4. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvi Sklepa o
ustanovitvi javnega zdravstvenega zavoda Univerzitetni rehabilitacijski
inštitut Republike Slovenije – Soča (Uradni list RS, št. 35/23) spreminja 26. člen sklepa tako, da
se glasi:
»26. člen
(1) Z dnem uveljavitve tega sklepa se
prenehajo uporabljati določbe akta o volitvah, ki določa način volitev
predstavnikov zaposlenih v svet zavoda, če so v nasprotju s tem sklepom.
(2) Svet zavoda uskladi akt o volitvah
člana sveta zavoda predstavnika delavcev v 60 dneh od sprejetja statuta.«;
ter vsebuje naslednjo prehodno in končno
določbo:
»PREHODNA IN KONČNA DOLOČBA
9. člen
Svet zavoda uskladi statut zavoda s tem
sklepom najpozneje v 60 dneh od uveljavitve tega sklepa.
10. člen
Ta sklep začne veljati naslednji dan po objavi
v Uradnem listu Republike Slovenije.«.