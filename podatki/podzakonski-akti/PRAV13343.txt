1. člen
Ta pravilnik ureja merila in metodologijo preverjanja
izpolnjevanja osnovnih zahtev novovgrajenih in rekonstruiranih malih kurilnih
naprav, dimovodnih in pripadajočih prezračevalnih naprav in njihovih delov,
vgrajenih v stavbe ali njene dele, s čimer se zagotovi pogoje za neoporečno
obratovanje naprav, ki se izvaja pri prvem pregledu v skladu s predpisom, ki
ureja preglede, čiščenje in meritve na malih kurilnih napravah.
2. člen
Merila, ki so navedena v pravilih stroke, so podlaga za
preverjanje izpolnjevanja osnovnih zahtev malih kurilnih naprav. Z njihovim
upoštevanjem je doseženo izpolnjevanje osnovnih zahtev malih kurilnih naprav in
njihove vgradnje v skladu s pravili stroke, objavljenimi na spletni strani
ministrstva, pristojnega za okolje.
3. člen
(1) Metodologija preverjanja izpolnjevanja osnovnih
zahtev malih kurilnih naprav vključuje:
-       
pregled stanja male kurilne naprave in pripadajočih naprav na stavbi (na
primer izmere, popis tehničnih podatkov o napravah, pregled s kamero, analiza
načina vgradnje s tehničnimi postopki, popis podatkov o uporabniku),
-       
pregled tehničnih lastnosti prostora, v katerem je naprava vgrajena,
-       
pridobitev relevantne dokumentacije o vgrajeni mali kurilni napravi,
njenih sestavnih delih ter ostalih pripadajočih napravah, iz katere izhajajo
tehnične lastnosti oziroma tehnični podatki o napravah in sestavnih delih, kot
so: izjava o lastnostih, izjava o skladnosti, certifikat, projektna
dokumentacija (kot so projekt za izvedbo ali projekt izvedenih del), načrt
stavbe, izjave izvajalcev del o pravilni vgradnji, navodila za vgradnjo ali
druga relevantna dokazila o napravah,
-       
ugotavljanje skladnosti med stanjem vgrajenih naprav na stavbi,
dokumentacijo iz prejšnje alineje in pravili stroke,
-       
uvrščanje ugotovljenih pomanjkljivosti v seznam skupin pomanjkljivosti
iz priloge predpisa, ki ureja preglede, čiščenje in meritve na malih kurilnih
napravah in določitev pristojnosti inšpekcij za posamezno pomanjkljivost ter
-       
izdajanje ali pošiljanje zapisnika o prvem pregledu.
(2) Dimnikar glede na vrsto naprav, ki jih pregleduje,
upošteva tudi vse ostale naprave ali dele stavb, ki so povezane s predmetnimi
napravami ali vplivajo na varnost obratovanja male kurilne naprave.
4. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-444/2017
Ljubljana, dne 19. februarja 2018
EVA 2017-2550-0090
Irena Majcen l.r.
Ministrica
za okolje in prostor