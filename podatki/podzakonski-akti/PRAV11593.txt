1. člen
Ta pravilnik določa merila, ki jih javni
zdravstveni zavod upošteva pri določitvi višine plačila opravljanja
zdravstvenih storitev po podjemni pogodbi ali drugih pogodbah civilnega prava
(v nadaljnjem besedilu: podjemna pogodba).
2. člen
Javni zdravstveni zavod pri določitvi
višine plačila iz prejšnjega člena upošteva naslednja merila:
-       
stroškovno upravičenost sklenitve podjemne pogodbe, ki se izvede z
analizo stroškov dela, materiala, storitev, amortizacije in drugih stroškov
poslovanja, povezanih z opravljanjem zdravstvene storitve, ki je predmet
podjemne pogodbe in
-       
bruto ceno dela zdravstvenega delavca po podjemni pogodbi, ki ne presega
višine stroška dela zdravstvenega delavca, vračunane v ceno zdravstvene
storitve, ki je priznana po pogodbi z Zavodom za zdravstveno zavarovanje
Slovenije ali
-       
razliko med prihodki, pridobljenimi za opravljeno zdravstveno storitev,
in stroški dela, materiala, storitev (razen stroška za plačilo podjemne
pogodbe), amortizacije in drugih stroškov poslovanja iz prve alinee tega
odstavka, ki ne sme biti višja od prihodka, pridobljenega za opravljeno
zdravstveno storitev, kadar se bruto cena dela zdravstvenega delavca po
podjemni pogodbi ne da določiti na način iz prejšnje alinee ali je določena s
cenikom javnega zdravstvenega zavoda.
3. člen
Ne glede na prejšnji člen javni zdravstveni
zavod za zagotavljanje neprekinjenega zdravstvenega varstva kot merilo za
določitev višine plačila opravljanja zdravstvenih storitev po podjemni pogodbi
upošteva urno postavko plačnega razreda, v skladu z lastno organizacijo
neprekinjenega zdravstvenega varstva.
4. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 0070-9/2013/14
Ljubljana, dne 18. februarja
2013
EVA 2013-2711-0004
Tomaž Gantar l.r.
Minister
za zdravje