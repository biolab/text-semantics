1
Za kulturni spomenik državnega pomena se razglasita enoti
dediščine:
-       
Limbarska gora – Območje cerkve sv. Valentina (EŠD 11167),
-       
Limbarska gora – Cerkev sv. Valentina (EŠD 324).
Cerkev sv. Valentina (EŠD 324) stoji v območju enote Območje
cerkve sv. Valentina (EŠD 11167).
Enoti imata zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi umetnostno-arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Cerkev sv. Valentina je kvalitetna baročna cerkvena
arhitektura, zgrajena po načrtu slovenskega stavbenika Gregorja Mačka okoli
1730. Odlikuje jo pretehtana prostorska zasnova, ki narekuje domiselno
osvetlitev cerkvene notranjosti z razgibanostjo sten, pretehtano razporejenimi
okni in orientacijo stavbe. Z dominantno, vedutno izpostavljeno lego na vrhu
Limbarske gore cerkev obvladuje celotno Moravško dolino in del Črnega grabna
ter je obenem znano romarsko središče.
3
Spomenik Območje cerkve sv.
Valentina (EŠD 11167) obsega zemljišče, parcelne številke 1050/1 (del parcele:
vzhodni del poti od parcele št. 775 do parcele št. 828/2), 1052, 1053 (del
parcele: zahodni del poti od parcele št. 779 do parcel št. 742 in 743), 1065,
705, 706, 707, 744, 745, 746, 747, 748, 749/1, 749/2, 749/3, 749/4, 750, 751/1,
751/2, 752, 753/1, 753/2, 754, 755, 756, 757, 758, 770, 771, 772, 773, 774,
775, 776, 777, 778/1, 778/2, 779, 780/1, 780/2, 780/3, 781, 782, vse k.o.
Limbarska Gora. Spomenik Cerkev sv. Valentina (EŠD 324) obsega zemljišče,
parcelno številko 779, k.o. Limbarska Gora. Meja spomenika je določena na
digitalnem katastrskem načrtu (uveljavljen dne 20. 12. 2002, Uradni list RS,
št. 5/03, datoteka z dne 1. 2. 2005, izvorno merilo 1:2880) in vrisana na
temeljnem topografskem načrtu v merilu 1:5000. Izvirnika načrtov hranita
Ministrstvo za kulturo, Direktorat za kulturno dediščino, in Zavod za varstvo
kulturne dediščine Slovenije (v nadaljevanju: zavod).
Vplivno območje spomenika obsega celoten vrh Limbarske gore,
vključno z zaselkom pod cerkvijo v razdalji 300 metrov od cerkvenega oboda in
romarsko pot s kapelicami, ki vodi iz Moravške doline po pobočjih gore do
cerkve ter območja v širši okolici, na katerih bi bili postavljeni objekti ali
zasajene kulture, ki bi s svojo funkcijo, obliko ali velikostjo lahko negativno
vplivali na zaščitene elemente spomenika.
4
Za spomenik velja varstveni režim, ki določa:
-       
varovanje kulturnih, arhitekturnih in likovnih ter krajinskih vrednot v
celoti, v njihovi izvirnosti in neokrnjenosti ter varovanje vseh vedut na
spomenik,
-       
prepoved vseh posegov v zaščitene tlorise, gabarite stavb, poslikave in
opremo, razen vzdrževalnih posegov, ki jih s predhodnim soglasjem odobri
pristojni zavod in za potrebe sakralne namembnosti spomenika,
-       
prepoved posegov v odprti prostor in njegove tlorisne značilnosti z
razporedi stavb ter drevja, razen vzdrževalnih del, ki so odobrena s predhodnim
pisnim soglasjem pristojnega zavoda,
-       
prepovedano je zasipavanje vrtač,
-       
v območju spomenika in njegovem vplivnem območju je prepovedano
postavljanje objektov trajnega ali začasnega značaja vključno z nadzemno
infrastrukturo ter nosilci reklam, razen za bivalne in gospodarske potrebe
prebivalcev zaselka v primerih, ki jih s predhodnim kulturno-varstvenim
soglasjem odobri pristojni zavod,
-       
prepovedan je prevoz vseh vozil mimo cerkve in parkiranje okoli cerkve,
razen za osebne potrebe lastnikov stavbe ob cerkvi.
Zavarovano območje je namenjeno:
-       
trajni ohranitvi, kulturnih, arhitekturnih, likovnih, krajinskih
vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire dostopnosti,
posamezne druge omejitve in prepovedi ter ukrepe za čim bolj učinkovito varstvo
spomenika. Varstveni režim lahko omejuje lastninsko pravico le v obsegu, ki je
nujen za izvajanje varstva spomenika.
7
Nadzor nad izvajanjem tega odloka opravlja inšpektorat
Republike Slovenije za varstvo kulturne dediščine.

Priloga: (črtana)

Odlok o razglasitvi Območja in Cerkve sv.
Valentina na Limbarski gori za kulturni spomenik državnega pomena (Uradni list
RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi Odloka o razglasitvi Območja in Cerkve sv. Valentina na Limbarski
Gori za kulturni spomenik državnega pomena (Uradni list RS, št. 46/05) vsebuje naslednjo končno določbo:
»2
Ta odlok začne veljati naslednji dan po objavi v Uradnem
listu Republike Slovenije.«.