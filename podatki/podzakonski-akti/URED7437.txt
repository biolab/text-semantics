I. SPLOŠNA DOLOČBA
1. člen
(1) Ta uredba določa omejevalne ukrepe v skladu s
Sklepom Sveta (SZVP) 2016/849 z dne 27. maja 2016 o omejevalnih ukrepih
proti Demokratični ljudski republiki Koreji (UL L št. 141 z dne
28. 5. 2016, str. 79; v nadaljnjem besedilu: Sklep 2016/849/SZVP).
(2) Ta uredba določa tudi pristojne organe in sankcije
za kršitve te uredbe in Uredbe Sveta (ES) št. 329/2007 z dne 27. marca
2007 o omejevalnih ukrepih proti Demokratični ljudski republiki Koreji (UL L
št. 88 z dne 29. 3. 2007, str. 1), zadnjič spremenjene z Uredbo Sveta
(EU) 2016/841 z dne 27. maja 2016 o spremembi Uredbe (ES)
št. 329/2007 o omejevalnih ukrepih proti Demokratični ljudski republiki
Koreji (UL L št. 141 z dne 28. 5. 2016, str. 36), (v nadaljnjem
besedilu: Uredba 329/2007/ES).
II. OMEJEVALNI UKREPI IN PRISTOJNI ORGANI
2. člen
(1) Državljanom Republike Slovenije ali z ozemlja
Republike Slovenije ali z uporabo plovil, ki plujejo pod zastavo Republike
Slovenije, ali zrakoplovov, registriranih v Republiki Sloveniji, je
prepovedano:
a)    
v Demokratično ljudsko republiko Korejo (v nadaljnjem besedilu: DLRK)
neposredno ali posredno prodajati, dobavljati, prenašati ali izvažati
oborožitev in drugo vojaško opremo vseh vrst, vključno z orožjem in strelivom,
vojaškimi vozili in opremo, paravojaško opremo ter rezervnimi deli in
komponentami za navedeno, razen nebojnih vozil, ki so bila izdelana ali
opremljena z opremo za balistično zaščito ter so namenjena izključno za zaščito
osebja Evropske unije (v nadaljnjem besedilu: EU) in njenih držav članic v
DLRK, ne glede na to, ali je tako blago po poreklu iz EU ali ne, ali zavestno
ali namerno sodelovati pri dejavnostih, katerih namen ali učinek je izogibanje
navedeni prepovedi;
b)    
iz DLRK naročati blago iz prejšnje točke ne glede na to, ali je po
poreklu iz DLRK ali ne.
(2) Paravojaška oprema iz prejšnjega odstavka vključuje
zlasti:
a)    
akustične naprave, ki jih proizvajalec ali dobavitelj predstavlja kot
primerne za obvladovanje nemirov, in njihove posebej izdelane sestavne dele;
b)    
ščite za uporabo v nemirih in policijske neprebojne ščite ter njihove
posebej izdelane sestavne dele;
c)    
lisice, ki so izdelane za omejevanje gibanja ljudi in katerih največja
skupna velikost, vključno z verigo, pri merjenju od zunanjega roba enega okova
do zunanjega roba drugega v zaklenjenem stanju je od 240 do 280 milimetrov;
d)    
pasove za uporabo elektrošoka, izdelane za omejevanje gibanja ljudi z
elektrošokom z največjo napetostjo prostega teka 10 000 voltov;
e)    
vodne topove in njihove posebej izdelane sestavne dele;
f)     
vozila za obvladovanje nemirov, posebej izdelana ali prirejena tako, da
jih je mogoče naelektriti zaradi odganjanja protestnikov, in njihove v ta namen
posebej izdelane ali prirejene sestavne dele;
g)    
pištole z električnim nabojem z največjo napetostjo prostega teka 10 000
voltov;
h)    
sestavne dele, posebej izdelane ali prirejene za prenosne pripomočke,
izdelane ali prirejene za obvladovanje nemirov ali za samozaščito z uporabo
elektrošoka (vključno s palicami in ščiti za povzročanje elektrošoka, pištolami
za omamljanje in takimi z električnimi naboji);
i)      
gumijevke, palice za obvladovanje nemirov in podobne pripomočke za
kazenski pregon;
j)      
oklepne jopiče, vključno z neprebojnimi oblačili, neprebojno podlogo in
zaščitnimi čeladami;
k)    
biče;
l)      
dele in dodatke, izdelane ali prirejene za uporabljanje v opremi,
našteti v točkah i) do k) tega odstavka, ali z njo.
3. člen
(1) Vstop na ozemlje Republike Slovenije ali tranzit
čezenj se prepreči osebam iz 23. člena Sklepa 2016/849/SZVP.
(2) Izjeme od ukrepov iz točke a) prvega odstavka
23. člena Sklepa 2016/849/SZVP se lahko dovolijo, kadar odbor Varnostnega sveta
Organizacije združenih narodov, ustanovljen na podlagi dvanajstega odstavka
resolucije Varnostnega sveta Organizacije združenih narodov 1718 (2006) (v
nadaljnjem besedilu: odbor), za vsak primer posebej ugotovi, da je potovanje upravičeno
s potrebo po humanitarni pomoči, vključno z verskimi dolžnostmi, ali kadar
sklene, da bi taka izjema kako drugače prispevala k ciljem navedene resolucije
ali resolucij Varnostnega sveta Organizacije združenih narodov 1874 (2009),
2087 (2013), 2094 (2013) ali 2270 (2016).
(3) Prvi odstavek tega člena se ne uporablja, kadar
Republiko Slovenijo zavezujejo mednarodnopravne obveznosti, in sicer:
a)    
kadar je Republika Slovenija gostiteljica mednarodne medvladne
organizacije,
b)    
kadar je Republika Slovenija gostiteljica mednarodne konference, ki jo
skliče Organizacija združenih narodov (v nadaljnjem besedilu: OZN) ali katere
pokroviteljica je OZN,
c)    
na podlagi večstranskega sporazuma, ki določa privilegije in imunitete,
ali
d)    
kadar je Republika Slovenija gostiteljica Organizacije za varnost in
sodelovanje v Evropi.
(4) O vsakem od primerov iz prejšnjega odstavka je treba
ustrezno obvestiti Svet Evropske unije.
(5) Izjeme od ukrepov iz točke b) tretjega odstavka
23. člena Sklepa 2016/849/SZVP se lahko dovolijo, kadar je potovanje
utemeljeno z:
a)    
nujnimi humanitarnimi potrebami,
b)    
udeležbo na medvladnih srečanjih, vključno s tistimi, ki jih podpira
Evropska unija ali gosti država članica, ki predseduje OVSE, na katerih poteka
politični dialog, ki neposredno spodbuja demokracijo, človekove pravice in
pravno državo v DLRK.
(6) Če želi Republika Slovenija odobriti izjemo na
podlagi prejšnjega odstavka, mora o tem predhodno pisno obvestiti Svet Evropske
unije. Šteje se, da je predlagana izjema dovoljena, če proti njej noben član
Sveta EU ne pošlje pisnega ugovora v dveh delovnih dneh po prejemu obvestila.
(7) Ukrep iz točke c) tretjega odstavka 23. člena
Sklepa 2016/849/SZVP se ne uporablja pri tranzitu predstavnikov vlade DLRK, ki
potujejo na sedež OZN zaradi izvajanja dejavnosti OZN.
(8) O odobritvi izjem iz tega člena odloča ministrstvo,
pristojno za zunanje zadeve, ki v skladu s četrtim in šestim odstavkom tega
člena obvešča Svet EU. O odobritvi izjem ministrstvo, pristojno za zunanje
zadeve, obvesti tudi policijo. Obvestilo iz prejšnjega stavka mora vsebovati
seznam oseb, ki jim je bil dovoljen vstop na ozemlje Republike Slovenije ali
tranzit čezenj.
(9) Kadar se na podlagi tretjega, petega in sedmega
odstavka tega člena osebam iz prvega odstavka tega člena dovoli vstop na
ozemlje Republike Slovenije ali tranzit čezenj, se tako dovoljenje omeji na
namen, za katerega je bilo dano, in na osebe, na katere se nanaša.
4. člen
V Republiki Sloveniji ali državljanom Republike Slovenije je
prepovedano specializirano poučevati ali usposabljati državljane DLRK v strokah
iz 30. člena Sklepa 2016/849/SZVP.
5. člen
(1) V skladu s prvim odstavkom 15. člena Uredbe
329/2007/ES so v Republiki Sloveniji pristojni organi za njeno izvajanje:
a)    
ministrstvo, pristojno za gospodarski razvoj in tehnologijo, za
izvajanje prvega odstavka 3.a člena v delu, ki se nanaša na odstopanje od točke
a) prvega odstavka 2. člena ali točke a) prvega odstavka 3. člena
Uredbe 329/2007/ES in se hkrati ne nanaša na vojaško blago in tehnologijo,
b)    
Javna agencija za civilno letalstvo Republike Slovenije, za izvajanje
11.a in 11.b člena Uredbe 329/2007/ES v delu, v katerem se nanašata na
zrakoplove, ministrstvo, pristojno za promet, pa za izvajanje navedenih dveh
členov v delu, v katerem se nanašata na plovila,
c)    
ministrstvo, pristojno za finance, za izvajanje tretjega odstavka 3.a
člena 5.a člena, četrtega in sedmega odstavka 5.c člena ter členov od 7 do 8.a
Uredbe 329/2007/ES,
d)    
ministrstvo, pristojno za obrambo, za izvajanje prvega odstavka 3.a
člena Uredbe 329/2007/ES, kar zadeva vojaško blago in tehnologijo, ter tretjega
odstavka 2.a člena Uredbe 329/2007/ES,
e)    
Banka Slovenije za izvajanje 9. člena Uredbe 329/2007/ES in
f)     
ministrstvo, pristojno za zunanje zadeve, za izvajanje prvega odstavka
10. člena Uredbe 329/2007/ES.
(2) V zvezi z izvajanjem Uredbe 329/2007/ES po prvi
alineji prvega odstavka tega člena se:
a)    
pojmi »prodaja, dobava, prenos ali izvoz« iz prvega odstavka
2. člena Uredbe 329/2007/ES štejejo za »izvoz« v skladu z Uredbo Sveta
(ES) št. 428/2009 z dne 5. maja 2009 o vzpostavitvi režima Skupnosti
za nadzor izvoza, prenosa, posredovanja in tranzita blaga z dvojno rabo (UL L
št. 134 z dne 29. 5. 2009, str. 1; v nadaljnjem besedilu: Uredba
428/2009/ES) in Zakonom o nadzoru izvoza blaga z dvojno rabo (Uradni list RS,
št. 37/04 in 8/10; v nadaljnjem besedilu: ZNIBDR);
b)    
v skladu z Uredbo 329/2007/ES za izdajo dovoljenj smiselno uporablja
postopek s predhodnim mnenjem Komisije za nadzor nad izvozom blaga z dvojno
rabo ter obveznosti poročanja in vodenja registrov, ki so urejene z Uredbo
428/2009/ES, ZNIBDR in predpisi, izdanimi na njegovi podlagi.
(3) Ministrstvo, pristojno za zunanje zadeve, v skladu s
prvim odstavkom 15. člena Uredbe 329/2007/ES objavi seznam pristojnih
organov s podatki za stike na spletni strani, navedeni v prilogi II k Uredbi
329/2007/ES.
III. KAZENSKE DOLOČBE
6. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če v nasprotju z Uredbo 329/2007/ES:
a)    
v DLRK neposredno ali posredno prodaja, dobavlja, prenaša ali izvaža
oborožitev ali drugo vojaško opremo vseh vrst, vključno z orožjem in strelivom,
vojaškimi vozili in opremo, paravojaško opremo ter rezervnimi deli in
komponentami za navedeno, ne glede na to, ali je tako blago po poreklu iz EU
ali ne, ali zavestno ali namerno sodeluje pri dejavnostih, katerih namen ali
učinek je izogibanje navedeni prepovedi (točka a) prvega odstavka
2. člena);
b)    
iz DLRK naroča blago iz prejšnje točke ne glede na to, ali je po poreklu
iz DLRK ali ne (točka b) prvega odstavka 2. člena);
c)    
v DLRK neposredno ali posredno prodaja, dobavlja, prenaša ali izvaža ali
iz DLRK kupuje, uvaža ali prevaža predmete iz prvega odstavka 2.a člena Uredbe
329/2007/ES (prvi in drugi odstavek 2.a člena Uredbe 329/2007/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
7. člen
(1) Z globo od 1.500 do 125.000 eurov se za prekršek kaznuje
pravna oseba ali samostojni podjetnik posameznik ali posameznik, ki samostojno
opravlja dejavnost, če:
a)    
fizičnim ali pravnim osebam, subjektom in organom v DLRK ali za uporabo
v tej državi neposredno ali posredno prodaja, dobavlja, prenaša ali izvaža
blago in tehnologijo, vključno s programsko opremo iz prilog I, Ia, Ib in Ie k
Uredbi 329/2007/ES, ne glede na to, ali je po poreklu iz EU ali ne (točki a) in
b) prvega odstavka 2. člena Uredbe 329/2007/ES);
b)    
zavestno in namerno sodeluje pri dejavnostih, katerih cilj ali učinek je
zaobiti prepoved iz točk a) in b) prvega in četrtega odstavka 2. člena
Uredbe 329/2007/ES (točka b) prvega odstavka in točka c) četrtega odstavka
2. člena Uredbe 329/2007/ES);
c)    
v DLRK kupi ali uvozi ali iz DLRK odpelje blago in tehnologijo iz prilog
I, Ia, Ib, Ic, Id, If k Uredbi 329/2007/ES ne glede na to, ali je zadevni
izdelek po poreklu iz DLRK ali ne (tretji in četrti odstavek 2. člena
Uredbe 329/2007/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
8. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če v nasprotju z Uredbo 329/2007/ES:
a)    
kateri koli fizični ali pravni osebi, subjektu ali organu v DLRK
neposredno ali posredno zagotovi ali od nje pridobi tehnično pomoč ali zagotovi
posredniške storitve v zvezi z blagom in tehnologijo s Skupnega seznama
vojaškega blaga Evropske unije (UL C št. 107 z dne 9. 4. 2014,
str. 1; v nadaljnjem besedilu: skupni seznam) ali iz prilog I, Ia in Ib k
Uredbi 329/2007/ES ter z zagotavljanjem, proizvodnjo, vzdrževanjem in uporabo
blaga s skupnega seznama ali iz prilog I, Ia in Ib k Uredbi 329/2007/ES (točki
a) in c) prvega odstavka 3. člena Uredbe 329/2007/ES);
b)    
kateri koli fizični ali pravni osebi, subjektu ali organu v DLRK
neposredno ali posredno zagotavlja ali od nje pridobi financiranje ali finančno
pomoč v zvezi z blagom in tehnologijo s skupnega seznama ali iz prilog I, Ia in
Ib k Uredbi 329/2007/ES ter vključuje zlasti subvencije, posojila in izvozna
kreditna zavarovanja v zvezi z nakupom, prenosom ali izvozom teh izdelkov ali v
zvezi z zagotavljanjem pripadajoče tehnične pomoči kateri koli fizični ali
pravni osebi, subjektu ali organu v DLRK ali za tamkajšnjo uporabo (točki b) in
d) prvega odstavka 3. člena Uredbe 329/2007/ES);
c)    
zavestno in namerno sodeluje pri dejavnostih, katerih namen ali učinek
je zaobiti prepovedi iz točk a) do d) prvega odstavka 3. člena Uredbe
329/2007/ES (točka e) prvega odstavka 3. člena Uredbe 329/2007/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki samostojno
opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
9. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če v nasprotju z Uredbo 329/2007/ES:
a)    
zagotovi dostop do pristanišč na ozemlju EU plovilom iz točk a) do e)
prvega odstavka 11.a člena Uredbe 329/2007/ES (prvi odstavek 11.a člena
Uredbe 329/2007/ES);
b)    
zrakoplovom, ki jih upravljajo letalski prevozniki iz DLRK ali s
poreklom iz te države omogoči vzlet z ozemlja EU, pristanek na njem ali njegov
prelet (četrti odstavek 11.a člena Uredbe 329/2007/ES);
c)    
daje v zakup ali v najem plovila ali zrakoplove ali zagotavlja storitve
posadke osebam iz točke a) prvega odstavka 11.b člena Uredbe 329/2007/ES, ima v
lasti, zakupi, zavaruje ali upravlja plovila pod zastavo DLRK ali takemu
plovilu zagotavlja storitve klasifikacije ali povezane storitve, ali registrira
ali ohranja registracijo plovil v lasti oseb iz točke c) prvega odstavka 11.b
člena Uredbe 329/2007ES (točke a) do c) prvega odstavka 11.b člena Uredbe
329/2007/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
10. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
a)    
v DLRK neposredno ali posredno prodaja, dobavlja, prenaša, izvaža ali iz
nje kupuje, uvaža ali prenaša luksuzno blago iz priloge III k Uredbi
329/2007/ES (točki a) in b) 4. člena Uredbe 329/2007/ES);
b)    
zavestno in namerno sodeluje pri dejavnostih, katerih cilj ali učinek je
zaobiti prepoved iz točke a) 4. člena Uredbe 329/2007/ES (točka c)
4. člena Uredbe 329/2007/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
11. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če vladi DLRK, njenim javnim organom,
korporacijam in agencijam, Centralni banki DLRK, osebam, subjektom ali organom,
ki delujejo v njihovem imenu ali po njihovih navodilih, ali kateremu koli
subjektu ali organu, ki je v njihovi lasti ali pod njihovim nadzorom:
a)    
neposredno ali posredno prodaja, dobavlja, prenaša ali izvaža zlato,
plemenite kovine in diamante iz priloge VII k Uredbi 329/2007/ES ne glede na
to, ali imajo poreklo v EU ali ne (točka a) prvega odstavka 4.a člena Uredbe
329/2007/ES);
b)    
neposredno ali posredno kupuje, uvaža ali prevaža zlato, plemenite
kovine in diamante iz priloge VII k Uredbi 329/2007/ES ne glede na to, ali ima
zadevni predmet poreklo v DLRK ali ne (točka b) prvega odstavka 4.a člena
Uredbe 329/2007/ES);
c)    
neposredno ali posredno zagotavlja tehnično pomoč ali posredniške
storitve, financiranje ali finančno pomoč, povezano z blagom iz točk a) in b)
prvega odstavka 4.a člena Uredbe 329/2007/ES (točka c) prvega odstavka 4.a
člena Uredbe 329/2007/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
12. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če Centralni banki DLRK ali v njeno korist
neposredno ali posredno prodaja, dobavlja, prenaša ali izvaža novonatisnjene
ali neizdane bankovce in kovance valute DLRK (4.b člen Uredbe 329/2007/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
13. člen
(1) Z globo od 1.500 do 125.000 eurov se za prekršek
kaznujejo:
a)    
kreditna ali finančna institucija, za katero se uporablja 16. člen
Uredbe 329/2007/ES, če pri kreditni ali finančni instituciji s sedežem v DLRK
ali pri kateri koli kreditni ali finančni instituciji iz drugega odstavka 11.a
člena Uredbe 329/2007/ES odpre nov bančni račun ali sklene nov korespondenčni
bančni odnos ali z njo ustanovi novo skupno podjetje ali v DLRK odpre novo
predstavništvo ali ustanovi novo podružnico ali hčerinsko družbo (točke a) do
d) prvega odstavka 5.a člena Uredbe 329/2007/ES);
b)    
kreditna ali finančna institucija, za katero se uporablja 16. člen
Uredbe 329/2007/ES, če vzdržuje korespondenčni bančni odnos s kreditno ali
finančno institucijo s sedežem v DLRK ali katero koli kreditno ali finančno
institucijo iz drugega odstavka 11.a člena Uredbe 329/2007/ES, če se na podlagi
informacij utemeljeno domneva, da bi to lahko prispevalo k programom DLRK,
povezanim z jedrskim orožjem, drugim orožjem za množično uničevanje ali
balističnimi izstrelki, ali k drugim dejavnostim, prepovedanim s to uredbo ali
Uredbo 329/2007/ES (točka e) prvega odstavka 5.a člena Uredbe 329/2007/ES);
c)    
pravna oseba ali samostojni podjetnik posameznik ali posameznik, ki
samostojno opravlja dejavnost, če v imenu kreditne ali finančne institucije
DLRK ali katere koli kreditne ali finančne institucije iz drugega odstavka 11.a
člena Uredbe 329/2007/ES ali zanjo sklene sporazum o odprtju predstavništva ali
ustanovitvi podružnice ali hčerinske družbe v EU ali da dovoljenje za njihovo
odprtje (točki a) in b) drugega odstavka 5.a člena Uredbe 329/2007/ES);
d)    
pravna oseba ali samostojni podjetnik posameznik ali posameznik, ki
samostojno opravlja dejavnost, če predstavništvu, podružnici ali hčerinski
družbi kreditne ali bančne institucije s sedežem v DLRK ali kateri koli
kreditni ali finančni instituciji iz drugega odstavka 11.a člena Uredbe
329/2007/ES da dovoljenje za začetek in izvajanje poslovne dejavnosti kreditnih
institucij ali za katero koli drugo poslovno dejavnost, za katero je potrebno
predhodno dovoljenje, če predstavništvo, podružnica ali hčerinska družba ni
delovala pred 19. februarjem 2013 (točka c) drugega odstavka
5.a člena Uredbe 329/2007/EU);
e)    
pravna oseba ali samostojni podjetnik posameznik ali posameznik, ki samostojno
opravlja dejavnost, če s strani katere koli kreditne ali finančne institucije
iz drugega odstavka 11.a člena Uredbe 329/2007/ES v kreditni ali finančni
instituciji, za katero se uporablja 16. člen Uredbe 329/2007/ES, pridobi
ali poveča lastniški delež ali kakršno koli drugo lastniško udeležbo (točka d)
drugega odstavka 5.a člena Uredbe 329/2007/ES).
(2) Če se kreditna ali finančna institucija ali pravna
oseba po zakonu, ki ureja gospodarske družbe, šteje za srednjo ali veliko gospodarsko
družbo, se za prekršek iz prejšnjega odstavka kaznuje z globo od 1.500 do
500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
14. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če v nasprotju s točkami a) do c) drugega
odstavka 5.b člena Uredbe 329/2007/ES osebi, subjektu ali organu iz točke f)
prvega odstavka 5.b. člena Uredbe 329/2007/ES odobri finančno posojilo ali
kredit ali v teh osebah pridobi ali poveča lastniški delež ali ustanovi skupno
podjetje ali zagotovi investicijske storitve (točke a) do c) drugega odstavka
5.b člena Uredbe 329/2007/ES).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
15. člen
(1) Z globo od 1.500 do 125.000 eurov se za prekršek
kaznuje:
a)    
pravna oseba ali samostojni podjetnik posameznik ali posameznik, ki
samostojno opravlja dejavnost, če v nasprotju s 5.c členom Uredbe 329/2007/ES
izvede prenos sredstev (prvi odstavek 5.c člena Uredbe 329/2007/ES) ali ne
pridobi predhodnega dovoljenja za drug prenos v znesku, ki je enak ali višji od
15.000 eurov (točka a) četrtega odstavka 5.c člena Uredbe 329/2007/ES);
b)    
kreditna ali finančna institucija, če v nasprotju s 5.c členom Uredbe
329/2007/ES začne ali nadaljuje sodelovanje pri transakcijah z osebami iz točk
a) do d) drugega odstavka 5.c člena Uredbe 329/2007/ES (drugi odstavek
5.c člena Uredbe 329/2007/ES).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz točke
b) prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
16. člen
(1) Z globo od 1.500 do 125.000 eurov se kaznuje pravna
oseba ali samostojni podjetnik posameznik ali posameznik, ki samostojno
opravlja dejavnost, če:
a)    
ne zamrzne vseh sredstev in gospodarskih virov, ki pripadajo fizičnim
ali pravnim osebam, subjektom ali organom iz prilog IV, V in Va k Uredbi
329/2007/ES, so v njihovi lasti ali jih te osebe, subjekti ali organi hranijo
ali nadzirajo (prvi, drugi in drugi a odstavek 6. člena Uredbe
329/2007/ES);
b)    
fizičnim ali pravnim osebam, subjektom ali organom iz prilog IV, V in Va
k Uredbi 329/2007/ES ali osebam iz šestega odstavka 6. člena navedene
Uredbe ali tistim, ki delujejo v imenu ali po navodilih slednjih oseb,
neposredno ali posredno da na razpolago kakršna koli sredstva ali gospodarske
vire (četrti odstavek 6. člena Uredbe 329/2007/ES);
c)    
zavestno in namerno sodeluje pri dejavnostih, katerih namen ali učinek
je neposredno ali posredno izogibanje ukrepom iz prvega in drugega odstavka
6. člena Uredbe 329/2007/ES (peti odstavek 6. člena Uredbe
329/2007/ES);
d)    
neposredno ali posredno sodeluje v skupnih podjetjih ali drugi poslovnih
dogovorih s subjekti iz priloge IV k uredbi 329/2007/ES ter posamezniki ali
subjekti, ki delujejo v njihovem imenu ali po njihovih navodilih (6.a člen
Uredbe 329/2007/ES).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1500 do 500 000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
17. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če:
a)    
osebam, subjektom ali organom iz podtočk i) do v) točke a) 9.a člena
Uredbe 329/2007/ES neposredno ali posredno proda ali od njih kupi državne
obveznice ali obveznice z jamstvom države, izdane po 19. februarju 2013,
ali če tem osebam zagotovi posredniške storitve, jim pomaga pri izdaji takih
obveznic, zagotavlja oglaševanje ali druge storitve v zvezi s takimi
obveznicami (točke a) do c) 9.a člena Uredbe 329/2007/ES);
b)    
zagotavlja financiranje ali finančno pomoč za trgovino z DLRK, vključno
z zagotavljanjem izvoznih kreditov, garancij in zavarovanj, osebam ali
subjektom, vpletenim v takšno trgovino, kadar bi takšna finančna pomoč lahko
prispevala k jedrskemu programu ali programu balističnih izstrelkov DLRK ali k
drugim dejavnostim, prepovedanim z uredbo 329/2007/ES, ali se izogiba tej
prepovedi (prvi odstavek 9.b člena Uredbe 329/2007/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki samostojno
opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
18. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če v zvezi s pogodbami ali drugimi pravnimi
posli, katerih izvedba je bila posredno ali neposredno, v celoti ali deloma
ovirana zaradi ukrepov, sprejetih na podlagi te uredbe in Uredbe 329/2007/ES, v
nasprotju z Uredbo 329/2007/ES ugodi kakršnemu koli zahtevku, vključno z
zahtevki za nadomestilo škode ali podobnimi zahtevki te vrste, kot je
odškodninski zahtevek ali zahtevek za uveljavljanje garancije, zlasti zahtevek
za podaljšanje dospelosti obveznice, garancije ali jamstva, predvsem finančne
garancije ali finančnega jamstva v kakršni koli obliki, ki ga zahtevajo:
a)    
določene osebe, subjekti ali organi s seznamov iz prilog IV in V k
Uredbi 329/2007/ES;
b)    
katera koli druga oseba, subjekt ali organ v DLRK, vključno z vlado DLRK
ter njenimi organi javne uprave, korporacijami in agencijami;
c)    
katera koli druga oseba, subjekt ali organ, ki deluje prek oseb,
subjektov ali organov iz točk a) in b) ali v njihovem imenu (prvi odstavek 9.c
člena Uredbe 329/2007/ES).
(2) Ne glede na prejšnji odstavek se pravna oseba, če se
po zakonu, ki ureja gospodarske družbe, šteje za srednjo ali veliko gospodarsko
družbo, za prekršek iz prejšnjega odstavka kaznuje z globo od 1.500 do 500.000
eurov.
(3) Z globo od 1.500 do 4.100 eurov se za prekršek iz
prejšnjega odstavka kaznuje tudi odgovorna oseba pravne osebe ali odgovorna
oseba samostojnega podjetnika posameznika, če stori dejanje iz prejšnjega
odstavka.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
19. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če brez poseganja v veljavna pravila glede
poročanja, zaupnosti in poslovne skrivnosti:
a)    
nemudoma ne pošlje vseh podatkov, ki bi pripomogli k spoštovanju
obveznosti iz Uredbe 329/2007/ES, kot so podatki o zamrznitvi računov in
zneskov v skladu s 6. členom Uredbe 329/2007/ES, pristojnemu organu,
navedenemu na spletnih straneh iz priloge II k Uredbi 329/2007/ES, če prebiva
ali ima sedež v Republiki Sloveniji, in neposredno ali prek tega pristojnega organa
Evropski komisiji (točka a) prvega odstavka 10. člena Uredbe 329/2007/ES);
b)    
ne sodeluje s pristojnimi organi, navedenimi na spletnih straneh iz
priloge II k Uredbi 329/2007/ES, pri vsakem preverjanju takih podatkov (točka
b) prvega odstavka 10. člena Uredbe 329/2007/ES).
(2) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(3) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
20. člen
(1) Kreditna ali finančna institucija se, če pri
poslovanju s kreditnimi in finančnimi institucijami iz točk a) do d) drugega
odstavka 5.c člena Uredbe 329/2007/ES v nasprotju z uredbo 329/2007/ES ne
izvaja ukrepov iz točk a) do g) sedmega odstavka 5.c člena navedene Uredbe, za
prekršek kaznuje z globo, ki je določena v Zakonu o plačilnih storitvah in
sistemih (Uradni list RS, št. 58/09, 34/10, 9/11, 32/12, 81/15 in 47/16; v
nadaljnjem besedilu: ZPlaSS).
(2) Z globo iz prejšnjega odstavka se za prekršek iz
prejšnjega odstavka kaznuje tudi odgovorna oseba kreditne ali finančne
institucije, če stori dejanje iz prejšnjega odstavka.
21. člen
(1) Z globo od 200 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če zavestno in naklepno sodeluje v dejavnostih,
katerih namen ali posledica je zaobiti ukrepe iz Uredbe 329/2007/ES (13.a člen
Uredbe 329/2007/ES).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 400 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe, odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost, če stori dejanje iz prvega odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
22. člen
(1) Z globo od 1.500 do 125.000 eurov se za prekršek
kaznuje pravna oseba ali samostojni podjetnik posameznik ali posameznik, ki
samostojno opravlja dejavnost, če zagotavlja specializirano poučevanje ali
usposabljanje državljanov DLRK v strokah iz 30. člena Sklepa 849/2016/SZVP
(4. člen).
(2) Če se pravna oseba po zakonu, ki ureja gospodarske
družbe, šteje za srednjo ali veliko gospodarsko družbo, se za prekršek iz
prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika, če stori dejanje iz prvega
odstavka tega člena.
(4) Z globo od 500 do 1.200 eurov se za prekršek kaznuje
posameznik, če stori dejanje iz prvega odstavka tega člena.
IV. NADZOR
23. člen
(1) Izvajanje določb te uredbe in Uredbe 329/2007/ES po
pooblastilih za zadeve iz stvarne pristojnosti organa nadzirajo pristojni
inšpekcijski organi, finančna uprava, policija in pristojni nosilci javnih
pooblastil. Če gre za vojaško orožje in vojaško opremo, opravljata nadzor iz prejšnjega
stavka inšpekcijski organ, pristojen za obrambo, in finančna uprava, če gre za
civilno orožje, strelivo in gospodarska razstreliva, pa inšpekcijski organ,
pristojen za notranje zadeve, in finančna uprava.
(2) Predmeti, ki so bili uporabljeni ali namenjeni za
prekrške po tej uredbi ali so nastali s storitvijo prekrška iz te uredbe, se
smejo odvzeti.
(3) O ugotovljenih kršitvah določb te uredbe in Uredbe
329/2007/ES organi iz prvega odstavka tega člena nemudoma obvestijo
ministrstvo, pristojno za zunanje zadeve.
(4) Za nadzor nad izvajanjem 5.c člena Uredbe
329/2007/ES se uporabljajo določbe ZPlaSS.
V. KONČNI DOLOČBI
24. člen
Z dnem uveljavitve te uredbe preneha veljati Uredba o
omejevalnih ukrepih proti Demokratični ljudski republiki Koreji in izvajanju
uredb (EU) v zvezi s temi omejevalnimi ukrepi (Uradni list RS, št. 56/15).
25. člen
Ta uredba začne veljati naslednji dan po objavi v Uradnem listu
Republike Slovenije.
Št. 00724-1/2017
Ljubljana, dne 12. januarja 2017
EVA 2016-1811-0078
Vlada Republike Slovenije
dr. Miroslav Cerar l.r.
Predsednik