1
Za kulturni spomenik državnega pomena se
razglasi enota dediščine:
-       
Volčji Potok – Arboretum (EŠD 7904).
Enota ima zaradi kulturnih, zgodovinskih,
krajinskih in vrtnoarhitekturnih izjemnih lastnosti poseben pomen za Republiko
Slovenijo. Zato jo razglašamo za kulturni spomenik državnega pomena z
lastnostmi spomenika oblikovane narave.
2
Lastnosti, ki utemeljujejo razglasitev za
spomenik državnega pomena:
Arboretum Volčji Potok (v nadaljevanju:
Arboretum), sodi med najpomembnejšo vrtno arhitekturno dediščino v Sloveniji.
Preoblikovanje nekdanjega grajskega kompleksa z vključitvijo ohranjenih grajenih
prvin v parkovno zasnovo v krajinskem slogu, uporaba drevnine, grmovnic,
zelnatih trajnic in vodnih motivov ter sožitje z naravnimi lastnostmi območja
označujejo enkratnost Arboretuma. Tematsko zasnovane enote so likovno in
ekološko uravnotežene ter med seboj povezane kot različna krajinska prizorišča.
Posebna vrednota je vključitev vidnih prostorskih kvalitet bližnje (grič Holmec
s cerkvijo) in daljne okolice (Kamniške Alpe) v koncept zasnove.
Zaradi velike raznolikosti rastlinskega
materiala, zbranega v Arboretumu, je ta pomemben tudi v biotskem in genetskem
pogledu.
3
Arboretum leži jugozahodno od Kamnika, med
naseljema Volčji Potok in Hudo, ter ga na jugovzhodu omejuje lokalna cesta
Kamnik Radomlje, na vzhodu Rudniški potok, na zahodu dovozna pot, na severu pa
obsega Grajšinski gozd in Jelovo drago.
Območje obsega zemljišča, parcelne
številke:
1, 2, 3/1, 3/2, 4, 5/1, 5/2, 5/3, 5/4, 6/1,
6/2, 6/3, 7/1, 7/2, 7/3, 8/1, 8/2, 9, 10, 11, 12, 13, 14, 15, 16, 17, 18, 19,
20, 21, 22, 23/1, 23/2, 23/3, 24, 25, 26, 27/1, 27/2, 27/3, 28, 29, 30/1, 30/2,
31, 32, 33, 34, 35, 36, 698/1, 698/2, 698/3, 699, 700, 701, 702, 703, 704, 705,
706, 707, 708, 709, 710, 711, 712, 713, 714/1, 714/2, 714/4, 756, 810, 811,
812, 813, 814, 819, 820, 913 -del, 915-del, 930/1-del, 930/2, 930/8, 932-del,
940-del, 931/2, vse k.o. Volčji Potok, Občina Kamnik;
in zemljišča, parcelne številke:
440/1, 441/1, 445, 446, 447, 448, 449, 450,
451, 452, 453, 454, 455, 456, 470/2, 475, 476, 478, 479, 480, 481, 482, 483,
484, 485, 486, 487, 488, 489, 490, 491, 492 vse k.o. Radomlje, Občina Domžale.
Meja Arboretuma je določena na topografskem
načrtu v merilu 1:5000. Izvirnika načrta, ki sta sestavni del tega odloka,
hrani Ministrstvo za kulturo, Uprava Republike Slovenije za kulturno dediščino
in Javni zavod Republike Slovenije za varstvo kulturne dediščine (v nadaljnjem
besedilu: zavod).
4
Arboretum ima vplivno območje. To so
površine, ki so funkcionalno, ekološke in vidno povezane z Arboretumom.
Vplivno območje obsega grič Homec, obrečno
ravnico ob potoku Kamniški Bistrici ter območja južno, severno in severovzhodno
od Arboretuma.
Meja vplivnega območja je vrisana na
topografskem načrtu iz četrtega odstavka prejšnjega člena.
5
Arboretum, opisan v 3. členu, ki se varuje
kot spomeniška celota, sestavljajo: oblikovan parter v geometrijskem slogu s
historično lokacijo gradu iz 17. stoletja, park v krajinskem slogu, tematske
enote kot so rozarij, zelnate trajnice, vodne rastline, gozd, kisli gozd,
ruševine starega gradu Volčji Potok v gozdu na vrhu Volčjega hriba (EŠD 9912)
in širše območje parka.
Znotraj Arboretuma so tudi druge površine
in objekti, ki nimajo spomeniških lastnosti, so pa funkcionalno in programsko
povezani z njegovim delovanjem. Njihovo urejanje je podrejeno urejanju
spomeniške celote.
6
Arboretum je namenjen:
-       
trajni ohranitvi krajinskih, zgodovinskih in prostorskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika,
-       
znanstveno-raziskovalnemu delu na področju parkovne in krajinske
dendrologije,
-       
učno-demonstracijskemu delu.
7
Na celotnem območju kulturnega spomenika
veljajo splošna načela varstva in urejanja:
1.     
ohranjanje kulturnih, zgodovinskih, krajinskih in ekoloških vrednot v
njihovi celovitosti, neokrnjenosti in izvirnosti,
2.     
podreditev vseh posegov spomeniškim lastnostim kulturnega spomenika,
3.     
zagotavljanje take predstavitve območja in njegovih vrednot, ki ni v
nasprotju z varovanjem celote in njegovih delov.
Na načelih iz prejšnjega odstavka morata
temeljiti programu varstva in razvoja in ureditveni načrt.
8
V Arboretumu ni dovoljeno:
1.     
graditi ali postavljati začasnih ali trajnih objektov, razen tistih, ki
so v skladu s potrjenim programom varstva in razvoja in ureditvenim načrtom,
2.     
spreminjati obliko in značaj poti,
3.     
voziti se s čolni po jezeru,
4.     
voziti se z motornimi vozili, razen za potrebe vzdrževanja in oskrbe,
5.     
reklamirati sponzorje,
6.     
napeljevati komunalne vode.
9
Poleg splošnih prepovedi iz 9. člena v
Arboretumu ni dovoljeno:
1.     
spreminjati vrtno-arhitektonsko zasnovo parkovnih površin,
2.     
odstranjevati drevja in grmovnic,
3.     
dosajati novih rastlinskih osebkov,
4.     
uničevati ali poškodovati drevja in grmovja ter trgati cvetja,
5.     
uničevati, odstranjevati ali premeščati parkovnih objektov (vodnjakov,
plastik), ki so del oblikovalske zasnove,
6.     
spreminjati ekoloških pogojev, ki so potrebni za obstoj in razvoj drevja
in grmovja,
7.     
nabirati semen,
8.     
izvajati golosekov v gozdu.
10
Na vplivnem območju ni dovoljeno izvajati
del in posegov, ki neposredno ali posredno vplivajo negativno na:
1.     
kulturno funkcijo spomenika,
2.     
vidno in doživljajsko privlačnost kulturnega spomenika,
3.     
kvaliteto okolja,
4.     
ekološke razmere.
O obsegu in značaju vpliva presoja
pristojni upravni organ na podlagi mnenja pristojne službe za varstvo kulturne
dediščine.
11
Za upravljanje spomenika se ustanovi Javni zavod
Arboretum Volčji Potok (v nadaljnjem besedilu: javni zavod). Akt o ustanovitvi
javnega zavoda sprejme Vlada Republike Slovenije 2 meseca po uveljavitvi tega
odloka. V aktu o ustanovitvi so podrobneje določene naloge javnega zavoda,
njegovi organi in financiranje.
12
Arboretum se upravlja na podlagi
dolgoročnega dokumenta, programa varstva in razvoja, v katerem se opredeli
programsko in prostorsko vizijo razvoja kulturnega spomenika.
Potrjen program varstva in razvoja je
podlaga letnim načrtom dela in obvezna podlaga za izdelavo ureditvenega načrta.
Na podlagi potrjenega ureditvenega načrta se Arboretum prostorsko ureja.
Program varstva in razvoja vsebuje:
-       
spomeniško-varstveni del,
-       
raziskovalni del,
-       
predstavitveni del,
-       
organizacijsko-upravljalski in
-       
finančni del.
Posamezne sestavine programa varstva in
razvoja morajo biti med seboj usklajene. Program varstva in razvoja mora
vsebovati tudi grafične ponazoritve koncepta programa, temelječe na predhodnih
prostorskih presojah. Program varstva in razvoja pripravi javni zavod na
podlagi strokovnih podlag in preveritev.
Strokovne podlage za spomeniško varstveni
del, v katerih se podrobneje opredelijo spomeniško varstvene lastnosti
zavarovanega območja in njihovo stanje, določijo enote spomenika, smernice za
vzdrževanje in sanacijo posameznih enot, smernice za prezentacijo ter izhodišča
za razvoj arboretuma na prostih površinah, izdela zavod v šestih mesecih po
uveljavitvi tega odloka.
Strokovne podlage za druge elemente
programa varstva in razvoja območja pripravi javni zavod.
13
Vzdrževalna, sanacijska in druga ureditvena
dela se lahko opravljajo le na podlagi potrjenega programa varstva in razvoja
in v okviru prostorskih rešitev, podanih v ureditvenemu načrtu za zavarovano
območje. Do sprejema programa varstva in razvoja je s soglasjem pristojnega
zavoda dovoljeno izvajati vzdrževalna dela.
Izjemoma je dovoljeno izvajati dela iz 2.,
3. in 6. alinee 8. člena in dela iz 1., 2., 3. in 7. alinee 9. člena, če so v
skladu s potrjenim programom varstva in razvoja in ureditvenim načrtom.
14
Ministrstvo za kulturo v treh mesecih po
uveljavitvi tega odloka predlaga organu, pristojnemu za geodetske zadevo,
izvedbo meje spomenika v katastrskih načrtih.
15
Pristojni organ mora v treh mesecih po
uveljavitvi tega odloka na podlagi 13. člena zakona o varstvu kulturne
dediščine (Uradni list RS, št. 7/99) lastnikom izdati odločbe o varstvu
spomenika ali njegovih sestavnih delov.
16
Javni zavod Arboretum, Javni zavod
Republike Slovenije za varstvo kulturne dediščine, ali vsaka druga pravna in
fizična oseba je dolžna pristojno inšpekcijo opozoriti na nepravilnosti ali
posledice škodljivega delovanja na zavarovanem ali vplivnem območju kulturnega
spomenika.
17
Nadzor nad izvajanjem tega odloka opravlja
Inšpektorat Republike Slovenije za varstvo kulturne dediščine.

Kulturni
spomenik državnega pomena; Arboretum Volčji potok (topografski načrt)

Odlok o razglasitvi Arboretuma Volčji Potok za
kulturni spomenik državnega pomena (Uradni list RS, št. 82/99) vsebuje naslednji končni določbi:
»18
Z dnem uveljavitve tega odloka preneha
veljati odločba o zavarovanju drevesnega in cvetličnega parka ter gozdnega
parka v Volčjem potoku pri Radomljah, okraj Kamnik, Uradni list LR Slovenije,
št. 35/50.
19
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi odloka o razglasitvi
Arboretuma Volčji Potok za kulturni spomenik državnega pomena (Uradni list RS,
št. 111/00) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.