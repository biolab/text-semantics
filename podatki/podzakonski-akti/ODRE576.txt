1. člen
Sprejme se splošni del gozdnogospodarskega načrta
gozdnogospodarske enote Domžale, št. 04-12/97 z dne 24. 5. 2000, ki ga je
izdelal Zavod za gozdove Slovenije, Območna enota Ljubljana, za obdobje od 1.
1. 1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Domžale na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Domžale je izdelan v treh izvodih za 3580,30 hektarjev gozdov, ki ležijo
v gozdnogospodarskem območju Ljubljana, v občinah Domžale, Mengeš in Trzin,
oziroma v katastrskih občinah Trzin, Loka, Mengeš, Homec, Radomlje, Rova, Dob, Krtina,
Studenec, Brezovica, Brdo, Ihan, Selo, Dragomelj, Depala vas in Študa.
3. člen
Po en izvod splošnega dela gozdnogospodarskega načrta
gozdnogospodarske enote Domžale je na vpogled na sedežu Zavoda za gozdove
Slovenije, Območne enote Ljubljana, Večna pot 2, Ljubljana, na sedežu Zavoda za
gozdove Slovenije, Krajevne enote Domžale, Ljubljanska 72a, Domžale, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Domžale.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-04/23-99
Ljubljana, dne 5. julija 2000.
Ciril Smrkolj l. r. 
Minister 
za kmetijstvo, gozdarstvo in prehrano