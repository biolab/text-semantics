1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Loški Potok, izdelanega za obdobje od 1. 1. 1998
do 31. 12. 2007.
2. člen
Gradivo iz prejšnjega člena se javno razgrne za 14 dni v prostorih
Zavoda za gozdove Slovenije, Krajevne enote Travna gora, revirnega vodstva v
Loškem Potoku, Hrib 17. Javna razgrnitev se začne osmi dan po objavi tega
sklepa v Uradnem listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Travna gora, ter na kraju javne razgrnitve.
4. člen
V času javne razgrnitve bo v prostorih revirnega vodstva v
Loškem Potoku, Hrib 17, organizirana javna obravnava. Datum javne obravnave bo
objavljen naknadno v prostorih javne razgrnitve.
5. člen
Ta sklep se objavi v Uradnem listu Republike Slovenije.
Št. 322-01-06-1/00
Ljubljana, dne 15. maja 2000.
Ciril Smrkolj l. r. 
Minister za kmetijstvo, 
gozdarstvo in prehrano
 