1. člen
S tem pravilnikom se sprejme gozdnogospodarski načrt gozdnogospodarske
enote Gorjanci (2008–2017), št.
08-03/08 z dne 26. 8. 2008, ki ga je za obdobje od 1. januarja 2008 do 31.
decembra 2017 izdelal Zavod za gozdove Slovenije, Območna enota Brežice.
2. člen
Gozdnogospodarska enota Gorjanci, ki meri 10.346,66 ha, se
nahaja v Gozdnogospodarskem območju Brežice, v občinah Krško, Šentjernej in
Kostanjevica na Krki, oziroma v katastrskih občinah Podbočje, Planina, Črneča
vas, Ostrog, Gradišče, Šentjernej, Vrhpolje, Kostanjevica, Oštrc in Orehovec.
3. člen
V gozdnogospodarski enoti Gorjanci je s 1. Januarjem 2008
ugotovljeno naslednje stanje gozdov:
A)    
lastništvo: 97,75% zasebnih gozdov v lasti fizičnih ali pravnih oseb,
1,93% državnih gozdov in 0,32% gozdov lokalnih skupnosti;
B)    
površina: 5.362,45 ha, od katere je 5.315,58 ha večnamenskih gozdov,
23,40 ha gozdov s posebnim namenom, v katerih gozdnogospodarski ukrepi niso
dovoljeni in 23,47 ha varovalnih gozdov;
C)   
lesna zaloga: 284,6 m3/ha, od tega 44,9 m3/ha
iglavcev in 239,7 m3/ha listavcev;
D)   
tekoči letni prirastek: 7,64 m3/ha, od tega 1,43 m3/ha
iglavcev in 6,21 m3/ha listavcev.
4. člen
(1) V gozdnogospodarskem načrtu gozdnogospodarske enote
Gorjanci (2008–2017) je ob upoštevanju
usmeritev iz gozdnogospodarskega načrta Gozdnogospodarskega območja Brežice,
izdelanega za obdobje od 1. januarja 2001 do 31. Decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Gorjanci določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 4.674,30 ha,
-       
ekološke funkcije na površini 416,73 ha ter
-       
socialne funkcije na površini 97,50 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Gorjanci (2008–2017) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Gorjanci za obdobje od 1. januarja 2008 do
31. decembra 2017 določeni naslednji ukrepi:
-       
najvišji možni posek v višini 259.813 m3, od tega 43.692 m3
iglavcev in 216.121 m3 listavcev,
-       
gojitvena dela, potrebna za ohranitev in razvoj gozdov, na površini
815,18 ha,
-       
nega drogovnjaka na površini 432,45 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 23.420 tulci,
-       
varstvena dela, potrebna za zaščito pred boleznimi in žuželkami, v
obsegu 332 delovnih dni,
-       
nega habitatov prosto živečih živali, in sicer vzdrževanje travinj na
površini 140,84 ha, vzdrževanje grmišč na površini 10,0 ha, vzdrževanje vodnih
površin v obsegu 7,5 delovnih dni ter postavitev valilnic v obsegu 1,5
delovnega dneva.
(2) V gozdnogospodarskem načrtu gozdnogospodarske enote
Gorjanci (2008–2017) so določeni
ukrepi in načini njihove izvedbe tudi na ravneh rastiščnogojitvenih razredov in
odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Gorjanci, v obdobju od uveljavitve
tega pravilnika do 31. decembra 2017, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Gorjanci (2008–2017).
7. člen
Po en izvod gozdnogospodarskega načrta gozdnogospodarske enote
Gorjanci (2008–2017) je na vpogled na
sedežu Zavoda za gozdove Slovenije, Območne enote Brežice, Cesta bratov
Milavcev 61, Brežice, na sedežu Zavoda za gozdove Slovenije, Krajevne enote
Kostanjevica, Ulica talcev 20, Kostanjevica in na Ministrstvu za kmetijstvo,
gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Gorjanci (2008–2017).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-08-8/01/8
Ljubljana, dne 9. decembra 2008
EVA 2008-2311-0040
dr. Milan Pogačnik l.r.
Minister
za kmetijstvo,
gozdarstvo in prehrano