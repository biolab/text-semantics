I
Minister za okolje, prostor in energijo odreja javno
razgrnitev: 
1.     
Predloga državnega lokacijskega načrta za vodnogospodarsko ureditev
Drave od Dogoš do jezu v Melju (v nadaljnjem besedilu: državni lokacijski
načrt), ki ga je izdelal ZUM d.o.o., Maribor (številka projekta 388-3/2000, maj
2004); 
2.     
Povzetka za javnost; 
3.     
Poročila o vplivih na okolje za vodnogospodarsko ureditev Drave na
odseku od Dogoš do jezu v Melju, ki ga je izdelal VGB Maribor, d.d., Maribor
(številka projekta 2571/03, oktober 2003) ter 
4.     
drugih strokovnih podlag, na katerih temeljijo rešitve državnega
lokacijskega načrta.
II
Gradivo iz prejšnje točke bo od 16. 8. 2004 do 14. 9. 2004
javno razgrnjeno: 
-       
na Ministrstvu za okolje, prostor in energijo, Uradu za prostorski
razvoj, Dunajska 21, Ljubljana in 
-       
v prostorih Mestne občine Maribor, Zavod za prostorsko načrtovanje,
Grajska ul. 7, Maribor. 
Izvleček predloga državnega lokacijskega načrta ter povzetek
za javnost bosta od 16. 8. do 14. 9. 2004 javno razgrnjena tudi: 
-       
v prostorih Krajevne skupnosti Malečnik–Ruperče, Malečnik 59, Malečnik, 
-       
v prostorih Mestne četrti Brezje–Dogoše–Zrkovci, Na trati 2, Maribor in 
-       
na spletnih straneh Mestne občine Maribor (www.maribor.si; projekti). 
Javni obravnavi bosta potekali dne 8. 9. 2004: 
-       
ob 17. uri v dvorani Krajevne skupnosti Malečnik–Ruperče, Malečnik 59 in
-       
ob 19. uri v Domu PGD Dogoše, Dupleška cesta 237, Dogoše.
III
Med javno razgrnitvijo in obravnavo lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko poda pisno ali ustno na javni obravnavi, na mestih javne razgrnitve kot
zapis v knjigo pripomb in predlogov ali posreduje na elektronski naslov info.upr@gov.si
(v rubriko »zadeva« navesti ključne besede »Drava: Dogoše – Melje«) do konca
javne razgrnitve. 
O pripombah in predlogih, danih med javno razgrnitvijo,
odloči pripravljavec državnega lokacijskega načrta po predhodnem mnenju
pobudnika izdelave državnega lokacijskega načrta.
IV
Ta sklep se objavi v Uradnem listu Republike Slovenije, na
spletni strani ministrstva za okolje, prostor in energijo (www.gov.si/upp) ter
na krajevno običajen način v dnevniku Večer in na spletnih straneh Mestne
občine Maribor (www.maribor.si).
Št. 352-27-4/00
Ljubljana, dne 22. junija 2004.
EVA 2004-2511-0181
mag. Janez Kopač l. r. 
Minister 
za okolje, prostor in energijo