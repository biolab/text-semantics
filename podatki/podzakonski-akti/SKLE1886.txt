A) osnutka lokacijskega načrta za glavno cesto
Želodnik–Mengeš–Vodice, na odseku Želodnik–Mengeš z obvoznico Mengeš, 
B) predloga sprememb in dopolnitev prostorskih sestavin:
dolgoročnega plana Občine Domžale za obdobje 1986–2000 in srednjeročnega
družbenega plana Občine Domžale za obdobje 1986–1990 za območje Občine Lukovica
v delu, ki ga opredeljuje osnutek lokacijskega načrta, 
dolgoročnega plana Občine Domžale za obdobje 1986–2000 in srednjeročnega
družbenega plana Občine Domžale za obdobje 1986–1990 za območje Občine Domžale
v delu, ki ga opredeljuje osnutek lokacijskega načrta, 
dolgoročnega plana Občine Domžale za obdobje 1986–2000 in
srednjeročnega družbenega plana Občine Domžale za obdobje 1986–1990 za območje
Občine Mengeš v delu, ki ga opredeljuje osnutek lokacijskega načrta.
I
Vlada Republike Slovenije odreja javno razgrnitev osnutka
lokacijskega načrta za glavno cesto Želodnik–Mengeš–Vodice, na odseku
Želodnik–Mengeš z obvoznico Mengeš, ki ga je izdelal LUZ, d.d., pod številko
projekta 5025, v avgustu 2000 (v nadaljevanju: osnutek lokacijskega načrta) in
predlogov sprememb in dopolnitev prostorskih sestavin dolgoročnega plana Občine
Domžale za obdobje 1986–2000 in srednjeročnega družbenega plana Občine Domžale
za obdobje 1986–1990, za območje Občine Lukovica, za območje Občine Domžale ter
za območje Občine Mengeš, v delih, ki jih opredeljuje osnutek lokacijskega načrta,
ki ga je izdelal LUZ, d.d., v avgustu 2000 (v nadaljevanju: spremembe in
dopolnitve planskih aktov občin).
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95 in
11/99) in s prostorskimi sestavinami družbenega plana SR Slovenije za obdobje
od leta 1986 do leta 1990 (Uradni list SRS, št. 2/86, 41/87, 23/89 in Uradni
list RS, št. 72/95 in 11/99), v delu, ki ga opredeljuje osnutek lokacijskega
načrta.
III
Vlada Republike Slovenije predlaga Občini Lukovica, Občini
Domžale in Občini Mengeš v obravnavo in sprejem spremembe in dopolnitve
planskih aktov občin.
IV
Občina Lukovica, Občina Domžale in Občina Mengeš morajo
poskrbeti za izvedbo javne razgrnitve in organizacijo javnih obravnav osnutka
lokacijskega načrta in predloga sprememb in dopolnitev planskih aktov občine.
Javna razgrnitev traja en mesec in se prične peti dan po objavi sklepa v
Uradnem listu Republike Slovenije.
V
V času javne razgrnitve lahko podajo na javno razgrnjen
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Občina Lukovica, Občina Domžale in Občina Mengeš morajo v
roku 30 dni po preteku javne razgrnitve poslati ministru za okolje in prostor
vse zbrane pripombe in predloge. Če v tem roku minister ne prejme pripomb in
predlogov z javne razgrnitve, se šteje, da na osnutek lokacijskega načrta ni
pripomb oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-21/99-4
Ljubljana, dne 26. oktobra 2000.
Vlada Republike Slovenije
dr. Andrej Bajuk l. r. 
Predsednik