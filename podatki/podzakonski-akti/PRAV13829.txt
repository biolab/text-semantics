UVODNE DOLOČBE
1. člen
Na podlagi drugega odstavka 48. člena Zakona o
revidiranju (Uradni list RS, št. 65/08, 63/13 – ZS-K in 84/18; v
nadaljevanju: ZRev-2) določa Pravilnik o stalnem dodatnem strokovnem izobraževanju
pooblaščenih revizorjev (v nadaljevanju: Pravilnik) zahteve za stalno dodatno
strokovno izobraževanje (v nadaljevanju: dodatno izobraževanje) pooblaščenih
revizorjev, oblike izobraževanja, pogoje in način ugotavljanja ter priznavanja
dodatnega izobraževanja kot pogoja za podaljšanje veljavnosti dovoljenja za
opravljanje nalog pooblaščenega revizorja (v nadaljevanju: dovoljenje).
STALNI STROKOVNI RAZVOJ POOBLAŠČENIH REVIZORJEV
2. člen
(1) Izhodišče za določitev obsega in načina vrednotenja dodatnega
izobraževanja je prenovljeni Mednarodni izobraževalni standard 7 – Stalni
strokovni razvoj (International Education Standard 7 – Continuing Professional
Development (Revised)), ki ga je pri Mednarodni zvezi računovodskih strokovnjakov
(IFAC) februarja 2018 izdal Odbor za Mednarodne standarde izobraževanja
računovodskih strokovnjakov (IAESB). Navedeni standard od pooblaščenih
revizorjev zahteva stalni strokovni razvoj in strokovno usposobljenost.
(2) Stalni strokovni razvoj pomeni stalno dodatno
strokovno izobraževanje pooblaščenih revizorjev po pridobitvi dovoljenja in je
obvezno za ohranjanje strokovne usposobljenosti pooblaščenih revizorjev,
zaščito javnega interesa, zagotavljanje kakovostnih storitev za stranke in
druge deležnike ter okrepitev zaupanja javnosti v storitve revidiranja.
(3) Strokovna usposobljenost je usposobljenost za
opravljanje določene naloge v skladu s standardom. Strokovna usposobljenost
presega poznavanje načel, standardov, zasnov, dejstev in postopkov; gre za
povezovanje in uporabo pridobljenega osnovnega znanja, za tehnično
usposobljenost, strokovne spretnosti in poklicne vrednote, etiko ter vedenje.
PODALJŠANJE DOVOLJENJA
3. člen
(1) Dovoljenje velja tri leta od izdaje. Veljavnost
dovoljenja se na zahtevo imetnika podaljša vsakič za tri leta, če opravi
izobraževanje po programu dodatnega izobraževanja v skladu s tem pravilnikom.
(2) Imetnik dovoljenja lahko vloži zahtevo za njegovo
podaljšanje do poteka veljavnosti obstoječega dovoljenja. Agencija za javni
nadzor nad revidiranjem (v nadaljevanju: Agencija) podaljša dovoljenje, če
njegov imetnik predloži dokazila, da je v času veljavnosti obstoječega
dovoljenja opravil dodatno izobraževanje po tem pravilniku v trajanju najmanj
120 ur.
VREDNOTENJE DODATNEGA IZOBRAŽEVANJA
4. člen
(1) Ura izobraževanja kot merska enota v smislu tega
pravilnika je šolska ura (45 minut). Kot dodatno izobraževanje se priznajo
dejanske ure izobraževanja, brez odmorov. Pri preračunu ur izobraževanja se ure
zaokrožujejo navzdol na prvo decimalko.
(2) Vrednotenje dodatnega izobraževanja se izvede v
skladu s sistemom, po katerem je pooblaščeni revizor dolžan opraviti vsaj 120
ur dodatnega izobraževanja v treh letih, to je v času veljavnosti obstoječega
dovoljenja.
(3) Dodatno izobraževanje se deli na izobraževanje z
oznakami A, B ali C. Agencija določi izobraževanju iz zahtevnejših področij
revidiranja in računovodenja oznako A, ostalemu izobraževanju, ki izpolnjujejo
pogoje iz tabele 1, pa oznako B ali C.
Tabela 1: Dodatno izobraževanje po oznakah A, B in C


Oznaka

Področje
  izobraževanja

Organizator oziroma
  vir


A

Zahtevnejša
  področja
-       
  Revidiranje
-       
  Računovodenje

-       
  Agencija za javni nadzor nad revidiranjem
-       
  Slovenski inštitut za revizijo
-       
  Druga institucija, ki jo Agencija pooblasti za vodenje izobraževanja


B

-       
  Revidiranje
-       
  Računovodenje
-       
  Ocenjevanje vrednosti
-       
  Pravo
-       
  Finance
-       
  Informacijske tehnologije in računalniški sistemi
-       
  Davki
-       
  Notranja revizija
-       
  Druga izobraževanja s področja dela pooblaščenih revizorjev

-       
  Izobraževalne institucije s soglasjem Agencije za izvajanje letnega
  programa izobraževanja
-       
  Revizijske družbe, ki organizirajo izobraževanje tudi za zunanje
  udeležence in so od Agencije pridobile predhodno soglasje za izvajanje
  letnega programa izobraževanja


-       
  Objavljanje strokovnih prispevkov


C

-       
  Revidiranje
-       
  Računovodenje
-       
  Ocenjevanje vrednosti
-       
  Pravo
-       
  Finance
-       
  Informacijske tehnologije in računalniški sistemi
-       
  Davki
-       
  Notranja revizija
-       
  Druga izobraževanja s področja dela pooblaščenih revizorjev

-       
  Izobraževalne institucije
-       
  Revizijske družbe (interna izobraževanja)


(4) Agencija na spletni strani objavi seznam izobraževanj z
oznako A ali B. Vse ostale vrste izobraževanja iz zahtevanih področij so
vrednotene kot izobraževanja z oznako C.
5. člen
(1) Pooblaščeni revizor mora z udeležbo na izobraževanju
z oznako A opraviti najmanj polovico potrebnega dodatnega strokovnega
izobraževanja oziroma najmanj 60 ur. Pooblaščeni revizor mora vsako leto
veljavnosti dovoljenja z udeležbo na seminarjih opraviti najmanj šest ur s
področja revidiranja in najmanj šest ur s področja računovodenja.
(2) Pooblaščeni revizor lahko preostale ure potrebnega
dodatnega izobraževanja pridobi z udeležbo na raznih oblikah izobraževanja z
oznako B oziroma C. Z izobraževanjem z oznako C lahko pridobi največ 30 %
oziroma največ 36 ur potrebnega dodatnega izobraževanja.
(3) Obveznost dodatnega izobraževanja za imetnike
nazivov je prikazana v naslednji tabeli.
Tabela 2: Obveznost dodatnega izobraževanja po številu
ur


Oznaka

Zahtevano število ur
v triletnem obdobju

Dodatni pogoj


A

najmanj 60 ur

Najmanj 12 ur vsako
  leto v času veljavnosti obstoječega dovoljenja z udeležbo na seminarjih, od
  tega:
-       
  6 ur s področja revidiranja
-       
  6 ur s področja računovodenja


B

največ 60 ur

/


C

največ 36 ur

/


(4) Če imetnik dovoljenja v času veljavnosti obstoječega
dovoljenja z udeležbo na seminarjih z oznako A ni opravil najmanj 12 ur letno
in nima dokazila o vzroku svoje nezmožnosti, mora v naslednjem letu poleg
rednega obveznega letnega izobraževanja v obsegu 12 ur opraviti še
izobraževanje za preteklo leto v obsegu 24 ur.
6. člen
(1) Pooblaščeni revizor lahko kot strokovno
izobraževanje za podaljšanje dovoljenja z oznako B uveljavlja objavo strokovnih
ali znanstvenih prispevkov v domačih ali tujih publikacijah, na način, ki je
razviden iz Tabele 3:
Tabela 3: Vrste izobraževanja z dokazili


Vrsta izobraževanja

Dokazilo

Priznane ure


Objavljanje
  strokovnih ali znanstvenih prispevkov v domačih ali tujih publikacijah.

-       
  Izvod publikacije, v kateri je bil strokovni ali znanstveni prispevek
  (vpisan v COBISS v tipologijo dokumentov 1.01 do 1.19) objavljen, ter
  predložitev besedila v elektronski obliki v Wordu.
-       
  Če je imetnik dovoljenja soavtor prispevka, se upošteva delež, ki ga
  ima imetnik kot soavtor pri prispevku. Ob prijavi prispevka mora imetnik
  naziva navesti delež soavtorstva.

Obračunska
  stran (število zna­kov brez presledkov + število besed: 1.900)
=
1 ura


(2) Pooblaščeni revizor lahko kot strokovno
izobraževanje za podaljšanje dovoljenja z oznako C uveljavlja vse oblike
izobraževanja s področja revidiranja, računovodenja, ocenjevanja vrednosti,
prava, financ, informacijske tehnologije in računalniških sistemov, davkov,
notranje revizije ali drugih izobraževanj s področja dela pooblaščenih
revizorjev, ki ga opravi na enega od načinov, navedenih v Tabeli 4.
Tabela 4: Vrste izobraževanja z dokazili


Vrsta izobraževanja

Dokazilo

Priznane ure


Vse oblike
  izobraževanja, ki jih organizirajo pravne osebe.

-       
  Originalno potrdilo o udeležbi na izobraževanju, ki se glasi na imetnika
  dovoljenja.
-       
  Program izobraževanja, iz katerega sta razvidna vsebina in trajanje
  izobraževanja pri izobraževanjih z oznako C.

Dejansko število ur


(3) Agencija lahko po lastni presoji v posameznih
primerih zahteva tudi dodatna dokazila.
PRIZNAVANJE DODATNEGA IZOBRAŽEVANJA PRI PREDAVATELJIH
7. člen
(1) Če pooblaščeni revizor predava na seminarjih,
delavnicah, konferencah in drugih oblikah izobraževanja, se mu za vsako uro
predavanj prizna štirikratno število ur znotraj oznake, v katero spada
izobraževanje.
(2) Kot ustrezno dokazilo veljata potrdilo o trajanju
izobraževanja in dokazilo, da je pooblaščeni revizor sodeloval kot predavatelj,
pri čemer predloži gradivo ter program izobraževanja.
DODATNO IZOBRAŽEVANJE PRI DALJŠI ODSOTNOSTI
8. člen
(1) Če se imetnik dovoljenja zaradi dolgotrajnejše
odsotnosti z dela (na primer zaradi porodniškega dopusta, odsotnosti z dela
zaradi bolezni ali zaradi drugih utemeljenih razlogov), ki traja najmanj šest
mesecev, ne more udeleževati dodatnega izobraževanja, mu Agencija na njegovo
prošnjo zahtevano število ur zmanjša sorazmerno s trajanjem njegove nezmožnosti
za dodatno izobraževanje. Imetnik dovoljenja mora prošnji predložiti ustrezna
dokazila o vzroku svoje nezmožnosti.
(2) Če se imetnik dovoljenja zaradi dolgotrajnejšega
bivanja v tujini, ki traja neprekinjeno vsaj šest mesecev, ne more udeleževati
dodatnega izobraževanja, mu Agencija na njegovo prošnjo prizna v tujini
opravljeno dodatno strokovno izobraževanje, če je bilo opravljeno pri članih
Mednarodne zveze računovodskih strokovnjakov združenja (IFAC). Imetnik
dovoljenja mora prošnji predložiti ustrezna dokazila o dolgotrajnejšem bivanju
v tujini in opravljenem dodatnem izobraževanju.
SPREMLJANJE IN DOKAZOVANJE DODATNEGA IZOBRAŽEVANJA
9. člen
(1) Agencija na svoji spletni strani sproti objavlja
seznam izobraževanj, ki jim je določila oznako A ali B, in povezavo do
organizatorja izobraževanja.
(2) Udeležbo na izobraževanju z oznakama A ali B
pooblaščeni revizor dokazuje s potrdilom o udeležbi.
(3) Udeležbo na izobraževanju z oznako C pooblaščeni
revizor dokazuje na način iz drugega odstavka 6. člena tega pravilnika.
VODENJE EVIDENC O DODATNEM IZOBRAŽEVANJU
10. člen
(1) Agencija vodi evidenco o dodatnem izobraževanju
pooblaščenih revizorjev v registru pooblaščenih revizorjev.
(2) Pooblaščeni revizorji sami, skladno z navodili,
vnašajo podatke o udeležbi na dodatnem izobraževanju v register pooblaščenih
revizorjev.

Pravilnik o stalnem dodatnem strokovnem
izobraževanju pooblaščenih revizorjev (Uradni list RS, št. 44/19) vsebuje naslednji prehodni in
končni določbi:
»PREHODNI DOLOČBI
11. člen
(1) Pooblaščeni revizorji, ki jim je Slovenski inštitut
za revizijo izdal ali podaljšal dovoljenje za dve leti, in se to dvoletno
obdobje še ni izteklo ob uveljavitvi tega pravilnika, morajo v obdobju
veljavnosti dovoljenja opraviti dodatno izobraževanje v trajanju najmanj 80 ur
skladno s Pravilnikom o priznanju dodatnega izobraževanja za podaljšanje
veljavnosti dovoljenja za opravljanje nalog pooblaščenega revizorja (Uradni
list RS, št. 110/09 in 9/11; v nadaljevanju: Pravilnik Inštituta).
Agencija na svoji spletni strani objavlja dodeljene oznake A in B za posamezno
izobraževanje za izpolnjevanje pogojev iz Pravilnika Inštituta. Druga dodatna
izobraževanja s področja revidiranja in sorodnih storitev iz 4. člena
Pravilnika Inštituta potrjuje Agencija ob smiselni uporabi Pravilnika
Inštituta.
(2) Za pooblaščene revizorje, ki jim je Agencija izdala
ali podaljšala dovoljenje v času od 12. 1. 2019 do uveljavitve tega
pravilnika, veljajo določbe tega pravilnika, s tem da za prvo leto veljavnosti
dovoljenja, ne velja obveznost udeležbe na obveznih seminarjih iz revidiranja
in računovodenja iz prvega odstavka 5. člena tega pravilnika.
KONČNI DOLOČBI
12. člen
(1) Z uveljavitvijo tega pravilnika se preneha
uporabljati Pravilnik o priznanju dodatnega izobraževanja za podaljšanje
veljavnosti dovoljenja za opravljanje nalog pooblaščenega revizorja (Uradni
list RS, št. 110/09 in 9/11).
(2) Ta pravilnik začne veljati naslednji dan po objavi v
Uradnem listu Republike Slovenije.«.

Pravilnik o spremembah in dopolnitvah
Pravilnika o stalnem dodatnem strokovnem izobraževanju pooblaščenih revizorjev
(Uradni list RS, št. 195/20) vsebuje naslednjo končno določbo:
»6. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
Pravilnika o stalnem dodatnem strokovnem izobraževanju pooblaščenih revizorjev
(Uradni list RS, št. 196/21) vsebuje naslednjo prehodno in
končno določbo:
»PREHODNA IN KONČNA DOLOČBA
5. člen
Za ustrezno izobraževanje z oznako B in C iz področij
izobraževanja, ki so bila dodana s tem pravilnikom, se štejejo izobraževanja,
ki so bila izvedena po uveljavitvi tega pravilnika.
6. člen
Ta pravilnik začne veljati naslednji dan po objavi v Uradnem
listu Republike Slovenije.«.