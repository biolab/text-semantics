1. člen
Ta pravilnik določa obliko in vsebino
diplom, ki jih izdaja Visoka šola za varstvo okolja (v nadaljevanju VŠVO) in so
javna listina. Diplomo dobi študent/-ka, ki opravi vse obveznosti po študijskem
programu za pridobitev javno veljavne izobrazbe.
2. člen
VŠVO izdaja naslednjo vrsto diplom o
pridobljeni javno veljavni izobrazbi:
-       
diplomo o pridobljeni visokošolski strokovni izobrazbi I. stopnje,
-       
diplomo o pridobljeni visokošolski strokovni izobrazbi II. stopnje.
3. člen
Diploma je oblikovana v skladu s celostno
grafično podobo VŠVO. Izdaja se na obrazcu, izdelanem iz posebnega papirja,
dimenzije 420 mm x 297 mm (A3), enkrat zgiban (štiri strani), v
modro-srebrno-beli za prvo stopnjo in v zeleno-srebrno-beli barvi za drugo
stopnjo. Na prvi strani je v zgornjem levem kotu odtisnjen logotip VŠVO v modri
oziroma zeleni barvi in srebrni folio tisk, na drugi strani je odtisnjen
logotip VŠVO v modri oziroma zeleni barvi in srebrni folio tisk, na tretji
strani je napis diploma v srebrnem folio tisku ter žig VŠVO v slepem tisku.
V osrednjem delu diplome so navedeni ime in
priimek, datum, kraj in država rojstva diplomanta/ke, zaključen visokošolski
študijski program, podeljeni strokovni naziv, datum zaključka in datum
podelitve diplome, kraj diplomiranja, zaporedna številka diplome, ime in
priimek ter lastnoročni podpis direktorja/ice in dekana/ice VŠVO.
Vsi podatki na diplomi so zapisani v
modro-črni oziroma zeleno-črni barvi.
Vzorec diplomskih listin je objavljen v
prilogi tega pravilnika in je njegov sestavni del.
4. člen
Sestavni del diplome je tudi »Priloga k
diplomi«, ki vsebuje vse zakonsko zahtevane informacije. Priloga vsebuje datum
izdaje, pečat VŠVO, ime in priimek ter lastnoročni podpis direktorja/ice in
dekana/ice VŠVO.
5. člen
VŠVO izda dvojnik diplome diplomantu, ki je
ustrezno preklical izgubljeno, uničeno ali odtujeno diplomo, če je iz evidence,
ki jo vodi VŠVO razvidno, da mu je bil po zaključenih študijskih obveznostih
izdan izvirnik diplome.
Dvojnik diplome se izda na papirju, ki se
uporablja za izdajo diplom VŠVO, s tem, da je v zgornjem desnem kotu na prvi
strani napisano, da gre za dvojnik.
Na dvojniku diplome se z izjemo zaporedne
številke diplome navedejo podatki, ki jih mora po tem pravilniku vsebovati
diploma, s tem, da se namesto lastnoročnega podpisa pri imenih in priimkih
podpisnikov zapiše "l.r.".
Na hrbtni strani dvojnika diplome
direktor/ica in dekan/ica VŠVO podpišeta klavzulo o skladnosti podatkov
dvojnika diplome s podatki evidence, na temelju katere se dvojnik diplome
izdaja. Na hrbtni strani dvojnika diplome se odtisne pečat VŠVO.
V evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.
6. člen
Z dnem uveljavitve tega pravilnika preneha
veljati Pravilnik o vsebini in obliki diplom Visoke šole za varstvo okolja,
sprejet na 15. seji Senata VŠVO, dne 26. 1. 2012.
7. člen
Ta pravilnik
začne veljati naslednji dan po objavi v Uradnem listu Republike Slovenije.
doc. dr. Boštjan Pokorny l.r.
Dekan VŠVO

Diploma o
pridobljeni visokošolski strokovni izobrazbi I. stopnje
Diploma o
pridobljeni visokošolski strokovni izobrazbi II. stopnje