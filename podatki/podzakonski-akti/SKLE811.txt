1
Vlada Republike Slovenije ugotavlja, da se razmere na Kosovu,
po sprejemu Resolucije Varnostnega sveta Organizacije združenih narodov št.
1244 (1999) in prihodu mednarodnih varnostnih sil ter vzpostavitvi mednarodne
civilne oblasti v tej pokrajini, iz dneva v dan izboljšujejo.
2
Ob upoštevanju priporočil in ocen Visokega komisariata
Združenih narodov za begunce Vlada Republike Slovenije ugotavlja, da so
razmere, zaradi katerih je 8. aprila 1999 za državljane ZRJ z območja Kosova
uvedla režim začasnega zatočišča, v celoti prenehale.
3
Na podlagi ugotovitve iz prejšnjih točk Vlada Republike
Slovenije poziva vse državljane Zvezne republike Jugoslavije z začasnim
zatočiščem v Republiki Sloveniji, da najkasneje do 30. junija 2000 zapustijo
Republiko Slovenijo in se vrnejo v domovino.
4
Osebam z začasnim zatočiščem, katerih vrnitev bo organiziral
Urad Vlade Republike Slovenije za priseljevanje in begunce, bo Republika
Slovenija plačala potne stroške iz Ljubljane do Prištine in enkratno denarno
pomoč v višini 300 DEM. Potni stroški bodo plačani tudi enemu spremljevalcu
družine.
5
Osebam z začasnim zatočiščem, ki se bodo odločile za
samostojno vrnitev, bo Republika Slovenija plačala enkratno denarno pomoč v
višini 600 DEM.
6
Z dnem ko začne veljati ta sklep, osebam iz 2. točke tega
sklepa preneha začasno zatočišče v Republiki Sloveniji, s tem pa vse pravice na
njegovi podlagi.
7
Ta sklep se objavi v Uradnem listu Republike Slovenije in
začne veljati 1. maja 2000.
Št. 262-04/98-5
Ljubljana, dne 9. marca 2000.
Vlada Republike Slovenije
dr. Janez Drnovšek l. r. 
Predsednik
 