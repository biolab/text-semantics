1. člen
S tem pravilnikom se določajo sestavine
obrazca »Priloga k diplomi«.
2. člen
Prilogo k diplomi kot sestavni del diplome
o končanem javnoveljavnem študijskem programu za pridobitev izobrazbe izdajajo
visokošolski zavodi v skladu z zakonom in svojim statutom.
Visokošolski zavodi lahko samostojno
oblikujejo grafično podobo Priloge k diplomi.
3. člen
Priloga k diplomi se izda brezplačno v
slovenskem jeziku in v enem od uradnih jezikov Evropske unije.
Obrazca za Prilogo k diplomi sta
sestavljena tako, kot priporočajo Evropska komisija, Svet Evrope in
Unesco/Cepes. V prilogi št. 1 k temu pravilniku so določene sestavine obrazca
in navodila za izpolnjevanje v slovenskem jeziku, v prilogi 
št. 2 pa v angleškem.

Priloga 1. Priloga k diplomi
Priloga 2: Diploma supplement

Pravilnik o prilogi k diplomi (Uradni list RS,
št. 56/07)
vsebuje naslednji končni določbi:
»4. člen
Z dnem uveljavitve tega pravilnika preneha
veljati Odredba o prilogi k diplomi (Uradni list RS, št. 36/00).
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o Prilogi k
diplomi (Uradni list RS, št. 39/12) vsebuje naslednji končni določbi:
»2. člen
Priloga k diplomi v skladu s tem
pravilnikom se začne izdajati najpozneje za diplomante, ki bodo študij končali
v študijskem letu 2012/2013.
3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o prilogi k
diplomi (Uradni list RS, št. 38/16)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
12. julija 2016.«.

Pravilnik o spremembah Pravilnika o Prilogi k
diplomi (Uradni list RS, št. 68/20)
vsebuje naslednjo končno določbo:
»KONČNA DOLOČBA
2. člen
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1. oktobra
2020.«.