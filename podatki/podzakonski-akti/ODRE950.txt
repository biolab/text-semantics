1. člen
Ta pravilnik določa zahteve pri navajanju podatkov o porabi
električne energije gospodinjskih električnih pečic (v nadaljnjem besedilu:
pečice) na nalepkah in podatkovnih karticah ter v drugih gradivih, ki omogočajo
kupcu, da izbere energijsko učinkovitejšo pečico.
2. člen
Ta pravilnik velja za pečice, ki se napajajo iz električnega
omrežja, in sicer tako za samostojne pečice kot tudi za tiste, ki so del večjih
naprav, ter so obravnavane s standardi iz 7. člena tega pravilnika. 
Ta pravilnik ne velja za: 
-       
pečice, ki se lahko napajajo tudi iz drugih virov energije; 
-       
prenosne pečice, ki niso fiksno nameščene in katerih masa je manjša od
18 kg ter niso namenjene za vgradnjo; 
-       
parne pečice, pri katerih gre za porabo energije pri proizvodnje pare,
če ne gre za pregreto paro.
3. člen
Izrazi, uporabljeni v tem pravilniku, imajo pomen, kot je
določen v pravilniku o energijskih nalepkah za določene vrste gospodinjskih
aparatov (Uradni list RS, št. 104/01).
4. člen
Pečice se z namenom določitve in prikaza energijske
učinkovitosti razvrščajo v razrede energijske učinkovitosti, ki so določeni v
prilogi IV, ki je sestavni del tega pravilnika. Pri pečicah z več prostori je
potrebno razred energijske učinkovitosti določiti za vsak prostor posebej.
5. člen
Vsebina in oblika nalepke, s katero mora biti opremljena
pečica, ponujena za prodajo, je določena v prilogi I, ki je sestavni del tega
pravilnika. Nalepka mora biti nameščena na vidnem mestu na vratih pečice in ne
sme biti zakrita. Pri pečicah z več prostori mora imeti vsak prostor lastno
nalepko razen prostorov, ki niso zajeti s standardi iz 7. člena tega
pravilnika. 
Vsebina podatkovne kartice je določena v prilogi II, ki je
sestavni del tega pravilnika. 
Gradiva, s katerimi se pečice kupcu ponujajo na način iz 9.
člena pravilnika o energijskih nalepkah za določene vrste gospodinjskih
aparatov, morajo vsebovati podatke iz priloge III, ki je sestavni del tega
pravilnika. Ta zahteva velja tudi za pečice, vgrajene v sestavljene kuhinje.
6. člen
Tehnična dokumentacija za gospodinjske električne pečice mora
vsebovati: 
-       
ime in sedež dobavitelja; 
-       
splošni opis pečice, ki zadošča za njeno identifikacijo; 
-       
podatke, vključno z ustreznimi risbami, ki kažejo glavne konstrukcijske
značilnosti pečice, še posebej tiste podatke, ki bistveno vplivajo na porabo
energije; 
-       
poročila o ustreznih meritvah, izvedenih v skladu s standardi iz 7.
člena tega pravilnika; 
-       
navodila za uporabo.
7. člen
Podatki, ki jih zahteva ta pravilnik, morajo biti izmerjeni v
skladu s standardom SIST EN 50304 oziroma s harmoniziranimi standardi iz
seznama standardov, katerih uporaba ustvarja domnevo o skladnosti pečice z
zahtevami tega pravilnika. Seznam teh standardov objavi minister za okolje,
prostor in energijo v soglasju z ministrom, pristojnim za trg v Uradnem listu
Republike Slovenije. 
Podatki na nalepkah in na podatkovnih karticah, ki se
nanašajo na hrup, morajo biti v skladu s pravilnikom o emisiji hrupa
gospodinjskih strojev (Uradni list RS, št. 13/01).
8. člen
Nadzor nad izvajanjem določb tega pravilnika izvaja Tržni
inšpektorat Republike Slovenije.
9. člen
Določba drugega odstavka 7. člena tega pravilnika se začne
uporabljati po objavi seznama standardov o meritvah hrupa pri pečicah v Uradnem
listu Republike Slovenije. 
Določba 10. točke priloge II se začne uporabljati po objavi
seznama standardov za energijske izgube pečic v stanju pripravljenosti v
Uradnem listu Republike Slovenije.
10. člen
Ta pravilnik začne veljati z dnem pristopa Republike
Slovenije Evropski uniji.
Št. 311-23/2003
Ljubljana, dne 26. avgusta 2003.
EVA 2000-2111-0069
mag. Janez Kopač l. r. 
Minister 
za okolje, prostor in energijo

Priloga
I: Vzorec nalepke
Priloga
II. Podatkovna kartica
Priloga
III: Podatki za naročanje po pošti in drugo prodajo na daljavo
Priloga
IV: Razred energijske učinkovitosti
* Ta pravilnik vsebinsko povzema
Direktivo Sveta 2002/40/ES o energijskem označevanju gospodinjskih električnih
pečic.