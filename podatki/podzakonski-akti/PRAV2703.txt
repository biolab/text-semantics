1. člen
S tem pravilnikom se določata program in
postopek opravljanja strokovnih izpitov za poklicne gasilce, in sicer za:
-      
gasilca,
-      
(črtana),
-      
gasilskega inženirja,
-      
poveljnika ali operativnega vodjo gasilske
enote,
-      
predstojnika gasilske enote.
I. PROGRAM STROKOVNIH IZPITOV
2. člen
Strokovni izpit (v nadaljnjem besedilu
tudi: izpit) za gasilca in gasilskega inženirja obsega strokovno – teoretični
in praktični del, strokovni izpit za poveljnika ali operativnega vodjo gasilske
enote in predstojnika gasilske enote pa strokovno – teoretični del.
Minister, pristojen za varstvo pred
požarom, predpiše program dodatnega usposabljanja kandidatov za opravljanje
strokovnega izpita poveljnika ali operativnega vodjo gasilske enote najmanj z
izobrazbo pridobljeno po študijskih programih prve stopnje v skladu z zakonom,
ki ureja visoko šolstvo oziroma izobrazbo, ki ustreza ravni izobrazbe
pridobljene po študijskih programih prve stopnje ter predstojnika gasilske
enote. Udeležba na dodatnem usposabljanju za opravljanje strokovnega izpita za
poveljnika ali operativnega vodjo gasilske enote z izobrazbo pridobljeno po
študijskih programih druge stopnje v skladu z zakonom, ki ureja visoko šolstvo
oziroma izobrazbo, ki ustreza ravni izobrazbe pridobljene po študijskih
programih druge stopnje in predstojnika gasilske enote, ni pogoj za opravljanja
strokovnega izpita.
Uprava Republike Slovenije za zaščito in
reševanje (v nadaljnjem besedilu: uprava) za vsak program dodatnega
usposabljanja oziroma za opravljanje strokovnega izpita določen s tem
pravilnikom, na svoji spletni strani objavi podrobnejši pregled vsebin, predpisov,
strokovne literature in drugih virov, iz katerih kandidati pridobijo potrebno
znanje zahtevano za opravljanje strokovnega izpita.
Programe dodatnega usposabljanja iz
prejšnjega odstavka praviloma izvaja Izobraževalni center za zaščito in
reševanje uprave.
Gasilec
3. člen
Program strokovno-teoretičnega dela izpita
obsega naslednje vsebine:
1.    
požarna varnost,
2.    
osnovne gasilske veščine,
3.    
operativni postopki dela,
4.    
gasilsko orodje in naprave.
4. člen
Program praktičnega dela izpita obsega
praktična opravila pri gašenju požara in reševanju ogroženih ljudi, živali in
premoženja. Opravi se kot praktična vaja z določeno predpostavko.
Gasilski tehnik
5. člen
(črtan)
6. člen
(črtan)
Gasilski inženir
7. člen
Program strokovno tehničnega dela izpita za
gasilskega inženirja obsega naslednje vsebine:
1.    
vodenje in poveljevanje,
2.    
predpise s področja varstva pred požarom,
3.    
tehnično reševanje in nevarne snovi,
4.    
ukrepe varstva pred požarom,
5.    
osnove gradbeništva.
Program iz prejšnjega odstavka obsega tudi
pripravo in zagovor pisne naloge o izvedbi večje gasilske intervencije.
8. člen
Program praktičnega dela izpita obsega
naslednje vsebine:
1.    
pripravo in izvedbo praktične vaje z uporabo
opreme, naprav in drugih sredstev za varstvo pred požarom,
2.    
organiziranje in vodenje intervencij ob naravnih
in drugih nesrečah,
3.    
zavarovanje kraja nesreče in sledov nastanka
požara ter sodelovanje s preiskovalnimi organi pri ugotavljanju vzrokov za
nastanek požara,
4.    
analizo vaje.
Poveljnik ali operativni vodja
gasilske enote
8.a člen
Program strokovnega izpita za poveljnika
ali operativnega vodjo gasilske enote, obsega naslednje vsebine:
1.    
ureditev in pristojnosti lokalne samouprave ter
predpise s področja varstva pred naravnimi in drugimi nesrečami (naravne in
druge nesreče, varstvo pred požarom, gasilstvo),
2.    
predpise o varnosti in zdravju pri delu,
3.    
vodenje in poveljevanje na intervencijah.
Predstojnik gasilske enote
8.b člen
Program strokovnega izpita za predstojnika
gasilske enote, obsega naslednje vsebine:
1.    
ureditev in pristojnosti lokalne samouprave ter
predpise, ki urejajo organizacijo in delovanje zavodov,
2.    
predpise, ki urejajo delovna razmerja,
financiranje in plače v javnem sektorju ter predpise na področju javnega
naročanja,
3.    
predpise s področja varstva pred naravnimi in
drugimi nesrečami (naravne in druge nesreče, varstvo pred požarom, gasilstvo,
varstvo pred utopitvami).
II. OPRAVLJANJE IZPITOV
Komisija za strokovni izpit poklicnih
gasilcev
9. člen
Izpit se opravlja pred komisijo za
strokovne izpite poklicnih gasilcev (v nadaljnjem besedilu: komisija), ki jo
imenuje minister, pristojen za varstvo pred naravnimi in drugimi nesrečami.
Komisija ima predsednika, namestnika predsednika, 6 do 8 članov, ki so
izpraševalci posameznih tem, in dva zapisnikarja. Pri sestavi komisije se
upošteva načelo eksternosti.
10. člen
Predsednik komisije in namestnik
predsednika komisije morata imeti najmanj izobrazbo pridobljeno po študijskih
programih druge stopnje v skladu z zakonom, ki ureja visoko šolstvo oziroma
izobrazbo, ki ustreza ravni izobrazbe pridobljene po študijskih programih druge
stopnje, člani komisije pa najmanj srednjo strokovno izobrazbo. Pri kandidatih
za gasilskega inženirja, za poveljnika ali operativnega vodjo gasilske enote
ali za predstojnika gasilske enote, morajo imeti člani komisije najmanj takšno
stopnjo izobrazbe kot jo ima kandidat za strokovni izpit (v nadaljnjem
besedilu: kandidat).
11. člen
Predsedniku, namestniku predsednika, članom
in zapisnikarjema pripadata plačilo za delo v komisiji in povračilo stroškov v
zvezi s tem delom v višini, ki velja za nadomestila članom izpitne komisije za
strokovne izpite za delo v državni upravi.
Prijava k izpitu
12. člen
Kandidat, ki želi opravljati izpit, vloži
pisno prijavo za izpit na upravo.
Prijavi mora kandidat priložiti dokazila o
strokovni izobrazbi in dokazila o že opravljenem gasilskem izobraževanju za
poklicnega gasilca. Kandidat
za izpit za poveljnika ali operativnega vodjo gasilske enote mora prijavi
priložiti tudi dokazilo o delovnih izkušnjah pri poklicnem opravljanju
operativnih nalog gasilstva.
13. člen
Prijave za izpit obravnava uprava.Če
ugotovi, da kandidat izpolnjuje pogoje za opravljanje izpita, ga o tem obvesti
ter mu določi datum in kraj izpita.
Kandidata, ki ne izpolnjuje predpisanih
pogojev za opravljanje izpita, uprava o tem pisno obvesti.
Izvedba izpita
14. člen
Strokovno-teoretični del izpita opravljajo
kandidati ustno, razen priprave pisne naloge iz 7. člena tega pravilnika, ki se
opravi pisno.
Če je prijavljenih več kandidatov, lahko
komisija določi, da kandidati opravljajo strokovno-teoretični del izpita pisno.
Direktor uprave z razporedom določi sestavo
komisij za posamezne vsebine. Razpored se pošlje vsem članom komisije in
zapisnikarjema.
14.a člen
Poklicnemu gasilcu, ki je po zaključenem
usposabljanju za pridobitev poklica gasilec v Gasilski šoli uspešno opravil
zaključni izpit, se lahko tiste vsebine, ki so enake vsebinam programa
strokovnega izpita, deloma ali v celoti priznajo tudi kot opravljena obveznost
na strokovnem izpitu.
O medsebojni primerljivosti in priznanju vsebin zaključnega
in strokovnega izpita odloči, na zahtevo kandidata za opravljanje strokovnega
izpita, komisija.
15. člen
Poklicni gasilec, ki je že opravil izpit in
je z dodatnim izobraževanjem pridobil višjo stopnjo strokovne izobrazbe, opravi
za pridobitev naslednje stopnje gasilskega poklica po končanem gasilskem
izobraževanju izpit iz vsebin strokovno-teoretičnega in praktičnega dela
izpita, ki na predhodni stopnji niso bile zajete.
Poklicni gasilec, ki je že opravil izpit in
si je pridobil nov gasilski poklic, opravi za pridobitev novega gasilskega
poklica izpit iz vsebin strokovno-teoretičnega in praktičnega dela izpita, ki
na predhodni stopnji niso bile zajete.
16. člen
Kandidat, ki ne opravi strokovno-teoretičnega
dela izpita, ne more opravljati praktičnega dela izpita.
Kandidat, ki ne opravi strokovno-teoretičnega
ali praktičnega dela izpita, lahko ponavlja del izpita v roku, ki ga določi
komisija. Če kandidat tudi v popravnem roku ne opravi izpita ali če med
popravnim rokom odstopi, ponavlja izpit v celoti.
Celotni izpit lahko kandidat ponavlja
dvakrat.
17. člen
Praktični del izpita opravljajo kandidati
za gasilca v Izobraževalnem centru za zaščito in reševanje uprave. Za kandidate
za gasilskega inženirja pa
uprava lahko določi drug kraj opravljanja praktičnega dela izpita.
18. člen
O poteku izpita, vprašanjih na
strokovno-teoretičnem delu izpita, uspehu, ki ga je kandidat dosegel pri
posameznih vsebinah izpita, ter o praktičnem delu se sestavi zapisnik.
Če kandidat opravlja strokovno-teoretični
del izpita ustno, se mu uspeh sporoči neposredno po končanem izpitu. Če pa
izpit opravlja pisno, se mu uspeh sporoči pisno najpozneje v 14 dneh po
opravljanju izpita.
19. člen
Komisija oceni končni uspeh kandidata na
podlagi ocen posameznih vsebin.
Uspeh kandidata oceni komisija z “je
opravil“ ali “ni opravil“.
20. člen
Kandidat, ki je uspešno opravil izpit, dobi
o tem potrdilo.
Potrdilo se izda na obrazcu, ki ga predpiše
direktor uprave.
Potrdilo o opravljenem izpitu podpiše
predsednik komisije.
Če vsebine zaključnega izpita za
gasilca, gasilskega tehnika ali gasilskega inženirja vključujejo tudi vsebine
izpita za te poklice, se opravljen zaključni izpit prizna tudi za izpit. (črtan)
21. člen
Če kandidat brez upravičenega razloga na
določen dan ne opravlja izpita ali če od njega odstopi, ko ga je že začel
opravljati, se šteje, da izpita ni opravil. Upravičenost razlogov presoja
predsednik komisije.
III. EVIDENCA O IZPITIH
22. člen
Uprava vodi za vsakega kandidata spis, ki
vsebuje:
-      
prijavo za opravljanje izpita z vsemi potrebnimi
dokazili,
-      
datum opravljanja izpita,
-      
predpostavko praktične vaje kandidata,
-      
zapisnik iz 18. člena tega pravilnika,
-      
zahtevo za priznanje opravljenih vsebin zaključnega izpita za
opravljeno obveznost strokovnega izpita,
-      
sklep komisije o priznanju vsebin zaključnega izpita za opravljene
vsebine strokovnega izpita,
-      
kopijo potrdila o opravljenem izpitu.
23. člen
Za vse kandidate, ki so opravili izpit, se
vodi knjiga izpitov, ki vsebuje:
-      
zaporedno številko,
-      
ime in priimek kandidata,
-      
datum in kraj rojstva,
-      
številko spisa,
-      
stopnjo in vrsto izobrazbe,
-      
vrsto izpita,
-      
datum opravljanja izpita,
-      
datum izdaje potrdila o opravljenem izpitu.
24. člen
Evidenca iz 22. in prejšnjega člena tega
pravilnika se hrani trajno.

Pravilnik o strokovnih izpitih poklicnih gasilcev
(Uradni list RS, št. 31/00)
vsebuje naslednje prehodne in končne določbe:
»IV. PREHODNE IN KONČNE DOLOČBE
25. člen
Potrdila o opravljenih izpitih poklicnih
gasilcev, izdana po predpisih pred uveljavitvijo tega pravilnika, ostanejo v
veljavi.
26. člen
Z dnem, ko začne
veljati ta pravilnik, preneha veljati pravilnik o strokovnih izpitih poklicnih
gasilcev (Uradni list RS, št. 22/96).
27. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o strokovnih izpitih poklicnih gasilcev (Uradni list RS, št. 108/11) vsebuje naslednjo prehodno in
končno določbo:
»PREHODNA IN KONČNA DOLOČBA
11. člen
Pregled vsebin, strokovne literature in
drugih virov programov dodatnega usposabljanja in programov strokovnega izpita
iz 2. člena tega pravilnika, objavi uprava na svoji spletni strani v treh
mesecih po uveljavitvi tega pravilnika.
12. člen
Za kandidate za pridobitev poklica gasilec,
za katere je bil pred uveljavitvijo tega pravilnika že zaključen razpisni
postopek, se zaključni izpit opravi po dosedanjih določbah pravilnika o
strokovnih izpitih poklicnih gasilcev.
13. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o strokovnih izpitih poklicnih gasilcev (Uradni list RS, št. 35/14) vsebuje naslednjo končno določbo:
»5. člen
Ta pravilnik začne veljati petnajsti dan po
objavi v Uradnem listu Republike Slovenije.«.