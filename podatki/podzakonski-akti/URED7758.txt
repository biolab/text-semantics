1. člen
(vsebina)
Ta uredba določa višino prispevka, ki se plačuje od vsake
poštne pošiljke v notranjem in mednarodnem prometu, razen za knjige, časopise
in revije, ter prispevka, ki se plačuje od vsake vozovnice v medkrajevnem in
mednarodnem letalskem, železniškem, ladijskem in avtobusnem prometu v Tednu
Rdečega križa vsako leto med 8. in 15. majem ter v Tednu solidarnosti
vsako leto med 1. in 8. novembrom.
2. člen
(višina prispevka)
(1) Višina prispevka iz prejšnjega člena znaša
0,17 eura.
(2) Zbrana sredstva se namenijo za humanitarno in
solidarnostno dejavnost Rdečega križa Slovenije ter plačilo stroškov organizacije
Tedna Rdečega križa in Tedna solidarnosti.
(3) Rdeči križ Slovenije vsako leto določi kriterije za
porabo sredstev, pridobljenih v Tednu Rdečega križa in Tednu solidarnosti, ter
o porabi sredstev poroča Upravi Republike Slovenije za zaščito in reševanje
najpozneje do konca marca za preteklo leto.
3. člen
(način plačevanja)
Prispevek od vsake poštne pošiljke iz 1. člena te uredbe se
plačuje v obliki doplačilne znamke, prispevek od vsake vozovnice iz 1. člena te
uredbe pa v obliki doplačilne vozovnice.
KONČNA DOLOČBA
4. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.
Št. 00718-9/2018
Ljubljana, dne 19. aprila 2018
EVA 2018-1911-0009
Vlada Republike Slovenije
dr. Miroslav Cerar l.r.
Predsednik