1. člen
(vsebina)
Ta splošni akt vsebuje načrt uporabe
radijskih frekvenc, s katerim Agencija za pošto in elektronske komunikacije
Republike Slovenije (v nadaljnjem besedilu: agencija) podrobneje opredeli namen
in način uporabe radijskih frekvenc znotraj radiofrekvenčnih pasov, ki so za
posamezne radiokomunikacijske storitve predvideni z Uredbo o načrtu
razporeditve radiofrekvenčnih pasov (Uradni list RS, št. 107/04, 99/08, 3/10; v
nadaljnjem besedilu: uredba).
2. člen
(opredelitev pojmov)
(1) V tem splošnem aktu uporabljeni
pojmi imajo naslednji pomen:
1.    
Državna uporaba je uporaba radijskih frekvenc v
skladu z drugim odstavkom 35. člena Zakona o elektronskih komunikacijah (Uradni
list RS, št. 13/07 – UPB1, 102/07 – ZDRad, 110/09, 33/11; v nadaljnjem besedilu:
ZEKom) izključno za potrebe varnosti in obrambe države ter varstva pred
naravnimi in drugimi nesrečami v sistemih, ki so skupni za celotno območje
Republike Slovenije in jih uporabljajo državni organi ali nosilci javnih
pooblastil.
2.    
Državna souporaba je uporaba radijskih frekvenc
v skladu z drugim odstavkom 35. člena ZEKom-a za potrebe varnosti in obrambe
države ter varstva pred naravnimi in drugimi nesrečami v sistemih, ki so skupni
za celotno območje Republike Slovenije in jih uporabljajo državni organi ali
nosilci javnih pooblastil pod pogojem, da njihova uporaba ne vpliva na uporabo
radijskih frekvenc, ki jih je agencija dodelila z odločbo o dodelitvi radijske
frekvence.
(2) Drugi pojmi, uporabljeni v tem
splošnem aktu, imajo enak pomen, kot je to določeno v ZEKom-u in uredbi.
3. člen
(načrt uporabe radijskih frekvenc)
Ta splošni akt sestavljajo:
-      
tekst
-      
tabeli uporabe radijskih frekvenc (Priloga A:
A1 in A2)
-      
uporabljene kratice (Priloga B)
-      
uporabljeni dokumenti (Priloga C: C1 do C7).
4. člen
(tabeli uporabe radijskih frekvenc)
Prilogo A sestavljata dve tabeli.
V Prilogi A1 (Osnovna tabela) je določena
uporaba radijskih frekvenc za aplikacije, ki so v direktni povezavi z
radiokomunikacijskimi storitvami iz uredbe.
(1) Prvi stolpec tabele (1) določa radiofrekvenčne
podpasove radijskih frekvenc od 9 kHz do 3000 GHz.
(2) V drugem stolpcu tabele (2) so
nevedene radiokomunikacijske storitve, kot so določene v 5. členu ITU
Pravilnika o radiokomunikacijah (Radio Regulations) (v nadaljnjem besedilu:
ITU-RR) za Področje 1. V primeru neskladja veljajo določbe ITU-RR.
(3) V tretjem stolpcu tabele (3) so
vključene radiokomunikacijske storitve kot so določene v uredbi. V primeru
neskladja veljajo določbe uredbe.
(4) V četrtem stolpcu tabele (4) so
navedene radiokomunikacijske storitve v angleškem jeziku, kot so določene v
dokumentu Evropske unije (npr. 2007/344/EC ali novejše).
(5) V petem stolpcu tabele (5) so z
izrazoma »državna uporaba« in »državna souporaba« označene radijske frekvence,
ki so določene za potrebe varnosti in obrambe države ter varstva pred naravnimi
in drugimi nesrečami. Radiokomunikacijske storitve morajo ustrezati splošnim
zahtevam iz drugega in četrtega ter posebnim pogojem iz petega stolpca.
Podrobnejšo razdelitev storitev ureja pristojni organ iz drugega odstavka 35.
člena ZEKom-a v skladu s tem splošnim aktom.
Razdelitev radijskih frekvenc v pasovih
določenih za »državno souporabo« urejata skupaj pristojni organ iz prejšnjega
odstavka in Agencija.
(6) V šestem stolpcu tabele (6) so
določene aplikacije, ki so dovoljene v posameznem frekvenčnem pasu. Opis
sestavljajo:
-      
vrsta aplikacije, ki je določena v dokumentu
Evropske unije (npr. 2007/344/EC ali novejše)
-      
frekvenčni pas
-      
oznaka dokumenta iz Priloge C, ki podrobneje
opredeljuje pogoje uporabe
-      
splošni parametri, ki niso določeni v naštetih
dokumentih.
(7) V sedmem stolpcu tabele (7) so
nevedene aplikacije iz odstavka (6) v angleškem jeziku.
(8) V osmem stolpcu tabele (8) so
navedeni način dodelitve radijskih frekvenc, status in način izračuna števila
točk za plačilo za uporabo radijskih frekvenc.
-      
način dodelitve radijskih frekvenc je določen z
oznako dokumenta (vloge) iz Priloge C.1.2.
-      
status določa, ali je za posamezno aplikacijo
določena primarna ali sekundarna uporaba v skladu z ITU-RR.
-      
način izračuna števila točk za plačilo za
uporabo radijskih frekvenc je naveden kot oznaka izračuna iz Priloge C.1.3. v
skladu z določbami pravilnika, ki določa način izračuna plačil za uporabo
radijskih frekvenc. V primeru neskladja se upoštevajo določbe pravilnika.
-      
dupleksni razmak in/ali širina
radiofrekvenčnega kanala (če je potrebno določiti).
(9) V devetem stolpcu tabele (9) so
informativno navedeni priporočeni standardi, ki zagotavljajo skladnost z
bistvenimi zahtevami Direktive R&TTE (harmonizirani evropski standardi –
EN).
(10) Deseti stolpec tabele (10)
določa, kjer je potrebno, spremembe in/ali spremembe in/ali zahteve za
spremembe uporabe v prehodnem obdobju v slovenskem jeziku.
(11) Enajsti stolpec tabele (11)
določa, kjer je potrebno, spremembe in/ali spremembe in/ali zahteve za
spremembe uporabe v prehodnem obdobju v angleškem jeziku.
V Prilogi A2 je podrobneje določena uporaba
radijskih frekvenc za radiokomunikacijske storitve, ki niso določene v uredbi.
Oznaka posamezne podtabele je naziv
aplikacije v obliki, kot so določene v dokumentih Evropske unije (npr. 2007/344/EC
ali novejše).
(1) Prvi stolpec posamezne tabele (1)
določa radiofrekvenčne podpasove radijskih frekvenc od 9 kHz do
3000 GHz.
(2) V drugem stolpcu tabele (5) so
opredeljene naslednje možnosti:
-      
Civilna uporaba
-      
Državna uporaba
-      
Državna souporaba.
(3) Tretji stolpec posamezne tabele
(6a) je oznaka dokumenta iz Priloge C, ki podrobneje opredeljuje pogoje
uporabe.
(4) V četrtem stolpcu tabele (9) so
informativno navedeni priporočeni standardi, ki zagotavljajo skladnost z
bistvenimi zahtevami Direktive R&TTE (harmonizirani evropski standardi –
EN).
(5) Deseti stolpec tabele (10) določa,
kjer je potrebno, spremembe in/ali spremembe in/ali zahteve za spremembe
uporabe v prehodnem obdobju.
5. člen
(implementacija dokumentov CEPT)
V tabelah C.5 so navedeni dokumenti CEPT,
ki so sestavni del tega splošnega akta. Tabele sestavljajo:
-      
oznaka dokumenta
-      
jezik, v katerem je dostopen dokument (UK
pomeni angleški jezik, SVN pomeni slovenski jezik)
-      
naslov
-      
slovenski opis
-      
status dokumenta v skladu s pravili CEPT
-      
način implementacije.
Status dokumentov v podatkovnem sistemu
CEPT uskladi Agencija v treh mesecih po začetku veljavnosti tega splošnega
akta.
6. člen
(uporaba radijskih frekvenc)
Tehnične rešitve za uporabo radijskih
frekvenc (5. točka prvega odstavka 37. člena ZEKom-a) morajo biti v
skladu:
-      
s predpisom, ki ureja tehnične zahteve za
proizvode in ugotavljanje skladnosti
-      
z bistvenimi zahtevami direktive o radijski in
terminalski opremi (1999/5/ES – R&TTE). Za dokazilo skladnosti z bistvenimi
zahtevami Direktive R&TTE so priporočeni harmonizirani evropski standardi
(EN), standardi sprejeti v Republiki Sloveniji in/ali metode proizvajalcev.
Določba ne velja za aplikacije, ki so v 3.
členu tega splošnega akta določene kot »državna uporaba«.
7. člen
(dopuščena drugačna uporaba radijskih
frekvenc)
Odločbo o dodelitvi radijskih frekvenc,
namenjenih za potrebe meritev, atestiranje in drugih preizkusov radijske opreme
lahko izda agencija tudi v skladu z ostalimi dokumenti Evropske unije, CEPT,
ITU ali standardi ETSI, ki niso sestavni del tega splošnega akta.
Odločbe Agencije morajo ustrezati načelom
prava EU.
8. člen
(spremembe tega splošnega akta)
(1) Agencija lahko brez javnega
predhodnega usklajevanja v splošnem aktu spremeni:
-      
deveti stolpec tabele v prilogi A1 (standardi)
-      
četrti stolpec priloge A2 (standardi)
-      
spisek dokumentov v Prilogi C.1 (zakon in
podzakonski akti)
-      
spisek dokumentov v prilogi C.7 (standardi).
(2) Agencija v treh mesecih po začetku
veljavnosti tega splošnega akta uskladi podatke v Sistemu obveščanja o frekvencah
ERO (EFIS) kot je določeno v dokumentih Evropske unije (npr. 2007/344/EC ali
novejše).
KONČNI DOLOČBI
9. člen
Z dnem uveljavitve tega splošnega akta
preneha veljati Splošni akt o načrtu uporabe radijskih frekvenc (Uradni list
RS, št. 60/09, 42/10).
10. člen
(začetek veljavnosti)
Ta splošni akt začne veljati naslednji dan
po objavi v Uradnem listu Republike Slovenije.
Ljubljana, dne 7. avgusta 2012
EVA 2012-3211-0002
direktor
Franc
Dolenc l.r.
K temu
splošnemu aktu so dali soglasje:

Svet za
  radiodifuzijo

št.
  0012-13/2012/4, 17. 7. 2012


Ministrstvo
  za obrambo

št.
  381-8/2012-65, 13. 7. 2012


Ministrstvo
  za notranje zadeve

št.
  381-68/2012/4 (2841-03), 9. 7. 2012


Ministrstvo
  za infrastrukturo in prostor

št.
  007-77/2012/8-00611142, 24. 4. 2012


Slovenska
  obveščevalno-varnostna agencija

št.
  405-3/2012/25, 30. 7. 2012



A) Tabela
uporabe radijskih frekvenc
B)
Uporabljene kratice
C)
Uporabljeni dokumenti