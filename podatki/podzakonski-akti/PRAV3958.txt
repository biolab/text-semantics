1. člen
Ta pravilnik določa vsebino vloge za izdajo
dovoljenja za opravljanje dopolnilne dejavnosti na kmetiji (v nadaljnjem
besedilu: vloga).
2. člen
Vloga se vloži na pristojno upravno enoto
na obrazcu, ki je kot priloga sestavni del tega pravilnika. Za opravljanje
vsake nove dopolnilne dejavnosti je potrebno pridobiti dovoljenje pristojne
upravne enote.
3. člen
Vsako spremembo, ki se nanaša na vsebino
vloge in prenehanje izvajanja teh dejavnosti, mora nosilec dopolnilne
dejavnosti sporočiti pristojni upravni enoti v roku 30 dni od nastanka
spremembe.

Priloga: Vloga za izdajo dovoljenja za opravljanje
dopolnilne dejavnosti na kmetiji

Pravilnik o vsebini vloge za izdajo dovoljenja
za opravljanje dopolnilne dejavnosti na kmetiji (Uradni list RS, št. 71/01)
vsebuje naslednjo prehodno in končno določbo:
»4. člen
Osebe, ki že opravljajo dopolnilno
dejavnost na kmetiji po zakonu, ki ureja obrt, vložijo vlogo v skladu z
zakonom, ki ureja kmetijstvo, in tem pravilnikom v roku 30 dni po uveljavitvi
tega pravilnika; tem osebam k vlogi ni potrebno priložiti dokazil o
usposobljenosti za opravljanje dopolnilne dejavnosti na kmetiji.
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o vsebini vloge za izdajo dovoljenja za opravljanje dopolnilne
dejavnosti na kmetiji (Uradni list RS, št. 88/01) spreminja 4. člen pravilnika tako,
da se glasi:
»4. člen
Osebe, ki na dan uveljavitve tega
pravilnika že opravljajo dopolnilno dejavnost na kmetiji skladno z veljavnimi
predpisi, vložijo vlogo v skladu z zakonom, ki ureja kmetijstvo, in tem
pravilnikom v roku 6 mesecev po uveljavitvi tega pravilnika; tem osebam k vlogi
ni potrebno priložiti dokazil, razen potrdila oziroma dovoljenja za opravljanje
dejavnosti.«;
ter vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o vsebini
vloge za izdajo dovoljenja za opravljanje dopolnilne dejavnosti na kmetiji (Uradni
list RS, št. 83/05) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.