1. člen
Ta tarifni pravilnik določa način določanja
in obračunavanja nadomestil za storitve in povračil izdatkov Eko sklada,
Slovenskega okoljskega javnega sklada (v nadaljnjem besedilu: sklad) ter način
objave tarife za storitve sklada v zvezi s kreditiranjem naložb varstva okolja.
2. člen
Tarifa za opravljanje storitev sklada je v
prilogi, ki je sestavni del tega pravilnika. Vsakokrat veljavna tarifa vsebuje
tudi višine nadomestil, ki se skladno s tarifo določijo v posameznem javnem
razpisu ali pozivu sklada, in se javno objavi v elektronski obliki na spletnih
straneh sklada.
3. člen
Sklad oziroma pooblaščenec sklada za
opravljene storitve zaračuna uporabniku storitev nadomestilo oziroma povračilo
izdatkov za stroške sklada po tarifi.
4. člen
Uporabnik storitev je dolžan plačati
znesek, obračunan po vsakokrat veljavni tarifi sklada, najkasneje v roku osmih
dni od izstavitve računa, oziroma v roku, določenem s tarifo.
Obveznosti po tem pravilniku se obračunajo
na način in po postavkah, določenih s tarifo.
Zneski iz tarife ne vključujejo davka na
dodano vrednost.
5. člen
Uporabnik storitev plača tudi stroške v
zvezi z zavarovanjem terjatev sklada, predvsem notarske stroške za pripravo in
podpis sporazuma o zavarovanju denarnih terjatev sklada, sodne in druge takse,
stroške cenitev vrednosti zastavljenega premoženja oziroma premoženja,
ponujenega v zavarovanje, in drugih potrebnih izvedenskih mnenj.

Priloga:
Tarifa za storitve sklada

Tarifni pravilnik o
nadomestilih za opravljanje storitev Eko sklada, Slovenskega okoljskega javnega
sklada (Uradni list RS, št. 72/10)
vsebuje naslednji končni določbi:
»6. člen
Z dnem uveljavitve tega tarifnega
pravilnika preneha veljati Tarifni pravilnik o nadomestilih za opravljanje
storitev Ekološkega sklada Republike Slovenije, javnega sklada (Uradni list RS,
št. 12/08).
7. člen
Ta tarifni pravilnik začne veljati
naslednji dan po objavi v Uradnem listu Republike Slovenije.«.

Spremembe Tarifnega
pravilnika o nadomestilih za opravljanje storitev Eko sklada, Slovenskega
okoljskega javnega sklada (Uradni list RS, št. 24/12)
vsebujejo naslednjo končno določbo:
»3. člen
Te spremembe
tarifnega pravilnika začnejo veljati naslednji dan po objavi v Uradnem listu Republike
Slovenije.«.

Sprememba Tarifnega pravilnika o nadomestilih za opravljanje storitev Eko
sklada, Slovenskega okoljskega javnega sklada (Uradni list RS, št. 64/14)
vsebuje naslednjo končno določbo:
»2. člen
Ta sprememba tarifnega pravilnika začne
veljati naslednji dan po objavi v Uradnem listu Republike Slovenije.«.