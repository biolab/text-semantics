1
Ta sklep določa obveznost četrtletnega
poročanja o poslovanju poslovnih subjektov, ki so obvezniki poročanja tudi po
Navodilu o vsebini in načinu poročanja statističnih podatkov za Četrtletno
raziskovanje o poslovanju poslovnih subjektov (POSL-P/ČL), ki ga izda
Statistični urad Republike Slovenije (v nadaljevanju: navodilo SURS). Banka
Slovenije uporablja podatke po tem sklepu za statistične namene v skladu z
Zakonom o državni statistiki (Uradni list RS, št. 45/95 in 9/01), za potrebe
analize in zagotavljanja finančne stabilnosti v skladu z ZBS-1 in za izvajanje
drugih nalog in pristojnosti, ki jih ima v skladu s predpisi.
2
Obvezniki četrtletnega poročanja so
poslovni subjekti (gospodarske družbe, podružnice tujih podjetij in zadruge),
ki zagotavljajo reprezentativnost podatkov, in sicer:
-       
vse gospodarske družbe, zadruge in podružnice tujih podjetij, ki imajo
več kot 49 zaposlenih,
-       
del gospodarskih družb, zadrug in podružnic tujih podjetij, ki imajo 49
ali manj zaposlenih; ki jih v skladu s svojimi pristojnostmi določi Statistični
urad Republike Slovenije (v nadaljevanju SURS) z metodo vzorčenja.
Seznam obveznikov poročanja iz prejšnjega
odstavka določi SURS v skladu z navodilom SURS.
3
Obvezniki poročanja iz druge točke tega
sklepa morajo zagotavljati podatke iz bilance stanja, iz izkaza poslovnega
izida, o investicijah in druge podatke o poslovanju na podlagi vprašalnika
Četrtletni vprašalnik o poslovanju poslovnih subjektov (POSL-P/ČL), ki je
določen z navodilom SURS.
Vprašalnik vsebuje štiri tabele, ki jih
zavezanci izpolnijo vsako četrtletje, in tabelo 5, ki jo izpolnijo samo za
zadnje četrtletje, in sicer:
-       
Tabela 1: Podatki iz bilance stanja
-       
Tabela 2: Podatki iz izkaza poslovnega izida
-       
Tabela 3: Investicije v osnovna sredstva
-       
Tabela 4: Drugi podatki
-       
Tabela 5: Letni dodatek.
Tabeli 1 in 2 predstavljata krajšo
različico poenotenih obrazcev bilance stanja in izkaza poslovnega izida,
določenih z Navodilom o predložitvi letnih poročil in drugih podatkov
gospodarskih družb, zadrug in samostojnih podjetnikov posameznikov (Uradni list
RS, št. 7/08, 8/09, 107/09 in 109/10).
4
Guverner lahko z navodilom podrobneje
določi vsebino, obliko in način poročanja podatkov v skladu s tem sklepom, z
namenom zmanjševanja bremena obveznikov poročanja pa lahko Banka Slovenije
pridobi podatke iz tega sklepa tudi iz obstoječih virov drugih institucij.
Banka Slovenije bo v skladu s prejšnjim
odstavkom podatke, določene s tem sklepom, pridobila od Agencije Republike
Slovenije za javnopravne evidence in storitve ter SURS na način in v obliki,
kot je določeno v medsebojnem dogovoru z obema institucijama.
5
Podatke na podlagi tega sklepa obvezniki
zagotavljajo četrtletno, in sicer:
-       
prvo četrtletje: od 10. aprila do 30. aprila tekočega leta;
-       
drugo četrtletje: od 10. julija do 31. julija tekočega leta;
-       
tretje četrtletje: od 10. oktobra do 31. oktobra tekočega
leta;
-       
četrto četrtletje: od 10. januarja do 31. januarja naslednjega
leta.
6
Z dnem uveljavitve tega sklepa preneha
veljati Sklep o četrtletnem poročanju podatkov o poslovanju poslovnih subjektov
(Uradni list RS, št. 20/11).
7
Ta sklep začne veljati naslednji dan po
objavi v Uradnem listu Republike Slovenije.
 
Ljubljana, dne 18. decembra 2012
Predsednik
Sveta Banke Slovenije
Marko Kranjec l.r.