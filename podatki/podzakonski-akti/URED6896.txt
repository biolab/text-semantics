1. člen
(vsebina)
Ta uredba določa metodologijo za določitev
razvitosti občin na podlagi:
-       
kazalnikov razvitosti občine, ki so: bruto dodana vrednost gospodarskih
družb na zaposlenega, osnova za dohodnino na prebivalca občine in število
delovnih mest na število delovno aktivnega prebivalstva občine,
-       
kazalnikov ogroženosti občine, ki so: indeks staranja prebivalstva
občine ter stopnja registrirane brezposelnosti in stopnja delovne aktivnosti na
območju občine,
-       
kazalnikov razvojnih možnosti, ki so: oskrbljenost z dobrinami in
storitvami javnih komunalnih služb (delež prebivalcev, ki imajo priključek na
javno kanalizacijo), opremljenost s kulturno infrastrukturo (kulturni spomeniki
in objekti javne kulturne infrastrukture), delež območij Natura 2000 v občini
in poseljenost občine.
2. člen
(organi za pripravo podatkov in obdobje,
ki se upošteva pri izračunu kazalnikov)
(1) Za določitev kazalnikov iz
prejšnjega člena se določijo naslednji organi za pripravo podatkov in obdobje,
ki se upošteva pri izračunu kazalnikov:
 


Kazalnik

Organ, pristojen za
  pripravo podatkov

Obdobje, ki se upošteva
  pri izračunu kazalnika


1. Kazalniki
  razvitosti občine:

 

 


bruto dodana vrednost
  gospodarskih družb na zaposlenega

Agencija Republike
  Slovenije za javnopravne evidence in storitve

2010, 2011, 2012 in
  2013


osnova za dohodnino na
  prebivalca občine

Finančna uprava
  Republike Slovenije

2009, 2010, 2011 in
  2012


 

Statistični urad
  Republike Slovenije

2009, 2010, 2011 in
  2012


število delovnih mest
  na število delovno aktivnega prebivalstva občine

Statistični urad
  Republike Slovenije

2010, 2011, 2012 in
  2013


2. Kazalniki
  ogroženosti občine:

 

 


indeks staranja
  prebivalstva občine

Statistični urad
  Republike Slovenije

2011, 2012, 2013 in
  2014


stopnja registrirane
  brezposelnosti
na območju občine

Statistični urad
  Republike Slovenije

2010, 2011, 2012 in
  2013


stopnja delovne
  aktivnosti na območju občine

Statistični urad
  Republike Slovenije

2010, 2011, 2012 in
  2013


3. Kazalniki
  razvojnih možnosti občine:

 

 


oskrbljenost z
  dobrinami in storitvami javnih komunalnih služb (delež prebivalcev, ki imajo
  priključek na javno kanalizacijo)

Geodetska uprava
  Republike Slovenije Statistični urad Republike Slovenije

1. 7. 2014
2014


opremljenost s kulturno
  infrastrukturo (kulturni spomeniki in objekti javne kulturne infrastrukture)

Ministrstvo za kulturo

stanje
  26. 9. 2014 (kulturni
spomeniki)
2010 (javna kulturna
  infrastruktura)


 

Statistični urad
  Republike Slovenije

2014


delež območij Natura
  2000 v občini

Ministrstvo za okolje
  in prostor

2013


poseljenost občine

Statistični urad
  Republike Slovenije

2011, 2012, 2013 in
  2014


(2) Kazalnik opremljenosti s kulturno
infrastrukturo (kulturni spomeniki in objekti javne kulturne infrastrukture) je
aritmetično povprečje števila kulturnih spomenikov in števila objektov javne
kulturne infrastrukture, preračunano na prebivalca in na površino občine.
3. člen
(standardizacija kazalnikov)
(1) Vrednosti
posameznih kazalnikov, ki jih zagotavljajo pristojni organi iz prejšnjega
člena, se standardizirajo, in sicer na naslednji način:


standardizirana
  vrednost kazalnika za občino

=

(dejanska vrednost
  kazalnika za občino – minimalna vrednost kazalnika)


(maksimalna
  vrednost kazalnika – minimalna vrednost kazalnika)


(2) Za
kazalnike indeks staranja prebivalstva občine, stopnja registrirane
brezposelnosti na območju občine, opremljenost s kulturno infrastrukturo
(kulturni spomeniki in objekti javne kulturne infrastrukture), delež območij
Natura 2000 v občini in poseljenost občine se standardizirana vrednost
kazalnika uporabi tako, da se standardizirana vrednost kazalnika odšteje od
vrednosti 1.
4. člen
(izračun koeficienta razvitosti občine)
(1) Koeficient razvitosti občine je
razmerje med vrednostjo aritmetičnega povprečja standardiziranih vrednosti
kazalnikov v občini in vrednostjo aritmetičnega povprečja standardiziranih
vrednosti kazalnikov v državi, pri čemer je koeficient povprečne razvitosti
občin v državi 1,00.
(2) Koeficient
razvitosti občine se izračuna na naslednji način:


koeficient
  razvitosti občine

=

vsota
  standardiziranih vrednosti kazalnikov v občini/število kazalnikov


vsota
  standardiziranih vrednosti kazalnikov v državi/število kazalnikov


(3) Koeficient
razvitosti občine se zaokroži navzgor na dve decimalni mesti.
5. člen
(obdobje, za katero se določi razvitost
občine)
Ta uredba se uporablja za določitev
koeficientov razvitosti občin za leto 2015.
6. člen
(koeficient razvitosti nove občine)
Koeficient razvitosti nove občine, za
katero podatki o kazalnikih iz 2. člena te uredbe ne obstajajo, se določi v
enaki višini, kot je določen za prejšnjo občino.
7. člen
(prenehanje veljavnosti)
Z dnem uveljavitve te uredbe preneha
veljati Uredba o metodologiji za določitev razvitosti občin (Uradni list RS,
št. 102/12).
8. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.
Št. 00712-53/2014
Ljubljana, dne 24. decembra 2014
EVA 2014-1611-0102
Vlada Republike Slovenije
dr. Miroslav Cerar l.r.
Predsednik