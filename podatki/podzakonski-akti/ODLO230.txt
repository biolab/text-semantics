1
Za kulturni spomenik državnega pomena se razglasi enoto
dediščine:
-       
 Dolane – Grad Borl (EŠD 35).
Enota ima zaradi kulturnih, krajinskih, umetnostno
arhitekturnih, zgodovinskih in drugih izjemnih lastnosti poseben pomen za
Republiko Slovenijo. Zato jo razglašamo za kulturni spomenik državnega pomena z
lastnostmi kulturne krajine, umetnostno arhitekturnega spomenika in
zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Grad Borl je izpostavljena prostorska dominanta na prepadni
skali nad Dravo, eden najstarejših dokumentiranih gradov območja, stavba z
zgodovino iz srednjega veka in baročnega obdobja in pomemben spomenik iz
obdobja druge svetovne vojne. Krajinsko izjemna zasnova je prepoznaven simbol
spodnjega dela Dravske doline.
3. člen
Spomenik obsega zemljišča, parcelne številke *3, *4/1, *4/2,
*4/3, 1/28, 1/34, 1/35 (del), 1/4, 1/5, 1/7, 10/1, 11/3, 258/12 (del), 258/6,
263/1 (del), 6/2 (del), 8, 9, vse k.o. Dolane.
Meja spomenika je vrisana na katastrskem načrtu v merilu
1:2880 in na temeljnem topografskem načrtu v merilu 1:5000. Izvirnika načrtov,
ki sta sestavni del tega odloka, hranita Ministrstvo za kulturo, Uprava
Republike Slovenije za varstvo kulturne dediščine in Javni zavod Republike
Slovenije za varstvo kulturne dediščine (v nadaljevanju: zavod).
Vplivno območje spomenika obsega vse odprte in grajene
površine v radiju 300 m okoli zarisane meje spomenika ter območja v širši
okolici, na katerih bi bili lahko postavljeni objekti ali zasajene kulture, ki
bi s svojo velikostjo, obliko ali funkcijo lahko negativno vplivali na
zaščitene elemente spomenika.
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih in zgodovinskih
vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika, predvsem tlorisnih razporedov, gabaritov in
ohranjene opreme,
-       
podrejanje vsake rabe in vseh posegov v grad in njegove robne površine
ohranjanju in vzdrževanju varovanih spomeniških lastnosti in muzejski
namembnosti,
-       
podrejanje vsake rabe in vseh posegov v vplivni odprti prostor ohranjanju
varovanje vedut na grad,
-       
omogočanje predstavitve celote in posameznih zaščitenih elementov in
dostopnost javnosti v meri, ki ne ogroža varovanja gradu in v 2. točki odloka
imenovanih posameznih elementov te enote,
-       
znotraj območja spomenika je prepovedano postavljanje objektov trajnega
ali začasnega značaja, vključno z nadzemno in podzemno infrastrukturo ter
nosilci reklam, razen v primerih, ki jih s predhodnim kulturnovarstvenim
soglasjem odobri pristojni zavod.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih in
zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku ter drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarsteni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Kulturni
spomenik državnega pomena; Grad Borl (topografski načrt)

Odlok o razglasitvi Gradu Borl za kulturni
spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi Gradu
Borl za kulturni spomenik državnega pomena (Uradni list RS, št. 22/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.