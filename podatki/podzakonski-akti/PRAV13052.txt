I. SPLOŠNA DOLOČBA
1. člen
(vsebina)
Ta pravilnik določa obliko in način vodenja vodne knjige,
način posredovanja listin, sporočanja podatkov in dostopa do njih ter način
določanja materialnih stroškov posredovanih informacij.
II. OBLIKA IN NAČIN VODENJA VODNE KNJIGE
2. člen
(oblika vodne knjige)
Vodna knjiga je javna knjiga in je sestavljena iz:
-       
evidence o podeljenih vodnih pravicah;
-       
evidence o evidentirani posebni rabi vode;
-       
evidence o izdanih vodnih soglasjih in
-       
zbirke listin.
3. člen
(način vodenja vodne knjige)
(1) Vodno knjigo vodi Direkcija Republike Slovenije za
vode (v nadaljnjem besedilu: direkcija).
(2) Vodna knjiga se vodi v elektronski obliki. Zbirka
listin se vodi in hrani v fizični ali elektronski obliki.
(3) Direkcija opravlja vpise v evidence o podeljenih
vodnih pravicah, o evidentirani posebni rabi vode in o izdanih vodnih soglasjih
ter izdaja izpise iz evidenc in prepise listin iz zbirke listin.
4. člen
(evidenca o podeljenih vodnih pravicah)
(1) Evidenca o podeljenih vodnih pravicah je sestavljena
iz:
-       
zbirke podatkov o podeljenih vodnih dovoljenjih in
-       
zbirke podatkov o podeljenih koncesijah.
(2) Vpis v evidenco o podeljenih vodnih pravicah se
opravi na podlagi:
1.     
pravnomočne odločbe o izboru ali določitvi koncesionarja;
2.     
sklenjene koncesijske pogodbe in aneksov h koncesijski pogodbi;
3.     
pravnomočnega vodnega dovoljenja;
4.     
pravnomočne odločbe, s katero se ugotovi, da je koncesija prenehala
delno ali v celoti;
5.     
pravnomočne odločbe, s katero se ugotovi, da je vodno dovoljenje
prenehalo delno ali v celoti;
6.     
pravnomočne odločbe, s katero se odvzame koncesija ali vodno dovoljenje;
7.     
pravnomočnega sklepa, s katerim se koncesijska pogodba razdre, oziroma
sklenjenega sporazuma o prenehanju koncesijske pogodbe;
8.     
pravnomočne odločbe o prenosu vodne pravice;
9.     
drugih aktov, ki vplivajo na izvajanje vodne pravice.
(3) V evidenco o podeljenih vodnih pravicah se vpisujejo
podatki o:
1.     
aktu, na podlagi katerega je bila vodna pravica podeljena, spremenjena
ali je prenehala (naslov akta, opravilna številka in datum akta);
2.     
vrsti podeljene vodne pravice (vodno dovoljenje ali koncesija);
3.     
imetniku ali začasnem imetniku vodne pravice, in sicer: firma, sedež,
matična številka in davčna številka za pravno osebo ter osebno ime, naslov in
davčna številka za fizično osebo;
4.     
namenu vodne pravice, opredeljenem s klasifikacijsko številko v skladu s
predpisom, ki ureja klasifikacijo vrst posebne rabe vode in naplavin;
5.     
obsegu vodne pravice;
6.     
obveznosti izvajanja monitoringa odvzetih količin vode;
7.     
opisu vodnega vira, ki je predmet vodne pravice:
- 
geografska opredelitev (zajem, izpust, centroid območja in območje,
namenjeno za izvajanje vodne pravice),
- 
vrsta,
- 
enolični identifikator,
- 
ime,
- 
lokacija (koordinate v državnem koordinatnem sistemu v vektorski obliki
s točkami, linijami in območji, identifikacijska oznaka parcele);
8.     
obdobju trajanja vodne pravice in
9.     
drugih podrobnostih v zvezi s podeljeno vodno pravico:
- 
izdatnost vodnega vira, če gre za odvzem iz podzemne vode (izvir,
črpalna vrtina ipd.);
- 
ekološko sprejemljiv pretok, kjer je predpisan;
- 
ime kopališča, če obstaja, v primerih rabe vode za potrebe dejavnosti
kopališč;
- 
trajanje kopalne sezone v primerih rabe vode za potrebe dejavnosti
naravnih kopališč;
- 
identifikacijska oznaka parcele, ki se namaka, v primerih rabe vode za
namakanje kmetijskih zemljišč in drugih površin;
- 
ime namakalnega sistema, če obstaja, v primerih rabe vode za namakanje
kmetijskih zemljišč in drugih površin;
- 
obdobje odvzemanja vode v letu, če je določeno, v primerih rabe vode za
namakanje kmetijskih zemljišč in drugih površin;
- 
ime ribnika, če obstaja, v primerih rabe vodnega javnega dobra za
gojenje sladkovodnih organizmov in za izvajanje športnega ribolova v
komercialnih ribnikih;
- 
identifikacijska oznaka parcele komercialnega ribnika v primerih rabe
vodnega javnega dobra za izvajanje športnega ribolova v komercialnih ribnikih;
- 
ime pristanišča oziroma vstopno-izstopnega mesta, če obstaja, v primerih
rabe vodnega ali morskega javnega dobra za obratovanje pristanišč in rabe
vodnega javnega dobra za obratovanje vstopno-izstopnih mest v skladu s
predpisi, ki urejajo plovbo po celinskih vodah;
- 
ime smučišča, če obstaja, v primerih rabe vode za zasneževanje smučišč
in drugih površin;
- 
ime hidroelektrarne, če obstaja, v primerih rabe vode za proizvodnjo
električne energije;
- 
ime mlina, žage ali podobne naprave, če obstaja, v primerih rabe vode za
pogon vodnega mlina, žage ali podobne naprave;
- 
vplivno območje izvajanja vodne pravice, kjer je določeno, v primerih
rabe vode za proizvodnjo električne energije in
- 
sprememba temperature vode v primerih rabe vode za pridobivanje toplote
ali ogrevanje.
(4) Če je več imetnikov vodne pravice, se v vodno knjigo
vpiše tudi podatek o obsegu oziroma deležu vodne pravice vsakega imetnika vodne
pravice.
(5) Podatki iz tretjega in četrtega odstavka tega člena
se hranijo trajno.
5. člen
(evidenca o evidentirani posebni rabi vode)
(1) Vpis v evidenco o evidentirani posebni rabi vode se
opravi na podlagi predloga za evidentiranje posebne rabe vode v skladu s
predpisom, ki ureja evidentiranje posebne rabe vode.
(2) Podatki iz evidence iz prejšnjega odstavka se
hranijo trajno.
6. člen
(evidenca o izdanih vodnih soglasjih)
(1) Vpis v evidenco o izdanih vodnih soglasjih se opravi
na podlagi pravnomočnega vodnega soglasja.
(2) V evidenco o izdanih vodnih soglasjih se vpisujejo
podatki o:
1.     
imetniku vodnega soglasja, in sicer: firma in sedež za pravno osebo ter
osebno ime in naslov za fizično osebo;
2.     
geografski opredelitvi posega (identifikacijska oznaka parcele);
3.     
vrsti posega, za katerega je bilo izdano vodno soglasje:
- 
poseg na vodnem ali priobalnem zemljišču;
- 
poseg, ki je potreben za izvajanje javnih služb v skladu z zakonom, ki
ureja vode;
- 
poseg, ki je potreben za izvajanje posebne rabe vode;
- 
poseg na varstvenih in ogroženih območjih;
- 
poseg zaradi odvajanja odpadnih voda;
- 
poseg, kjer lahko pride do vpliva na podzemne vode, zlasti bogatenje
vodonosnika ali vračanje vode v vodonosnik;
- 
hidromelioracija in druga kmetijska operacija, gozdarsko delo, rudarsko
delo ali drug poseg, zaradi katerega lahko pride do vpliva na vodni režim;
4.     
številki in datumu izdanega vodnega soglasja ter
5.     
opisu posega v prostor in podatki o drugih podrobnostih v zvezi s
posegom, zlasti podatki o:
- 
projektni dokumentaciji, ki je podlaga za izdajo vodnega soglasja;
- 
imenu vodotoka v primerih posegov na vodnem ali priobalnem zemljišču;
- 
pravici graditi (identifikacijska oznaka parcele s podeljeno pravico
graditi);
- 
vrsti vodne pravice (vodno dovoljenje ali koncesija) v primerih posega,
ki je potreben za izvajanje vodne pravice, ter
- 
varstvenem in ogroženem območju.
III. DOSTOP DO PODATKOV TER NAČIN POSREDOVANJA LISTIN IN SPOROČANJA
PODATKOV
7. člen
(dostopnost podatkov)
(1) Vsakdo ima pravico pregledovati podatke ter
zahtevati in pridobiti izpiske iz vodne knjige.
(2) Dostop do podatkov v vodni knjigi je omogočen v
skladu s predpisi, ki urejajo varstvo osebnih podatkov, in predpisi, ki urejajo
dostop do informacij javnega značaja.
(3) Vpogled v podatke evidenc vodne knjige je brezplačen
in omogočen na spletnem portalu »eVode«, ki ga upravlja direkcija.
(4) Direkcija na spletnem portalu iz prejšnjega odstavka
zagotavlja informativni grafični prikaz prostorskih podatkov iz evidenc vodne
knjige z uporabo pregledovalnika, ki omogoča pregledovanje prostorskih
podatkov.
8. člen
(posredovanje listin in podatkov)
(1) Listine in podatki se posredujejo in sporočajo
osebno, v elektronski obliki in po pošti.
(2) Za posredovanje izpiskov iz vodne knjige se prosilcu
zaračunajo stroški v skladu s predpisi, ki določajo zaračunavanje stroškov v
zvezi z informacijami javnega značaja.
IV. PREHODNA IN KONČNI DOLOČBI
9. člen
(prevzem obstoječih evidenc in vzpostavitev vodne knjige)
(1) Direkcija v 30 dneh od uveljavitve tega pravilnika
prevzame v vodenje in v arhiv vse obstoječe evidence in zbirko listin, ki so se
vodile na podlagi Pravilnika o vodni knjigi (Uradni list RS, št 10/12).
(2) Direkcija vzpostavi vodno knjigo na podlagi tega
pravilnika najpozneje do 31. decembra 2018.
10. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
vodni knjigi (Uradni list RS, št. 10/12).
11. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-21/2017
Ljubljana, dne 15. junija 2018
EVA 2017-2550-0007
Irena Majcen l.r.
Ministrica
za okolje in prostor