I. UVODNA DOLOČBA
1. člen
(vsebina pravilnika)
Ta pravilnik natančneje določa program in pogoje za izvajanje
edukacijskih in psihosocialnih delavnic ter natančnejše pogoje, ki jih mora
izpolnjevati pravna oseba oziroma samostojni podjetnik posameznik za izvajanje
edukacijskih in psihosocialnih delavnic (v nadaljnjem besedilu: pooblaščena
organizacija).
II. EDUKACIJSKE DELAVNICE
2. člen
(vsebina, naloge in cilji)
Vsebine, naloge in cilji edukacijskih delavnic so določeni v
Programu edukacijskih delavnic, ki je kot priloga 1 sestavni del tega
pravilnika.
3. člen
(metode in oblike dela)
(1) Edukacijske delavnice potekajo v skupinah z največ 12
udeleženci. 
(2) Uporabljene metode v edukacijski delavnici so zlasti: 
-       
refleksija na lastno ravnanje in stališča, 
-       
kratka predavanja, 
-       
diskusije, 
-       
študije primerov, 
-       
video predstavitve, 
-       
samostojno delo, 
-       
praktične vaje in 
-       
druge metode izkustvenega učenja.
4. člen
(obseg in trajanje)
Edukacijska delavnica obsega skupno 6 pedagoških ur
skupinskega dela. Izvede se v dveh srečanjih, ki ne smeta biti izvedeni v istem
ali zaporednem dnevu.
5. člen
(izvajalci)
Izvajalec edukacijske delavnice mora imeti najmanj izobrazbo,
pridobljeno po študijskem programu druge stopnje smer psihologija, ter
izpolnjevati naslednje pogoje: 
-       
univ. dipl. psiholog: 3 leta delovnih izkušenj pri poučevanju in delu s
skupinami, 
-       
ima vozniško dovoljenje za vožnjo motornih vozil najmanj A ali B
kategorije, 
-       
ima opravljeno usposabljanje za izvajanje edukacijskih delavnic, ki ga
izvaja Javna agencija Republike Slovenije za varnost prometa (v nadaljnjem
besedilu: javna agencija).
6. člen
(prostor in gradivo)
(1) Edukacijske delavnice se izvajajo v prostoru, ki omogoča
izvedbo programa usposabljanja za skupino najmanj 12 udeležencev, z ločenimi
sanitarnimi prostori in dodatnim prostorom za zadrževanje in odmor udeležencev.
(2) Prostor mora biti opremljen s pohištvom, ki se lahko
prilagodi različnim oblikam dela v skupini in omogoča nemoteno učno delo
odraslih in z učnimi pripomočki (zlasti tabla, računalnik, ustrezna oprema,
površina za projiciranje) ter omogočajo prikaz stoječih in premikajočih se slik
ter predvajanje gradiv v vseh standardnih zapisih. 
(3) Za izvajanje edukacijske delavnice mora biti na razpolago
tudi ustrezno gradivo za udeležence.
7. člen
(potrdilo o opravljeni edukacijski delavnici)
(1) Ob zaključku edukacijske delavnice udeleženci pridobijo
potrdilo o opravljenem programu edukacijske delavnice. 
(2) Potrdilo o opravljenem programu edukacijske delavnice
pridobi udeleženec, ki: 
-       
se je udeležil edukacijske delavnice v skladu z drugim oziroma tretjim
odstavkom 45. člena Zakona o voznikih (Uradni list RS, št. 109/10, v nadaljnjem
besedilu: zakon); 
-       
je prisostvoval programu vseh 6 ur; 
-       
je z izvajalcem edukacijske delavnice podpisal dogovor o sprejemanju
pogojev udeležbe v edukacijski delavnici; 
-       
je poravnal vse finančne obveznosti za udeležbo v programu edukacijskih
delavnic. 
(3) Obrazec potrdila iz prvega odstavka tega člena je kot
priloga 3 sestavni del tega pravilnika.
III. PSIHOSOCIALNE DELAVNICE
8. člen
(vsebina, naloge in cilji)
Vsebine, naloge in cilji psihosocialnih delavnic so določeni
v Programu psihosocialnih delavnic, ki je kot priloga 2 sestavni del tega
pravilnika.
9. člen
(metode in oblike dela)
(1) Skupinska srečanja v okviru psihosocialnih delavnic
potekajo v skupinah z največ 8–10 udeleženci. 
(2) Uporabljene metode v psihosocialni delavnici so zlasti: 
-       
refleksija na lastno ravnanje in stališča, 
-       
kratka predavanja, 
-       
diskusije, 
-       
študije primerov, 
-       
video predstavitve, 
-       
samostojno delo, 
-       
praktične vaje in 
-       
druge metode izkustvenega učenja.
10. člen
(obseg in trajanje)
(1) Program psihosocialne delavnice obsega skupno najmanj 17
pedagoških ur, in sicer 2 individualni srečanji (1 ura pred vključitvijo v
skupino in 1 ura po zaključku delavnice) ter 5 skupinskih srečanj po 3 ure. 
(2) Skupinska srečanja so izvedena v obdobju 4–6 tednov in ne
smejo biti izvedena v istem ali zaporednem dnevu. 
(3) Udeleženec lahko od skupinskega srečanja izostane le
enkrat. V tem primeru lahko zaprosi za nadomestno dodatno plačljivo
individualno srečanje. 
(4) Med posameznimi srečanji udeleženci samostojno izvajajo
tudi naloge za domače delo.
11. člen
(izvajalci)
(1) Izvajalec psihosocialne delavnice mora imeti najmanj
izobrazbo, pridobljeno po študijskem programu prve oziroma druge stopnje smer
psihologija, medicina, socialno delo, socialna pedagogika, zdravstvena nega,
ter izpolnjevati naslednje pogoje: 
-       
univ. dipl. psiholog oziroma magister psihologije (2. stopnja): 5 let
delovnih izkušenj s psihološkim individualnim in skupinskim svetovanjem ter
poučevanjem, 
-       
dipl. medicinska sestra (1. stopnja), univ. dipl. socialni delavec,
univ. dipl. socialni pedagog in doktor medicine oziroma magister ustrezne smeri
(2. stopnja): 10 let delovnih izkušenj s psihološkim individualnim in
skupinskim svetovanjem ter poučevanjem, 
-       
ima vozniško dovoljenje za vožnjo motornih vozil najmanj A ali B
kategorije, 
-       
imeti opravljeno usposabljanje za izvajanje psihosocialnih delavnic, ki
ga izvaja javna agencija. 
(2) Psihološko svetovanje iz prejšnjega odstavka je
znanstveno utemeljena oblika pomoči, ki jo opravlja usposobljen strokovnjak z
namenom podpore pri obvladovanju in reševanju psiholoških problemov, pri čemer
vključeni posamezniki ne trpijo za katero od duševnih motenj oziroma duševnih
bolezni.
12. člen
(prostor in gradivo)
Določbe 6. člena tega pravilnika se smiselno uporabljajo tudi
za izvajanje psihosocialnih delavnic.
13. člen
(potrdilo o opravljeni psihosocialni delavnici)
(1) Ob zaključku psihosocialne delavnice udeleženci pridobijo
potrdilo o opravljenem programu psihosocialne delavnice. 
(2) Potrdilo o opravljenem programu psihosocialne delavnice
pridobi udeleženec, ki: 
-       
se je udeležil psihosocialne delavnice v skladu z drugim oziroma tretjim
odstavkom 45. člena zakona; 
-       
je prisostvoval programu najmanj 17 pedagoških ur; 
-       
je z izvajalcem psihosocialne delavnice podpisal dogovor o sprejemanju
pogojev udeležbe v psihosocialni delavnici; 
-       
je poravnal vse finančne obveznosti za udeležbo v programu psihosocialne
delavnic. 
(3) Obrazec potrdila iz prvega odstavka tega člena je kot
priloga 3 sestavni del tega pravilnika.
IV. SKUPNE DOLOČBE
14. člen
(stroški)
Individualne stroške izvajanja programa edukacijske oziroma
psihosocialne delavnice poravna posamezen udeleženec.
15. člen
(pooblastilo)
(1) Javna agencija v skladu z drugim odstavkom 43. člena
zakona lahko pooblasti za izvajanje edukacijskih in psihosocialnih delavnic
pooblaščeno organizacijo, ki jo je minister za zdravje pooblastil za izvajanje
kontrolnih zdravstvenih pregledov ter zagotavlja kadrovske in prostorske pogoje
iz zakona in tega pravilnika. 
(2) Pooblaščena organizacija mora zahtevi za pooblastilo
predložiti: 
-       
pooblastilo ministra za zdravje za izvajanje kontrolnih zdravstvenih
pregledov; 
-       
dokazila o ustrezni izobrazbi izvajalcev edukacijskih oziroma
psihosocialnih delavnic iz 5. in 11. člena tega pravilnika; 
-       
dokazilo, da izpolnjuje zahtevane pogoje glede prostora iz 6. oziroma
12. člena tega pravilnika. 
(3) Strokovnjak, ki sodeluje pri kontrolnem zdravstvenem
pregledu, ne sme voditi edukacijskih in psihosocialnih delavnic.
16. člen
(obveznosti pooblaščene organizacije)
(1) Pooblaščena organizacija iz prejšnjega člena javni
agenciji vsakih 6 mesecev predloži poročilo o izvajanju edukacijskih in
psihosocialnih delavnic, v katerem zlasti navede: 
-       
število udeležencev v edukacijskih in psihosocialnih delavnicah; 
-       
število izvedenih edukacijskih in psihosocialnih delavnic; 
-       
oceno procesa izvajanja in učinkov edukacijskih in psihosocialnih
delavnic. 
(2) Pooblaščena organizacija na poziv javne agencije napoti
izvajalce edukacijskih in psihosocialnih delavnic na intervizijsko skupino.
V. KONČNA DOLOČBA
17. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 1. oktobra 2011.
Št. 007-114/2011/20
Ljubljana, dne 2. junija 2011
EVA 2011-2411-0047
Patrick Vlačič l.r. 
Minister 
za promet

Priloga
1: Program edukacijskih delavnic
Priloga
2: Program psihosocialnih delavnic
Priloga
3: Potrdilo