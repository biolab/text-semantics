1. člen
(vsebina)
S to uredbo se določi ureditveno območje
strateškega mejnega prehoda Kozina (v nadaljnjem besedilu: SMP Kozina) na
podlagi elaborata za ugotavljanje javne koristi za strateški mejni prehod
Kozina, ki ga je oktobra 2011 izdelal Inženiring IBT Ljubljana, d. d., pod
št. 9375/051-A, in je na vpogled na Ministrstvu za pravosodje in javno upravo,
Direktoratu za investicije in nepremičnine, Tržaška cesta 21, Ljubljana.
2. člen
(urbanistične podlage)
Urbanistična podlaga za določitev
ureditvenega območja SMP Kozina so prostorski akti občine. Ureditveno območje
strateškega mejnega prehoda urejajo:
-       
prostorske sestavine planskih aktov: Dolgoročni plan občine Sežana za
obdobje 1986–2000 in srednjeročni plan občine Sežana za obdobje 1986–2000
(Uradni list SRS, št. 14/88, Uradni list RS, št. 37/96, 45/98, 40/99, 93/04 in
92/09 ter uradne objave št. 4/98, 37/98 in 5/92);
-       
prostorski ureditveni pogoji: Odlok o prostorsko ureditvenih pogojih v
občini Sežana (uradne objave št. 28/91, Uradni list RS, št. 22/95 in 102/05).
3. člen
(obseg ureditvenega območja)
(1) Ureditveno območje SMP Kozina
obsega nepremičnine, potrebne za opravljanje dejavnosti državnih organov, ter
neposredno okolico z objekti, ki so potrebni za smotrn in varen potek prometa,
trase za infrastrukturne objekte in naprave (komunalni vodi, elektroenergetsko
omrežje, javna razsvetljava, telekomunikacije, vodovod in meteorna kanalizacija),
potrebne za nemoteno delovanje SMP Kozina, in sicer zemljišča ali dele
zemljišč: parc. št. 1074/9, 2895/1, 998/103 in 998/85, vse k. o. Draga.
(2) Situacija ureditvenega območja je
prikazana v grafičnih prilogah in elaboratu za ugotavljanje javne koristi iz 1.
člena te uredbe, ki so kot priloga sestavni del te uredbe.
4. člen
(javna korist)
Šteje se, da je zaradi gradnje in
vzdrževanja na ureditvenem območju iz prejšnjega člena izkazana javna korist.
5. člen
(končna določba)
Ta uredba začne veljati naslednji dan po
objavi v Uradnem listu Republike Slovenije.
Št. 00730-46/2012
Ljubljana, dne 12. decembra 2012
EVA 2012-2030-0032
Vlada Republike Slovenije
Janez Janša l.r.
Predsednik

Priloga: Območje
strateškega mejnega prehoda Kozina