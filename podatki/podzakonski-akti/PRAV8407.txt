1. člen
S tem pravilnikom se sprejme gozdnogospodarski načrt gozdnogospodarske
enote Škofja Loka (2007–2016), št. 03‑15/07 z dne 19. 7. 2007, ki ga je za
obdobje od 1. Januarja 2007 do 31. decembra 2016 izdelal Zavod za gozdove Slovenije,
Območna enota Kranj.
2. člen
Gozdnogospodarska enota Škofja Loka, ki meri 10.279,35 ha, se
nahaja v Gozdnogospodarskem območju Kranj, v Občini Škofja Loka, oziroma v
katastrskih občinah Reteče, Godešič, Suha, Stari Dvor, Dorfarje, Pevno, Križna
Gora, Stara Loka, Škofja Loka, Sopotnica, Zminec, Staniše, Ožbolt, Barbara, Draga
in Puštal.
3. člen
V gozdnogospodarski enoti Škofja Loka je s 1. Januarjem 2007
ugotovljeno naslednje stanje gozdov:
A)    
lastništvo: 96,22% zasebnih gozdov v lasti fizičnih ali pravnih oseb,
3,65% državnih gozdov in 0,13% gozdov lokalnih skupnosti;
B)    
površina: 6.625,60 ha, od katere je 5.801,21 ha večnamenskih gozdov,
42,79 ha gozdov s posebnim namenom, v katerih gozdnogospodarski ukrepi niso
dovoljeni, 646,61 ha gozdov s posebnim namenom, v katerih so gozdnogospodarski ukrepi
dovoljeni, in 134,99 ha varovalnih gozdov;
C)   
lesna zaloga: 295,6 m3/ha, od tega 137,6 m3/ha
iglavcev in 158,0 m3/ha listavcev;
D)   
tekoči letni prirastek: 6,75 m3/ha, od tega 3,13 m3/ha
iglavcev in 3,62 m3/ha listavcev.
4. člen
(1) V gozdnogospodarskem načrtu gozdnogospodarske enote Škofja
Loka (2007–2016) je ob upoštevanju
usmeritev iz gozdnogospodarskega načrta Gozdnogospodarskega območja Kranj,
izdelanega za obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti Škofja
Loka določeno, da so najbolj poudarjene funkcije gozdov, ki določajo način
gospodarjenja z gozdom,
-       
proizvodne funkcije na površini 4.357,52 ha,
-       
ekološke funkcije na površini 1.023,16 ha ter
-       
socialne funkcije na površini 1.119,98 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Škofja Loka (2007–2016) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Škofja Loka za obdobje od 1. januarja 2007
do 31. decembra 2016 določeni naslednji ukrepi:
-       
najvišji možni posek v višini 293.218 m3, od tega 141.175 m3
iglavcev in 152.043 m3 listavcev,
-       
gojitvena dela, potrebna za ohranitev in razvoj gozdov, na površini
920,26 ha,
-       
nega mlajšega drogovnjaka na površini 107,37 ha,
-       
varstvena dela, potrebna za zaščito pred divjadjo, in sicer zaščita s
premazom na površini 103,64 ha, zaščita sadik gozdnega drevja s 12.630 tulci
ter vzdrževanje 12.855 tulcev,
-       
varstvena dela, potrebna za zaščito pred žuželkami, v obsegu 500
delovnih dni,
-       
nega habitatov prosto živečih živali, in sicer vzdrževanje travinj na
površini 11,0 ha ter vzdrževanje vodnih površin v obsegu 20 delovnih dni.
(2) V gozdnogospodarskem načrtu gozdnogospodarske enote Škofja
Loka (2007–2016) so določeni ukrepi in
načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Škofja Loka v obdobju od uveljavitve
tega pravilnika do 31. Decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Škofja
Loka (2007–2016).
7. člen
Po en izvod gozdnogospodarskega načrta gozdnogospodarske enote
Škofja Loka (2007–2016) je na vpogled na
sedežu Zavoda za gozdove Slovenije, Območne enote Kranj, Cesta Staneta Žagarja
27b, Kranj, na sedežu Zavoda za gozdove Slovenije, Krajevne enote Škofja Loka,
Partizanska cesta 22, Škofja Loka, in na Ministrstvu za kmetijstvo, gozdarstvo
in prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Škofja
Loka (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-03-10/01/12
Ljubljana, dne 13. novembra 2007
EVA 2007-2311-0117
Iztok Jarc l.r.
Minister
za kmetijstvo,
gozdarstvo in prehrano