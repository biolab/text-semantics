1. člen
(vsebina pravilnika)
Ta pravilnik določa:
-    
vsebino katastra lovsko upravljavskih območij,
lovišč in lovišč s posebnim namenom (v nadaljnjem besedilu: kataster) in
-    
način vodenja katastra.
2. člen
(vsebina katastra)
Kataster vsebuje:
-    
evidenco o lovsko upravljavskih območjih,
-    
evidenco o loviščih in
-    
evidenco o loviščih s posebnim namenom.
3. člen
(način vodenja katastra)
(1) Kataster se vodi v pisni in v
elektronski obliki.
(2) Računalniška evidenca se vodi kot
računalniška baza podatkov.
4. člen
(vsebina evidenc o lovsko upravljavskih
območjih)
(1) V vsebini evidenc o lovsko
upravljavskih območjih se v pisni obliki evidentirajo naslednji podatki:
-    
ime in šifra lovsko upravljavskega območja;
-    
imena lovišč, ki ležijo v posameznem lovsko
upravljavskem območju;
-    
karta lovsko upravljavskega območja z vrisanimi
mejami lovišč v merilu 1:50.000.
(2) V elektronski obliki se
evidentirajo podatki iz prve in druge alinee prejšnjega odstavka.
5. člen
(vsebina evidenc o loviščih)
(1) V vsebini evidenc o loviščih se v
pisni obliki evidentirajo naslednji podatki:
-    
ime in šifra posameznega lovišča;
-    
ime in šifra lovsko upravljavskega območja, v
katerem leži lovišče;
-    
zgodovina lovišča, in sicer: ime in šifra
lovišča v preteklosti, preteklo lovsko gojitveno območje, lovna in skupna
površina lovišča v preteklosti;
-    
najpomembnejše vrste divjadi v lovišču;
-    
stanje površin glede na digitalizacijo meja, in
sicer: lovna, nelovna ter skupna površina;
-    
višinski razred, naveden v prilogi 1, ki je
sestavni del tega pravilnika;
-    
natančen opis meje lovišča;
-    
utemeljitev za ustanovitev lovišča in
posebnosti lovišča;
-    
datum vpisa;
-    
karta lovišča v merilu 1:25.000;
-    
karta lovnih in nelovnih površin v merilu
1:25.000.
(2) V elektronski obliki se evidentirajo
podatki iz prve do devete alinee prejšnjega odstavka.
6. člen
(vsebina evidenc o loviščih s posebnim
namenom)
(1) V vsebini evidenc lovišč s
posebnim namenom se v pisni obliki evidentirajo naslednji podatki:
-    
ime in šifra posameznega lovišča;
-    
ime in šifra lovsko upravljavskega območja, v
katerem leži lovišče;
-    
naslov lovišča;
-    
upravljavec lovišča;
-    
zgodovina lovišča, in sicer: ime in šifra
lovišča v preteklosti, preteklo lovsko gojitveno območje, lovna in skupna
površina lovišča v preteklosti;
-    
najpomembnejše vrste divjadi v lovišču;
-    
stanje površin glede na digitalizacijo meja, in
sicer: lovna, nelovna ter skupna površina;
-    
višinski razred, naveden v prilogi 1;
-    
število zaposlenih v lovišču;
-    
natančen opis meje lovišča;
-    
utemeljitev za ustanovitev lovišča in
posebnosti lovišča;
-    
karta lovišča merilu 1:50.000;
-    
karta lovnih in nelovnih površin v merilu
1:50.000.
(2) V elektronski obliki se
evidentirajo podatki iz prve do enajste alinee prejšnjega odstavka.
7. člen
(vodenje katastra)
(1) Kataster vodi Zavod za gozdove
Slovenije (v nadaljnjem besedilu: Zavod).
(2) Lovne in nelovne površine se na
novo določajo pred novo podelitvijo koncesije za trajnostno gospodarjenje z
divjadjo v lovišču.
(3) Zavod dopolni oziroma spremeni
kataster v skladu z vsemi sprejetimi spremembami in dopolnitvami lovsko upravljavskih
območij, lovišč in lovišč s posebnim namenom, ki jih sprejme Vlada Republike
Slovenije v roku petnajstih dni.
8. člen
(hranjenje katastra)
Kataster se hrani trajno na sedežu Zavoda
za gozdove Slovenije, Večna pot 2, Ljubljana, in na Ministrstvu za kmetijstvo
in okolje, Dunajska cesta 22, Ljubljana, ter je na vpogled na območnih enotah
Zavoda.
9. člen
(javnost podatkov iz katastra)
Podatki iz katastra so javni in dostopni po
območnih enotah Zavoda v skladu s predpisi, ki urejajo dostop do informacij
javnega značaja.

Priloga:
Vsebina vodenja katastra lovsko upravljavski območij, lovišč in lovišč s
posebnim namenom

Pravilnik o vsebini in načinu vodenja katastra
lovsko upravljavskih območij, lovišč in lovišč s posebnim namenom (Uradni list
RS, št. 8/05) vsebuje naslednjo končno določbo:
»10. člen
(veljavnost
pravilnika)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o vsebini in načinu vodenja katastra lovsko upravljavskih območij,
lovišč in lovišč s posebnim namenom (Uradni list RS, št. 80/12) vsebuje naslednjo končno določbo:
»6. člen
Ta pravilnik začne veljati petnajsti dan po
objavi v Uradnem listu Republike Slovenije.«.