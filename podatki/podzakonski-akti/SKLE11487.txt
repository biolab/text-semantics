1. člen
(namen smernic)
(1) Evropski organ za vrednostne papirje in trge (v
nadaljevanju ESMA) je na podlagi 24. člena Uredbe (EU) 909/20141
objavil Smernice o postopku izračuna kazalnikov za določitev pomembnosti
centralne depotne družbe za državo članico gostiteljico (v nadaljevanju:
smernice).
(2) Smernice so objavljene na spletnih straneh Agencije za
trg vrednostnih papirjev (v nadaljevanju agencija) in ESMA.
(3) Namen smernic je zagotoviti skupno, enotno in
dosledno uporabo določb člena 24(4) Uredbe (EU) 909/2014.
2. člen
(vsebina smernic)
(1) Smernice določajo postopek zbiranja, obdelave ter
združevanja podatkov in informacij, ki so potrebne za izračun kazalnikov za
določitev pomembnosti centralne depotne družbe za delovanje trgov vrednostnih
papirjev in zaščito vlagateljev v državi članici gostiteljici v skladu s členom
24(4) Uredbe (EU) 909/2014.
(2) Delegirana uredba Komisije (EU) 2017/3892
določa merila, v skladu s katerimi lahko delovanje CDD v državi članici gostiteljici
velja za „zelo pomembno za delovanje trgov vrednostnih papirjev in zaščito
vlagateljev v tej državi članici gostiteljici“. Za izračun ustreznih kazalnikov
na podlagi teh meril morajo pristojni organi uporabiti združene podatke na
ravni EU.
3. člen
(obseg uporabe smernic)
S tem sklepom agencija določa uporabo smernic za:
1.     
centralno depotno družbo, ki mora posredovati podatke, ki so potrebni za
izračun kazalnikov za določitev najpomembnejših valut, v katerih se opravi
poravnava in
2.     
agencijo, ki podatke, ki jih je prejela od centralne depotne družbe,
pregleda in pošlje organu ESMA.
4. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Št. 00704-2/2018-2
Ljubljana, dne 11. aprila 2018
EVA 2018-1611-0030
Predsednik Sveta
Agencije za trg vrednostnih papirjev
mag. Miloš Čas l.r.
_______________
1 UREDBA (EU) št. 909/2014 EVROPSKEGA PARLAMENTA IN
SVETA z dne 23. julija 2014 o izboljšanju ureditve poravnav vrednostnih
papirjev v Evropski uniji in o centralnih depotnih družbah ter o spremembi
direktiv 98/26/ES in 2014/65/EU ter Uredbe (EU) št. 236/2012
2 Delegirana uredba Komisije (EU) 2017/389 z dne
11. novembra 2016 o dopolnitvi Uredbe (EU) št. 909/2014 Evropskega
parlamenta in Sveta v zvezi s parametri za izračun denarnih kazni za neuspešne
poravnave in dejavnostmi CDD v državah članicah gostiteljicah