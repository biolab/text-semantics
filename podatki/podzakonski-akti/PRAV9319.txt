1. člen
(vsebina)
Ta pravilnik določa obliko in način nošenja službenega oblačila
državnega pravobranilca in pomočnika državnega pravobranilca.
2. člen
(službeno oblačilo)
Službeno oblačilo državnega pravobranilca in pomočnika državnega
pravobranilca je toga.
3. člen
(oblika toge)
(1) Toga državnega pravobranilca in pomočnika državnega pravobranilca
je posebno vrhnje oblačilo zelene barve, ki ga državni pravobranilec in
pomočnik državnega pravobranilca oblečeta čez svojo obleko.
(2) Kroj in blago sta enotna za vse državne pravobranilce in
pomočnike državnih pravobranilcev.
(3) Na levi rami toge je pripeto znamenje državnega
pravobranilca ali pomočnika državnega pravobranilca.
(4) Znamenje državnega pravobranilca in pomočnika državnega pravobranilca
je trak zelene barve, ki ima na sprednjem robu enako barvo kot okrogli znak, s
katerim je znamenje pripeto na togo.
(5) Generalni državni pravobranilec ima znamenje v celoti rdeče
barve.
(6) Državni pravobranilec ima na znamenju obrobo rdeče barve.
(7) Pomočnik državnega pravobranilca ima na znamenju obrobo
bele barve.
4. člen
(nošenje toge)
(1) Državni pravobranilec in pomočnik državnega pravobranilca
nosita togo pri opravljanju nalog državnega pravobranilstva, vselej pa pri
udeležbi na glavnih obravnavah in narokih na sodišču.
(2) Državni pravobranilec in pomočnik državnega pravobranilca
morata skrbeti za dostojen videz in vzdrževanje toge.
5. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-405/2008
Ljubljana, dne 13. januarja 2009
EVA 2008-2011-0108
Aleš Zalar l.r.
Minister
za pravosodje