1. člen
Republika Slovenija od 1. novembra 1991 dalje zagotavlja
zdravstveno varstvo prejemnikom vojaških pokojnin, ki so upravičenci po odloku
Izvršnega sveta Skupščine Republike Slovenije o izplačevanju vojaških pokojnin
(Uradni list RS, št. 2/91-I). 
Ta pravica je zagotovljena tudi njihovim družinskim članom.
2. člen
Upravičencem iz 1. točke je zagotovljeno zdravstveno varstvo
v enakem obsegu in pod enakimi pogoji ter na način, ki velja za zavarovance
Republike Slovenije.
3. člen
Upravičencem iz 1. točke izda zdravstveno izkaznico
Republiška uprava za zdravstveno varstvo na podlagi prijave v zdravstveno
zavarovanje, ki jo posreduje Skupnost pokojninskega in invalidskega zavarovanja
oziroma sklepa te skupnosti o izplačevanju pokojnine.
4. člen
Sredstva za zdravstveno varstvo upravičencev iz 1. točke
zagotovi proračun Republike Slovenije v višini 10,400.000 SLT za november in
december 1991.
5. člen
Zdravstveno varstvo se upravičencem zagotavlja na podlagi
tega odloka do ureditve v zakonu.
6. člen
Ta odlok začne veljati z dnem objave v Uradnem listu
Republike Slovenije.
Št. 190-02/91-2/1-8
Ljubljana, dne 14. novembra 1991.
Izvršni svet 
Skupščine Republike Slovenije 
Podpredsednik 
Marija Malešič l. r.
 