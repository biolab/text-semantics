1. TEMELJNE DOLOČBE
1. člen
Rudnik Trbovlje - Hrastnik, d.o.o, se kot
javno podjetje z omejeno odgovornostjo (v nadaljevanju: podjetje) ustanovi iz
delovnih enot Rudnik rjavega premoga Trbovlje, Rudnik rjavega premoga Hrastnik,
Separacije Trbovlje in dela Strokovnih služb, ki so doslej delovale v sklopu
Rudnikov rjavega premoga Slovenije, p.o..
Ustanovitelj podjetja je Republika
Slovenija.
2. FIRMA IN SEDEŽ
2. člen
Firma podjetja je:
Rudnik Trbovlje - Hrastnik d.o.o.,
Trbovlje, Trg revolucije 12.
Skrajšana firma je: RTH, Rudnik
Trbovlje-Hrastnik, d.o.o.
Sedež podjetja je v Trbovljah, Trg
revolucije 12.
3. DEJAVNOST JAVNEGA PODJETJA
3. člen
Dejavnosti podjetja so:
01.290   Gojenje drugih trajnih nasadov
01.610   Storitve za rastlinsko pridelavo
01.630   Priprava pridelkov
02.100   Gojenje gozdov in druge gozdarske dejavnosti
02.200   Sečnja
02.300   Nabiranje gozdnih dobrin, razen lesa
02.400   Storitve za gozdarstvo
05.200   Pridobivanje rjavega premoga in
lignita
08.120   Pridobivanje gramoza, peska, gline
09.900   Storitve za drugo rudarjenje
16.100   Žaganje, skobljanje in impregniranje
lesa
19.200   Proizvodnja naftnih derivatov
24.330   Hladno oblikovanje profilov in
pregibanje
25.110   Proizvodnja kovinskih konstrukcij in
njihovih delov
25.620   Mehanska obdelava kovin
33.110   Popravila kovinskih izdelkov
33.200   Montaža industrijskih strojev in
naprav
38.110   Zbiranje in odvoz nenevarnih
odpadkov
38.120   Zbiranje in odvoz nevarnih odpadkov
38.210   Ravnanje z nenevarnimi odpadki
38.220   Ravnanje z nevarnimi odpadki
38.310   Demontaža odpadnih naprav
38.320   Pridobivanje sekundarnih surovin iz
ostankov in odpadkov
41.100   Organizacija izvedbe stavbnih
projektov
41.200   Gradnja stanovanjskih in
nestanovanjskih stavb
42.110   Gradnja cest
42.120   Gradnja železnic in podzemnih
železnic
42.130   Gradnja mostov in predorov
42.210   Gradnja objektov oskrbne
infrastrukture za tekočine in pline
42.220   Gradnja objektov oskrbne
infrastrukture za elektriko in telekomunikacije
42.910   Gradnja vodnih objektov
42.990   Gradnja drugih objektov nizke
gradnje
43.110   Rušenje objektov
43.120   Zemeljska pripravljalna dela
43.130   Testno vrtanje in sondiranje
43.210   Inštaliranje električnih napeljav in
naprav
43.220   Inštaliranje vodovodnih, plinskih,
ogrevalnih napeljav in naprav
43.290   Drugo inštaliranje pri gradnjah
43.990   Druga specializirana gradbena dela
46.120   Posredništvo pri prodaji goriv, rud,
kovin, tehničnih kemikalij
46.130   Posredništvo pri prodaji lesa in
gradbenega materiala
46.710   Trgovina na debelo s trdimi,
tekočimi in plinastimi gorivi
46.720   Trgovina na debelo s kovinami in
rudami
46.730   Trgovina na debelo z lesom,
gradbenim materialom in sanitarno opremo
46.750   Trgovina na debelo s kemičnimi
izdelki
46.760   Trgovina na debelo z drugimi
polizdelki
46.770   Trgovina na debelo z ostanki in odpadki
46.900   Nespecializirana trgovina na debelo
47.190   Druga trgovina na drobno v
nespecializiranih prodajalnah
47.789   Druga trgovina na drobno v drugih
specializiranih prodajalnah
52.100   Skladiščenje
59.200   Snemanje in izdajanje zvočnih
zapisov in muzikalij
62.030   Upravljanje računalniških naprav in
sistemov
62.090   Druge z informacijsko tehnologijo in
računalniškimi storitvami povezane dejavnosti
63.110   Obdelava podatkov in s tem povezane
dejavnosti
63.990   Drugo informiranje
68.200   Oddajanje in obratovanje lastnih ali
najetih nepremičnin
68.310   Posredništvo v prometu z
nepremičninami
68.320   Upravljanje nepremičnin za plačilo
ali po pogodbi
69.200   Računovodske, knjigovodske in
revizijske dejavnosti; davčno svetovanje
70.210   Dejavnost stikov z javnostjo
70.220   Drugo podjetniško in poslovno
svetovanje
71.11     Arhitekturna in urbanistična
dejavnost
71.12     Tehnično projektiranje in s tem
povezano svetovanje
71.129   Tehnično projektiranje in s tem
povezano svetovanje
71.200   Tehnično preizkušanje in
analiziranje
72.110   Raziskovalna in razvojna dejavnost
na področju biotehnologije
72.190   Raziskovalna in razvojna dejavnost
na drugih področjih naravoslovja in tehnologije
72.200   Raziskovalna in razvojna dejavnost
na področju družboslovja in humanistike
74.200   Fotografska dejavnost
74.300   Prevajanje in tolmačenje
74.900   Drugje nerazvrščene strokovne in
tehnične dejavnosti
77.310   Dajanje kmetijskih strojev in opreme
v najem in zakup
77.320   Dajanje gradbenih strojev in opreme v
najem in zakup
77.350   Dajanje zračnih plovil v najem in
zakup
77.390   Dajanje drugih strojev, naprav in
opredmetenih sredstev v najem in zakup
77.400   Dajanje pravic uporabe intelektualne
lastnine v zakup, razen avtorsko zaščitenih del
80.200   Nadzorovanje delovanja varovalnih sistemov
81.100   Vzdrževanje objektov in hišniška dejavnost
81.300   Urejanje in vzdrževanje zelenih
površin in okolice
82.110   Nudenje celovitih pisarniških
storitev 
82.190   Fotokopiranje, priprava dokumentov in
druge posamične pisarniške dejavnosti
82.910   Zbiranje terjatev in ocenjevanje
kreditne sposobnosti
82.990   Drugje nerazvrščene spremljajoče dejavnosti
za poslovanje
84.250   Zaščita in reševanje pri požarih in
nesrečah
85.320   Srednješolsko poklicno in strokovno izobraževanje
85.510   Izobraževanje, izpopolnjevanje in
usposabljanje na področju športa in rekreacije
85.590   Drugje nerazvrščeno izobraževanje, izpopolnjevanje
in usposabljanje
85.600   Pomožne dejavnosti za izobraževanje.
4. člen
Podjetje poleg dejavnosti iz prejšnjega
člena opravlja tudi dopolnilne dejavnosti, ki pripomorejo k uresničevanju
osnovnih dejavnosti.
5. člen
Osnovni kapital podjetja znaša 21.510.477,69 eura in ga
sestavljajo premične in nepremične stvari ter poslovna sredstva.
6. člen
Edini ustanovitelj in lastnik podjetja je
Republika Slovenija, ki ji pripada poslovni delež iz 5. člena te uredbe.
Republiko Slovenijo zastopa Vlada Republike
Slovenije.
4. FINANCIRANJE
7. člen
Prihodek pridobiva podjetje s trženjem
svojih proizvodov in storitev.
Ugotavljanje dobička poteka skladno s
predpisi, družbenopolitičnimi usmeritami ter splošnimi in planskimi akti.
O delitvi dobička, ki ostane v podjetju,
odloča ustanovitelj.
5. PRAVICE, OBVEZNOSTI IN ODGOVORNOSTI PODJETJA V PRAVNEM
PROMETU
8. člen
Premoženje podjetja, razen premoženja, ki
predstavlja infrastrukturo po 76. členu zakona o gospodarskih javnih službah,
je v pravnem prometu.
Premoženje podjetja, ki predstavlja
infrastrukturo, ni v stečajni masi.
9. člen
Poslovodstvo mora za posle, ki se nanašajo
na:
-       
sklepanje pogodb v vrednosti nad 626.000 eurov,
-       
promet z nepremičninami in obremenitve nepremičnin,
-       
najemanje in dajanje dolgoročnih kreditov ter
-       
dajanje poroštev,
pridobiti soglasje nadzornega sveta.
Postavitev prokurista in podelitev
neomejenih pooblastil je v
pristojnosti ustanovitelja, in sicer na predlog poslovodstva in po predhodni seznanitvi nadzornega sveta.
6. ORGANI PODJETJA
10. člen
Organi podjetja so: ustanovitelj, nadzorni svet in
poslovodstvo.
11. člen
Ustanovitelj odloča o vseh vprašanjih iz
439. člena zakona o gospodarskih družbah ter o drugih vprašanjih določenih s
tem zakonom in statutom podjetja kakor tudi:
-       
določa posebne pogoje za izvajanje dejavnosti,
-       
sprejme statut podjetja in njegove spremembe,
-       
zagotavlja nadzor nad poslovanjem podjetja,
-       
sprejema poslovno poročilo, obračune in zaključni račun podjetja in
-       
imenuje in razrešuje poslovodstvo.
Za posamezen sklic skupščine lahko
ustanovitelj imenuje svoje
pooblaščence.
12. člen
Podjetje neposredno vodi in zastopa poslovodstvo podjetja, ki
ga sestavljata direktor in namestnik direktorja; imenovana sta za dobo 4 let
ter sta lahko ponovno imenovana brez omejitve.
Direktorja in namestnika direktorja podjetja imenuje ustanovitelj
podjetja na podlagi javnega razpisa, ki se objavi v enem izmed večjih dnevnih časopisov
najmanj tri mesece pred iztekom mandata. Postopek imenovanja določa statut. Kolikor
direktor ni izbran med kandidati po izvedenem postopku iz tega člena, se
postopek za izbiro ponovi.
Če namestnik direktorja ni imenovan ali ga iz kateregakoli razloga
ni, opravlja funkcijo poslovodstva direktor neomejeno v skladu z akti družbe in
zakonom.
Če je poslovodstvo odsotno ali zadržano, lahko podeli splošno
ali posebno pooblastilo enemu od vodilnih delavcev.
13. člen
Vodenje poslov podjetja nadzoruje nadzorni svet, ki ga
sestavlja šest članov, od katerih so štirje člani predstavniki
ustanovitelja in dva člana predstavnika delavcev
podjetja.
Člane nadzornega sveta se imenuje za dobo
štirih let in so lahko ponovno imenovani.
Nadzorni svet izmed svojih članov imenuje
predsednika in najmanj enega njegovega namestnika.
Nadzorni svet odloča z večino oddanih
glasov.
V primeru neodločenega glasovanja je
odločilen glas predsednika.
13.a člen
Direktor in namestnik direktorja sta lahko
odpoklicana tudi pred iztekom mandata, če
-       
sama zahtevata,
-       
huje kršita obveznosti,
-       
prekoračita pooblastila,
-       
ne izvajata sklepov ustanovitelja in nadzornega sveta,
-       
sprejemata odločitve v nasprotju s predpisi,
-       
če obstajajo drugi utemeljeni razlogi.
13.b člen
Direktor in namestnik direktorja morata
poleg izpolnjevanja splošnih in zakonskih zahtev izpolnjevati še naslednje
zahteve: 
-       
da imata najmanj univerzitetno izobrazbo, 
-       
da imata najmanj pet let delovnih izkušenj na področju vodenja, 
-       
da obvladata angleški ali nemški jezik.
13.c člen
Poslovodstvo zastopa, predstavlja in vodi
podjetje skupno v skladu z namenom podjetja in sprejetimi programi in
smernicami. Ne glede na skupno odgovornost poslovodstva sta člana poslovodstva
odgovorna za vodenje zaupanega mu področja, vendar morata vodenje področja
podrediti skupnim interesom. 
Poslovodstvo vodi redne posle, ki izvirajo
iz narave dejavnosti podjetja, uresničuje sprejeto poslovno politiko podjetja,
zlasti pa: 
-       
organizira in vodi delovni proces, 
-       
odgovarja za zakonitost dela podjetja, 
-       
izdela temelje poslovne politike in jih predloži v mnenje nadzornemu
svetu, 
-       
izdela poslovni načrt in ga predloži v soglasje nadzornemu svetu, 
-       
izdela program razvoja, ki mora biti usklajen s smernicami Republike
Slovenije za energetsko področje in ga predloži v soglasje ustanovitelju po
predhodnem mnenju nadzornega sveta, 
-       
predlaga ustanovitelju v sprejem letno poročilo, 
-       
določa organizacijo in sistemizacijo podjetja, 
-       
imenuje vodilne delavce in sklepa z njimi pogodbe o zaposlitvi, 
-       
izvršuje sklepe ustanovitelja in nadzornega sveta, 
-       
skrbi za redno in pravočasno sestavljanje letnih računovodskih izkazov, 
-       
izdeluje poročila o poslovanju na zahtevo nadzornega sveta, 
-       
skrbi za obveščanje družbenikov, 
-       
sprejema odločitve s področja delovnih razmerij podjetja v skladu s
predpisi in akti, 
-       
opravlja druge naloge v skladu z veljavnimi predpisi in akti podjetja.
14. člen
Nadzorni svet opravlja nadzor nad poslovanjem podjetja,
pregleduje in preverja knjige in dokumentacijo družbe, skrbi za redno in
pravočasno sestavljanje letnega računovodskega izkaza, potrjuje individualni
pogodbi o zaposlitvi, sklenjeni z direktorjem družbe in njegovim namestnikom,
spremlja rentabilnost podjetja in njegova gospodarska gibanja ter opravlja
druge zadeve, ki se nanašajo na poslovanje podjetja, o čemer obvešča
ustanovitelja.
S statutom podjetja se podrobneje določijo
pristojnosti nadzornega sveta in druga vprašanja, povezana z delovanjem
nadzornega sveta.
7. SPLOŠNI AKTI
15. člen
(črtan)

Uredba o ustanovitvi javnega podjetja Rudnik
Trbovlje - Hrastnik, d.o.o. (Uradni list RS, št. 42/95) vsebuje naslednje prehodne in
končne določbe:
»8. PREHODNE IN KONČNE DOLOČBE
16. člen
Ustanovitelj sprejme statut podjetja v 90
dneh po uveljavitvi te uredbe.
17. člen
V podjetju nadaljujejo z delom delavci
Rudnika rjavega premoga Slovenije, p.o., ki bodo z razporeditveno odločbo
razporejeni v to podjetje.
Vsi delavci javnega podjetja Rudnik
Trbovlje - Hrastnik, d.o.o., ki bodo postali presežni delavci zaradi izvajanja
zakona o zagotavljnaju sredstev za zaprtje rudnikov rjavega premoga Zagorje,
Senovo in Kanižarica, se bodo reševali v okviru rudnikov v zapiranju z oblikami
in sredstvi, ki bodo v proračunu Republike Slovenije zagotovljena za izvajanje
kadrovsko socialnega programa za delavce rudnikov v zapiranju.
18. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
ustanovitvi javnega podjetja Rudnik Trbovlje - Hrastnik, d.o.o. (Uradni list
RS, št. 108/00) vsebuje naslednjo končno določbo:
»II. KONČNA DOLOČBA
4. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah uredbe o
ustanovitvi javnega podjetja Rudnik Trbovlje - Hrastnik, d.o.o. (Uradni list
RS, št. 55/01) vsebuje naslednjo končno določbo:
»4. člen
Ta uredba začne
veljati naslednji dan po objavi v Uradnem listu Republike Slovenije.«.

Uredba o spremembah in dopolnitvah uredbe o
ustanovitvi javnega podjetja Rudnik Trbovlje - Hrastnik, d.o.o. (Uradni list
RS, št. 76/01) vsebuje naslednjo končno določbo:
»9. člen
Ta uredba začne
veljati naslednji dan po objavi v Uradnem listu Republike Slovenije.«.

Uredba o spremembi uredbe o ustanovitvi
javnega podjetja Rudnik Trbovlje - Hrastnik, d.o.o. (Uradni list RS, št. 13/02) vsebuje naslednjo končno določbo:
»2. člen
Ta uredba začne
veljati petnajsti dan po objavi v Uradnem listu Republike Slovenije.

Uredba o spremembah in dopolnitvi uredbe o
ustanovitvi javnega podjetja Rudnik Trbovlje - Hrastnik, d.o.o. (Uradni list
RS, št. 98/02) spreminja 17. člen uredbe tako, da
se glasi:
»17. člen
V podjetju nadaljujejo z delom delavci
Rudnika rjavega premoga Slovenije, p.o., ki bodo z razporeditveno odločbo
razporejeni v to podjetje.«;
ter vsebuje naslednjo končno določbo:
»6. člen
Ta uredba začne veljati petnajsti dan po
objavi v Uradnem listu
Republike Slovenije.«.

Uredba o spremembah Uredbe o ustanovitvi
javnega podjetja Rudnik Trbovlje - Hrastnik, d.o.o. (Uradni list RS, št. 74/05) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem listu Republike Slovenije.«.

Uredba o spremembah in dopolnitvah Uredbe o
ustanovitvi javnega podjetja Rudnik Trbovlje - Hrastnik, d.o.o. (Uradni list
RS, št. 27/07) vsebuje naslednjo končno določbo:
»4. člen
Ta uredba začne veljati naslednji dan po objavi v Uradnem listu Republike Slovenije.«.

Uredba o spremembi Uredbe o ustanovitvi javnega
podjetja Rudnik Trbovlje - Hrastnik, d.o.o. (Uradni list RS, št. 99/08) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem listu Republike Slovenije.«.

Uredba o spremembi Uredbe o ustanovitvi
javnega podjetja Rudnik Trbovlje - Hrastnik, d.o.o. (Uradni list RS, št. 88/13) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem listu Republike Slovenije.«.