1. člen
(vsebina)
Ta pravilnik določa:
1.     
seznam kmetijske in gozdarske mehanizacije;
2.     
podrobnejšo opredelitev posameznih kmetijskih in gozdarskih strojev
oziroma opreme;
3.     
osnove za katalog stroškov kmetijske in gozdarske mehanizacije ter
4.     
katalog povprečnih vrednosti maksimalnih stroškov kmetijske in gozdarske
mehanizacijeza izvajanje ukrepov iz programa, ki ureja razvoj podeželja
Republike Slovenije za obdobje 2014–2020 (v nadaljnjem besedilu: katalog
povprečnih vrednosti maksimalnih stroškov kmetijske in gozdarske mehanizacije).
2. člen
(seznam kmetijske in gozdarske mehanizacije)
(1) Na seznam kmetijske in gozdarske mehanizacijo so
uvrščeni:
1.     
traktorji, drugi vlečni stroji in oprema le teh;
2.     
stroji za prekladanje materialov in oprema le teh;
3.     
stroji za transport in oprema le teh;
4.     
stroji za obdelavo tal in oprema le teh;
5.     
stroji za gnojenje in oprema le teh;
6.     
stroji za setev in sajenje in oprema le teh;
7.     
stroji za nego in varstvo rastlin in oprema le teh;
8.     
stroji za spravilo krme s travinja in oprema le teh;
9.     
stroji za spravilo zrnatih, silažnih in predilnih poljščin in oprema le
teh;
10.  
stroji za spravilo krompirja in čebule in oprema le teh;
11.  
stroji za spravilo buč in oprema le teh;
12.  
namenski hmeljarski stroji in oprema le teh;
13.  
namenski gozdarski stroji in oprema le teh;
14.  
mobilna dvoriščna mehanizacija;
15.  
namenski vinogradniški in trsničarski stroji in oprema le teh;
16.  
namenski sadjarski stroji in oprema le teh;
17.  
namenski vrtnarski in zelenjadarski stroji in oprema le teh;
18.  
namenski oljkarski stroji in oprema le teh.
(2) Podrobnejša opredelitev kmetijske in gozdarske
mehanizacije iz prejšnjega odstavka je navedena v prilogi 1, ki je sestavni del
tega pravilnika.
3. člen
(osnove za katalog stroškov)
(1) Katalog stroškov kmetijske in gozdarske mehanizacije
vsebuje zlasti naslednje podatke:
1.     
posebni namen;
2.     
enoto mere;
3.     
zmogljivost;
4.     
nabavno vrednost;
5.     
amortizacijsko dobo;
6.     
življenjsko dobo;
7.     
letno rabo;
8.     
faktor vzdrževanja;
9.     
stalne stroške na leto in na uro;
10.  
spremenljive stroške goriva in maziva;
11.  
spremenljive stroške vzdrževanja;
12.  
skupne stroške.
(2) Katalog stroškov kmetijske in gozdarske mehanizacije
je kot priloga 1 sestavni del tega pravilnika.
3.a člen
(katalog povprečnih vrednosti maksimalnih stroškov kmetijske
in gozdarske mehanizacije)
(1) Katalog povprečnih vrednosti maksimalnih stroškov
kmetijske in gozdarske mehanizacije vsebuje zlasti naslednje podatke:
1.     
posebni namen stroja oziroma opreme;
2.     
enoto mere;
3.     
povprečno nabavno vrednost na enoto mere.
(2) Katalog povprečnih vrednosti maksimalnih stroškov
kmetijske in gozdarske mehanizacije je kot priloga 2 sestavni del tega
pravilnika.

Priloga
1: Podrobnejša opredelitev posameznih kmetijskih in gozdarskih strojev in
opreme ter katalog stroškov kmetijske in gozdarske mehanizacije
Priloga
2: Katalog povprečnih vrednosti maksimalnih stroškov kmetijske in gozdarske
mehanizacije

Pravilnik o seznamu kmetijske in gozdarske
mehanizacije ter katalogu stroškov kmetijske in gozdarske mehanizacije (Uradni
list RS, št. 7/16) vsebuje naslednjo končno določbo:
»4. člen
(začetek veljavnosti)
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembi Pravilnika o seznamu
kmetijske in gozdarske mehanizacije ter katalogu stroškov kmetijske in
gozdarske mehanizacije (Uradni list RS, št. 31/19) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi in dopolnitvah
Pravilnika o seznamu kmetijske in gozdarske mehanizacije ter katalogu stroškov
kmetijske in gozdarske mehanizacije (Uradni list RS, št. 157/21) vsebuje naslednjo končno določbo:
»KONČNA DOLOČBA
4. člen
Ta pravilnik začne veljati naslednji dan po objavi v Uradnem
listu Republike Slovenije.«.