1. člen
S tem pravilnikom se določajo pogoji in
merila za ustanovitev sveta uporabnikov ter njegove naloge.
2. člen
Svet uporabnikov (v nadaljnjem besedilu:
svet) se ustanovi za zastopanje interesov imetnikov živali.
Svet sestavljajo trije predstavniki
izvajalcev veterinarskih storitev, štirje predstavniki imetnikov živali in
predstavnik ministrstva, pristojnega za veterinarstvo.
3. člen
Člane sveta imenuje minister za dobo dveh
let. Posamezni člani so lahko po preteku mandata ponovno imenovani.
Član sveta mora svoje delo opravljati
odgovorno in vestno.
4. člen
Člani sveta na prvem sestanku izberejo
predsednika in podpredsednika sveta, zapisnikarja in sprejmejo
poslovnik, s katerim določijo način dela sveta.
Predsednik vodi svet v sodelovanju z
ostalimi člani sveta.
5. člen
Naloge sveta so zlasti:
-      
sodeluje z veterinarsko zbornico pri oblikovanju cen veterinarskih
storitev;
-      
daje mnenja k pripravi podlag za predpise s področja veterinarstva;
-      
daje mnenja in predloge k razvojnemu programu s področja veterine;
-      
(črtana).
6. člen
Svet deluje na sejah, ki so najmanj
štirikrat letno oziroma po potrebi.
Sestanke sveta sklicuje predsednik. Vsak
član pa lahko poda predlog za sklic seje, če je to potrebno za reševanje
posameznega problema pri izvajanju veterinarskih storitev.
7. člen
Po obravnavi gradiva na seji sprejme svet
stališče do določenega problema ter priporoča ustrezne rešitve ministru.
8. člen
Člani sveta prejmejo za svoje sodelovanje
na sejah sejnino in povrnjene potne stroške. Višino in pogoje določi minister.

Pravilnik o svetu uporabnikov (Uradni list RS,
št. 41/02)
vsebuje naslednjo končno določbo:
»9. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah pravilnika o svetu
uporabnikov (Uradni list RS, št. 72/04) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.