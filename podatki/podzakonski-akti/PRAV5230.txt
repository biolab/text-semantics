1. člen
(vsebina pravilnika)
S tem pravilnikom se določajo normativi in
standardi, ki so podlaga za:
-      
financiranje sistemiziranih delovnih mest
strokovnih delavcev ter računovodsko-administrativnih in tehničnih delavcev v
srednjih šolah z italijanskim učnim jezikom (v nadaljnjem besedilu: šola) za izvedbo
srednješolskih izobraževalnih programov z italijanskim učnim jezikom, prilagojenih
za izvajanje na narodno mešanem območju v slovenski Istri (v nadaljnjem besedilu:
srednješolski izobraževalni programi),
-      
financiranje drugih nalog, povezanih z
vzgojno-izobraževalno dejavnostjo,
-      
oblikovanje oziroma določitev oddelkov in
skupin v srednješolskih izobraževalnih programih.
2. člen
(podlage za sistemizacijo)
Podlaga za sistemizacijo delovnih mest
učiteljev splošno izobraževalnih in strokovno-teoretičnih predmetov, učiteljev
praktičnega pouka in veščin ter laborantov (v nadaljnjem besedilu: učiteljev)
so ure pouka po izvedbenih predmetnikih srednješolskih izobraževalnih programov
v skladu z normativi za oblikovanje oddelkov in skupin, določenimi v 13.
oziroma 14. členu tega pravilnika.
3. člen
(tedenska učna obveznost)
Z učitelji se sklene delovno razmerje za
polni delovni čas, če je njihova povprečna tedenska učna obveznost v okviru 35
tednov pouka:
-      
19 ur pouka za učitelje italijanščine,
-      
20 ur pouka za učitelje drugih splošno
izobraževalnih in strokovno teoretičnih predmetov,
-      
25 ur pouka za učitelje praktičnega pouka in
veščin in
-      
30 ur sodelovanja pri pouku za laborante.
4. člen
(zmanjšanje tedenske učne obveznosti)
Učitelju, ki opravlja v šoli naloge tajnika
šolske maturitetne komisije za splošno maturo, se tedenska učna obveznost lahko
zmanjša. Zmanjšanje učne obveznosti je odvisno od števila dijakov – maturantov
gimnazijskih programov ter maturitetnega tečaja, in sicer:
-      
za 1 uro pouka, če je dijakov do 12,
-      
za 2 uri pouka, če je dijakov od 13 do 34 in
-      
za 3 ure pouka, če je dijakov 35 in več.
Učitelju, ki opravlja v šoli naloge tajnika
šolske maturitetne komisije za poklicno maturo, se tedenska učna obveznost
lahko zmanjša. Zmanjšanje učne obveznosti je odvisno od števila dijakov
zaključnih letnikov izobraževalnih programov za pridobitev srednje strokovne
izobrazbe, in sicer:
-      
za 1 uro pouka, če je dijakov do 12,
-      
za 2 uri pouka, če je dijakov od 13 do 34,
-      
za 3 ure pouka, če je dijakov 35 in več.
Učitelju, ki opravlja v šoli naloge tajnika
šolske komisije za zaključni izpit, se tedensko število ur pouka lahko zmanjša,
in sicer v odvisnosti od števila dijakov zaključnih letnikov izobraževalnih
programov za pridobitev poklicne izobrazbe, in sicer:
-      
za 0,5 ure pouka, če je dijakov do 22,
-      
za 1 uro pouka, če je dijakov od 23 do 45,
-      
za 1,5 ure pouka, če je dijakov 46 in več.
Učitelju, ki opravlja v šoli naloge
organizatorja interesnih dejavnosti, se tedenska učna obveznost lahko zmanjša.
Zmanjšanje učne obveznosti je odvisno od števila dijakov, vpisanih v
izobraževalne programe nižjega poklicnega, srednjega poklicnega, srednjega
strokovnega in poklicno-tehniškega izobraževanja, in sicer:
-      
za 0,5 ure pouka, če je dijakov do 250,
-      
za 1 uro pouka, če je dijakov 251 in več. (črtan)
Učitelju, ki v skladu z letnim delovnim
načrtom opravlja v šoli naloge organizacije oziroma koordinacije Drugih oblik
vzgojno-izobraževalnega dela, se tedensko število ur pouka lahko zmanjša, in
sicer v odvisnosti od števila dijakov, vpisanih v izobraževalne programe
nižjega poklicnega, srednjega poklicnega, srednjega strokovnega in
poklicno-tehniškega izobraževanja ter v gimnazijske programe:
-      
za 0,5 ure pouka, če je dijakov do 100,
-      
za 1 uro pouka, če je dijakov od 101 do 200,
-      
za 1,5 ur pouka, če je dijakov od 201 do 300,
-      
za 2 uri pouka, če je dijakov več kot 300.
Učitelju, ki opravlja v šoli naloge organizatorja
šolske prehrane, se tedensko število ur pouka lahko zmanjša, in sicer v
odvisnosti od števila dijakov, za katere šola organizira šolsko prehrano:
-      
za 0,5 ure pouka na teden, če je dijakov do 100,
-      
za 1 uro pouka na teden, če je dijakov od 101 do
200,
-      
za 1,5 ure pouka na teden, če je dijakov od 201
do 300,
-      
za 2 uri pouka na teden, če je dijakov 301 do
400.
Ravnatelj lahko za naloge organizatorja
šolske prehrane zadolži enega učitelja na šoli.
Učitelju, ki ima znanja s področja
informacijsko komunikacijske oziroma digitalne tehnologije ter kompetence za
strokovno podporo učiteljem pri uporabi te tehnologije pri pouku in opravlja v
šoli naloge, povezane z organizacijo informacijskih dejavnosti, se tedensko
število ur pouka lahko zmanjša, in sicer v odvisnosti od števila dijakov:
-      
za 2 uri pouka, če je dijakov do 150,
-      
za 3 ure pouka, če je dijakov več kot 150.
Naloge, vezane na organizacijo
informacijskih dejavnosti, so zlasti: strokovna podpora učiteljem pri
razvijanju digitalnih kompetenc, sodelovanje z ravnateljem in učitelji ter
vzdrževalcem učne tehnologije oziroma računalniške opreme pri načrtovanju in
uvajanju informacijsko komunikacijske tehnologije v pouk ter druge vsebine
programov, ki jih šola izvaja, priprava digitalne strategije rabe informacijsko
komunikacijske tehnologije za izvedbo programov šole ter druge naloge,
opredeljene v letnem delovnem načrtu šole.
5. člen
(črtan)
6. člen
(trajanje ure pouka)
(1) Ura pouka, ki se izvaja v splošnih in
specializiranih učilnicah ter v laboratorijih, in ura praktičnega pouka v
šolskih delavnicah traja 45 minut.
(2) Trajanje ure praktičnega izobraževanja
v gospodarskih  družbah oziroma pri samostojnih podjetnikih se prilagodi
njihovemu delovnemu procesu, ob upoštevanju vseh predpisanih omejitev, ki se
nanašajo na vajence oziroma dijake (v nadaljnjem besedilu: dijaki).
7. člen
(razredništvo)
Učitelju, ki opravlja v šoli naloge
razrednika, se tedenska učna obveznost zmanjša, in sicer:
-      
v oddelkih 1. letnika programov nižjega
poklicnega, srednjega poklicnega, srednjega strokovnega izobraževanja in
gimnazijskega programa, začetnega letnika programov poklicno-tehniškega
izobraževanja ter v maturitetnem in poklicnem tečaju za 1 uro pouka na teden,
-      
v oddelkih zaključnih letnikov, razen v 3.
letniku programov nižjega poklicnega izobraževanja ter programov srednjega
poklicnega izobraževanja z dualno oziroma periodično organizacijo izobraževanja
za 1 uro pouka na teden,
-      
v oddelkih ostalih letnikov, 3. letnika
programov nižjega poklicnega izobraževanja in programov srednjega poklicnega izobraževanja
z dualno oziroma periodično organizacijo izobraževanja za 0,5 ure pouka na
teden.
7.a člen
(timsko poučevanje)
Obseg ur za timsko oziroma medpredmetno
poučevanje in povezovanje se določi za učitelje z letnim delovnim načrtom šole
po naslednjem kriteriju:
-      
0,65 ure pouka letno na dijaka posameznega
gimnazijskega programa,
-      
0,4 ure pouka letno na dijaka programa
maturitetnega tečaja,
-      
0,5 ure pouka letno na dijaka programa
poklicno-tehniškega izobraževanja, programa srednjega strokovnega izobraževanja
in programa srednjega poklicnega izobraževanja, razen 3. letnika programa
srednjega poklicnega izobraževanja z dualno oziroma periodično organizacijo
izobraževanja,
-      
0,4 ure pouka letno na dijaka 1. in 2. letnika programa nižjega poklicnega izobraževanja in poklicnega tečaja,
-      
0,25 ure pouka letno na dijaka 3. letnika
programa srednjega poklicnega izobraževanja z dualno oziroma periodično
organizacijo izobraževanja,
-      
0,2 ure pouka letno na dijaka 3. letnika
programa nižjega poklicnega izobraževanja.
7.b člen
delo z nadarjenimi dijaki
Učitelju ali svetovalnemu delavcu se
prizna:
-      
za koordinacijo dela v zvezi z nadarjenimi
dijaki, ki vključuje analizo, načrtovanje, spremljanje izvajanja in evalvacijo
izvajanja dela z nadarjenimi dijaki, 1 ura pouka letno na dijaka;
-      
za pripravo individualiziranega programa za dijaka,
ki si pridobi status nadarjenega dijaka in si želi delati po individualiziranem
programu vzgojno-izobraževalnega dela (INDEP), 2 uri pouka letno na dijaka;
-      
za mentorsko delo z dijakom iz prejšnje
alineje, ki vsebuje izvajanje, svetovanje, spremljanje in sprotno prilagajanje
ter letno oceno uspešnosti individualiziranega programa vzgojno-izobraževalnega
dela za nadarjenega dijaka, 6 ur pouka letno na dijaka.
Ravnatelj šole opredeli za učitelje oziroma
svetovalnega delavca obseg in vsebino posameznih nalog iz prejšnjega odstavka v
letnem delovnem načrtu šole.
Šola pošlje ministrstvu, pristojnemu za
šolstvo, v skladu z navodili in v rokih, ki jih le-to določi, podatke z
ustreznimi dokazili o:
-      
številu vpisanih dijakov, vključenih v postopek
obravnave v skladu s konceptom dela z nadarjenimi dijaki na podlagi poročila o
nadarjenosti in
-      
številu dijakov, za katere je šola pripravila
individualizirani program na podlagi njegove pisne izjave in izjave staršev o
delu po tem programu.
Obseg sredstev za plačilo ur, povezanih z
delom z nadarjenimi dijaki, se določijo s sklepom ministra, pristojnega za
šolstvo.
8. člen
(mentorstvo)
Strokovnemu delavcu, ki je v šoli določen
in izvaja mentorstvo strokovnemu delavcu – pripravniku oziroma drugemu
strokovnemu delavcu, ki se pripravlja za opravljanje strokovnega izpita v
skladu s predpisom, ki ureja strokovni izpit na področju vzgoje in
izobraževanja, pripada dodatek za mentorstvo za 4 ure tedensko v obdobju izvajanja
mentorstva.
9. člen
(strokovna pomoč za dijake s posebnimi
potrebami)
(1) Ure dodatne strokovne pomoči dijakom s
posebnimi potrebami se izvajajo v skladu z odločbami o usmeritvi.
(2) Vrednost ure in obseg sredstev za
plačilo ur, povezanih z izvajanjem dodatne strokovne pomoči, se določijo s
sklepom ministra.
(3) Učitelja za dodatno strokovno pomoč za
premagovanje primanjkljajev, ovir oziroma motenj lahko šolam zagotavljajo tudi
zavodi za vzgojo in izobraževanje otrok in mladostnikov s posebnimi potrebami
in osnovne šole s prilagojenim programom v okviru mobilne službe. Te ure so
element za sistemizacijo delovnega mesta učitelja za dodatno strokovno pomoč na
zavodu oziroma osnovni šoli iz tega odstavka.
9.a člen
koordinacija dela z dijaki s posebnimi
potrebami
Za koordinacijo dela z dijaki s posebnimi
potrebami ravnatelj šole določi dodatno število strokovnih delavcev na delovnem
mestu svetovalnega delavca, in sicer v odvisnosti od števila dijakov z
odločbami o usmeritvi.
Na podlagi števila dijakov z odločbami o
usmeritvi se določi število oddelkov, ki so merilo za sistemizacijo delovnega
mesta svetovalnega delavca za koordinacijo dela z dijaki s posebnimi potrebami
v šoli. Število oddelkov se določi tako, da se število dijakov z odločbami o
usmeritvi pomnoži s 4, zmnožek pa deli s 26.
Če je na ta način izračunano skupno število
oddelkov iz prejšnjega odstavka decimalno število, se pet in več desetink
zaokroži navzgor do celega števila.
Za vsak oddelek, določen po kriterijih iz
drugega in tretjega odstavka tega člena, ravnatelj šole določi za koordinacijo
dela z dijaki s posebnimi potrebami dodatno 0,05 strokovnega delavca na
delovnem mestu svetovalnega delavca.
9.b člen
(aktivno državljanstvo)
Učitelju, ki v okviru Drugih oblik vzgojno
izobraževalnega dela izvaja Aktivno državljanstvo, se učna obveznost iz
3. člena tega pravilnika lahko zmanjša, in sicer za obseg, ki je v
predmetnikih posameznih vrst izobraževalnih programov določen za Aktivno
državljanstvo, vendar ne za več kot 175 ur letno.
9.c člen
(učitelj za komunikacijo v znakovnem
jeziku in učitelj za delo z gluhoslepimi)
Gluhim in naglušnim dijakom, ki se
sporazumevajo v znakovnem jeziku ter imajo v odločbi o usmeritvi določeno
pravico do tolmača znakovnega jezika, izvaja tolmačenje v obsegu ur, kot ga
določi strokovna skupina v individualiziranem programu, učitelj za komunikacijo
v znakovnem jeziku ali tolmač znakovnega jezika.
Gluhoslepim dijakom, ki imajo v odločbi o
usmeritvi določeno pravico do tolmača, izvaja pomoč v jeziku gluhoslepih ali v
drugih, dijaku prilagojenih načinih sporazumevanja, učitelj za delo z
gluhoslepimi ali tolmač za gluhoslepe v obsegu ur, kot ga določi strokovna
skupina v individualiziranem programu.
Učitelja za komunikacijo v znakovnem jeziku
oziroma učitelja za delo z gluhoslepimi lahko šolam, v katere so usmerjeni
dijaki iz prvega in drugega odstavka tega člena, zagotavljajo tudi zavodi za
vzgojo in izobraževanje otrok in mladostnikov s posebnimi potrebami, ki so
ustanovljeni za delo z gluhimi in naglušnimi ali za delo s slepimi, ali šola
sklene pogodbo o opravljanju storitev. Stroške na podlagi mesečnega zahtevka
povrne ministrstvo, pristojno za šolstvo.
10. člen
(učna obveznost ravnatelja šole)
(1) V okviru delovne obveznosti je učna
obveznost ravnatelja šole lahko največ 5 ur pouka na teden v okviru 35 tednov
pouka ali največ 10 ur svetovalnega dela na teden, če izpolnjuje z zakonom
predpisane izobrazbene pogoje za svetovalnega delavca.
(2) Število ur pouka iz prejšnjega odstavka
se določi v pogodbi o zaposlitvi.
11. člen
(drugi strokovni delavci)
(1) Šola sistemizira eno delovno mesto
knjižničarja s polnim delovnim časom in eno delovno mesto svetovalnega delavca
s polovičnim delovnim časom.
(2) Če šola po izvedbenem predmetniku
opravi 22.000 in več ur praktičnega pouka letno v delavnicah, lahko sistemizira
eno delovno mesto organizatorja praktičnega pouka ali vodje delavnic.
(3) Normativ iz prejšnjega odstavka ne
velja za programe s področja ekonomije, družboslovja, turizma, računalništva,
oblikovanja, aranžerstva, kemije, farmacije in prometa.
(4) Če šola po predmetniku organizira delovno
prakso oziroma praktično izobraževanje pri delodajalcu v skladu z učno pogodbo
ali pogodbo po drugem odstavku 7. člena zakona o poklicnem in strokovnem
izobraževanju (Uradni list RS, št. 12/96 in 44/00), lahko sistemizira na 2000 in več ur delovne prakse oziroma praktičnega izobraževanja letno eno delovno mesto organizatorja
delovne prakse.
(5) Če ima šola manj ur praktičnega pouka
ali praktičnega izobraževanja pri delodajalcu oziroma delovne prakse, kot je
določeno v drugem in četrtem odstavku tega člena, lahko sistemizira ta delovna
mesta za ustrezno krajši delovni čas od polnega, vendar ne manj kot s
polovičnim delovnim časom.
12. člen
(administrativni, računovodski in tehnični
delavci)
(1) Šola lahko sistemizira po eno delovno
mesto s polnim delovnim časom tajnika VIZ VI, ki mora imeti višjo strokovno
izobrazbo oziroma višješolsko izobrazbo (prejšnja) ali poslovnega sekretarja z
izobrazbo, pridobljeno najmanj po študijskih programih za pridobitev izobrazbe
prve stopnje oziroma raven izobrazbe, pridobljene po študijskih programih, ki v
skladu z zakonom ustreza izobrazbi prve stopnje in računovodje, ki mora imeti
najmanj višjo strokovno izobrazbo oziroma višješolsko izobrazbo (prejšnja).
(2) Šola sistemizira eno delovno mesto
hišnika, ki mora imeti najmanj srednjo poklicno izobrazbo, s polnim delovnim časom in eno delovno
mesto čistilca prostorov na 900 m2 uporabne neto čistilne talne stavbne
površine, ki mora imeti zaključeno osnovnošolsko obveznost.
(3) Če ima šola
manj kot 900 m2 uporabne
neto čistilne talne stavbne površine, sistemizira delovno mesto čistilca
prostorov z ustrezno krajšim delovnim časom od polnega delovnega časa.
(4) V uporabno
neto čistilno talno stavbno površino iz prejšnjega odstavka se ne všteva
kvadratura zunanjih prostorov ter kvadratura prostorov, ki ni namenjena
izvajanju srednješolskih izobraževalnih programov in vzgojnega programa
dijaških domov (kvadratura sob v dijaških domovih, ki so namenjene bivanju
dijakov in sobe, ki se oddajajo študentom in drugim zunanjim uporabnikom,
predavalnice in drugi prostori višje strokovne šole kot organizacijske enote,
za katere šola prejema sredstva po študentu, prostori, ki so namenjeni
opravljanju druge dejavnosti, in prostori, ki nimajo funkcionalne uporabe).
(5) Ravnatelj šole lahko sistemizira po eno
delovno mesto s polnim delovnim časom tehničnega delavca – vzdrževalca učne
tehnologije s srednjo ali srednjo strokovno izobrazbo ali tehniškega sodelavca
VI z višjo izobrazbo ali tehniškega sodelavca VII/1 z visoko strokovno
izobrazbo ali vzdrževalca računalniške opreme z visoko strokovno izobrazbo
VII/1 (v nadaljnjem besedilu: vzdrževalec oziroma tehniški sodelavec).
(6) Ravnatelj šole
lahko sistemizira delovno mesto vzdrževalca računalniške opreme VII/1 in glede
tega delovnega mesta ravna v skladu s prejšnjim odstavkom, če delovno mesto
tehničnega delavca – vzdrževalca učne tehnologije V ni zasedeno oziroma nima
sklenjene pogodbe o opravljanju storitev za opravljanje del, vezanih na delovno
mesto tehničnega delavca – vzdrževalca učne tehnologije V.
(7) Za nudenje fizične pomoči dijakom s
posebnimi potrebami ravnatelj šole na podlagi ustrezne odločbe o usmeritvi
sistemizira delovno mesto spremljevalca gibalno oviranih učencev in dijakov, če
se ne more zagotoviti izvajanja odločbe o usmeritvi z že sistemiziranimi
delovnimi mesti. Spremljevalec mora imeti srednjo izobrazbo ali srednjo
strokovno izobrazbo.
(8) Obseg delovne
obveznosti spremljevalca iz prejšnjega odstavka se določi glede na število
dijakov, ki se jim nudi fizična pomoč, in števila ur fizične pomoči, ki je
odvisna od trajanja pouka po predmetniku izobraževalnega programa, v katerega
je dijak vpisan.
(9) Izraz »prejšnja« iz prvega odstavka tega člena je
uporabljen v pomenu, določenem v Uredbi o uvedbi in uporabi klasifikacijskega
sistema izobraževanja in usposabljanja (Uradni list RS, št. 46/06).
12.a člen
Če se na podlagi normativov za
administrativna, računovodska ali tehnična delovna mesta sistemizirajo najmanj
tri enakovrstna delovna mesta in se na teh delovnih mestih tudi zaposlijo delavci,
lahko ravnatelj delavcu, ki je razporejen na delovno mesto, ki je uvrščeno v
najvišjo tarifno skupino oziroma, ki ima najvišji izhodiščni plačni razred
delovnega mesta, v pogodbi o zaposlitvi določi dolžnost vodenja, koordiniranja
in organiziranja ostalih delavcev na teh delovnih mestih ter pravico do položajnega
dodatka v skladu z določbami predpisov, ki urejajo položajni dodatek v javnem
sektorju. V takšnem primeru se mora v aktu o organizaciji in sistemizaciji
oblikovati notranja organizacijska enota. 
Za enakovrstno delovno mesto se za potrebe
tega pravilnika štejejo administrativna, računovodska ali tehnična delovna
mesta v isti plačni podskupini, naloge na teh delovnih mestih pa so enake ali
podobne (npr. naloge na delovnih mestih hišnik, vzdrževalec učne tehnologije,
kurjač ali delovna mesta kuhar, kuharski pomočnik, gospodinjec).
Če se na podlagi normativov sistemizira
manjše število enakovrstnih delovnih mest oziroma zaposli manjše število delavcev,
kot je to določeno v prvem odstavku tega člena, šola pa v aktu o organizaciji
in sistemizaciji sistemizira dodatna enakovrstna delovna mesta oziroma sklene
pogodbo o zaposlitvi za takšna delovna mesta in ima za njih zagotovljena
finančna sredstva, mora šola iz istega vira zagotoviti tudi sredstva za
položajni dodatek za delavca, kateremu je s pogodbo o zaposlitvi določena
dolžnost vodenja, koordiniranja in organiziranja ostalih delavcev.
13. člen
(normativi za oblikovanje oddelkov)
(1) V oddelku 1. letnika programa nižjega
poklicnega izobraževanja je največ 14 dijakov.
(2) V oddelku 1. letnika programa srednjega
poklicnega, srednjega strokovnega izobraževanja, gimnazijskega programa,
poklicnega in maturitetnega tečaja ter programa poklicno tehničnega
izobraževanja je največ 16 dijakov-novincev.
(3) V oddelkih gimnazijskega programa in
poklicnega ter maturitetnega tečaja je lahko največ 24 dijakov, če to omogočajo
prostorski pogoji.
(4) Število oddelkov drugega in višjih
letnikov je lahko praviloma enako največ številu oddelkov 1. letnika iste vpisne
generacije.
(5) Šola lahko ob soglasju pristojnega
upravnega organa v višjih letnikih oblikuje oddelek več, kot jih je imela v
prejšnjem letniku.
(6) Šola lahko zaradi majhnega števila
dijakov v nižjem ali srednjem poklicnem oziroma srednjem strokovnem izobraževanju
oblikuje kombiniran oddelek ter organizira prožnejše oblike
vzgojno-izobraževalnega dela z dijaki, pod pogojem, da se v celoti realizirajo
cilji učnih načrtov oziroma katalogov znanj, določeni za posamezen
izobraževalni program oziroma za pridobitev posameznega poklicnega oziroma
strokovnega naziva.
(7) Šola lahko oblikuje oddelek s 5 ali
manj dijaki le s soglasjem ministra, pristojnega za srednje šolstvo.
14. člen
(normativi za oblikovanje skupin)
(1) Informatika, naravoslovni in
strokovno-teoretični predmeti
Pri splošno-izobraževalnih predmetih informatika,
biologija, kemija, fizika in naravoslovje ter pri posameznih
strokovno-teoretičnih predmetih je v skupini pri vajah največ 13 dijakov.
Število skupin se oblikuje tako, da se število dijakov istega letnika in
programa deli s 13. Število ur in vsebino vaj, pri katerih se dijaki delijo v
skupine in pri katerih sodeluje laborant, določa izobraževalni program.
Število skupin za izvajanje strokovno
teoretičnih predmetov, ki se oblikujejo v oddelkih za skupno izvajanje
izobraževalnih programov srednjega poklicnega izobraževanja, se določi tako, da
se skupno število dijakov, ki se izobražujejo po teh programih v posameznem
letniku, deli s 5, doda pa se še ena skupina.
(2) Praktični pouk
V skupini pri praktičnem pouku je v
programih nižjega poklicnega izobraževanja največ 10 dijakov, v programih
srednjega poklicnega, srednjega strokovnega ter srednjega poklicno-tehniškega
izobraževanja pa je največ 13 dijakov. Število skupin se oblikuje tako, da se
število dijakov istega letnika in programa deli v primeru programa nižjega
poklicnega izobraževanja z 10 ter v primeru drugih vrst programov s 13.
(3) Prvi tuji jezik
Pri prvem tujem jeziku se oddelek deli v
skupine zaradi nadaljevanja učenja obveznega tujega jezika iz osnovne šole, in
sicer tako, da se oblikovane skupine dijakov iz istovrstnih izobraževalnih
programov združujejo iz oddelkov istega letnika do polnoštevilnega oddelka.
(4) Drugi tuji jezik
Če šola izvaja dva različna druga tuja
jezika, lahko oblikuje eno skupino več, kot je skupin pri prvem tujem jeziku,
pod pogojem, da ima vsaj 5 dijakov za posamezno skupino.
(5) Športna vzgoja
Normativ za oblikovanje skupin pri športni
vzgoji je enak ustreznemu normativu za oblikovanje polnoštevilnega oddelka,
vendar tako, da se dijaki delijo po spolu ter združujejo praviloma iz oddelkov
istega letnika, izjemoma pa tudi iz dveh ali več zaporednih letnikov, in sicer
ne glede na vrsto izobraževalnega programa, po katerem se izobražujejo.
(6) Obseg ur izbirnih predmetov v
gimnazijskem programu
Šola, ki izvaja program gimnazija, lahko za
ure pouka pri izbirnih predmetih po izvedbenem predmetniku, vključno z vsemi
dodatnimi delitvami dijakov v skupine pri posameznih predmetih, nameni v 4.
letniku največ 420 dodatnih ur letno.
Če šola v 2. oziroma 3. letniku izvaja v
okviru ur, ki so po predmetniku programa gimnazija določeni za izbirne
predmete, interdisciplinarni tematski sklop, kot je definiran s programom,
lahko oblikuje v vsakem od teh dveh letnikov dodatno skupino v obsegu 105 ur
pouka letno.
(7) Obseg ur za izvajanje pouka na
različnih ravneh zahtevnosti v gimnazijskem programu
Če šola organizira skladno s tretjim
odstavkom 23. člena zakona o maturi (Uradni list RS, št. 15/03) v zaključnem
letniku gimnazijskih programov pripravo na maturo za osnovno in višjo raven
zahtevnosti, lahko za izvajanje pouka na različni ravni zahtevnosti nameni
dodatno 140 ur za pouk matematike in 105 ur za pouk tujega jezika, če je v
posamezni skupini najmanj 5 dijakov.
(8) Izbirni predmeti v izobraževalnih
programih poklicnega in strokovnega izobraževanja
Pri izbirnih predmetih, ki so določeni z
izobraževalnim programom, lahko šola oblikuje eno skupino več, kot je oddelkov
posameznega letnika, če gre za različne izbirne predmete in če se za vsakega od
njih odloči vsaj 5 dijakov.
(9) Organizirane oblike
vzgojno-izobraževalnega dela, ki se izvajajo izven šolskega prostora
Spremljevalec dijakov na strokovni
ekskurziji in pri drugih organiziranih oblikah vzgojno-izobraževalnega dela v
skladu z učnimi načrti oziroma katalogi znanj posameznih izobraževalnih
programov, ki se izvajajo izven šolskega prostora, spremlja skupino 15 dijakov.
Za oblikovanje skupin in vodenje planinskih
izletov pri izvajanju pohodniških in gorniških vsebin se smiselno uporabljajo
normativi, ki veljajo za vodnike Planinske zveze Slovenije. Skupine pri
plavanju oziroma smučanju, če so določene v učnih načrtih posameznih
izobraževalnih programov, štejejo 12 dijakov.
14.a člen
(novi oziroma prenovljeni programi)
Za nove oziroma prenovljene izobraževalne
programe poklicnega in strokovnega izobraževanja, pripravljene in sprejete po
Izhodiščih za pripravo izobraževalnih programov (1997, 2001), velja pri
splošno-izobraževalnih in strokovno-teoretičnih predmetih ter praktičnem pouku
praviloma ista velikost skupin, kot velja za neprenovljene oziroma iztekajoče
se programe. Način določanja števila skupin je tak kot velja za iztekajoče se
izobraževalne programe.
15. člen
(odstopanja oziroma izjeme)
(1) Za opravljanje dela iz 9.c člena tega
pravilnika in za opravljanje dela na delovnih mestih računovodje, čistilca in
vzdrževalca oziroma tehniškega sodelavca iz 12. člena tega pravilnika ter za
del praktičnega pouka, ki se izvaja na podlagi prvega odstavka 33. člena Zakona
o poklicnem in strokovnem izobraževanju (Uradni list RS, št. 79/06, 68/17 in
46/19) pri delodajalcu, lahko šola izjemoma sklene pogodbo o opravljanju
storitev z drugimi izvajalci, če so bile za ta delovna mesta predhodno
izkoriščene vse možnosti za sklenitev pogodbe o zaposlitvi in je treba
zagotoviti nemoteno izvajanje vzgojno-izobraževalne dejavnosti.
(2) Opravljanje storitev iz prejšnjega
odstavka se plačuje po pogodbi skladno z merili, ki jih določi minister,
pristojen za srednje šolstvo.
(3) Odstopanje od normativov, določenih s
tem pravilnikom, v posameznem šolskem letu lahko odobri pristojni upravni organ
na utemeljeno vlogo šole, in sicer zaradi specifičnih prostorskih pogojev šole
in v drugih izjemnih primerih, ko zaradi posebnih delovnih razmer oziroma
povečanega obsega dela ni moč doseči predpisanega normativa.

Pravilnik o normativih in standardih v
srednjih šolah z italijanskim učnim jezikom (Uradni list RS, št. 85/03)
vsebuje naslednjo prehodno in končni določbi:
»16. člen
(prehodno
izvajanje pravilnika)
Do sprejetja predpisa o smeri in stopnji
strokovne izobrazbe učiteljev in drugih strokovnih delavcev v posameznih
izobraževalnih programih, mora imeti organizator praktičnega pouka iz drugega
odstavka 11. člena tega pravilnika srednjo oziroma višjo strokovno izobrazbo,
organizator delovne prakse iz četrtega odstavka 11. člena tega pravilnika pa
višjo strokovno izobrazbo.
17. člen
(razveljavitev
prejšnjega predpisa)
Z dnem uveljavitve tega pravilnika
prenehajo veljati določbe odredbe o normativih in standardih v dvojezičnih srednjih
šolah in v srednjih šolah z italijanskim učnim jezikom (Uradni list RS, št.
37/97), kolikor se nanašajo na srednje šole z italijanskim učnim jezikom, razen
določbe II.I točke, ki velja za šolsko leto 2003/2004.
18. člen
(končna
določba)
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. septembra
2003 dalje, razen 5. člena tega pravilnika, ki se začne uporabljati v šolskem
letu 2004/2005.«.

Pravilnik o spremembah in dopolnitvah
Pravilnika o normativih in standardih v srednjih šolah z italijanskim učnim
jezikom (Uradni list RS, št. 103/07) vsebuje naslednjo prehodno in
končno določbo:
»3. člen
Računovodje, ki so do uveljavitve tega
pravilnika izpolnjevali predpisane pogoje za opravljanje računovodskih del,
lahko tudi po uveljavitvi tega pravilnika še naprej opravljajo ta dela.
4. člen
Ta pravilnika začne veljati naslednji dan
po objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o normativih in standardih v srednjih šolah z italijanskim učnim
jezikom (Uradni list RS, št. 67/08) črta 16. člen pravilnika:
»16 člen
(črtan)«;
ter vsebuje naslednjo prehodno in končno
določbo:
»PREHODNA IN KONČNA DOLOČBA
10. člen
Pisarniški referenti, ki so do uveljavitve
tega pravilnika izpolnjevali predpisane pogoje za opravljanje administrativnih
del, lahko po uveljavitvi tega pravilnika opravljajo dela poslovnega sekretarja
VI. Če ne izpolnjujejo izobrazbenih pogojev za delovno mesto poslovni sekretar
VI, si morajo najkasneje v osmih letih od podpisa nove pogodbe o zaposlitvi
pridobiti pogoje za zasedbo delovnega mesta poslovni sekretar VI, razen v
primeru, da izpolnijo minimalne pogoje za pridobitev pravice do starostne
pokojnine prej kot v desetih letih od podpisa pogodbe o zaposlitvi.
11. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. septembra
2008, razen 7. člena tega pravilnika, ki se začne uporabljati 1. avgusta
2008.«.

Pravilnik o dopolnitvi Pravilnika o normativih
in standardih v srednjih šolah z italijanskim učnim jezikom (Uradni list RS,
št. 5/11) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o normativih in standardih v srednjih šolah z italijanskim učnim
jezikom (Uradni list RS, št. 55/11) vsebuje naslednjo prehodno in
končno določbo:
»11. člen
Do začetka uporabe tega pravilnika se
uporablja Pravilnik o normativih in standardih v srednjih šolah z italijanskim
učnim jezikom (Uradni list RS, št. 85/03, 103/07 in 67/08).
12. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. septembra
2011.«.

Pravilnik o spremembi Pravilnika o normativih
in standardih v srednjih šolah z italijanskim učnim jezikom (Uradni list RS,
št. 47/17)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Delavci, ki so do uveljavitve tega
pravilnika opravljali delo na delovnem mestu poslovni sekretar VI, po
uveljavitvi tega pravilnika opravljajo delo na delovnem mestu tajnik VIZ VI. 
3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o dopolnitvah Pravilnika o normativih in standardih v srednjih šolah z
italijanskim učnim jezikom (Uradni list RS, št. 16/21)
vsebuje naslednjo končno določbo:
»KONČNA DOLOČBA
2. člen
(začetek veljavnosti
in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1.
septembra 2021.«.

Pravilnik o spremembah in dopolnitvah
Pravilnika o normativih in standardih v srednjih šolah z italijanskim učnim
jezikom (Uradni list RS, št. 178/21)
vsebuje naslednjo prehodno in končno določbo:
»PREHODNA IN KONČNA DOLOČBA
5. člen
(začetek
uporabe)
(1) Spremenjeni
prvi, drugi in šesti odstavek 12. člena pravilnika se začnejo uporabljati 1. decembra 2021, nov 9.b člen
pravilnika pa se začne uporabljati 1. septembra
2022.
(2) Do
začetka uporabe določb iz prejšnjega odstavka se uporabljajo določbe Pravilnika
o normativih in standardih v srednjih šolah z italijanskim učnim jezikom
(Uradni list RS, št. 85/03, 103/07, 67/08, 5/11, 55/11, 47/17 in 16/21).
6. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o normativih in standardih v srednjih šolah z italijanskim učnim
jezikom (Uradni list RS, št. 74/23)
vsebuje naslednjo končno določbo:
»KONČNA DOLOČBA
8. člen
(začetek veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1.
septembra 2023.«.