1. člen
(Namen in področje uporabe smernic)
(1) Evropski bančni organ je na
podlagi prvega odstavka 16. člena Uredbe (EU) št. 1093/2010
Evropskega parlamenta in Sveta z dne 24. novembra 2010 o ustanovitvi
Evropskega nadzornega organa (Evropski bančni organ) in o spremembi Sklepa
št. 716/2009/ES ter razveljavitvi Sklepa Komisije 2009/78/ES (UL L
št. 331 z dne 15. decembra 2010, str. 12) dne 23. julija 2015
objavil Smernice o minimalnem seznamu kvalitativnih in kvantitativnih
kazalnikov načrta sanacije (v nadaljevanju: smernice), ki so objavljene na
njegovi spletni strani.
(2) Smernice iz prvega odstavka tega
člena določajo minimalni okvir kazalnikov, ki jih morajo institucije vključiti
v načrt sanacije po naslednjih kategorijah: kazalniki kapitala, likvidnosti,
dobičkonosnosti, kakovosti sredstev ter tržni in makroekonomski kazalniki, ki
služijo za namen ustrezne in pravočasne izvedbe ukrepov iz načrta sanacije.
(3) Smernice se uporabljajo za:
1.     
institucije, kot so opredeljene v 3. točki prvega odstavka 4. člena
Uredbe (EU) št. 575/2013 Evropskega parlamenta in Sveta z dne
26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (UL L
št. 176 z dne 27. junija 2013, str. 1; v nadaljevanju Uredba (EU)
št. 575/2013), kadar morajo izpolnjevati obveznosti iz poglavja 6.7.
ZBan-2 in
2.     
pristojne organe, kot so opredeljeni v 40. točki prvega odstavka
4. člena Uredbe (EU) št. 575/2013.
2. člen
(Vsebina sklepa in obseg uporabe smernic)
(1) S tem sklepom Banka Slovenije
določa uporabo smernic za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji (v nadaljevanju banke),
kadar morajo izpolnjevati obveznosti iz poglavja 6.7. ZBan-2 v zvezi s pripravo
načrta sanacije in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke, ki morajo izpolnjevati
obveznosti iz poglavja 6.7. ZBan-2, pri pripravi načrta sanacije v celoti
upoštevajo določbe smernic v delu, v katerem so naslovljene na banke.
(3) Banka Slovenije bo pri opravljanju
nalog in pristojnosti nadzora v skladu z ZBan-2 in Uredbo (EU)
št. 575/2013 v celoti upoštevala določbe smernic v delu, v katerem se nanašajo
na izvajanje nalog in pooblastil pristojnega organa.
3. člen
(Uveljavitev sklepa)
Ta sklep začne
veljati naslednji dan po njegovi objavi v Uradnem listu Republike Slovenije.
Ljubljana, dne 25. avgusta 2015
dr. Janez Fabijan l.r.
Namestnik predsednika 
Sveta Banke Slovenije