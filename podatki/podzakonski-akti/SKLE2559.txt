Besedilo sklepa Pridružitvenega sveta št. 1/2001 z dne 7. 3.
2001 in prilog se v slovenskem besedilu glasi: 
PRIDRUŽITVENI SVET JE 
ob upoštevanju Evropskega sporazuma o pridružitvi med
Evropskimi skupnostmi in njihovimi državami članicami na eni strani ter
Republiko Slovenijo na drugi strani(1), podpisanega 10. junija 1996 v
Luksemburgu, in zlasti njegovega 106. člena, 
ker: 
1.     
skladno s 106. členom Evropskega sporazuma in njegovo Prilogo XI,
Slovenija lahko sodeluje pri okvirnih programih, posebnih programih, projektih in
drugih dejavnostih Skupnosti, zlasti na področju okolja; 
2.     
skladno z istim členom Pridružitveni svet odloči o določilih in pogojih
za sodelovanje Slovenije pri teh dejavnostih, 
SKLENIL:
1. člen
Od 1. januarja 2001 Slovenija sodeluje pri finančnem
instrumentu za okolje (v nadaljevanju besedila: LIFE) skladno z določili in
pogoji, določenimi v Prilogah I in II, ki sta sestavni del tega sklepa.
2. člen
Sklep se uporablja v času trajanja tretje faze LIFE, ki se
začne 1. januarja 2001.
3. člen
Predlogi, ki jih je Slovenija predložila Komisiji za LIFE
Narava pred 31. oktobrom 2000 in za LIFE Okolje pred 30. novembrom 2000,
izpolnjujejo pogoje za ocenitev.
4. člen
Ta sklep začne veljati z dnem sprejema.
Podpisano v Bruslju, dne 7. 3. 2001.
Za Pridružitveni svet 
Predsednik 
Mme. A. Lindh l. r.
Št. 900-15/2001-5
Ljubljana, dne 18. oktobra 2001.
Vlada Republike Slovenije
Generalni sekretar 
Mirko Bandelj l. r.

PRILOGA
I: Določila in pogoji za sodelovanje Republike Slovenije pri finančnem
instrumentu za okolje (LIFE)
PRILOGA
II: Denarni prispevek Slovenije za LIFE