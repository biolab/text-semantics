I. SPLOŠNI DEL
SPLOŠNE DOLOČBE
1. člen
Ta tarifa določa način vrednotenja in obračunavanja
nadomestila za uporabo centralne informatizirane baze sodnega registra (v
nadaljnjem besedilu: baza) v zvezi z uporabo podatkov iz sodnega registra
neposredno preko računalniške povezave (v nadaljnjem besedilu: uporaba baze). 
Ta tarifa določa tudi način vrednotenja in obračunavanja
drugih stroškov predlagatelja oziroma uporabnika po določbah pravilnika o
dostopu do podatkov, vpisanih v sodni register, neposredno preko računalniške
povezave (Uradni list RS, št. 64/99, v nadaljnjem besedilu: pravilnik).
2. člen
Predlagatelj oziroma uporabnik baze je dolžan plačati znesek,
obračunan po tej tarifi, ko po določbah pravilnika obveznost nastane. 
Obveznosti po tej tarifi se določajo z računom v zneskih,
obračunanih na način in po postavkah, določenih s to tarifo.
3. člen
Zneski, obračunani po tej tarifi, se plačujejo v gotovini in
so sredstva proračuna Republike Slovenije.
II. POSEBNI DEL
4. člen
TARIFA
Preverjanje
izpolnjevanja tehničnih pogojev
Tarifna
številka 1
1.
pregled listinske dokumentacije o izpolnjevanju tehničnih pogojev po pravilniku
– 2.000 SIT, 
2. pregled
izpolnjevanja pogojev na sedežu oziroma stalnem prebivališču predlagatelja –
5.000 SIT.
Izobraževanja o
načinu uporabe baze
Tarifna
številka 2
1. prvo izobraževanje
predlagatelja oziroma osebe, ki pri njem dela, o načinu uporabe baze (opis
sodnega registra, uvodna pojasnila v zvezi s priklopom in dostopom in
poizvedovanje po bazi oziroma njena uporaba) – 15.000 SIT, 
2. vsako
nadaljnje oziroma dodatno izobraževanje uporabnika oziroma osebe, ki pri njem
dela, o uporabi baze – 10.000 SIT.
Priključitev na
uporabo baze
Tarifna
številka 3
1. licenčna programska oprema za
podporo protokolu, emulaciji in tiskalniškemu strežniku: FTP ONNET – 25.500
SIT, 
2. nadomestilo za uporabo
SECUREId kartice – 25.603 SIT, 
3.
instalacija komunikacijske opreme, avtorizacija na strežniku in avtorizacija
centralne baze ter preizkus – 15.000 SIT.
Odprava napak
Tarifna
številka 4
1. zamenjava gesla – 4.000 SIT, 
2. odprava okvare SECUREId
kartice – 16.318 SIT, 
3. odprava
drugih napak – glede na porabljen čas po postavki v Tarifni številki 7.
Uporaba baze
Tarifna številka 5
Nadomestilo za uporabo baze vključuje: 
1. fiksni del (uporabnina) 
Uporabnik za uporabo baze
trimesečno za preteklo obdobje plača uporabnino v pavšalnem znesku 30.000 SIT.
Uporabnina ustreza 300 točkam, pri čemer vrednost 1 točke znaša 100 SIT.
Uporabnina vključuje vpoglede v bazo in izpiske iz baze: vsak vpogled v bazo se
šteje za 1 točko, vsak izpisek iz baze pa za 3 točke. Neporabljene točke iz
trimesečnega obdobja se ne prenašajo v naslednje trimesečje, 
2. gibljivi del (poraba). 
Uporabnik za uporabo baze v
odvisnosti od vrste in količine uporabe baze trimesečno za preteklo obdobje
plačuje tudi znesek za porabo po naslednjih postavkah: 
2.1. vpogled v bazo 
Za vsak vpogled v bazo se plača
100 SIT. 
2.2. izpiski iz baze 
Za izpisek iz baze se plača za
vsako začeto stran 300 SIT. 
Za vsak
nadaljnji izvod izpiska se plača za vsako začeto stran 150 SIT.
Izključitev od
uporabe baze
Tarifna številka 6
Stroški za izključitev
uporabnika od uporabe baze – 4.000 SIT.
Drugi stroški
Tarifna
številka 7
1. Kilometrina za uporabo
osebnega avtomobila – 30% cene za en liter 98-oktanskega bencina za vsak
prevoženi kilometer po ceni bencina, veljavni v času uporabe osebnega
avtomobila. 
2. Porabljen čas – 6.000 SIT/h.
III. PREHODNE IN KONČNE DOLOČBE
5. člen
Ta tarifa velja eno leto od dneva začetka njene veljavnosti.
6. člen
V primeru sprememb cen posameznih storitev ali sprememb
oziroma dopolnitev tehničnih standardov iz posebnega dela tarife v času
veljavnosti tarife, minister, pristojen za pravosodje, na predlog Centra Vlade
RS za informatiko oziroma Centra za informatiko pri Vrhovnem sodišču RS določi
ustrezne spremembe oziroma dopolnitve tarife še pred potekom roka iz prejšnjega
člena. 
Minister, pristojen za pravosodje, pred prenehanjem
veljavnosti tarife, pod pogoji iz tretjega odstavka 1. člena pravilnika, določi
novo tarifo ali določi podaljšanje veljavnosti veljavne tarife za naslednje
leto.
7. člen
Ta tarifa začne veljati naslednji dan po objavi v Uradnem
listu Republike Slovenije.
Št. 964-5/99
Ljubljana, dne 12. oktobra 1999.
Tomaž Marušič l. r. 
Minister 
za pravosodje
 