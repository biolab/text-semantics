1. člen
Ta pravilnik določa vsebino, ki jo mora vsebovati
publikacija, s katero vrtec predstavi značilnosti programov, ki jih izvaja, in
svojo organizacijo.
2. člen
Dodatno vsebino, s katero vrtec predstavi še druge
značilnosti in posebnosti, določi vsak vrtec sam.
3. člen
Publikacijo vrtca sprejme svet vrtca na predlog ravnatelja.
4. člen
Publikacija vrtca mora vsebovati naslednje obvezne dele: 
1.     
Podatki o vrtcu: 
- 
ime vrtca, 
- 
navedba, ali je vrtec javni, zasebni ali zasebni s koncesijo, 
- 
organiziranost vrtca in 
- 
poslovni čas. 
2.     
Predstavitev programov glede na trajanje in starostna obdobja: 
- 
vrste programov, 
- 
čas trajanja in izvajanja posameznega programa ter 
- 
opredelitev, katerim otrokom so programi namenjeni. 
3.     
Predstavitev: 
- 
programov za predšolske otroke, 
- 
specifičnosti posameznih programov, 
- 
dodatnega (obogatitvenega) programa. 
Zasebni vrtec, ki izvaja program po posebnih
pedagoških načelih, podrobno predstavi cilje, načela, vsebino, organizacijo
dela in zdravstveni režim. 
4.     
Pravice staršev in otrok ter način zagotavljanja pravic: 
- 
določenih v mednarodnih dokumentih, ustavi in zakonih, 
- 
ki jih glede na posebnosti posameznega vrtca zagotavlja vrtec. 
5.     
Obveznosti staršev do vrtca. 
6.     
Načini povezovanja in sodelovanja s starši. 
Zasebni vrtec mora poleg podatkov iz prejšnjega odstavka v publikaciji
obvezno objaviti tudi mnenje Strokovnega sveta Republike Slovenije za splošno
izobraževanje o ustreznosti programov, ki jih izvaja.
5. člen
Staršem je treba omogočiti, da lahko že pred vpisom otroka v
vrtec dobijo publikacijo, ob vpisu pa jim je vrtec le-to dolžan izročiti. 
Staršem, ki imajo otroke vključene v vrtec, mora biti
publikacija vedno na vpogled v prostorih, ki jih določi vrtec.
6. člen
Vrtec je dolžan izvajati določila obveznih delov in drugih
delov publikacije, ki se nanašajo na programe vrtca in njegovo organizacijo.
7. člen
Prvo publikacijo na podlagi tega pravilnika morajo vrtci
izdati najkasneje do 1. septembra 1997. 
Ob pomembnejših spremembah programa ali organizacije vrtca
mora vrtec ustrezno spremeniti tudi vsebino publikacije.
8. člen
Izvajanje tega pravilnika nadzoruje šolska inšpekcija.
9. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 602-11/96
Ljubljana, dne 6. novembra 1996.
Minister 
dr. Slavko Gaber l. r.