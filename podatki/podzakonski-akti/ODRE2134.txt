1. člen
Ta odredba določa enotna metodološka načela, enotne standarde
in standardne postopke za zagotovitev enotnosti sistema vodenja zbirk podatkov
s področja zdravstvenega varstva.
2. člen
Zaradi enovitosti sistema vodenja zbirk podatkov s področja
zdravstvenega varstva se uporablja slovenski prevod avstralske modifikacije
mednarodne klasifikacije bolezni in sorodnih zdravstvenih problemov za
statistične namene (verzija 6) ter slovenski prevod klasifikacije terapevtskih
in diagnostičnih postopkov (verzija 6).
Dokumenta iz prejšnjega odstavka in njuna šifranta se
objavijo na spletni strani Inštituta za varovanje zdravja Republike Slovenije.
3. člen
Ta odredba začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2013.
Št. 0070-148/2011
Ljubljana, dne 12. januarja 2012
EVA 2011-2711-0069
Dorijan Marušič l.r. 
Minister 
za zdravje