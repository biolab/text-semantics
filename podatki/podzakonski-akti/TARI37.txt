A) SPLOŠNI DEL
1. člen
S to tarifo se določa:
1.     
višina taks za odločanje o posamičnih zadevah ter za izdajo izpisov iz
registrov, ki jih vodi Agencija za zavarovalni nadzor (v nadaljnjem besedilu:
agencija) in
2.     
višina letnih nadomestil ter pavšalnih nadomestil stroškov, ki so jih za
opravljanje nadzora dolžne plačevati osebe, nad katerimi agencija opravlja
nadzor po zakonu o zavarovalništvu (Uradni list RS, št. 13/00, 91/00 in 21/02;
v nadaljnjem besedilu: ZZavar) in drugih zakonih.
2. člen
V tej tarifi uporabljeni izrazi imajo naslednji pomen:
-       
zavarovalnica je pravna oseba iz prvega odstavka 1. člena ZZavar,
-       
zavarovalna zastopniška družba je pravna oseba iz prvega odstavka 216.
člena ZZavar,
-       
zavarovalna posredniška družba je pravna oseba iz prvega odstavka 220.
člena ZZavar,
-       
Slovensko zavarovalno združenje je pravna oseba iz prvega odstavka 333.
člena ZZavar,
-       
zavarovalnica v zavarovalniški skupini je zavarovalnica iz prvega
odstavka 144. člena ZZavar,
-       
pokojninska družba je pravna oseba iz 328. člena Zakona o pokojninskem
in invalidskem zavarovanju (Uradni list RS, št. 96/12 in 39/13; v nadaljnjem
besedilu: ZPIZ-2) ali pravna oseba iz prvega odstavka 337. člena prej
veljavnega Zakona o pokojninskem in invalidskem zavarovanju (Uradni list RS,
št. 109/06 – uradno prečiščeno besedilo, 114/06 – ZUTPG, 10/08 – ZVarDod, 98/09
– ZIUZGK, 38/10 – ZUKN, 61/10 – ZSVarPre, 79/10 – ZPKDPIZ, 94/10 – ZIU, 110/11
– ZDIU12 in 40/12 – ZUJF; v nadaljnjem besedilu: ZPIZ-1),
-       
banka je pravna oseba iz petega odstavka 227. člena ZZavar,
-       
druga oseba je oseba iz 244. člena ZZavar,
-       
upravljavec pokojninskega sklada, ki je oblikovan kot kritni sklad,
oziroma upravljavec skupine kritnih skladov je pokojninska družba ali
zavarovalnica, ki ima dovoljenje za opravljanje poslov v zavarovalni skupini
življenjskih zavarovanj.
3. člen
(1) Določbe te tarife, ki veljajo za zavarovalnico, veljajo tudi
za pokojninsko družbo, razen če ta tarifa za pokojninsko družbo izrecno ne
določa drugače.
(2) Določbe te tarife, ki se nanašajo na nadzor in ukrepe nadzora
nad zavarovalnicami, se smiselno uporabljajo tudi:
-       
za nadzor in ukrepe nadzora nad zavarovalnimi zastopniškimi družbami,
zavarovalnimi posredniškimi družbami in Slovenskim zavarovalnim združenjem,
-       
za nadzor in ukrepe nadzora nad tujimi zavarovalnicami in njihovimi
podružnicami ter zavarovalnicami držav članic in njihovimi podružnicami, v
okviru z zakonom določenih pristojnosti,
-       
za dodaten nadzor nad zavarovalnicami, ki so v zavarovalniški skupini,
-       
za ukrepe nadzora nad drugimi osebami in
-       
za nadzor in ukrepe nadzora nad drugimi subjekti, nad delovanjem katerih
ima po določilih ZZavar ali drugih zakonov agencija pristojnost izvajati nadzor
po vseh ali posameznih določilih 11. poglavja ZZavar.
(3) Določbe te tarife o zavarovalni zastopniški oziroma
posredniški družbi se smiselno uporabljajo tudi za podjetnika posameznika po
Zakonu o gospodarskih družbah (Uradni list RS, št. 15/05 – uradno prečiščeno
besedilo), ki kot gospodarsko dejavnost opravlja storitve zastopanja zavarovalnic
ali zavarovalnih zastopniških družb oziroma storitve posredovanja pri sklepanju
zavarovalnih pogodb.
4. člen
(1) Višina taks in nadomestil se določa v točkah, razen če ni
s to tarifo določeno drugače.
(2) Vrednost točke po tej tarifi znaša 4,17 EUR.
5. člen
Vrednost točke se poveča za rast cen življenjskih potrebščin,
ko ta preseže 5% od dneva uveljavitve tarife oziroma zadnje spremembe vrednosti
točke. Novo vrednost točke objavi agencija s sklepom, ki začne veljati
naslednji dan po objavi v Uradnem listu Republike Slovenije.
6. člen
(1) Zavezanec za takso je vložnik zahteve za odločanje o
posamični zadevi in vložnik zahteve za izdajo izpisov iz registrov, ki jih vodi
agencija.
(2) Zavezanec za letno nadomestilo in pavšalno nadomestilo stroškov
je oseba, nad katero agencija opravlja nadzor po ZZavar ali drugem zakonu.
7. člen
(1) Znesek takse in znesek pavšalnih nadomestil stroškov se
izračuna kot zmnožek števila točk za posamezno obveznost in vrednosti točke na
dan nastanka obveznosti.
(2) Znesek letnih nadomestil stroškov se določi v odstotku od
vrste prihodka zavezanca, ki predstavlja osnovo za obračun.
8. člen
Če v tej tarifi ni določeno drugače, nastane obveznost za
plačilo:
1.     
takse:
- 
v primeru zahteve za izdajo dovoljenja, soglasja oziroma druge zahteve z
dnem vložitve zahteve,
- 
v primeru izdaje odločbe, odredbe ali sklepa po uradni dolžnosti z dnem
izdaje odločbe, odredbe ali sklepa,
- 
v primeru vložitve ugovora na agencijo z dnem vložitve ugovora,
- 
v primeru zahteve za izpise iz registrov z dnem vložitve zahteve,
2.     
letnega nadomestila stroškov nadzora vsakega petega dne v mesecu za 1/12
letnega nadomestila oziroma v višini, ki se določi v skladu s tarifno številko
27 te tarife,
3.     
pavšalnega nadomestila stroškov postopka z dnem izreka ukrepa nadzora.
9. člen
(1) Plačila takse za izdajo izpisov iz registrov, ki jih vodi
agencija, so oproščeni državni organi oziroma drugi organi in organizacije v
okviru izvrševanja javnih pooblastil.
(2) Direktor agencije lahko vložnika zahteve oprosti plačila takse
za izdajo izpisov iz registrov, ki jih vodi agencija, če vložnik izkaže, da jih
bo uporabil v znanstvene ali strokovne namene.
10. člen
V primeru, da plačani zneski letnega nadomestila za opravljanje
nadzora tekom leta presežejo dejanske stroške za opravljanje nadzora, lahko
agencija:
1.     
s sklepom, ob soglasju Vlade Republike Slovenije, odloči, da se vse ali
posamezne skupine zavezancev za določen čas oprosti plačevanja dela ali
celotnih mesečnih obveznosti za plačilo letnega nadomestila za opravljanje
nadzora;
2.     
s sklepom odloči, da se plačani zneski v delu, v katerem presežejo
dejanske stroške agencije, zavezancem vrnejo pred koncem koledarskega leta, v
katerem so bili plačani.
11. člen
Z dnem, ko začne veljati ta tarifa, preneha veljati tarifa o taksah
in nadomestilih (Uradni list Republike Slovenije, št. 8/01).
12. člen
Ta tarifa začne veljati 15. dan po objavi v Uradnem listu Republike
Slovenije.
B) TARIFA O TAKSAH
1. Odločanje o posameznih zadevah
Tarifna številka 1
Za zahtevo za izdajo dovoljenja za pridobitev kvalificiranega
deleža v zavarovalnici (18/1. ali 18/2. člen ZZavar) znaša taksa 200 točk.
Tarifna številka 1a
Za zahtevo za izdajo dovoljenja za:
-       
opravljanje poslov posredovanja pri sklepanju bančnih storitev in drugih
kreditnih poslov po zakonu, ki ureja bančništvo (14/7/1. člen ZZavar),
-       
opravljanje poslov posredovanja pri storitvah v zvezi z vrednostnimi
papirji po zakonu, ki ureja trg vrednostnih papirjev (14/7/2. člen ZZavar),
-       
opravljanje poslov posredovanja pri izdajanju in upravljanju drugih
plačilnih instrumentov (npr. plačilne in kreditne kartice, potovalni čeki,
bančne menice) (14/7/3. člen ZZavar),
-       
opravljanje poslov posredovanja pri nakupu ali prodaji investicijskih
kuponov vzajemnih skladov po zakonu, ki ureja investicijske sklade in družbe za
upravljanje (14/7/4. člen ZZavar),
znaša taksa za vsako od navedenih zahtev 200 točk.
Tarifna številka 2
Za zahtevo za izdajo dovoljenja za:
-       
opravljanje funkcije člana uprave (25/1. člen in 51/2. člen v zvezi s
25/1. členom ZZavar),
-       
imenovanje za opravljanje funkcije člana uprave v drugi zavarovalnici
(25/6. člen in 51/2. člen v zvezi s 25/6. členom ZZavar),
znaša taksa 100 točk
Tarifna številka 2a
Za zahtevo za izdajo dovoljenja za opravljanje funkcije člana
uprave pokojninske družbe (335/2. člen ZPIZ-2) znaša taksa 100 točk.
Tarifna številka 3
Za izdajo odločbe na podlagi sklepa skupščine zavarovalne delniške
družbe o prenehanju družbe (34/2. člen ZZavar) znaša taksa 300 točk.
Tarifna številka 4
Za zahtevo za izdajo dovoljenja za veljavnost sklepa skupščine
o prenehanju družbe za vzajemno zavarovanje (57/3. člen ZZavar) znaša taksa 300
točk.
Tarifna številka 5
Za zahtevo za izdajo dovoljenja za preoblikovanje družbe za
vzajemno zavarovanje v delniško družbo (62/4. člen ZZavar) znaša taksa 500
točk.
Tarifna številka 5a
Za zahtevo za izdajo dovoljenja za preoblikovanje pokojninske
družbe v zavarovalno delniško družbo (338/1. člen ZPIZ-2) znaša taksa 500
točk.
Tarifna številka 5b
Za zahtevo za izdajo dovoljenja za preoblikovanje sklada
obrtnikov, ustanovljenega v skladu z določbami 382. člena ZPIZ-1, v družbo za
vzajemno zavarovanje (425/2. člen ZPIZ-2), znaša taksa 500 točk.
Tarifna številka 6
Za zahtevo za izdajo dovoljenja zavarovalnici za opravljanje
zavarovalnih poslov (65/1. člen v zvezi s 67/1. členom ZZavar), znaša taksa za
vsako zavarovalno vrsto na podlagi drugega odstavka 2. člena ZZavar, razen za
sklepanje pozavarovanj, 100 točk, vendar skupaj ne manj kot 200 in največ 600
točk.
Tarifna številka 7
Za zahtevo za izdajo dovoljenja zavarovalnici za opravljanje zavarovalnih
poslov sklepanja pozavarovanj (65/1. člen v zvezi s 67/4. členom ZZavar) znaša
taksa 600 točk.
Tarifna številka 8
Za zahtevo za izdajo dovoljenja za:
-       
združitev z drugo zavarovalnico oziroma drugo pravno osebo (65/2. člen
ZZavar),
-       
ustanovitev podružnice zavarovalnice v tujini (65/3. člen ZZavar),
znaša taksa 500 točk.
Tarifna številka 8a
(1) Za zahtevo za izdajo dovoljenja za prenos zavarovalnih pogodb
na drugo zavarovalnico (65/4. člen ZZavar) znaša taksa za vsako posamezno
zavarovalno vrsto na podlagi drugega odstavka 2. člena ZZavar, 100 točk, vendar
skupaj ne manj kot 200 in največ 600 točk.
(2) Za zahtevo za izdajo dovoljenja za prenos izločenih poslov
(65/5. člen ZZavar) znaša taksa za vsakega od poslov iz drugega odstavka 77.
člena ZZavar, 100 točk, vendar skupaj ne manj kot 200 in največ 600 točk.
Tarifna številka 9
Za izdajo odločbe o prenehanju dovoljenja za opravljanje zavarovalnih
poslov, če zavarovalnica ne začne poslovati v šestih mesecih od izdaje
dovoljenja, oziroma, če zavarovalnica preneha z opravljanjem zavarovalnih
poslov za več kot eno leto (69/2. člen v zvezi s 1. in 2. točko 69/1. člena ZZavar),
znaša taksa 100 točk.
Tarifna številka 10
Za zahtevo za izdajo dovoljenja za opravljanje zavarovalnih poslov
v drugih zavarovalnih vrstah (72/1. člen ZZavar) za vsako novo zavarovalno
vrsto na podlagi drugega
odstavka 2. člena ZZavar znaša taksa 100 točk, vendar skupaj
ne manj kot 200 in največ 600 točk.
Tarifna številka 11
Za zahtevo za izdajo dovoljenja za opravljanje nalog
pooblaščenega aktuarja (73/2. člen ZZavar) znaša taksa 50 točk.
Tarifna številka 12
(1) Za zahtevo tuje zavarovalnice za izdajo soglasja za prenos
zavarovalnih pogodb njene podružnice v državi članici (82/7. člen ZZavar) znaša
taksa za vsako posamezno zavarovalno vrsto na podlagi drugega odstavka 2. člena
ZZavar, 100 točk, vendar skupaj ne manj kot 200 in največ 600 točk.
(2) Za zahtevo zavarovalnice države članice za izdajo mnenja
za prenos zavarovalnih pogodb na njene podružnice v Republiki Sloveniji (82/8.
člen ZZavar) znaša taksa za vsako posamezno zavarovalno vrsto na podlagi
drugega odstavka 2. člena ZZavar, 100 točk, vendar skupaj ne manj kot 200 in
največ 600 točk.
(3) Za izdajo potrdila, da bo zavarovalnica dosegala minimalno
kapitalsko ustreznost tudi po prevzemu zavarovalnih pogodb zavarovalnice države
članice (82/9. člen ZZavar) znaša taksa 200 točk.
Tarifna številka 13
Za zahtevo zavarovalnice za izdajo dovoljenja za ustanovitev podružnice
v tujini (92/2. člen ZZavar) znaša taksa 500 točk.
Tarifna številka 14
(črtana)
Tarifna številka 15
Za zahtevo za izdajo dovoljenja tuji zavarovalnici za ustanovitev
podružnice na ozemlju Republike Slovenije (98/1. člen ZZavar) znaša taksa 500
točk.
Tarifna številka 16
Za zahtevo za izdajo dovoljenja za ustanovitev podružnice švicarske
zavarovalnice na območju Republike Slovenije (99/2. člen ZZavar) znaša taksa
500 točk.
Tarifna številka 16a
(1) Za zahtevo za izdajo dovoljenja, da se med druge postavke
iz prvega odstavka 107. člena ZZavar šteje tudi vrednost matematične rezervacije,
ki v izračunu ne upošteva oziroma delno upošteva strošek pridobivanja
zavarovanj iz premijskega izračuna, znaša taksa 200 točk.
(2) Za zahtevo za izdajo dovoljenja, da se med druge postavke
iz prvega odstavka 107. člena ZZavar šteje tudi polovica nevplačanega
vpoklicanega kapitala delniške družbe oziroma ustanovnega kapitala vzajemne
družbe, znaša taksa 200 točk.
Tarifna številka 17
Za izdajo dovoljenja za:
-       
naložbo kritnega premoženja v druge vrste naložb, kot naložbe, dovoljene
na podlagi 121/1. člena ZZavar in predpisa, izdanega na podlagi 6. točke 109.
člena ZZavar (121/3. člen ZZavar),
-       
prekoračitev omejitev, določenih na podlagi 122/1. člena ZZavar in na
podlagi predpisa, izdanega na podlagi 6. točke 109. člena ZZavar v zvezi s
posamezno vrsto naložb (122/2. člen ZZavar),
-       
uporabo naložbe, ki ne izpolnjuje pogoja iz 123/1. člena ZZavar, za
kritno premoženje (123/3. člen ZZavar),
znaša taksa 200 točk.
Tarifna številka 18
(črtana)
Tarifna številka 19
Za zahtevo za izdajo dovoljenja fizičnim osebam za opravljanje
poslov zavarovalnega zastopanja oziroma za opravljanje poslov zavarovalnega
posredovanja (230/4., 230/5. člen ZZavar) znaša taksa 50 točk.
Tarifna številka 20
Za zahtevo za izdajo dovoljenja zavarovalno zastopniški oziroma
posredniški družbi, (238/1., 227/4. člen ZZavar) znaša taksa 150 točk.
Tarifna številka 21
Za zahtevo za izdajo dovoljenja tuji zavarovalno zastopniški oziroma
posredniški družbi za ustanovitev podružnice na območju Republike Slovenije
(242/2. člen ZZavar) znaša taksa 150 točk.
Tarifna številka 22
Za zahtevo za izdajo ugotovitvene odločbe, da je oseba pridobila
dovoljenje, soglasje ali mnenje, kadar je agencija pristojna za ugotavljanje
ali oseba takšno dovoljenje, soglasje ali mnenje ima, znaša taksa 100 točk,
oziroma toliko, kolikor znaša taksa za pridobitev dovoljenja, soglasja ali mnenja,
če znaša manj kot 100 točk.
Tarifna številka 23
(1) Za vložitev ugovora zoper odredbo o odpravi kršitev (311/1.
člen ZZavar) ali zoper odredbo o dopolnitvi poročila (180/3. člen ZZavar) znaša
taksa 100 točk.
(2) V primeru izdaje odločbe o ugovoru, s katero agencija ugovoru
ugodi, se vrne plačana taksa za vložitev ugovora in plačano pavšalno
nadomestilo za izrečen ukrep, ki je predmet ugovora.
(3) V primeru izdaje odločbe, s katero agencija zavrže ugovor,
ki ni dovoljen, je prepozen ali ga je vložila neupravičena oseba (315/3. člen
ZZavar), se zaračuna polovica takse, kot bi jo stranka plačala za odločanje o
ugovoru.
(4) V primeru uspeha sodnega varstva se vrne plačano pavšalno
nadomestilo za izrečen ukrep, ki je predmet tožbe.
(5) Za izdajo sklepa o ustavitvi postopka, ko stranka umakne
vloženo zahtevo in agencija še ni pričela z ugotovitvenim postopkom, se
zaračuna polovica takse, kot bi jo stranka plačala za odločanje o zahtevi.
(6) Za izdajo sklepa o ustavitvi postopka, ko stranka umakne
vloženo zahtevo in je agencija že opravila nekatera dejanja ugotovitvenega
postopka, se zaračuna tri četrtine takse, kot bi jo stranka plačala za
odločanje o zahtevi.
Tarifna številka 23a
Za zahtevo za izdajo dovoljenja za prenos prostih sredstev iz
ene skupine v drugo (14/14., 354/2/3. člen ZZavar), oziroma za izdajo soglasja
k metodi porazdelitve prihodkov in odhodkov, oziroma za izdajo soglasja k
spremembam in dopolnitvam metode porazdelitve prihodkov in odhodkov (14/14/2.
člen ZZavar) znaša taksa 200 točk.
Tarifna številka 23b
Za zahtevo za izdajo dovoljenja za podaljšanje roka za
zagotovitev kapitalske ustreznosti (153/5. člen Zakona o spremembah in dopolnitvah
zakona o zavarovalništvu, Uradni list RS, št. 20/04) znaša taksa 200 točk.
Tarifna številka 23c
Za zahtevo za izdajo sklepa o podaljšanju roka znaša taksa 50
točk.
Tarifna številka 23d
Za izdajo dovoljenj, oziroma soglasij, glede katerih Tarifa o
taksah ne predpisuje višine takse, znaša taksa za zahtevo 100 točk.
Tarifna številka 23e
Za zahtevo za izdajo dovoljenja za upravljanje pokojninskega
sklada, ki je oblikovan kot kritni sklad ali za upravljanje skupine kritnih
skladov (285/5. člen ZPIZ-2), znaša taksa 200 točk.
Tarifna številka 23f
Za zahtevo za izdajo soglasja k pravilom upravljanja in k
spremembam pravil upravljanja, ki jih sprejme pokojninska družba ali
zavarovalnica za kritni sklad, na podlagi katerega se izvaja dodatno
zavarovanje (323/6. člen ZPIZ-2), znaša taksa 200 točk.
2. Izdaja izpisov iz registrov, ki jih vodi agencija
Tarifna številka 24
Za posamezen izpis iz registra, ki ga vodi agencija, znaša
taksa 1 točko za prvo stran izpisa in 0,5 točke za vsako nadaljnjo stran
izpisa.
Tarifna številka 25
Za izdelavo fotokopij, na podlagi zahteve stranke, ki se nanašajo
na dokumente, nastale v agenciji in na dokumente, ki so sestavni del javnih
registrov, ki jih vodi agencija, znaša taksa 1 točko za fotokopijo prve strani
dokumenta in 0,1 točke za vsako nadaljnjo stran fotokopije določenega dokumenta.
Tarifna številka 26
Za izdajo dvojnikov odločb, odredb in sklepov, izdanih v
agenciji ter za izdajo potrdil znaša taksa 2 točki.
C) TARIFA O NADOMESTILIH
1. Letna nadomestila stroškov za opravljanje nadzora
Tarifna številka 27
(1) Zavarovalnice, zavarovalnice v zavarovalniški skupini, Slovensko
zavarovalno združenje in pokojninske družbe (v nadaljevanju: zavezanci)
plačujejo agenciji letno nadomestilo stroškov za opravljanje nadzora (v
nadaljevanju: letno nadomestilo stroškov).
(2) Osnova za izračun letnega nadomestila stroškov je:
1.     
za zavarovalnice vplačana premija v preteklem letu, razen vplačil v
dodatno zavarovanje iz IV. poglavja dvanajstega dela ZPIZ-2 in enkratnega
zneska vplačanega čistega vplačila za zavarovanja po pokojninskem načrtu za
izplačevanje pokojninskih rent iz 340. člena ZPIZ-2,
2.     
za zavarovalnice v zavarovalniški skupini vplačana premija v preteklem
letu, razen vplačil v dodatno zavarovanje iz IV. poglavja dvanajstega dela
ZPIZ-2 in enkratnega zneska vplačanega čistega vplačila za zavarovanja po
pokojninskem načrtu za izplačevanje pokojninskih rent iz 340. člena ZPIZ-2,
3.     
za Slovensko zavarovalno združenje prispevki zavarovalnic v preteklem
letu v škodni sklad za izplačilo škod, ki jih povzročijo vozniki neznanih in
nezavarovanih motornih vozil ter priklopnikov in nezavarovanih zrakoplovov,
4.     
za upravljavce pokojninskih skladov, ki so oblikovani kot kritni skladi
in za upravljavce skupine kritnih skladov, vrednost premoženja kritnega sklada
na dan 31. 12. preteklega leta, ki ga po ZPIZ-2 upravlja upravljavec, razen za
poseben kritni sklad za izplačevanje pokojninske rente po pokojninskem načrtu
iz 349. člena ZPIZ-2. V primeru skupine kritnih skladov je osnova za izračun
letnega nadomestila vrednost premoženja posameznega kritnega sklada iz skupine
kritnih skladov.
(3) Letno nadomestilo
stroškov znaša:
1.     
za zavarovalnice 0,12 % od osnove iz 1. točke drugega odstavka te
tarifne številke,
2.     
za zavarovalnice v zavarovalniški skupini 0,13 % od osnove iz 2. točke
drugega odstavka te tarifne številke,
3.     
za Slovensko zavarovalno združenje 0,12 % od osnove iz 3. točke drugega
odstavka te tarifne številke,
4.     
za upravljavce pokojninskih skladov, ki so oblikovani kot kritni sklad
in za upravljavce skupine kritnih skladov 0,015 % od osnove iz 4. točke drugega
odstavka te tarifne številke.
(4) Zavezanci so dolžni agenciji do 15. februarja tekočega leta
sporočiti znesek osnove za izračun letnega nadomestila stroškov.
(5) Dokler v tekočem letu še niso znani dokončni podatki o
osnovah iz drugega odstavka tega člena, se do novega izračuna osnove
nadomestilo plačuje v višini nadomestila iz preteklega leta, morebitno
doplačilo ali preplačilo pa se upošteva pri plačilu prvega obroka, ki je
izračunan na podlagi dokončnih podatkov.
(6) V primeru, da zavezanec za letno nadomestilo stroškov z
začetkom leta še ni posloval (v nadaljevanju: novi zavezanec), nastane
obveznost plačevanja nadomestila v prvem naslednjem mesecu po izdaji dovoljenja
in se obračunava od osnove za izračun letnega nadomestila stroškov, predvidene
v poslovnem načrtu za prvo poslovno leto.
(7) Za novega zavezanca, ki za izdajo dovoljenja ni dolžan
predložiti poslovnega načrta, nastane obveznost plačevanja nadomestila v drugem
naslednjem mesecu po izdaji dovoljenja. Prvo nadomestilo se obračuna od osnove
iz prvega naslednjega meseca po izdaji dovoljenja, vsa naslednja nadomestila do
izteka prvega celega koledarskega leta pa od osnove iz preteklega meseca.
(8) Letno nadomestilo stroškov za opravljanje nadzora se plačuje
po dvanajstinah, in sicer v enakih mesečnih obrokih, ki zapade vsakega petega
dne v mesecu za tekoči mesec.
(9) Zavezanec iz sedmega odstavka tega člena do izteka prvega
celega koledarskega leta plačuje mesečna nadomestila stroškov, ki zapadejo vsakega
petega dne v mesecu za tekoči mesec in poroča agenciji do vsakega petnajstega dne
v mesecu o osnovi za izračun mesečnega nadomestila stroškov.
(10) Če nadomestilo stroškov za opravljanje nadzora ni plačano
v roku, ki je določen v osmem oziroma devetem odstavku tega člena, agencija z
odločbo naloži plačilo nadomestila stroškov za opravljanje nadzora z zakonitimi
zamudnimi obrestmi.
(11) Dokončna odločba iz desetega odstavka tega člena je
izvršilni naslov.
2. Pavšalna nadomestila stroškov za opravljanje nadzora
Tarifna številka 28
Pavšalno nadomestilo stroškov postopka znaša v primeru:
1.     
izdaje odredbe o odpravi kršitev, s katero agencija imetniku delnic
naloži, da delnice odsvoji (20/4. člen ZZavar), 200 točk,
2.     
izdaje odločbe, s katero agencija ugotovi, da imetnik delnic ni ravnal v
skladu z odredbo (20/7. člen ZZavar), 100 točk,
3.     
izdaje odločbe o odvzemu dovoljenja za pridobitev kvalificiranega deleža
v zavarovalnici (21/1. člen ZZavar), 200 točk,
4.     
izdaje odločbe o odvzemu dovoljenja za opravljanje funkcije člana uprave
zavarovalne delniške družbe (28/1. člen ZZavar), 100 točk,
5.     
izdaje zahteve upravi zavarovalnice, da skliče skupščino zavarovalnice
in predlaga razrešitev člana ali članov nadzornega sveta zavarovalnice (29.a/3.
člen ZZavar), 500 točk,
6.     
izdaje odločbe o odvzemu dovoljenja za opravljanje nalog pooblaščenega
aktuarja (73/4. člen ZZavar), 50 točk,
7.     
izdaje odredbe o odpravi kršitev zaradi neimenovanja novega
pooblaščenega aktuarja (75/2. člen ZZavar) 50 točk,
8.     
imenovanja novega pooblaščenega aktuarja s strani agencije za
zavarovalni nadzor (74/4. ali 75/3. člen ZZavar) 100 točk,
9.     
izdaje odločbe o odvzemu dovoljenja za prenos izločenih poslov (79/3.
člen ZZavar) za vsakega od poslov iz drugega odstavka 77. člena ZZavar, 100
točk, vendar skupaj ne manj kot 200 in največ 600 točk,
10.  
izdaje odločbe o prepovedi nadaljnjega opravljanja zavarovalnih poslov v
državi članici oziroma v tuji državi (88/6. in 92/3. člen ZZavar), 300 točk,
11.  
izdaje odredbe o odpravi kršitev zavarovalnici države članice oziroma
tuji zavarovalnici (96/1. in 97/4. člen ZZavar) za vsako posamezno ugotovljeno
kršitev 200 točk,
12.  
naložitve dodatnega ukrepa prepovedi sklepanja novih zavarovalnih pogodb
zavarovalnici države članice (96/3. člen ZZavar) oziroma začasne prepovedi
sklepanja novih zavarovalnih pogodb zavarovalnici države članice (96/5. člen
ZZavar), 300 točk,
13.  
izdaje odločbe o odvzemu dovoljenja za ustanovitev podružnice tuje
zavarovalnice (182. člen v zvezi s 97/4. člen ZZavar) in podružnice švicarske
zavarovalnice (99/3. člen ZZavar), 300 točk,
14.  
izdaje odredbe o odpravi kršitev za kršitev vsake od točk 179. člena
ZZavar,
15.  
izdaje odredbe o dopolnitvi poročila o odpravi ugotovljenih kršitev
(180/3. člen ZZavar) 50 točk,
16.  
izdaje odločbe, s katero agencija ugotovi, da so kršitve, ugotovljene z
odredbo, odpravljene (180/2. Člen ZZavar), 100 točk
17.  
odreditve dodatnih ukrepov v odredbi o odpravi kršitev (181/1. člen
ZZavar), 500 točk,
18.  
izdaje odredbe o odpravi kršitev, s katero agencija nadzornemu svetu
zavarovalnice naloži, da razreši člana oziroma člane uprave in imenuje novega
člana oziroma člane uprave (181/3. člen ZZavar) 500 točk,
19.  
izdaje odločbe o odvzemu dovoljenja za opravljanje zavarovalnih poslov
(182/1., 182/2. ali 184. člen ZZavar) oziroma izdaje odločbe o pogojnem odvzemu
dovoljenja (183/1. člen ZZavar) za vsako posamezno zavarovalno vrsto na podlagi
drugega odstavka 2. člena ZZavar 100 točk, vendar skupaj ne manj kot 200 in
največ 600 točk,
20.  
izdaje odločbe o odvzemu dovoljenja za opravljanje storitev
zavarovalnega zastopanja oziroma posredovanja (232/2. in 184. člen ZZavar)
oziroma izdaje odločbe o pogojnem odvzemu dovoljenja (183/1. člen ZZavar) 200 točk,
21.  
izdaje odločbe o izredni upravi (185/1. člen ZZavar) 500 točk,
22.  
izdaje naloga izredni upravi, da skliče skupščino delničarjev
zavarovalnice in ji predlaga sprejem sklepa o povečanju osnovnega kapitala
(191/1. člen ZZavar) 100 točk,
23.  
izdaje ocene rezultatov izredne uprave (192/1. člen ZZavar) 100 točk,
24.  
izdaje odločbe o podaljšanju izredne uprave (192/5. člen ZZavar) 100
točk,
25.  
izdaje odločbe o prenehanju izredne uprave in odpoklicu izrednih
upraviteljev (192/3. člen ZZavar) 100 točk,
26.  
izdaje odločbe o začetku prisilne likvidacije (192/4. ali 193/1. člen
ZZavar) 500 točk,
27.  
izdaje odločbe o ugotovitvi pogojev za začetek stečajnega postopka
(192/4. ali 201. člen ZZavar) 500 točk,
28.  
izdaje odločbe o odvzemu dovoljenja fizičnim osebam za opravljanje
poslov zavarovalnega zastopanja oziroma posredovanja (230/6. člen ZZavar), 50
točk,
29.  
izdaje odločbe o odvzemu dovoljenja za opravljanje dejavnosti
zavarovalnega zastopanja oziroma posredovanja (238/6. člen ZZavar), 150 točk,
30.  
izdaje odredbe z nalogom o prenehanju opravljanja zavarovalnih poslov
oziroma dejavnosti zavarovalnega zastopanja oziroma posredovanja osebi, ki za
opravljanje teh poslov oziroma dejavnosti nima dovoljenja agencije (245/1. člen
ZZavar), 200 točk,
31.  
izdaje odločbe, s katero agencija ugotovi, da obstoji razlog za
likvidacijo pravne osebe, ki za opravljanje zavarovalnih poslov oziroma
dejavnosti zavarovalnega zastopanja oziroma posredovanja nima dovoljenja
agencije (245/4. člen ZZavar), 200 točk,
32.  
izdaje priporočila (368/1. člen ZPIZ-2) 50 točk, izdaje opozorila
(368/2. člen ZPIZ-2) 50 točk, izdaje odredbe o odpravi kršitev (368/4. člen
ZPIZ-2) 200 točk, izdaje odredbe o odpravi kršitev (370. člen ZPIZ-2) 200 točk
za vsako kršitev, izdaje odločbe o dodatnem ukrepu (371/1, 2. člen ZPIZ-2) 500
točk, izdaje odločbe o začasni prepovedi upravljanja pokojninskega sklada
(372/1. člen ZPIZ-2) 200 točk, izdaje odločbe o odvzemu dovoljenja za
upravljanje pokojninskega sklada (373. člen ZPIZ-2) 200 točk, izdaje odločbe o
pogojnem odvzemu dovoljenja upravljavcu pokojninskega sklada (374. člen ZPIZ-2)
200 točk, izdaje odločbe o preklicu pogojnega odvzema dovoljenja (375. člen
ZPIZ-2) 100 točk ali izdaje odločbe o izreku javnega opomina (376/1. člen
ZPIZ-2), 200 točk,
33.  
izdaje odredbe o odpravi kršitve osebi, ki v nasprotju s tem zakonom
upravlja pokojninske sklade ali izvaja dodatno zavarovanje (362/1. člen
ZPIZ-2), 200 točk.

Tarifa o spremembah in dopolnitvah tarife o
taksah in nadomestilih (Tarifa – 1A) (Uradni list RS, št. 74/05)
vsebuje naslednjo prehodno in končno določbo:
»19. člen
(1) Podjetniki posamezniki, ki so s to tarifo postali
zavezanci za plačilo letnega nadomestila stroškov za opravljanje nadzora,
morajo v roku tridesetih dni od uveljavitve te tarife agenciji sporočiti znesek
osnove za izračun letnega nadomestila stroškov.
(2) Podjetnikom posameznikom iz prejšnjega odstavka nastane
obveznost plačevanja nadomestila v prvem naslednjem mesecu po dnevu uveljavitve
te tarife.
20. člen
Ta tarifa začne veljati naslednji dan po objavi v Uradnem listu
Republike Slovenije.«.

Tarifa o spremembah in dopolnitvah Tarife o
taksah in nadomestilih (Uradni list RS, št. 103/08)
vsebuje naslednjo končno določbo:
»9. člen
Končno določilo
Ta tarifa začne veljati petnajsti dan po objavi v Uradnem
listu Republike Slovenije.«.

Spremembe in dopolnitve Tarife o taksah in
nadomestilih (Uradni list RS, št. 105/13)
vsebujejo naslednjo končno določbo:
»7. člen
Te spremembe in dopolnitve Tarife o taksah in nadomestilih
začnejo veljati osmi dan po objavi v Uradnem listu Republike Slovenije. Novi
drugi in tretji odstavek tarifne številke 27 se začneta uporabljati
1. januarja 2014, do njune uporabe pa se uporabljata drugi in tretji odstavek
tarifne številke 27 Tarife o taksah in nadomestilih (Uradni list RS,
št. 89/02, 74/05 in 103/08).«.