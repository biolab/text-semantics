1. člen
Ta pravilnik določa obliko, vsebino in
postopek izdaje službenih izkaznic uradnih oseb Finančne uprave Republike
Slovenije (v nadaljevanju: Finančna uprava).
2. člen
(1) Službena izkaznica je sestavljena
iz:
-       
usnjenega ovitka,
-       
identifikacijske kartice s posebnimi zaščitnimi elementi in
-       
kovinske značke (v nadaljnjem besedilu: značka).
(2) Službena izkaznica je veljavna, če
vsebuje vse dele, določene v prejšnjem odstavku.
3. člen
(1) Ovitek je iz črnega usnja,
velikosti 225 x 73 mm.
(2) Na sprednji strani usnjenega ovitka je
v slepem tisku vtisnjen znak Finančne uprave.
(3) Na zgornji notranji strani usnjenega
ovitka je prostor za vstavitev identifikacijske kartice. Na spodnjo notranjo
stran ovitka je vstavljena značka.
(4) Značka je
okrogle oblike premera 50 mm.
4. člen
(1) Identifikacijska kartica je velika
85 x 54 mm.
(2) Identifikacijska kartica je v treh
odtenkih modro-zelene barve, znak Finančne uprave je v beli barvi, leva
stranica srednjega kraka je sive barve, drugi napisi so beli.
5. člen
Obrazec identifikacijske kartice in grafični prikaz značke sta
določena v Prilogi, ki je sestavni del tega
pravilnika.
5.a člen
Registrska številka identifikacijske kartice je enaka
številki značke in pomeni hkrati tudi registrsko številko službene izkaznice.
6. člen
Uradni osebi, ki je zaposlena na delovnem
mestu v okviru:
-       
finančnega urada, ki je na območju, kjer živi avtohtona italijanska
oziroma madžarska narodna skupnost, ali
-       
Generalnega finančnega urada, delo pa opravlja v prostorih finančnega
urada, ki je na območju, kjer živi avtohtona italijanska oziroma madžarska
narodna skupnost,
se izda identifikacijska kartica z
besedilom v slovenskem in italijanskem oziroma madžarskem jeziku, in sicer
tako, da se na hrbtni strani ponovijo elementi iz 5. člena tega pravilnika v
italijanskem oziroma madžarskem jeziku.
7. člen
Notranja organizacijska enota Generalnega
finančnega urada, pristojna za kadrovske zadeve, izvaja administrativno-tehnične
naloge v zvezi z izdajo službenih izkaznic in v kadrovski evidenci Finančne
uprave poleg osebnega imena uradne osebe evidentira datum izdaje, prenehanja
veljavnosti, odvzema, uničenja oziroma nadomestitev izkaznice, registrsko
številko službene izkaznice ter razlog za prenehanje veljavnosti, odvzem,
uničenje oziroma nadomestitev službene izkaznice.
8. člen
Službene izkaznice ni dovoljeno posojati,
odtujiti, zastavljati ali uporabljati v nasprotju z namenom, za katerega je
izdana.
9. člen
(1) Službena izkaznica se zamenja in
izda nova:
-       
če je bila imetniku ukradena,
-       
če jo je uradna oseba izgubila,
-       
če je poškodovana,
-       
če uradna oseba spremeni osebno ime ali
-       
če se spremeni drug bistven podatek iz službene izkaznice.
(2) Uradna oseba mora v primeru izgube
službene izkaznice ali v primeru katerega koli drugega razloga iz prejšnjega
odstavka to dejstvo nemudoma sporočiti organizacijski enoti iz 7. člena tega
pravilnika, da to označi v svojih evidencah in uredi preklic njene veljavnosti.
(3) Preklic službene izkaznice se
objavi na spletni strani FURS.
(4) Če je bila namesto službene
izkaznice, ki je bila izgubljena ali ukradena, izdana nova službena izkaznica,
se naknadno najdena službena izkaznica uniči.
10. člen
(1) Službena izkaznica preneha veljati
z dnem, ko uradni osebi preneha delovno razmerje ali, ko iz drugih razlogov
izgubi status oziroma pooblastila uradne osebe.
(2) Službena izkaznica se uradni osebi
odvzame za čas prepovedi opravljanja dela.
(3) V primerih iz prvega in drugega
odstavka tega člena mora uradna oseba takoj po prejemu posamičnega akta vrniti
službeno izkaznico organizacijski enoti iz 7. člena tega pravilnika.
11. člen
(1) Vrnjene službene izkaznice se
komisijsko uničijo. Za ta namen imenuje predstojnik Finančne uprave tričlansko
komisijo, ki o uničenju sestavi zapisnik.
(2) Za uničenje se šteje večkratno
preluknjanje ali fizično uničenje.
11.a člen
(1) Ne glede na prvi odstavek 10. člena tega pravilnika lahko
uradna oseba ob upokojitvi zadrži identifikacijsko kartico in usnjeni ovitek,
če to pisno sporoči notranji organizacijski enoti iz 7. člena tega pravilnika.
(2) Notranja organizacijska enota iz 7. člena tega pravilnika
fizično uniči identifikacijsko kartico in usnjeni ovitek tako, da hkrati
preluknja identifikacijsko kartico in usnjeni ovitek z luknjačem vsaj na dveh
mestih. Uničeno identifikacijsko kartico in usnjeni ovitek vrne uradni osebi.

Priloga:
Obrazec identifikacijske kartice in grafični prikaz značke

Pravilnik o službeni izkaznici uradnih oseb
Finančne uprave Republike Slovenije (Uradni list RS, št. 97/14) vsebuje naslednji prehodni in
končni določbi:
»PREHODNI IN KONČNI DOLOČBI
12. člen
(1) Službene izkaznice po tem pravilniku se
izdajo najpozneje do 31. 12. 2015. 
(2) Do izdaje novih službenih izkaznic so
veljavne in se uporabljajo službene izkaznice, izdane na podlagi predpisov, ki
se prenehajo uporabljati v skladu s 14. členom tega pravilnika.
13. člen
Ob prejemu službene izkaznice, izdane v
skladu s tem pravilnikom, mora uradna oseba vrniti staro službeno izkaznico organizacijski
enoti iz 7. člena tega pravilnika.
14. člen
Z dnem, ko začne veljati ta pravilnik, se
prenehata uporabljati Pravilnik o službeni izkaznici pooblaščenih uradnih oseb
carinske službe (Uradni list RS, št. 81/00, 4/01 – popr. in 25/14 – ZFU) in Pravilnik
o službeni izkaznici in znački davčnega inšpektorja in davčnega izterjevalca
(Uradni list RS, št. 140/04, 33/05, 109/12 in 25/14 – ZFU).
15. člen
Ta pravilnik začne veljati 1. januarja
2015.«.

Pravilnik o spremembah in dopolnitvah
Pravilnika o službeni izkaznici uradnih oseb Finančne uprave Republike
Slovenije (Uradni list RS, št. 53/22) vsebuje naslednjo prehodno in
končno določbo:
»PREHODNA IN KONČNA DOLOČBA
7. člen
(1) Nove službene izkaznice v skladu s
spremenjenim pravilnikom se izdajo najpozneje do 31. decembra 2022.
(2) Do izdaje novih službenih izkaznic se
uporabljajo stare službene izkaznice. Ob izdaji in razdelitvi novih službenih
izkaznic se morajo stare vrniti organizacijski enoti iz 7. člena pravilnika, ki
jih fizično uniči tako, da jih preluknja z luknjačem vsaj na dveh mestih.
8. člen
Ta pravilnik začne veljati petnajsti dan po
objavi v Uradnem listu Republike Slovenije.«.