1. člen
Ta pravilnik določa način predelave in priprave za trg ter
območje predelave za tünko z geografsko označbo Prleška tünka.
2. člen
(1) Geografsko označbo Prleška tünka ima lahko tünka,
predelana in pripravljena za trg po postopku in na območju, ki sta določena v
specifikaciji za Prleško tünko in jo je potrdilo Ministrstvo za kmetijstvo,
gozdarstvo in prehrano v skladu s predpisom, ki ureja postopke za priznavanje
označb posebnih kmetijskih pridelkov oziroma živil. 
(2) Specifikacija za Prleško tünko iz prejšnjega odstavka je
dosegljiva na Ministrstvu za kmetijstvo, gozdarstvo in prehrano, Dunajska cesta
58, Ljubljana.
3. člen
Tünka, ki ima geografsko označbo Prleška tünka, mora biti
označena v skladu s predpisom, ki ureja splošno označevanje predpakiranih
živil, in s tem pravilnikom.
4. člen
Geografsko označbo Prleška tünka lahko uporablja predelovalec
tünk, ki pridobi certifikat za to tünko v skladu s predpisom, ki ureja postopke
za priznavanje označb posebnih kmetijskih pridelkov oziroma živil.
5. člen
Zaščitni znak za tünko z geografsko označbo Prleška tünka
pridobi predelovalec tünk v skladu s predpisom, ki ureja zaščitni znak za
označevanje kmetijskih pridelkov oziroma živil.
6. člen
Predelovalci Prleške tünke, ki so do uveljavitve tega
pravilnika uporabljali oziroma navajali ime Prleška tünka za svoje proizvode,
morajo pridobiti certifikat iz 4. člena tega pravilnika najpozneje v enem letu
od dneva uveljavitve tega pravilnika, sicer tega imena ne smejo uporabljati
oziroma navajati na svojih proizvodih.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 321-155/2001
Ljubljana, dne 26. januarja 2005.
EVA 2004-2311-0369
Marija Lukačič l. r. 
Ministrica 
Za kmetijstvo, gozdarstvo 
in prehrano