I
Pravice do bivanja, zdravstvenega varstva, šolanja in
usposabljanja otrok in mladostnikov, ki niso državljani Republike Slovenije, pa
so te pravice imeli iz naslova institucionalnega varstva na območju Republike
Slovenije na dan 25. junija 1991, se do njihove ureditve z bilateralnimi
sporazumi zagotavljajo v dosedanjem obsegu.
II
Sredstva za uresničevanje pravic iz prejšnje točke zagotavlja
državni proračun.
III
Ta sklep začne veljati naslednji dan po objavi v Uradnem
listu Republike Slovenije.
Št. 560-05/93-1/6-8
Ljubljana, dne 12. maja 1994.
Vlada Republike Slovenije
dr. Janez Drnovšek l. r. 
Predsednik