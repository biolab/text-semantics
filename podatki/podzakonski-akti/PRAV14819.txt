1. člen
(vsebina)
(1) Ta pravilnik določa blago, za katero mora biti
izdana garancija za brezhibno delovanje, in začetek teka garancijskega roka.
(2) Ta pravilnik se ne uporablja za rabljeno blago.
2. člen
(blago, za katero se izda garancija za brezhibno delovanje)
Garancija za brezhibno delovanje za obdobje najmanj enega
leta se izda za naslednje vrste blaga:
1.     
Proizvodi za gospodinjsko in podobno uporabo, in sicer:
a)   
plinske naprave za kuhanje, ogrevanje ter hlajenje vode,
b)   
električni aparati za ogrevanje, klimatizacijo in ventilacijo prostorov,
c)   
električni aparati za pripravljanje in hrambo hrane,
č)    električni
aparati za pranje, čiščenje in vzdrževanje,
d)   
električni aparati za pomivanje,
e)   
električni aparati za ogrevanje vode,
f)    
električni aparati za nego telesa,
g)   
električno ročno orodje,
h)   
električne črpalke,
i)     
električni usmerniki, napajalniki in polnilniki akumulatorskih baterij,
j)     
električni razsmerniki, optimizatorji in solarni moduli za sončne
elektrarne,
k)   
električni šivalni in pletilni stroji,
l)     
fotografski aparati,
m) 
mehanske, električne in elektronske ure,
n)   
glasbila,
o)   
gospodinjske tehtnice,
p)   
hišno, pisarniško in šolsko pohištvo,
r)    
stavbno pohištvo.
2.     
Proizvodi avtomobilske in podobne industrije, in sicer:
a)   
cestna motorna in priklopna vozila ter vozila s pomožnim motorjem in
motorna kolesa,
b)   
motorji za cestna motorna vozila ter vozila s pomožnim motorjem, ki so
dana v promet kot posebni proizvodi,
c)   
štirikolesniki na motorni pogon, za katere se ne uporabljajo predpisi o
homologaciji po predpisih o motornih vozilih,
č)    električna
vozila in kolesa,
d)   
kolesa,
e)   
otroški vozički,
f)    
otroški avtosedeži,
g)   
vodna rekreacijska plovila,
h)   
gume za cestna motorna in priklopna vozila, vozila s pomožnim motorjem
in stroje in naprave za kmetijstvo in za obdelavo majhnih površin iz 3. točke
tega člena,
i)     
akumulatorske baterije, razen akumulatorskih baterijskih vložkov splošne
rabe.
3.     
Stroji in naprave za kmetijstvo in za obdelavo majhnih površin, in
sicer:
a)   
kmetijski traktorji in njihovi priklopniki,
b)   
stroji in naprave za obdelavo in urejanje vrtov, trate in žive meje,
c)   
stroji in naprave za setev, nego in zaščito rastlin,
č)    stroji
in naprave za žetev in spravilo pridelkov,
d)   
stroji in naprave za čiščenje, sortiranje, pakiranje in transport
kmetijskih pridelkov,
e)   
stroji in naprave za pripravljanje in raznašanje živinske krme,
f)    
oprema za rejo živali za prehrano.
4.     
Proizvodi informacijske tehnologije, in sicer:
a)   
radijska in telekomunikacijska terminalska oprema,
b)   
radijsko vodene naprave,
c)   
osebni, dlančni in podobni računalniki,
č)    vgradne
komponente za osebne in podobne računalnike,
d)   
periferna oprema, ki se priključuje na osebne in podobne računalnike,
e)   
računalniška komunikacijska oprema,
f)    
kalkulatorji in računski stroji,
g)   
stroji za fotokopiranje in razmnoževanje,
h)   
navigacijske naprave.
5.     
Športna oprema in rekviziti, in sicer:
a)   
športna oprema in rekviziti, ki imajo lastnost mehanizma,
b)   
sestavni deli športne opreme in rekvizitov, ki imajo lastnost mehanizma,
c)   
športno in lovsko orožje.
6.     
Proizvodi s področja radiokomunikacij, avdio- in videotehnike ter
naprav, ki se nanje priključujejo, in sicer:
a)   
radijski in televizijski sprejemniki,
b)   
naprave za snemanje in reprodukcijo avdio- in videozapisov vseh
formatov,
c)   
ojačevalniki in pretvorniki signalov,
č)    sprejemniki
signalov,
d)   
naprave za daljinsko krmiljenje,
e)   
sestavni deli za kabelske distribucijske sisteme,
f)    
slušalke,
g)   
mikrofoni,
h)   
naprave za napajanje naprav iz točk a) do g) te točke.
7.     
Elektro-medicinski pripomočki, namenjeni osebni uporabi, in sicer:
a)   
naprave za kontrolo in rehabilitacijo sluha,
b)   
naprave za pomoč slepim,
c)   
vse vrste ortopedskih in protetičnih mehanizmov,
č)   elektro-medicinske naprave za merjenje
telesnih parametrov, na primer: merilnik srčnega utripa, krvnega tlaka, krvnega
sladkorja,
d)   
električni aparati, namenjeni izboljšanju zdravstvenega stanja in
telesnega počutja.
8.     
Naprave za varstvo pred požarom, in sicer:
- 
ročni in prevozni gasilni aparati.
9.     
Čistilne naprave:
- 
male komunalne čistilne naprave do 50 PE.
10.  
Male kurilne naprave:
a)   
lokalni grelniki prostorov z nazivno izhodno toplotno močjo do
50 kW,
b)   
kotli na trdno gorivo z nazivno izhodno toplotno močjo do 500 kW,
c)   
grelniki prostorov in kombinirani grelniki z nazivno izhodno toplotno
močjo do 400 kW.
3. člen
(začetek teka garancijskega roka)
Garancijski rok začne teči z dnem izročitve blaga potrošniku.
KONČNI DOLOČBI
4. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o blagu, za katero se izda garancija za brezhibno delovanje (Uradni
list RS, št. 14/12 in 130/22 – ZVPot-1).
5. člen
(začetek veljavnosti)
Ta pravilnik začne veljati 26. januarja 2023.
Št. 007-317/2022
Ljubljana, dne 10. novembra 2022
EVA 2022-2130-0034
Matjaž Han
minister
za gospodarski razvoj in tehnologijo