Državni zbor razglaša, da je bila na zakonodajnem referendumu
o Zakonu o spremembah in dopolnitvah Zakona o varstvu dokumentarnega in
arhivskega gradiva ter arhivih, ki je bil 5. junija 2011 izveden na podlagi
Odloka Državnega zbora o razpisu zakonodajnega referenduma o Zakonu o
spremembah in dopolnitvah Zakona o varstvu dokumentarnega in arhivskega gradiva
ter arhivih (Uradni list RS, št. 30/11), sprejeta odločitev volivcev, kot je
ugotovljena v Poročilu Državne volilne komisije o izidu glasovanja in o izidu
zakonodajnega referenduma o Zakonu o spremembah in dopolnitvah Zakona o varstvu
dokumentarnega in arhivskega gradiva ter arhivih, ki je objavljeno v Uradnem
listu Republike Slovenije, št. 53/11 z dne 1. 7. 2011, in sicer, da je večina
volivcev, ki so veljavno glasovali, proti uveljavitvi Zakona o spremembah in
dopolnitvah Zakona o varstvu dokumentarnega in arhivskega gradiva ter arhivih
(ZVDAGA-A), ki ga je sprejel Državni zbor na seji dne 4. februarja 2011.
Št. 005-02/11-13/3
Ljubljana, dne 12. julija 2011
EPA 1986-V
Državni zbor
Republike Slovenije
dr. Pavel Gantar l.r.
Predsednik