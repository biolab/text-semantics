1. člen
Uporaba tehnične specifikacije za javne ceste z oznako TSC
03.800 – Naprave in ukrepi za umirjanje prometa (v nadaljevanju tehnična
specifikacija), ki določa tehnične pogoje za prometno tehnično oblikovanje
naprav in ukrepov za umirjanje prometa na javnih cestah, je obvezna.
2. člen
Tehnična specifikacija se uporablja tudi za urejanje naprav
in ukrepov za umirjanje prometa na nekategoriziranih cestah, ki so dane v
uporabo za cestni promet.
3. člen
Tehnična specifikacija je bila izdana v skladu z navodilom o
pripravljanju in izdajanju tehničnih specifikacij za javne ceste (Uradni list
RS, št. 69/98) in je zainteresiranim osebam na voljo na Direkciji Republike
Slovenije za ceste.
4. člen
Obstoječe naprave in ukrepi za umirjanje prometa na javnih
cestah in na nekategoriziranih cestah, ki so dane v uporabo za cestni promet,
se morajo prilagoditi določbam tehnične specifikacije najkasneje v dveh letih
po uveljavitvi te odredbe.
5. člen
Ta odredba začne veljati petnajsti dan po objavi v Uradnem
listu Republike Slovenije.
Št. 032-19/98-72
Ljubljana, dne 30. novembra 2000.
mag. Anton Bergauer l. r. 
Minister 
za promet in zveze
Soglašam!
dr. Peter Jambrek l. r. 
Minister 
za notranje zadeve