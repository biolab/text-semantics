I. SPLOŠNE DOLOČBE
1. člen
(vsebina)
(1) Ta uredba določa izvajanje
intervencij kmetijske politike, ki se nanašajo na zahtevke iz drugega odstavka
tega člena, iz strateškega načrta, ki ureja skupno kmetijsko politiko 2023–2027
in je dostopen na osrednjem spletnem mestu državne uprave ter na spletni strani
skupne kmetijske politike 2023–2027
(https://skp.si/skupna-kmetijska-politika-2023-2027), za izvajanje:
1.     
Uredbe (EU) 2016/429 Evropskega parlamenta in Sveta z dne 9. marca 2016
o prenosljivih boleznih živali in o spremembi ter razveljavitvi določenih aktov
na področju zdravja živali (»Pravila o zdravju živali«) (UL L št. 84 z dne 31. 3. 2016, str. 1), zadnjič spremenjene z Delegirano uredbo
Komisije (EU) 2018/1629 z dne 25. julija 2018 o spremembi seznama bolezni iz
Priloge II k Uredbi (EU) 2016/429 Evropskega parlamenta in Sveta o prenosljivih
boleznih živali in o spremembi ter razveljavitvi določenih aktov na področju
zdravja živali (»Pravila o zdravju živali«) (UL L št. 272
z dne 31. 10. 2018, str. 11), (v nadaljnjem besedilu: Uredba
2016/429/EU);
2.     
Izvedbene uredbe Komisije (EU) 2021/963 z dne 10. junija 2021 o
določitvi pravil za uporabo uredb (EU) 2016/429, (EU) 2016/1012 in (EU) 2019/6
Evropskega parlamenta in Sveta glede identifikacije in registracije enoprstih
kopitarjev ter določitvi vzorcev identifikacijskih dokumentov za navedene
živali (UL L št. 213 z dne 16. 6. 2021,
str. 3), (v nadaljnjem besedilu: Uredba
2021/963/EU);
3.     
Delegirane uredbe Komisije (EU) 2019/2035 z dne 28. junija 2019 o
dopolnitvi Uredbe (EU) 2016/429 Evropskega parlamenta in Sveta glede pravil za
obrate, ki gojijo kopenske živali, in valilnice ter za sledljivost nekaterih
gojenih kopenskih živali in valilnih jajc (UL L št. 314
z dne 5. 12. 2019, str. 115), zadnjič
spremenjene z Delegirano uredbo Komisije (EU) 2021/2168 z dne 21. septembra
2021 o spremembi Delegirane uredbe (EU) 2019/2035 o dopolnitvi Uredbe (EU)
2016/429 Evropskega parlamenta in Sveta glede pravil za obrate, ki gojijo
kopenske živali, in valilnice ter za sledljivost nekaterih gojenih kopenskih
živali in valilnih jajc (UL L št. 438 z
dne 8. 12. 2021, str. 38);
4.     
Izvedbene uredbe Komisije (EU) 2021/520 z dne 24. marca 2021 o
določitvi pravil za uporabo Uredbe (EU) 2016/429 Evropskega parlamenta in Sveta
v zvezi s sledljivostjo nekaterih gojenih kopenskih živali (UL L št. 104 z dne 25. 3. 2021, str. 39), zadnjič spremenjene z Izvedbeno uredbo
Komisije (EU) 2021/1064 z dne 28. junija 2021 o spremembi Izvedbene uredbe (EU)
2021/520 glede konfiguracije identifikacijske kode živali za namene
sledljivosti nekaterih gojenih kopenskih živali za Združeno kraljestvo v zvezi
s Severno Irsko (UL L št. 229 z dne 29.
6. 2021, str. 8), (v nadaljnjem besedilu:
Uredba 2021/520/EU);
5.     
Uredbe (EU) 2021/2115 Evropskega parlamenta in Sveta z dne 2. decembra
2021 o določitvi pravil o podpori za strateške načrte, ki jih pripravijo države
članice v okviru skupne kmetijske politike (strateški načrti SKP) in se
financirajo iz Evropskega kmetijskega jamstvenega sklada (EKJS) in Evropskega
kmetijskega sklada za razvoj podeželja (EKSRP), ter o razveljavitvi uredb (EU)
št. 1305/2013 in (EU) št. 1307/2013 (UL L 435 z dne 6. 12. 2021, str. 1), (v nadaljnjem besedilu: Uredba
2021/2115/EU);
6.     
Uredbe (EU) 2021/2116 Evropskega parlamenta in Sveta z dne 2. decembra
2021 o financiranju, upravljanju in spremljanju skupne kmetijske politike ter
razveljavitvi Uredbe (EU) št. 1306/2013
(UL L 435 z dne 6. 12. 2021, str. 187),
(v nadaljnjem besedilu: Uredba 2021/2116/EU);
7.     
Delegirane uredbe Komisije (EU) 2022/127 z dne 7. decembra 2021 o
dopolnitvi Uredbe (EU) 2021/2116 Evropskega parlamenta in Sveta s pravili o
plačilnih agencijah in drugih organih, finančnem upravljanju, potrditvi
obračunov, varščinah in uporabi eura (UL L 20 z dne 31. 1. 2022, str. 95), (v nadaljnjem besedilu: Uredba
2022/127/EU);
8.     
Delegirane uredbe Komisije (EU) 2022/126 z dne 7. decembra 2021 o
dopolnitvi Uredbe (EU) 2021/2115 Evropskega parlamenta in Sveta z dodatnimi
zahtevami za nekatere vrste intervencij, ki jih države članice določijo v
svojih strateških načrtih SKP za obdobje 2023 do leta 2027 na podlagi navedene
uredbe, ter pravili o deležu za standard 1 dobrih kmetijskih in okoljskih
pogojev (DKOP) 1 (UL L 20 z dne 31. 1. 2022, str. 52);
9.     
Izvedbene uredbe Komisije (EU) 2022/1173 z dne 31. maja 2022 o
pravilih za uporabo Uredbe (EU) 2021/2116 Evropskega parlamenta in Sveta v
zvezi z integriranim administrativnim in kontrolnim sistemom v okviru skupne
kmetijske politike (UL L 183 z dne 8. 7. 2022, str. 23),
(v nadaljnjem besedilu: Uredba 2022/1173/EU);
10.  
Delegirane uredbe Komisije (EU) 2022/1172 z dne 4. maja 2022 o
dopolnitvi Uredbe (EU) 2021/2116 Evropskega parlamenta in Sveta glede
integriranega administrativnega in kontrolnega sistema skupne kmetijske
politike ter uporabe in izračuna upravnih sankcij v zvezi s pogojenostjo (UL L
183 z dne 8. 7. 2022, str. 12), (v
nadaljnjem besedilu: Uredba 2022/1172/EU);
11.  
Uredbe (EU, Euratom) 2018/1046 Evropskega parlamenta in Sveta z dne 18.
julija 2018 o finančnih pravilih, ki se uporabljajo za splošni proračun Unije,
spremembi uredb (EU) št. 1296/2013, (EU)
št. 1301/2013, (EU) št. 1303/2013, (EU) št. 1304/2013,
(EU) št. 1309/2013, (EU) št. 1316/2013, (EU) št. 223/2014,
(EU) št. 283/2014 in Sklepa št. 541/2014/EU ter razveljavitvi Uredbe (EU,
Euratom) št. 966/2012 (UL L št. 193 z dne 30. 7. 2018, str. 1), zadnjič spremenjene z Uredbo (EU, Euratom)
2022/2434 Evropskega parlamenta in Sveta z dne 6. decembra 2022 o spremembi
Uredbe (EU, Euratom) 2018/1046, kar zadeva določitev diverzificirane strategije
financiranja za splošno metodo najemanja posojil (UL L št. 319 z dne 13. 12. 2022, str. 1) (v nadaljnjem besedilu: Uredba
2018/1046/EU);
12.  
Uredbe (EU) št. 1306/2013
Evropskega parlamenta in Sveta z dne 17. decembra 2013 o financiranju,
upravljanju in spremljanju skupne kmetijske politike in razveljavitvi uredb
Sveta (EGS) št. 352/78, (ES) št. 165/94, (ES) št. 2799/98,
(EC) No 814/2000, (ES) št. 1290/2005 in
(ES) št. 485/2008 (UL L št. 347 z dne 20. 12. 2013, str. 549), zadnjič spremenjene z Uredbo (EU)
2020/2220 Evropskega parlamenta in Sveta z dne 23. decembra 2020 o določitvi
nekaterih prehodnih določb za podporo iz Evropskega kmetijskega sklada za
razvoj podeželja (EKSRP) in Evropskega kmetijskega jamstvenega sklada (EKJS) v
letih 2021 in 2022 ter o spremembi uredb (EU) št. 1305/2013,
(EU) št. 1306/2013 in (EU) št. 1307/2013 glede sredstev in uporabe v letih
2021 in 2022 ter Uredbe (EU) št. 1308/2013 glede sredstev in razdelitve
take podpore v letih 2021 in 2022 (UL L št. 437
z dne 28. 12. 2020, str. 1), (v
nadaljnjem besedilu: Uredba 1306/2013/EU);
13.  
Delegirane uredbe Komisije (EU) št. 640/2014
z dne 11. marca 2014 o dopolnitvi Uredbe (EU) št. 1306/2013
Evropskega parlamenta in Sveta glede integriranega administrativnega in
kontrolnega sistema, pogojev za zavrnitev ali ukinitev plačil in za upravne
kazni, ki se uporabljajo za neposredna plačila, podporo za razvoj podeželja in
navzkrižno skladnost (UL L št. 181 z dne
20. 6. 2014, str. 48), zadnjič
spremenjene z Delegirano uredbo Komisije (EU) št. 2021/1418
z dne 23. junija 2021 o spremembi Delegirane uredbe (EU) št. 640/2014
glede pravil o kaznih v okviru shem pomoči za živali ali ukrepov podpore na
žival (UL L št. 305 z dne 31. 8. 2021,
str. 6), (v nadaljnjem besedilu: Uredba
640/2014/EU);
14.  
Izvedbene uredbe Komisije (EU) št. 809/2014
z dne 17. julija 2014 o pravilih za uporabo Uredbe (EU) št. 1306/2013 Evropskega parlamenta in Sveta v
zvezi z integriranim administrativnim in kontrolnim sistemom, ukrepi za razvoj
podeželja in navzkrižno skladnostjo (UL L št. 227
z dne 31. 7. 2014, str. 69), zadnjič
spremenjene z Izvedbeno uredbo Komisije (EU) 2021/540 z dne 26. marca 2021 o
spremembi Izvedbene uredbe (EU) št. 809/2014
glede nekaterih obveznosti obveščanja, pregledov na kraju samem v zvezi z
vlogami za pomoč na žival in zahtevki za plačilo v okviru ukrepov podpore na
žival ter predložitve zbirne vloge, vlog za pomoč ali zahtevkov za plačilo (UL
L št. 108 z dne 29. 3. 2021, str. 15), (v nadaljnjem besedilu: Uredba 809/2014/EU).
(2) Določbe iz te uredbe se uporabljajo za naslednje
zahtevke:
1.     
zahtevke iz Uredbe o neposrednih plačilih iz strateškega načrta skupne
kmetijske politike 2023–2027 (Uradni list RS, št. 17/23; v nadaljnjem
besedilu: uredba, ki ureja neposredna plačila);
2.     
zahtevke iz uredbe, ki ureja plačila za okoljske in podnebne obveznosti,
naravne ali druge omejitve in območja Natura 2000 iz Strateškega načrta skupne
kmetijske politike 2023–2027 za Slovenijo (v nadaljnjem besedilu: uredba, ki
ureja plačila za okoljske in podnebne obveznosti, naravne ali druge omejitve in
območja Natura 2000), razen intervencije ekološko čebelarjenje in intervencije
plačilo za naravne ali druge omejitve;
3.     
zahtevke iz uredbe, ki ureja intervencijo dobrobit živali za leto 2023
(v nadaljnjem besedilu: uredba, ki ureja intervencijo dobrobit živali);
4.     
zahtevek za intervencijo OMD za leto 2023 iz uredbe, ki ureja ukrepe
kmetijsko-okoljska-podnebna plačila, ekološko kmetovanje in plačila območjem z
naravnimi ali drugimi posebnimi omejitvami iz Programa razvoja podeželja
Republike Slovenije za obdobje 2014–2020 (v nadaljnjem besedilu: intervencija
OMD).
(3) Ne glede na prvi odstavek tega člena se posamezne določbe
te uredbe uporabljajo tudi za:
1.     
preverjanje zahtev iz uredbe, ki ureja pravila pogojenosti (v nadaljnjem
besedilu: uredba, ki ureja pogojenost);
2.     
zahtevke intervencije prestrukturiranje in preusmeritev vinogradov iz
uredbe, ki ureja intervencije v vinskem sektorju in ukrep prestrukturiranje in
preusmeritev vinogradov iz uredbe, ki ureja izvajanje podpornega programa v
vinskem sektorju;
3.     
zahtevke intervencije ekološko čebelarjenje iz uredbe, ki ureja plačila
za okoljske in podnebne obveznosti, naravne ali druge omejitve in območja
Natura 2000;
4.     
preverjanje zahtev iz Uredbe o navzkrižni skladnosti (Uradni list RS,
št. 97/15, 18/16, 84/16, 5/18, 81/18,
38/19 in 184/21; v nadaljnjem besedilu: uredba, ki ureja navzkrižno skladnost);
5.     
druge intervencije, ukrepe in zahteve, za katere je v njihovih matičnih
predpisih tako določeno.
(4) V predpisih iz prejšnjega odstavka se določijo
podrobnejši postopki ter vrsta in način uporabe posameznih elementov iz 66. člena Uredbe 2021/2116/EU in določb te uredbe.
2. člen
(pomen izrazov)
Izrazi, uporabljeni v tej uredbi, pomenijo:
1.     
poljina je strnjena površina posamezne kmetijske rastline ali mešanice
kmetijskih rastlin;
2.     
kmetijska parcela je strnjeno zemljišče kmetijske površine in, kadar je
za posamezno intervencijo iz drugega odstavka 1. člena
te uredbe to ustrezno, tudi površina krajinskih značilnosti (v nadaljnjem
besedilu: KRZ), ki jo prijavi en upravičenec in zajema eno skupino kmetijskih
rastlin;
3.     
skupina kmetijskih rastlin pomeni skupno površino ene ali več kmetijskih
rastlin, za katere je podan zahtevek za isto intervencijo, podintervencijo,
shemo, operacijo ali zahtevo. Če v okviru intervencije, podintervencije, sheme,
operacije ali zahteve razlikujemo različne višine plačil na enoto, potem
posamezno skupino kmetijskih rastlin tvori skupna površina ene ali več
kmetijskih rastlin, za katere je podan zahtevek z isto višino plačila na enoto;
4.     
skupina živali pomeni število živali, za katere je podan zahtevek pri:
- 
intervencijah vezane dohodkovne podpore za isto intervencijo,
- 
intervenciji dobrobit živali za isto zahtevo,
- 
operacijah intervencije kmetijsko-okoljska-podnebna plačila – podnebne
spremembe (v nadaljnjem besedilu: KOPOP_PS) in pri operaciji lokalne pasme za
živali iste vrste;
5.     
kmetijska površina je površina, kot je določena v pravilniku, ki ureja
register kmetijskih gospodarstev (v nadaljnjem besedilu: pravilnik o RKG);
6.     
potencialno upravičena žival pri zahtevkih, za katere se uporablja
samodejni sistem zahtevkov v skladu s točko (f) četrtega odstavka 65. člena Uredbe 2021/2116/EU, pomeni:
- 
za intervencijo vezana dohodkovna podpora za mleko v gorskih območjih
kravo molznico, ki je iz črede, namenjene za rejo mleka, ki je v zadnjih dveh
letih telila vsaj enkrat do 31. marca 2023 in je prisotna na zadevnem
kmetijskem gospodarstvu 31. marca 2023 ter je v skladu s predpisi, ki urejajo
identifikacijo in registracijo goveda, vpisana v centralni register goveda (v nadaljnjem
besedilu: CRG) kot črno-bela, rdeči holštajn, mlečna pasma, džersi, ayrshire,
švedska rdeča, bivol, rjava, lisasta, montbeliard, cika, kraška sivka
(slovensko rjavo govedo), meuse-rhine-yssel (MRY), pincgau, siva tirolska,
madžarsko podolsko govedo, nemško svetlo govedo (german yellow), dexter,
podolsko govedo, blaarkop rood, normande, kärntner blondveih, istrsko govedo,
kostroma oziroma kot križanka izključno med temi pasmami;
- 
za intervencijo vezana dohodkovna podpora za rejo govedi bik ali vol ali
telica, ki doseže starost vsaj devet mesecev od 1. januarja 2023 do 31. oktobra
2023;
- 
za intervencijo vezana dohodkovna podpora za krave dojilje kravo
dojiljo, ki je iz črede, namenjene reji telet za prirejo mesa, ki je v letu
2023 telila v obdobju od 1. januarja 2023 do 31. avgusta 2023 in je prisotna na
kmetijskem gospodarstvu skupaj s teletom od telitve ter je v skladu s predpisi,
ki urejajo identifikacijo in registracijo goveda, vpisana v CRG kot limuzin,
šarole, belgijska belo-plava, blonde d'aquintaine, galoway, piemontese,
aberdeen-angus, highland (višinsko škotsko govedo), pritlikavi zebu, hereford,
rdeči angus, nemški angus, mesna pasma, salers, lincoln red, gasconne,
tibetansko govedo (jak), kianina, markidžana, wagyu, INRA 95, bazadaise,
miniaturni/mali herford, dahomey, bivol, rjava, lisasta, montbeliard, cika,
kraška sivka (slovensko rjavo govedo), meuse-rhine-yssel (MRY), pincgau, siva
tirolska, madžarsko podolsko govedo, nemško svetlo govedo (german yellow),
dexter, podolsko govedo, blaarkop rood, normande, kärntner blondveih, istrsko
govedo, kostroma oziroma kot križanka izključno med temi pasmami;
- 
za zahtevo vzreja telet iz podintervencije dobrobit živali – govedo
govedo do šestega meseca starosti, ki je v obdobju od 1. januarja 2023 do 31.
decembra 2023 glede na podatke iz CRG najmanj štiri mesece na kmetijskem
gospodarstvu upravičenca;
7.     
upravičenec je upravičenec, kot je določen v uredbah, navedenih v drugem
in tretjem odstavku prejšnjega člena;
8.     
gospodarstvo je obrat, kjer gojijo kopenske živali, živali iz akvakulture
ali druge živali, in ki ga mora izvajalec dejavnosti registrirati v skladu z
Uredbo 2016/429/EU. Na kmetijskem gospodarstvu je lahko eno ali več
gospodarstev;
9.     
G-MID je edinstvena registracijska številka gospodarstva iz prejšnje
točke. Če je na kmetijskem gospodarstvu več gospodarstev, ima vsako izmed njih
svoj G-MID;
10.  
planina je gospodarstvo v skladu z 8. točko tega člena, ki vključuje eno
ali več planin, kot jih določa zakon, ki ureja kmetijstvo, in imajo v registru
kmetijskih gospodarstev (v nadaljnjem besedilu: RKG) GERK z identifikacijsko
oznako planine;
11.  
skupni pašnik je gospodarstvo v skladu z 8. točko tega člena, ki
vključuje enega ali več skupnih pašnikov, kot jih določa zakon, ki ureja
kmetijstvo, in imajo v RKG GERK z identifikacijsko oznako skupnega pašnika;
12.  
rejne živali so gojene živali, razen hišnih živali, kot jih določa
Uredba 2016/429/EU;
13.  
zahtevek je zahtevek za plačilo ali vloga za pomoč za intervencijo,
shemo, podintervencijo, operacijo oziroma zahteva iz strateškega načrta SKP
2023–2027, ki ga oziroma jo upravičenec poda na obrazcu zbirne vloge iz prvega
odstavka 9. člena te uredbe;
14.  
zbirna vloga je skupek obrazcev, določenih v prvem odstavku 9. člena te uredbe, s katerimi upravičenec vlaga
zahtevke iz uredb iz drugega odstavka 1. člena
te uredbe in za intervencijo ekološko čebelarjenje iz 3. točke tretjega
odstavka 1. člena te uredbe. K zbirni vlogi spadajo tudi priloge, dokazila
in izjave, določene v tej uredbi ali uredbah iz drugega odstavka 1. člena
te uredbe;
15.  
čezmerno prijavljena površina je površina zahtevka, za katero je
ugotovljeno, da ni upravičena do plačila;
16.  
nepravilno prijavljena površina je površina zahtevka, za katero je
ugotovljeno, da je upravičena do plačila, vendar je njeno stanje prijavljeno
napačno;
17.  
ugotovljena površina je površina zahtevka, ki se po opravljenem upravnem
pregledu oziroma pregledu na kraju samem šteje za upravičeno do plačila;
18.  
ugotovljeno število živali je število živali z zahtevkom, ki se po
opravljenem upravnem pregledu oziroma pregledu na kraju samem šteje za
upravičeno do plačila;
19.  
nadzorstveni pregled je pregled, ki ga opravi agencija z namenom
preverjanja kakovosti izvedenih pregledov.
3. člen
(obveznosti upravičenca in objava podatkov)
(1) Upravičenec mora imeti v RKG prijavljene vse kmetijske površine
in KRZ, za katere ima pravico do uporabe.
(2) Neusklajene podatke v RKG oziroma vse spremembe podatkov,
ki jih mora upravičenec sporočiti v RKG, upravičenec uredi na pristojni upravni
enoti vsaj en dan pred vložitvijo zbirne vloge iz prvega odstavka 6. člena te uredbe.
(3) Upravičenec mora pri izpolnjevanju zbirne vloge
uporabljati KMG-MID.
(4) Agencija nakazuje sredstva za izplačilo zahtevkov iz
drugega in tretjega odstavka 1. člena te
uredbe upravičencu na en transakcijski račun, ki ga upravičenec po spletni
aplikaciji E-kmetijstvo sporoči agenciji v skladu zakonom, ki ureja kmetijstvo.
Navodila za sporočanje agencija objavi na osrednjem spletnem mestu državne
uprave.
(5) Podatke o upravičencih in sredstvih, ki jih upravičenec
prejme v posameznem proračunskem letu, agencija objavi na svoji spletni strani
v skladu z 98. členom Uredbe
2021/2116/EU. V skladu z 99. členom
Uredbe 2021/2116/EU agencija upravičence v zbirni vlogi seznani z objavo
podatkov in njihovimi pravicami v zvezi z varstvom osebnih podatkov.
4. člen
(uporaba podatkov iz identifikacijskega sistema za
zemljišča)
(1) Podlaga za prijavo površin zahtevkov iz drugega odstavka
1. člena te uredbe je identifikacijski
sistem za zemljišča, kot ga določata 68. člen
Uredbe 2021/2116/EU in zakon, ki ureja kmetijstvo.
(2) V zahtevkih se podatki o površinah kmetijskih parcel in
kmetijskih rastlin navedejo v kvadratnih metrih.
(3) Površina GERK ali del površine GERK z vrsto rabe 1100 –
njiva, 1161 – hmeljišče v premeni ali 1131 – začasno travinje, na kateri so na
zbirni vlogi iz 6. člena te uredbe že
peto zaporedno leto neprekinjeno prijavljene trave ali druge zelene krmne
rastline, se v RKG spremeni v površino z vrsto rabe 1300 – trajni travnik.
Trave ali druge zelene krmne rastline so trave ali druge zelene krmne rastline,
kot so določene v pravilniku o RKG in se za potrebe te uredbe upoštevajo kot
rastline 201 – trave, 203 – travnodeteljne mešanice, 204 – trajno travinje in
206 – deteljnotravne mešanice iz šifranta vrst oziroma skupin kmetijskih rastlin
ter pomoči (v nadaljnjem besedilu: šifrant), ki je objavljen na osrednjem
spletnem mestu državne uprave.
(4) Spremembe vrste rab v zbirni vlogi, ki jih agencija
ugotovi z upravnimi pregledi ali pregledi na kraju samem, ali spremembe vrste
rab, ki jih je upravičenec izvedel v skladu s tretjim odstavkom 11. člena te uredbe, agencija sporoči Ministrstvu
za kmetijstvo gozdarstvo in prehrano Republike Slovenije (v nadaljnjem
besedilu: ministrstvo), ki te spremembe v skladu s pravilnikom RKG vpiše v RKG
po uradni dolžnosti pred pripravo predizpolnjenega obrazca za vlaganje
zahtevkov zbirne vloge za leto 2024.
5. člen
(splošna načela v zvezi s kmetijskimi površinami)
(1) Najmanjša velikost kmetijske parcele, za katero se lahko
vloži zahtevek v zbirni vlogi, je 0,1 ha, razen, če je v uredbah iz drugega
odstavka 1. člena te uredbe določeno
drugače.
(2) Površina lokalnih sort sadnih rastlin, vinske trte,
hmelja in oljk za operacijo lokalne sorte iz uredbe, ki ureja plačila za
okoljske in podnebne obveznosti, naravne ali druge omejitve in območja Natura
2000, se določi glede na delež površine, ki ga zasedajo sadike avtohtonih in
tradicionalnih sort sadnih rastlin v sadovnjaku, vinske trte v vinogradu,
hmelja v hmeljišču in oljk v oljčniku.
(3) Na površini, ki je v sosednji državi, vlaganje zahtevkov
iz uredb iz drugega odstavka 1. člena te
uredbe ni mogoče. Ne glede na prejšnji stavek se kmetijska površina, ki je v
sosednji državi in je v RKG vpisana kot del kmetijskega gospodarstva, pri
obravnavi zahtevkov upošteva pri izračunu obtežbe ter letnega vnosa dušika.
(4) Površine, ki jih upravičenec prijavi za svoje kmetijsko
gospodarstvo na geoprostorskem obrazcu iz 2. točke prvega odstavka 9. člena te uredbe, morajo ostati v RKG
prijavljene na tem kmetijskem gospodarstvu do konca roka za vložitev zbirne
vloge, določenega v prvem odstavku 8. člena
te uredbe.
(5) Za upravne preveritve površin, prijavljenih v zbirni
vlogi, in za upravne preveritve površin, ki jih ima upravičenec vpisane v RKG,
se upošteva pozicijska toleranca enega metra. Če je pozicijsko ujemanje večje
kakor en meter, velja kot upravičena površina dejansko ugotovljena površina.
II. ZBIRNA VLOGA, OBRAZCI, ZAHTEVKI IN PRILOGE
6. člen
(zbirna vloga)
(1) Zbirna vloga vsebuje:
1.     
zahtevke v zvezi z intervencijami iz uredbe, ki ureja neposredna
plačila;
2.     
zahtevke v zvezi z intervencijami iz uredbe, ki ureja plačila za
okoljske in podnebne obveznosti, naravne ali druge omejitve in območja Natura
2000;
3.     
zahtevke v zvezi z intervencijami iz uredbe, ki ureja intervencijo dobrobit
živali;
4.     
priloge zbirne vloge, dokazila in izjave.
(2) Upravičenec ali njegov pooblaščenec zbirno vlogo iz
prejšnjega odstavka, spremembe in umike zahtevkov iz 11. člena te uredbe ter priloge, dokazila in izjave, določene v
tej uredbi, uredbi, ki ureja pogojenost, ali uredbah iz drugega odstavka 1. člena te uredbe, vlaga v spletni aplikaciji za
oddajanje vlog. Pri tem se za identifikacijo in e-podpis vloge uporabita centralna
storitev za spletno prijavo in elektronski podpis, pri čemer se identifikacija izvede
z uporabo sredstev elektronske identifikacije ravni zanesljivosti srednja ali
visoka, e-podpis pa s kvalificiranim potrdilom za elektronski podpis. Priloge
zbirne vloge, dokazila ali izjave, ki jih ni mogoče vložiti v obliki spletnega
obrazca, upravičenec k zbirni vlogi predloži kot skenogram.
(3) Za spletno izvedbo vlaganj, določenih v prejšnjem
odstavku, agencija vzpostavi vstopno spletno mesto na naslovu:
https://ekmetijstvo.gov.si, na katerem se upravičenec ali njegov pooblaščenec s
sredstvom elektronske identifikacije ravni zanesljivosti srednja ali visoka
prijavi v informacijski sistem agencije, ima dostop do vseh podatkov, potrebnih
za spletno izvedbo vnosa, izvede spletni vnos, se podpiše s kvalificiranim
digitalnim potrdilom za elektronski podpis, izvede spletno vložitev in od
agencije prejme potrdilo o uspešni vložitvi. Če vlaganje izvaja pooblaščenec,
se mora pred spletno vložitvijo registrirati pri agenciji najpozneje do 15.
junija 2023. Pooblaščenec izpolni tudi izjavo v skladu z določbo, ki ureja
pooblastilo, iz zakona, ki ureja kmetijstvo.
(4) S podpisom zbirne vloge upravičenec ali njegov
pooblaščenec potrdi pravilnost vnosa podatkov.
(5) Vlaganja zbirne vloge ni mogoče začeti, če so podatki v
RKG neusklajeni.
(6) Za intervencije kmetijske politike se za leto 2023
upoštevajo podatki, ki jih agencija na stanje en dan pred spletnim vlaganjem
ali dopolnitvijo zbirne vloge prenese iz RKG v svoj informacijski sistem, o:
1.     
blokih, GERK in KRZ;
2.     
avtohtonih in tradicionalnih sortah sadnih rastlin, vinske trte, hmelja
in oljk;
3.     
sadnih vrstah in številu sadnih dreves ali grmov;
4.     
razvrstitvi KMG v območja z omejenimi možnostmi za kmetijsko dejavnost
(v nadaljnjem besedilu: OMD) in
5.     
točkah kmetijskega gospodarstva v OMD.
(7) V obrazcu za oddajo zahtevka za podintervencijo dobrobit
živali – prašiči iz 8. točke prvega odstavka 9. člena
te uredbe se navedejo podatki o številu prašičev iz centralnega registra
prašičev (v nadaljnjem besedilu: CRPš) v skladu z uredbo, ki ureja intervencijo
dobrobit živali. Stalež prašičev, sporočen v CRPš po roku, določenem v uredbi,
ki ureja intervencijo dobrobit živali, se ne upošteva pri izračunu povprečnega
števila prašičev za izračun plačila za podintervencijo dobrobit živali –
prašiči.
(8) V obrazcu za oddajo zahtevka za podintervencijo dobrobit
živali – govedo iz 9. točke prvega odstavka 9. člena
te uredbe, razen zahteve za vzrejo telet in izkoreninjenje goveje virusne
diareje (v nadaljnjem besedilu: izkoreninjenje BVD), se navedejo podatki o
posamezni živali iz CRG na stanje en dan pred vnosom obrazca. V obrazec se iz
CRG lahko prenesejo podatki o živali, ki je glede na podatke v CRG na stanje en
dan pred vnosom obrazca na zadevnem kmetijskem gospodarstvu, kar pomeni, da
zanjo ni sporočen odhod s tega kmetijskega gospodarstva niti prihod na drugo
kmetijsko gospodarstvo. Če je bil v CRG sporočen odhod živali na planino,
skupni pašnik ali drugo gospodarstvo v okviru zadevnega kmetijskega
gospodarstva, na sejem ali razstavo, se šteje, da je žival na kmetijskem
gospodarstvu.
(9) V obrazcu za oddajo zahtevka za podintervencijo dobrobit
živali – drobnica iz 10. točke prvega odstavka 9. člena
te uredbe se navedejo podatki o posamezni živali iz centralnega registra
drobnice (v nadaljnjem besedilu: CRD) na stanje en dan pred vnosom obrazca. V
obrazec se iz CRD lahko prenesejo podatki o živali, ki je glede na podatke v
CRD na stanje en dan pred vnosom obrazca na zadevnem kmetijskem gospodarstvu,
kar pomeni, da zanjo ni sporočen odhod s tega kmetijskega gospodarstva niti
prihod na drugo kmetijsko gospodarstvo in mora dosegati starost, določeno v
uredbi, ki ureja intervencijo dobrobit živali. Če je bil v CRD sporočen odhod
živali na planino, skupni pašnik ali drugo gospodarstvo v okviru zadevnega
kmetijskega gospodarstva, na sejem ali razstavo, se šteje, da je žival na
kmetijskem gospodarstvu.
(10) V obrazcu za oddajo zahtevka za podintervencijo dobrobit
živali – konji iz 11. točke prvega odstavka 9. člena
te uredbe se navedejo podatki o posamezni živali iz centralnega registra
kopitarjev (v nadaljnjem besedilu: CRK) na stanje en dan pred vnosom obrazca. V
obrazec se iz CRK lahko prenesejo podatki o živali, ki je glede na podatke v
CRK na stanje en dan pred vnosom obrazca na zadevnem kmetijskem gospodarstvu.
Če je bil v CRK sporočen odhod živali na planino, skupni pašnik ali drugo
gospodarstvo v okviru zadevnega kmetijskega gospodarstva, na sejem ali
razstavo, se šteje, da je žival na kmetijskem gospodarstvu.
(11) V obrazcu za oddajo zahtevka za intervencijo vezana
dohodkovna podpora za rejo drobnice iz 5. točke prvega odstavka 9. člena te uredbe se navedejo podatki o posamezni
živali iz CRD na stanje en dan pred vnosom obrazca. V obrazec se iz CRD lahko
prenesejo podatki o živali, ki je glede na podatke v CRD na stanje 15. marec
2023 na zadevnem kmetijskem gospodarstvu, kar pomeni, da zanjo ni sporočen
odhod s tega kmetijskega gospodarstva niti prihod na drugo kmetijsko
gospodarstvo in dosega starost, določeno v uredbi, ki ureja neposredna plačila.
Če je bil v CRD sporočen odhod živali na planino, skupni pašnik ali drugo
gospodarstvo v okviru zadevnega kmetijskega gospodarstva, na sejem ali
razstavo, se šteje, da je žival na kmetijskem gospodarstvu.
(12) Pri izpolnjevanju obrazcev, ki jih določa ta uredba, se
uporablja šifrant.
(13) Kmetijska površina, ki se ne uporablja predvsem za
kmetijsko dejavnost, se v zbirni vlogi prijavi pod šifro 000 – ni v uporabi iz
šifranta.
(14) Šifra kmetijske rastline 405 – mešana raba iz šifranta
se uporabi za strnjeno kmetijsko površino, na kateri je mešana raba poljščin in
vsaj ene izmed skupin kmetijskih rastlin zelenjadnice, dišavnice in zelišča ter
posamezna izmed navedenih skupin kmetijskih rastlin in poljščin ne presega 0,1
hektarja.
(15) Šifra kmetijske rastline 410 – mešani posevki v
ekološkem kmetovanju iz šifranta se uporabi za strnjeno kmetijsko površino, na
kateri je mešana raba poljščin in vsaj ena izmed skupin kmetijskih rastlin
zelenjadnice, dišavnice ali zelišča ter posamezna izmed navedenih skupin
kmetijskih rastlin in poljščin ne presega 0,1 hektarja.
(16) Za obrazec za oddajo zahtevka za podintervencijo
dobrobit živali – drobnica iz 10. točke prvega odstavka 9. člena te uredbe ministrstvo pripravi seznam
kmetijskih gospodarstev, ki so v skladu z uredbo, ki ureja intervencijo
dobrobit živali za leto 2023, razvrščena na območje s krajšo vegetacijsko dobo,
in ga pošlje agenciji.
(17) Za intervencije iz drugega odstavka 1. člena te uredbe v zvezi z vlogo za
identifikacijo kopitarja iz uredbe, ki ureja izvajanje Izvedbene uredbe (EU) o
določitvi pravil v zvezi z metodami za identifikacijo enoprstih kopitarjev (v
nadaljnjem besedilu: vloga za identifikacijo kopitarja), ki jo vloži
upravičenec iz prvega odstavka 8. člena
te uredbe, pooblaščeni organ iz 25. točke 2. člena
Izvedbene uredbe 2021/963/EU dodeli kopitarju enotno življenjsko številko
enoprstega kopitarja iz 18. točke 2. člena
Izvedbene uredbe 2021/963/EU najpozneje v sedmih dneh od vložitve vloge za
identifikacijo kopitarja.
7. člen
(predizpolnjeni obrazec)
(1) Predizpolnjeni obrazec je namenjen seznanitvi
upravičencev, ki vlagajo zahtevke iz drugega odstavka 1. člena te uredbe, s podatki, ki jih potrebujejo pri vnosu
zbirne vloge, in s podatki, ki jih potrebujejo za izpolnjevanje pogojev
upravičenosti, vključno z zahtevami iz uredbe, ki ureja pogojenost.
(2) Agencija za upravičence, ki so v letu 2022 oddali zbirne
vloge, pripravi in na svoji spletni strani objavi predizpolnjene obrazce, ki
vključujejo stanje podatkov iz RKG na dan 19. februar 2023 in informacije o
preseku GERK s posameznimi evidencami, navedenimi v točkah č) do f) tretjega
odstavka tega člena. Dostop do grafičnega prikaza podatkov o kmetijskih površinah
je omogočen na spletni strani agencije. Dostop do podatkov, objavljenih na
spletu, je mogoč z navedbo KMG-MID.
(3) Predizpolnjeni obrazec vključuje:
a)    
podatke o kmetijskem gospodarstvu:
1.     
vrsto kmetijskega gospodarstva,
2.     
razvrstitev KMG v OMD,
3.     
razvrstitev KMG v gorsko območje;
b)    
KMG-MID;
c)    
podatke o kmetijskih površinah:
1.  
blok-ID,
2.  
največjo upravičeno površino bloka,
3.  
GERK-PID,
4.  
domače ime GERK,
5.  
vrsto rabe GERK,
6.  
največjo upravičeno površino GERK;
č)    podatke, ki se nanašajo na del ali celotni
GERK in so pomembni za izpolnjevanje določenih zahtev pogojenosti:
1.     
o povprečnem nagibu GERK, če je ta večji od 10 %,
2.     
o vodovarstvenih območjih (VVO_VSA_23),
3.     
območja prepovedi uporabe FFS (PZR_8_FFS_23),
4.     
območja omejitve uporabe fosforja (PZR_1_FOSFOR_23),
5.     
lesne prvine in manjše vodne prvine EKRZ na območjih ohranjanja
(DKOP_8_OHR_EKRZ_23),
6.     
sloj suhozidov (DKOP_8_SUHOZIDI_23),
7.     
naravne vrednote iz registra naravnih vrednot, ki se v skladu z uredbo,
ki ureja pravila pogojenosti, štejejo za krajinske značilnosti (DKOP_8_NV_23),
8.     
območje okoljsko občutljivega trajnega travinja (DKOP_9_OOTT_OBM_23),
9.     
podatke o statusu okoljsko občutljivega trajnega travinja
(DKOP_9_OOTT_STATUS_23),
10.  
območje Natura 2000 – habitati (PZR_4_N2000_HAB_23),
11.  
območje Natura 2000 – ptice (PZR_3_N2000_PTICE_23),
12.  
območje Natura 2000 – Proteus (PZR_4_N2000_PROTEUS_23),
13.  
o najožjih vodovarstvenih območjih (VVO_I_23),
14.  
območje odvoza izkopane zemljine ob čiščenju osuševalnih jarkov
(PZR_4_OJ_23);
d)    
podatek, da je GERK znotraj naslednjih ekološko pomembnih območij, na
katerih je omejitev ali prepoved paše za intervencijo dobrobit živali iz
predpisa, ki ureja dobrobit živali, se preverja na:
ekološko
pomembna območja posebnih traviščnih habitatov, kjer paša ni dovoljena do 30.
maja, 10. junija ali 20. junija (DZ_OMEJ_30_5_23, DZ_OMEJ_10_6_23,
DZ_OMEJ_20_6_23), in ekološko pomembna območja, kjer je paša prepovedana
(DZ_PREPOVED_23);
e)    
podatke, ki se nanašajo na del ali celotni GERK in so pomembni za
posamezne intervencije iz uredbe, ki ureja plačila za okoljske in podnebne
obveznosti, naravne ali druge omejitve in območja Natura 2000 iz naslednjih
evidenc:
1.     
grafične evidence strmin (NAGIBI_23),
2.     
evidence območij grbinastih travnikov (GRB_23),
3.     
evidence območij posebnih traviščnih habitatov (HAB_20_5_23),
4.     
evidence območij posebnih traviščnih habitatov (HAB_30_5_23),
5.     
evidence območij posebnih traviščnih habitatov (HAB_10_6_23),
6.     
evidence območij posebnih traviščnih habitatov (HAB_20_6_23),
7.     
evidence območij posebnih traviščnih habitatov (HAB_30_6_23),
8.     
evidence območij mokrotnih traviščnih habitatov (HABM_30_06_23),
9.     
evidence območij traviščnih habitatov metuljev (MET_15_6_1_9_23),
10.  
evidence območij traviščnih habitatov metuljev (MET_15_6_15_9_23),
11.  
evidence območij pojavljanja ptic vlažnih ekstenzivnih travnikov
(VTR_23),
12.  
evidence območij steljnikov (STE_23),
13.  
evidence najožjih vodovarstvenih območij (VVO_I_23),
14.  
evidence prispevnih območij vodnih teles površinskih voda – obremenitve
s hranili (VT_POV_HRA_23),
15.  
evidence prispevnih območij vodnih teles površinskih voda – preseganje
standarda s FFS (VT_POV_FFS_23),
16.  
evidence prispevnih območij vodnih teles podzemnih voda – preseganje
standarda z nitrati (VT_POD_NIT_23),
17.  
evidence območij voda I. reda Ledave in Ščavnice – preseganje standarda
s FFS (VT_LESA_FFS_23),
18.  
evidence območij pojavljanja medveda (MEDO_23),
19.  
evidence območij pojavljanja volka (VOLK_23),
20.  
evidence območij pojavljanja risa (RIS_23),
21.  
evidence suhi kraški travniki in pašniki (KRAS_20_5_23),
22.  
evidence suhi kraški travniki in pašniki (KRAS_30_5_23),
23.  
evidence suhi kraški travniki in pašniki (KRAS_10_6_23),
24.  
evidence suhi kraški travniki in pašniki (KRAS_20_6_23),
25.  
evidence območij (HAB, MET, STE, HABM, VTR) za intervencijo invazivnih
tujerodnih vrst (ITRV_23),
26.  
evidence območja Natura 2000 plačila – Ljubljansko barje
(N2000_PL_LJ_BARJE_A_23),
27.  
evidence območja Natura 2000 plačila – Ljubljansko barje
(N2000_PL_LJ_BARJE_B_23),
28.  
evidenca območja Natura 2000 plačila – Planinsko polje
(N2000_PL_PLAN_POLJE_23),
29.  
evidenca območja Natura 2000 plačila – Goričko (N2000_PL_GORICKO_23);
f)     
podatki, ki se nanašajo na del ali celotni GERK in so pomembni za
posamezne sheme intervencije sheme za podnebje in okolje (v nadaljnjem
besedilu: SOPO) iz uredbe, ki ureja neposredna plačila iz naslednjih evidenc:
1.      evidence
neposejana tla za poljskega škrjanca (POŠK_23),
2.      evidence
varstvo gnezd pribe (VGP_23),
3.     
evidence območij za maksimalno dvakratno tradicionalno rabo travinja
(TRT_2x_23),
4.      evidence
območij za maksimalno trikratno tradicionalno rabo travinja (TRT_3x_23),
5.      evidence
območij Natura2000, kjer se shema TRT ne izvaja (TRT_N2000_23);
6.      evidenca
najožjih vodovarstvenih območij (VVO_I_23),
7.     
evidence območij posebnih traviščnih habitatov (HAB_20_5_23,
HAB_30_5_23, HAB_10_6_23, HAB_20_6_23, HAB_30_6_23),
8.      evidence
območij mokrotnih traviščnih habitatov (HABM_30_06_23),
9.      evidence
območij traviščnih habitatov metuljev (MET_15_6_1_9_23),
10.   evidence območij
traviščnih habitatov metuljev (MET_15_6_15_9_23),
11.   evidence območij
pojavljanja ptic vlažnih ekstenzivnih travnikov (VTR_23),
12.   evidence območij steljnikov
(STE_23),
13.  
evidence suhi kraški travniki in pašniki (KRAS_20_5_23, KRAS_30_5_23,
KRAS_10_6_23, KRAS_20_6_23),
14.  
evidence območja Natura 2000 plačila (N2000_PL_LJ_BARJE_A_23,
N2000_PL_LJ_BARJE_B_23, N2000_PL_PLAN_POLJE_23, N2000_PL_GORICKO_23).
(4) Podatki o kmetijskih površinah iz točke c) prejšnjega
odstavka vključujejo ugotovljene površine za ukrepe iz leta 2022.
(5) Če so podatki v RKG neusklajeni glede na pogoje za vpis
podatkov v RKG, je na predizpolnjenem obrazcu navedena tudi informacija o neusklajenosti.
8. člen
(rok za vložitev zbirne vloge)
(1) Upravičenci od 31. marca do 10. julija 2023 na agenciji
vložijo zbirno vlogo, če:
1.     
vlagajo zahtevke za intervencije iz drugega odstavka 1. člena te
uredbe;
2.     
vlagajo zahtevke za intervencijo ekološko čebelarjenje iz 3. točke
tretjega odstavka 1. člena te uredbe;
3.     
uveljavljajo ukrep prestrukturiranje in preusmeritev vinogradov iz
uredbe, ki ureja izvajanje podpornega programa v vinskem sektorju iz 2. točke
tretjega odstavka 1. člena te uredbe;
4.     
dajejo v promet živinska gnojila kmetijskim gospodarstvom v skladu z
uredbo, ki ureja varstvo voda pred onesnaževanjem z nitrati iz kmetijskih
virov;
5.     
so zavezanci za prijavo površin posebnih kultur v skladu s pravilnikom,
ki določa evidenco posebnih kultur;
6.     
so zavezanci za prijavo površin zelenjadnic in zelišč v skladu s
pravilnikom, ki določa evidenco pridelovalcev zelenjave in zelišč;
7.     
so člani organizacije proizvajalcev v skladu s pravilniki, ki urejajo
priznanje organizacij proizvajalcev v posameznem sektorju;
8.     
so člani skupine proizvajalcev za skupno trženje v skladu s pravilnikom,
ki ureja priznanje skupine proizvajalcev za skupno trženje;
9.     
so zavezanci za oddajo zbirne vloge v skladu z uredbo, ki ureja
dopolnilne dejavnosti na kmetiji;
10.  
so člani partnerstva v okviru ukrepa sodelovanje iz Programa razvoja
podeželja Republike Slovenije za obdobje 2014–2020;
11.  
so zavezanci za oddajo zbirne vloge v skladu z uredbo, ki ureja podukrep
pomoč za zagon dejavnosti za mlade kmete iz Programa razvoja podeželja
Republike Slovenije za obdobje 2014–2020;
12.  
nameravajo kandidirati za podporo v okviru intervencije podpora za
vzpostavitev gospodarstev mladih kmetov iz strateškega načrta, ki ureja skupno
kmetijsko politiko 2023–2027;
13.  
je v drugih predpisih, ki urejajo kmetijsko politiko, tako določeno.
(2) Ne glede na rok za vložitev zbirne vloge iz prejšnjega
odstavka upravičenec vloži obrazec za oddajo zahtevka za podintervencijo
dobrobit živali – drobnica iz 10. točke prvega odstavka 9. člena te uredbe najpozneje do 5. maja 2023,
površine posebnih kultur iz 5. točke prejšnjega odstavka pa mora prijaviti
najpozneje do 30. junija 2023.
(3) Zahtevkov, pogojenih s pašo goveda, drobnice oziroma
konjev iz uredbe, ki ureja intervencijo dobrobit živali, ni mogoče vložiti, če
podatki o izvedenih koproloških analizah niso vpisani na seznam koproloških
analiz.
(4) Zahtevka za zahtevo izkoreninjenje BVD podintervencije
dobrobit živali – govedo iz uredbe, ki ureja intervencijo dobrobit živali, ni
mogoče vložiti, če podatek o dani izjavi o izvedbi aktivnosti za pridobitev ali
ohranitev statusa črede, proste goveje virusne diareje, ni vpisan v seznam
izjav za izkoreninjenje goveje virusne diareje.
(5) Zahtevek za shemo varstvo gnezd pribe lahko upravičenec
vloži po obvestilu o najdenem gnezdu in po svetovanju Javne službe kmetijskega
svetovanja, ki se izvede v skladu z uredbo, ki ureja neposredna plačila.
9. člen
(vsebina zbirne vloge)
(1) Zbirno vlogo sestavljajo obrazci:
1.     
osnovni podatki o kmetijskem gospodarstvu in izjave;
2.     
geoprostorski obrazec, ki ga podpira identifikacijski sistem za
zemljišča, in vključuje:
a)   
prijavo vseh kmetijskih površin in KRZ ter kmetijskih rastlin v skladu s
šifrantom,
b)   
zahtevke za intervencijo osnovna dohodkovna podpora za trajnost,
c)   
zahtevek za intervencijo dopolnilna prerazporeditvena dohodkovna podpora
za trajnosti,
č)    zahtevke
za intervencijo vezana dohodkovna podpora za beljakovinske rastline,
d)   
zahtevke za intervencijo sheme za podnebje in okolje, razen sheme
varstvo gnezd pribe,
e)   
zahtevke za intervencijo kmetijsko-okoljska-podnebna plačila – biotska
raznovrstnost in krajina,
f)    
zahtevke za intervencijo kmetijsko-okoljska-podnebna plačila – naravni
viri,
g)   
zahtevke za intervencijo ekološko kmetovanje,
h)   
zahtevke za intervencijo OMD,
i)     
zahtevke za intervencijo plačila Natura 2000,
j)     
zahtevke za intervencijo biotično varstvo rastlin,
k)   
zahtevke za operacijo lokalne sorte;
3.     
obrazec za oddajo zahtevka za shemo varstvo gnezd pribe;
4.     
obrazec za oddajo zahtevka za intervencijo dopolnilna dohodkovna podpora
za mlade kmete;
5.     
obrazec za oddajo zahtevka za intervencijo vezana dohodkovna podpora za
rejo drobnice;
6.     
obrazec za oddajo zahtevka za intervencije vezana dohodkovna podpora za
rejo govedi, krave dojilje in mleko v gorskih območjih;
7.     
obrazec za oddajo zahtevka za operacijo lokalne pasme;
8.     
obrazec za oddajo zahtevka za podintervencijo dobrobit živali – prašiči;
9.     
obrazec za oddajo zahtevka za podintervencijo dobrobit živali – govedo;
10.  
obrazec za oddajo zahtevka za podintervencijo dobrobit živali –
drobnica;
11.  
obrazec za oddajo zahtevka za podintervencijo Dobrobit živali – konji;
12.  
obrazec za oddajo zahtevka za intervencijo kmetijsko-okoljska-podnebna
plačila – podnebne spremembe;
13.  
obrazec za oddajo zahtevka za intervencijo ekološko čebelarjenje;
14.  
obrazec za oddajo in prejem živinskih gnojil, digestata ali komposta (iz
uredbe, ki ureja pogojenost).
(2) Obvezne sestavine zbirne vloge so podatki iz 1. točke
prejšnjega odstavka in če ima kmetijsko gospodarstvo kmetijske površine,
grafična prijava vseh kmetijskih površin in KRZ ter kmetijskih rastlin iz 2.
točke pod a) prejšnjega odstavka.
(3) Obrazec za oddajo in prejem živinskih gnojil, digestata
ali komposta iz 14. točke prvega odstavka tega člena se odda kot priloga zbirni
vlogi ali na način in v roku, ki ga določa uredba, ki ureja pogojenost.
(4) Če upravičenec z geoprostorskim obrazcem za kmetijsko
rastlino grafično prijavi zelenjadnico oziroma zelišče ne glede na vrsto
posevka, izpolni tudi preglednico, v kateri navede, katera vrsta zelenjadnice
oziroma zelišča bo dosegla tehnološko zrelost, namen uporabe, uporabo
namakalnega sistema in nizke oziroma visoke zaščite za rastline ter načine
pridelave, kadar pridelava ne poteka v tleh.
(5) Zahtevki iz 6. točke prvega odstavka tega člena ter
zahtevek za vzrejo telet iz obrazca iz 9. točke prvega odstavka tega člena se
vlagajo v skladu s točko (f) četrtega odstavka 65. člena Uredbe
2021/2116/EU.
(6) Zahtevek za shemo varstvo gnezd pribe se vloži tako, da
nosilec kmetijskega gospodarstva v zahtevku označi, da bo uveljavljal zahtevek
za shemo varstvo gnezd pribe, agencija pa podatek o najdenih gnezdih in številu
varovanih gnezd prevzame iz evidence o gnezdih pribe.
(7) Zahtevek za intervencijo ekološko čebelarjenje se vlaga
tako, da upravičenec v obrazcu za oddajo zahtevka za intervencijo ekološko
čebelarjenje ne navede števila čebeljih družin, temveč agencija ta podatek
prevzame iz evidence pridelovalcev in predelovalcev ekoloških in integriranih
kmetijskih pridelkov ali živil iz zakona, ki ureja kmetijstvo.
(8) Tudi v primeru, če upravičenec za kmetijsko rastlino ne
uveljavlja nobenega zahtevka, mora z geoprostorskim obrazcem prijaviti vse:
1.     
glavne posevke, kamor spadajo večletne kmetijske rastline ali kmetijske
rastline, ki se posejejo ali posadijo jeseni 2022 ali spomladi 2023 in so na
kmetijski površini pretežni del obdobja od 1. maja do 31. julija 2023 oziroma
do tehnološke zrelosti. Če sta na isti kmetijski površini zaporedoma dve
kmetijski rastlini ter ena od teh rastlin izpolni tehnološko zrelost, druga pa
je na površini pretežni del obdobja, se za glavni posevek šteje tista kmetijska
rastlina, ki je na površini prisotna pretežni del obdobja;
2.     
neprezimne posevke, kamor spadajo kmetijske rastline, ki se posejejo ali
posadijo po glavnem posevku v poletnem obdobju leta 2023 in je njihovo spravilo
izvedeno še pred zimo istega leta, razen, če je za posamezni zahtevek določeno
drugače;
3.     
prezimne posevke, kamor spadajo kmetijske rastline, ki se posejejo ali
posadijo po glavnem posevku v poletnem ali jesenskem obdobju leta 2023 in so na
površini prisotne čez zimo 2023/2024. Prezimni posevek, posejan v letu 2023,
lahko v letu 2024 postane glavni posevek, razen, če je za posamezni zahtevek
določeno drugače;
4.     
predposevke, kamor spadajo kmetijske rastline, ki se posejejo ali
posadijo spomladi leta 2023 in je njihovo spravilo izvedeno do setve ali saditve
glavnega posevka leta 2023. Predposevke lahko prijavi vsak upravičenec, obvezna
pa je prijava za upravičence, ki so zavezanci za vpis v evidenco pridelovalcev
zelenjave in zelišč.
(9) V geoprostorski obrazec se iz RKG prenesejo tudi podatki
o GERK z vrsto rabe: 1191 – rastlinjak, kjer pridelava ni v tleh, in 1181 –
trajne rastline na njivskih površinah, kjer pridelava ni v tleh.
(10) Upravičenec mora v posameznem obrazcu iz prvega odstavka
tega člena navesti vse podatke, ki so za posamezni obrazec določeni v Prilogi
te uredbe.
(11) Agencija upošteva samo v celoti in v skladu z navodili
izpolnjene obrazce iz prvega odstavka tega člena.
10. člen
(priloge zbirne vloge)
(1) Podatki o izpolnjevanju pogojev za pridobitev dovoljenja
za pridelavo konoplje iz točke (i) tretjega odstavka 8. člena Uredbe
2022/1173/EU se ne prilagajo zbirni vlogi, temveč jih ministrstvo pošlje
agenciji najpozneje do 10. julija 2023.
(2) Podatki o izpolnjevanju pogojev za pridobitev dovoljenja
za pridelavo vrtnega maka se ne prilagajo zbirni vlogi, temveč jih ministrstvo
pošlje agenciji najpozneje do 10. julija 2023 za jari vrtni mak in do 15.
septembra 2023 za ozimni vrtni mak.
(3) Uradne etikete na embalaži semena konoplje in vrtnega
maka se ne prilagajo zbirni vlogi, upravičenec jih skupaj z vlogo za pridobitev
dovoljenja za pridelavo konoplje oziroma vrtnega maka pošlje ministrstvu, ki
jih potrdi z žigom in vrne upravičencu skupaj z odločbo o dovoljenju za
pridelavo konoplje oziroma vrtnega maka.
(4) Zapisnik o prigonu živali na pašo na planino ali skupni
pašnik upravičenec pošlje agenciji najpozneje do 10. julija 2023. Podatke
o govedu in drobnici agencija v zapisnik prevzame iz CRG oziroma CRD.
(5) Izjavo o številu pastirjev na planini upravičenec pošlje
agenciji najpozneje do 10. julija 2023, če se operacija planinska paša,
določena v uredbi, ki ureja plačila za okoljske in podnebne obveznosti, naravne
ali druge omejitve in območja Natura 2000, izvaja s pomočjo pastirja.
(6) Premik goveda na planino ali skupni pašnik se priglasi v
skladu s pravilnikom, ki ureja identifikacijo in registracijo goveda prek
pooblaščene veterinarske organizacije, na obrazcu zapisnik o prigonu živali na
pašo na planino ali skupni pašnik vsaj štiri dni pred pošiljanjem tega obrazca
agenciji.
(7) Premik drobnice na planino ali skupni pašnik se priglasi
v skladu s pravilnikom, ki ureja identifikacijo in registraciji drobnice prek
pooblaščene veterinarske organizacije, na obrazcu zapisnik o prigonu živali na
pašo na planino ali skupni pašnik vsaj štiri dni pred pošiljanjem tega obrazca
agenciji.
(8) Upravičenec, ki uveljavlja zahtevke iz sheme gnojenje z
organskimi gnojili z majhnimi izpusti v zrak, določene v uredbi, ki ureja
neposredna plačila, sočasno z zbirno vlogo vloži tudi obrazec opredelitev
načina reje za potrebe izvajanja zahtev z obveznostjo gnojenja z organskimi
gnojili z majhnimi izpusti v zrak.
(9) Upravičenec, ki z geoprostorskim obrazcem prijavi
kmetijsko rastlino 200 – trave za pridelavo semena iz šifranta, pošlje agenciji
najpozneje do 31. avgusta 2023 kopijo zapisnika o strokovni kontroli
pridelovanja kmetijskega semena, ki ga izda organ za potrjevanje semenskega
materiala v skladu z zakonom, ki ureja semenski material kmetijskih rastlin.
(10) Če upravičenec iz prejšnjega odstavka agenciji ne pošlje
kopije zapisnika o strokovni kontroli pridelovanja kmetijskega semena, se pri
obravnavi geoprostorskega obrazca namesto kmetijske rastline 200 – trave za
pridelavo semena iz šifranta upošteva kmetijska rastlina 201 – trave.
(11) Dokazila, ki jih upravičenec, ki vlaga obrazec za oddajo
zahtevka za intervencijo dopolnilna dohodkovna podpora za mlade kmete, priloži
zbirni vlogi oziroma pošlje agenciji najpozneje do izteka roka za vložitev
zbirne vloge, določenega v prvem odstavku 8. člena
te uredbe, so:
-       
v primerih iz tretjega odstavka 13. člena
uredbe, ki ureja neposredna plačila, akt o ustanovitvi,
-       
v primerih iz šestega odstavka 13. člena
uredbe, ki ureja neposredna plačila, podpisano izjavo nosilca kmetijskega
gospodarstva ali solastnika kmetijskega gospodarstva iz Priloge 1 uredbe, ki
ureja neposredna plačila,
-       
v primerih iz drugega odstavka 45. člena
uredbe, ki ureja neposredna plačila, podpisano izjavo o odgovornosti in
upravljanju kmetije iz Priloge 5 uredbe, ki ureja neposredna plačila.
(12) Obrazec za sporočanje sprememb v zvezi z izvajanjem
intervencije biotično varstvo rastlin pošlje upravičenec agenciji do 31.
decembra 2023, če v letu 2023 zaradi pomanjkanja ustreznega pripravka na trgu,
neugodnih vremenskih razmer ali ker uporaba pripravka ni bila potrebna,
pripravka za biotično varstvo rastlin ni uporabil.
(13) Upravičenec agenciji za vsako najdeno gnezdo pribe
pošlje dve geografsko označeni fotografiji v rokih iz sedmega odstavka 32. člena uredbe, ki ureja neposredna plačila.
Geografsko označeni fotografiji pošlje prek aplikacije fotoSopotnik, kot jo
določa pravilnik, ki ureja način uporabe in način poteka komunikacije preko
Sopotnika ter način dodatnega obveščanja strank (v nadaljnjem besedilu:
pravilnik Sopotnik).
(14) V skladu s šestim odstavkom 20. člena
uredbe, ki ureja neposredna plačila, izvajalec javnega naročila za popis gnezd
pribe v času nastajanja evidence o gnezdih pribe agenciji sporoči ugotovitve o
najdenih gnezdih pribe najpozneje v dveh delovnih dneh tako, da sporoči
koordinate x,y gnezda na elektronski naslov zbirnevloge.aktrp@gov.si.
11. člen
(spremembe in umiki zahtevkov)
(1) Spremembe in umiki zahtevkov po izteku roka za vložitev
zbirne vloge iz prvega odstavka 8. člena
te uredbe se izvedejo v skladu s 7. členom
Uredbe 2022/1173/EU in določbami te uredbe.
(2) Zahtevek v zvezi s površino, ki je bil v zbirni vlogi
vložen do izteka roka za vložitev zbirne vloge, se lahko spremeni tako, da se
poveča ali zmanjša površina tega zahtevka in spremeni kmetijska rastlina, vrsta
rabe ali drugi podatki v zvezi s tem zahtevkom.
(3) Sprememba zahtevka iz prejšnjega odstavka se izvede z
geoprostorskim obrazcem iz 2. točke prvega odstavka 9. člena te uredbe.
(4) Če upravičenec z geoprostorskim obrazcem spreminja vrsto
rabe, se ta ne glede na prejšnji odstavek ne more spremeniti v vrsto rabe 1300
– trajni travnik, 1320 – travinje z razpršenimi neupravičenimi značilnostmi,
1211 – vinograd, 1221 – intenzivni sadovnjak, 1222 – ekstenzivni sadovnjak,
1230 – oljčnik, 1160 – hmeljišče, 1212 – matičnjak, 1510 – skupina dreves
in/ali grmičevja, 1520 – mejica, 1530 – obvodna vegetacija, 1540 – posamezno
drevo, 1550 – drevesa v vrsti ali 7010 – vodna prvina.
(5) Ne glede na tretji odstavek tega člena upravičenec z
geoprostorskim obrazcem ne more spreminjati vrste rabe 1181 – trajne rastline
na njivskih površinah, kjer pridelava ni v tleh, 1191 – rastlinjaki, kjer
pridelava ni v tleh, 1320 – travinje z razpršenimi neupravičenimi značilnostmi,
1510 – skupina dreves in/ali grmičevja, 1520 – mejica, 1530 – obvodna
vegetacija, 1540 – posamezno drevo, 1550 – drevesa v vrsti ali 7010 – vodna
prvina.
(6) Sprememba zahtevka v zvezi z živalmi, ki je bil v zbirni
vlogi uveljavljen do izteka roka za oddajo zbirne vloge iz prvega odstavka 8. člena te uredbe, se lahko izvede za zahtevke
intervencije dobrobit živali in pomeni spreminjanje podatkov v zvezi z živalmi,
za zahtevke operacije lokalne pasme pa tudi nadomestitve živali.
(7) Umik zahtevka v zvezi s površinami se lahko izvede na
celotni kmetijski parceli ali delu kmetijske parcele.
(8) Umik zahtevka v zvezi z živalmi se lahko izvede za
posamezno žival, razen za zahtevke, kjer se uporablja samodejni sistem
zahtevkov iz točke (f) četrtega odstavka 65. člena Uredbe 2021/2116/EU,
kjer se umik zahtevka izvaja v skladu s četrtim odstavkom 7. člena Uredbe 2022/1173/EU.
(9) Za namen točke (a) prvega odstavka 7. člena Uredbe 2022/1173/EU se za zahtevke v
zvezi s površino kot zadnji rok za spremembe zahtevkov upoštevajo dnevi, ki so
za posamezne zahtevke določeni kot zadnji rok za spremembe in umike zahtevkov v
devetem odstavku 16. člena te uredbe.
Umik zahtevkov je mogoč do 15 dni pred dnem prvega plačila oziroma predplačila
zadevnega zahtevka.
(10) Za namen točke (b) prvega odstavka 7. člena Uredbe 2022/1173/EU se za zahtevke vezane
dohodkovne podpore za govedo in drobnico iz uredbe, ki ureja neposredna
plačila, kot zadnji rok za umik zahtevka šteje 15 dni pred dnevom prvega
plačila oziroma predplačila zadevnega zahtevka. Pri tem se kot neizpolnjevanje,
ki se nanaša na identifikacijo in registracijo živali, upošteva le
neizpolnjevanje, ki je bilo za žival narejeno pri nosilcu, ki je oddal zahtevek
za podporo za zadevno žival in se neizpolnjevanje z živaljo ne prenaša.
(11) Za namen točke (c) prvega odstavka 7. člena Uredbe 2022/1173/EU se za zahtevke
intervencije dobrobit živali, intervencije KOPOP_PS in operacije lokalne pasme
kot zadnji rok za umik zahtevka šteje 15 dni pred dnem prvega plačila oziroma
predplačila zadevnega zahtevka. Spremembe zahtevkov za operacijo lokalne pasme
se izvedejo v skladu z roki, ki so za to operacijo določeni v uredbi, ki ureja
plačila za okoljske in podnebne obveznosti, naravne ali druge omejitve in
območja Natura 2000, pri čemer agencija izločitve živali, izvedene po 31.
decembru 2023, ne upošteva.
(12) Umik zahtevka iz obrazca za oddajo zahtevka za ekološko
čebelarjenje je mogoč do 15 dni pred dnevom prvega plačila oziroma predplačila
za ta zahtevek.
(13) Če za posamezni zahtevek v tej uredbi ni drugače
določeno, se umik zahtevkov za živali izvaja na način, določen v drugem
odstavku 6. člena te uredbe.
(14) Za potencialno upravičeno žival iz prve do tretje
alineje 6. točke 2. člena te uredbe se
priglasitev premika živali, ki zapusti kmetijsko gospodarstvo v obdobju obvezne
reje, v CRG, šteje kot pisni umik zahtevka za posamezno žival, razen
priglasitev premikov v obdobju obvezne reje na planino, skupni pašnik, drugo
gospodarstvo v okviru kmetijskega gospodarstva in na sejem ali razstavo, ki se
štejejo kot del obdobja obvezne reje. Za potencialno upravičeno žival iz četrte
alineje 6. točke 2. člena te uredbe se priglasitev premika živali, ki
zapusti kmetijsko gospodarstvo v obdobju obvezne prisotnosti na kmetijskem
gospodarstvu, v CRG, šteje kot pisni umik zahtevka za posamezno žival.
(15) Za govedo, ovce in koze, prijavljene z obrazcem za
oddajo zahtevka za intervencijo lokalne pasme iz 7. točke prvega odstavka 9. člena te uredbe, se priglasitev premika živali
v CRG ali CRD v skladu s pravilnikom, ki ureja identifikacijo in registracijo
goveda ali drobnice, šteje kot pisni umik zahtevka za zadevno govedo, ovco ali
kozo, razen priglasitev premikov na planino, skupni pašnik, drugo gospodarstvo
v okviru kmetijskega gospodarstva in na sejem ali razstavo. Kot umik zahtevka
za posamezno žival se ne šteje primer, ko je bila za določeno žival izvedena
nadomestitev živali v skladu z določbami te uredbe in uredbe, ki ureja plačila
za okoljske in podnebne obveznosti, naravne ali druge omejitve in območja
Natura 2000.
(16) Za govedo, prijavljeno z obrazcem za oddajo zahtevka za
podintervencijo dobrobit živali – govedo iz 9. točke prvega odstavka 9. člena te uredbe, se priglasitev premika goveda
v CRG v skladu s pravilnikom, ki ureja identifikacijo in registracijo goveda,
šteje kot pisni umik zahtevka za zadevno govedo, razen priglasitev premikov na
planino, skupni pašnik, drugo gospodarstvo v okviru kmetijskega gospodarstva
ali na sejem ali razstavo, ki se v skladu z uredbo, ki ureja intervencijo
dobrobit živali, štejejo kot del obdobja paše ali izpusta.
(17) Za drobnico, prijavljeno z obrazcem za oddajo zahtevka
za podintervencijo dobrobit živali – drobnica iz 10. točke prvega odstavka
9. člena te uredbe, se priglasitev
premika drobnice v CRD v skladu s pravilnikom, ki ureja identifikacijo in
registracijo drobnice, šteje kot pisni umik zahtevka za zadevno žival, razen
priglasitev premikov na planino, skupni pašnik, drugo gospodarstvo v okviru
kmetijskega gospodarstva ali na sejem ali razstavo, ki se v skladu z uredbo, ki
ureja intervencijo dobrobit živali, štejejo kot del obdobja paše in izpusta.
(18) Za drobnico, prijavljeno z obrazcem za oddajo zahtevka
za intervencijo vezana dohodkovna podpora za rejo drobnice iz 5. točke prvega
odstavka 9. člena te uredbe se
priglasitev premika živali, ki zapusti kmetijsko gospodarstvo v obdobju obvezne
reje, v CRD šteje kot pisni umik zahtevka za posamezno žival, razen priglasitev
premikov v obdobju obvezne reje na planino, skupni pašnik, drugo gospodarstvo v
okviru kmetijskega gospodarstva ali na sejem ali razstavo, ki se v skladu z
uredbo, ki ureja neposredna plačila, štejejo kot del obdobja obvezne reje.
(19) Za konje, prijavljene z obrazcem za oddajo zahtevka za
podintervencijo dobrobit živali – konji iz 11. točke prvega odstavka 9. člena te uredbe, umika zahtevka iz trinajstega
odstavka tega člena za zadevnega konja ni treba izvesti, če gre za premik na
planino, skupni pašnik, drugo gospodarstvo v okviru kmetijskega gospodarstva
ali na sejem ali razstavo, ki se v skladu z uredbo, ki ureja intervencijo
dobrobit živali, štejejo kot del obdobja paše in izpusta.
(20) Razen v primeru višje sile in izjemnih okoliščin iz
29. člena te uredbe mora upravičenec za govedo, prijavljeno z obrazcem za
oddajo zahtevka za podintervencijo dobrobit živali – govedo iz 9. točke prvega
odstavka 9. člena te uredbe, za drobnico,
prijavljeno z obrazcem za oddajo zahtevka za podintervencijo dobrobit živali –
drobnica iz 10. točke prvega odstavka 9. člena
te uredbe, ki ostane na kmetijskem gospodarstvu in za katero za več kot deset
dni prekine obdobje paše oziroma izpusta, določeno v uredbi, ki ureja
intervencijo dobrobit živali, v sedmih dneh po preteku desetdnevne prekinitve
paše ali izpusta izvesti umik zahtevka, kakor je določeno v trinajstem odstavku
tega člena.
(21) Razen v primeru višje sile in izjemnih okoliščin iz
29. člena te uredbe mora upravičenec za konje, prijavljene z obrazcem za
oddajo zahtevka za podintervencijo dobrobit živali – konji iz 11. točke prvega
odstavka 9. člena te uredbe, za živali,
za katere za več kot deset dni prekine obdobje paše, ali za živali, ki so
poginile ali jih pred izpolnitvijo obdobja paše proda ali odda v zakol, izvesti
umik zahtevka tako, kakor je določeno v trinajstem odstavku tega člena v sedmih
dneh po preteku desetdnevne prekinitve paše ali v sedmih dneh po poginu,
prodaji ali oddaji živali v zakol.
(22) Ne glede na rok iz devetega odstavka 16. člena te uredbe mora upravičenec po vložitvi
zbirne vloge nemudoma sporočiti vsako spremembo kmetijske rastline.
(23) Zadnji rok za umik zahtevka za intervencijo dopolnilna dohodkovna
podpora za mlade kmete je 15 dni pred dnevom prvega plačila oziroma predplačila
tega zahtevka.
III. PREGLEDI
1. Splošno
12. člen
(klavzula o izogibanju)
(1) V skladu z 62. členom
Uredbe 2021/2116/EU agencija ne odobri zahtevkov za intervencije kmetijske
politike iz drugega odstavka 1. člena te
uredbe, če ugotovi, da je upravičenec pogoje za pridobitev plačil ustvaril
umetno in v nasprotju z nameni oziroma cilji intervencij.
(2) Za namen preverjanja umetno ustvarjenih pogojev in
ustvarjenih pogojev, ki so v nasprotju z nameni in cilji intervencij iz
prejšnjega odstavka, agencija pripravi in izvede tudi preglede na kraju samem.
13. člen
(kontrolni sistem in splošna načela v zvezi s pregledi)
(1) Agencija v skladu s
60. členom Uredbe 2021/2116/EU in 36. členom Uredbe 2018/1046/EU vzpostavi kontrolni
sistem, katerega namen je, da se podpora dodeli upravičencem, ki izpolnjujejo
pogoje za plačila na podlagi zahtevkov iz drugega in tretjega odstavka 1. člena te uredbe in uredbe, ki ureja
pogojenost, da so kršitelji pravil sankcionirani v skladu s to uredbo in
drugimi uredbami, ki določajo upravne sankcije, ter da se neupravičeno
dodeljeni zneski izterjajo.
(2) Kontrolni sistem iz prejšnjega odstavka je sestavljen iz
postopkov upravnih pregledov, vključno s pregledi s pomočjo sistema za
spremljanje površin, iz postopkov pregledov na kraju samem in iz drugih
preverjanj, s katerimi je mogoče ugotoviti vsa dejstva in okoliščine, pomembne
za odločitev glede zahtevkov iz drugega in tretjega odstavka 1. člena te uredbe. Za preverjanje izpolnjevanja
splošnih in posebnih pogojev upravičenosti za odobritev podpore na podlagi
zahtevkov iz drugega in tretjega odstavka 1. člena
te uredbe ter dejstev in okoliščin, pomembnih za uvedbo upravnih sankcij,
agencija uporablja integrirani sistem iz 65. in 66. člena
Uredbe 2021/2116/EU. V skladu z določbami te uredbe oziroma uredb iz drugega in
tretjega odstavka 1. člena te uredbe
lahko agencija dejansko stanje ugotovi tudi z drugimi dokazi.
(3) Pregledi iz
prejšnjega odstavka se v skladu s 60. členom
Uredbe 2021/2116/EU opravljajo tako, da:
-       
zagotavljajo sistematično in učinkovito preverjanje pravilnosti in
popolnosti vseh podatkov in informacij, ki jih je upravičenec navedel v
obrazcih, prilogah, dokazilih in izjavah zbirne vloge;
-       
zagotavljajo sistematično in učinkovito preverjanje izpolnjevanja vseh
pogojev upravičenosti, zahtev pogojenosti ter drugih obveznosti in zavez v
zvezi z vloženimi zahtevki oziroma pri pregledih na kraju samem v zvezi z
zahtevki, ki so predmet pregleda;
-       
upoštevajo vse prijave in predloge drugih organov, organizacij, služb in
posameznikov o domnevnem neizpolnjevanju določenega pogoja upravičenosti na
kmetijskem gospodarstvu, ki je predmet prijave ali predloga.
(4) Če je s pregledi iz prejšnjega odstavka ugotovljeno
neskladje stanja v naravi s stanjem podatkov v RKG, agencija rezultate pregleda
pošlje ministrstvu, ki te spremembe v skladu s pravilnikom RKG vpiše v RKG po
uradni dolžnosti pred pripravo predizpolnjenega obrazca za vlaganje zahtevkov
zbirne vloge za leto 2024.
(5) Če se s pregledom na kraju samem ugotovi dejanska raba
1800 – kmetijsko zemljišče, poraslo z gozdnim drevjem, agencija obravnava
poligon z ugotovljeno dejansko rabo 1800 – kmetijsko zemljišče, poraslo z
gozdnim drevjem, v skladu s pravilnikom o RKG.
(6) Če agencija pri upravnih pregledih ali pregledih na kraju
samem pri upravičencu, ki je vložil zahtevek za intervencijo ekološko
kmetovanje ali operacijo senena prireja ali operacijo v zvezi z integrirano
pridelavo ugotovi nepravilnosti ali kršitve v skladu z uredbo, ki ureja plačila
za okoljske in podnebne obveznosti, naravne ali druge omejitve in območja
Natura 2000, o tem obvesti organizacijo za kontrolo in certificiranje, pri
kateri je upravičenec v tekočem letu vključen v kontrolo.
(7) Pri odločanju o upravičenosti zahtevka in uporabi
upravnih sankcij, določenih v tej uredbi ali uredbah iz drugega odstavka 1. člena te uredbe, se uporabijo tudi ugotovitve
iz pravnomočne prekrškovne odločbe drugega pristojnega organa, dokončnega
poročila ali drugega končnega akta pristojnega nadzornega ali revizijskega
organa ali drugega dokumenta, ki ga pridobi agencija v postopku odločanja o
upravičenosti zahtevka in uporabi upravnih sankcij.
(8) Če agencija med izvajanjem pregledov ugotovi ravnanja
upravičenca oziroma članov gospodarstva upravičenca, ki ima za posledico
ogrožanje zdravja ljudi, počutja živali, varstva okolja, narave ali tal, o
takšnem ravnanju obvesti inšpekcijo oziroma organ, ki je odgovoren za nadzor,
sankcioniranje in odpravo takšnega ravnanja. Prav tako agencija drugim organom
sporoča podatke, pridobljene z izvajanjem pregledov, če ti podatki prispevajo k
osveževanju zbirk podatkov v pristojnosti organa.
(9) Za posamezna kmetijska gospodarstva, za katera je bil v
tekočem letu izveden pregled na kraju samem, se z nadzorstvenim pregledom delno
ali v celoti ponovijo že opravljeni pregledi na kraju samem ali pa se
nadzorstveni pregled izvede hkrati s pregledom na kraju samem.
(10) V skladu z zakonom, ki ureja kmetijstvo, lahko agencija
opravi dodatni terenski ogled v okviru sistema za spremljanje površin, če na
podlagi satelitskih posnetkov in morebitnih drugih dokazil oceni, da nima na
voljo dovolj zanesljivih podatkov za določitev dejanskega stanja oziroma prikaz
barvne oznake iz pravilnika Sopotnik.
(11) V skladu z zakonom, ki ureja kmetijstvo, se pregled na
kraju samem, razen v ustrezno utemeljenih primerih, v zvezi z zahtevki za
živali izvede v 48 urah, v zvezi z zahtevki za površine pa v 14 dneh po
napovedi pregleda.
(12) Pregledi na kraju samem se enakomerno razporedijo za
obdobje, v katerem jih je mogoče in smiselno izvajati. Kadar je to ustrezno, se
z enim pregledom na kraju samem lahko hkrati opravi več pregledov, ki se
izvajajo za namen uredb iz drugega odstavka 1. člena
te uredbe ali uredbe, ki ureja pogojenost.
(13) Trajanje pregleda na kraju samem mora biti omejeno na
najkrajše potrebno obdobje.
(14) Če je nekatere pogoje upravičenosti, zaveze ali druge
obveznosti mogoče preveriti le v določenem obdobju, so lahko za preglede na
kraju samem potrebni poznejši dodatni obiski. V takem primeru se pregledi na
kraju samem uskladijo tako, da se število in trajanje takih obiskov pri enem
upravičencu omejita na potrebni minimum. Poznejši dodatni obiski so lahko
napovedani ali nenapovedani. Če so napovedani, se zanje uporabljajo določbe
glede napovedi, ki veljajo za preglede na kraju samem iz zakona, ki ureja
kmetijstvo, in te uredbe.
(15) Za vse upravne meritve in meritve na kraju samem se
uporabijo tehnične tolerance, določene v pravilniku, ki ureja metode merjenj,
in tehnične tolerance meritev.
(16) Nadomestitev
sredstev za identifikacijo goveda, drobnice in prašičev agencija obravnava v
skladu z 19. členom Uredbe 2021/520/EU ter nadomestitev sredstev za
identifikacijo enoprstih kopitarjev v skladu s 14. členom
Uredbe 2021/963/EU.
(17) V skladu s
prejšnjim odstavkom mora upravičenec dokazila o uspešni nadomestitvi sredstev
za identifikacijo agenciji poslati najpozneje v 30 dneh od dneva, ko je bilo s
pregledom na kraju samem ugotovljeno, da je žival nepopolno identificirana. V
nasprotnem primeru se žival obravnava v skladu z upravnimi sankcijami,
določenimi v 27. členu te uredbe.
(18) Kot dokazila iz prejšnjega odstavka se štejejo kopije
listin, izjave upravičenca, fotografije pravilno označenih živali ali druga
dokazila, iz katerih je razvidno, da je neskladnost odpravljena. V primeru
izjave upravičenca, da je žival označil, mora biti iz CRG oziroma CRD razvidno,
da je naročil dvojnike ušesnih znamk.
(19) Za namen točke (b) drugega odstavka 19. člena
Uredbe 2021/520/EU se šteje, da je nadomestitev sredstev za identifikacijo
mogoča samo v primeru, če je na kmetijskem gospodarstvu neidentificirana samo
ena žival in je bilo naročilo novih sredstev za identifikacijo izvedeno še pred
najavo pregleda na kraju samem, ali če pregled na kraju samem ni najavljen, še
pred prihodom kontrolorja na kmetijsko gospodarstvo. V nasprotnem primeru se
žival obravnava v skladu z upravnimi sankcijami, določenimi v 27. členu te uredbe.
(20) Agencija opravlja tudi preglede na kraju samem za oceno
kakovosti iz 4. in 5. člena Uredbe
2022/1172/EU.
2. Upravni pregledi
14. člen
(upravni pregledi)
Upravni pregledi zajemajo preverjanje upravičenosti do plačil
z uporabo računalniških orodij in podatkovnih zbirk ter pregled pravnomočnih
odločb in plačilnih nalogov drugih pristojnih organov, iz katerih lahko izhaja
ugotovljeno neizpolnjevanje pogojev upravičenosti ali zahtev pogojenosti.
Pregledi zajemajo vse preveritve, ki jih je z upravnimi pregledi mogoče in
primerno izvesti. S temi pregledi se zlasti zagotovi, da:
1.     
so izpolnjeni upravno preverljivi pogoji upravičenosti, zahteve
pogojenosti in druge zaveze ter obveznosti v zvezi z zahtevki;
2.     
ni dvojnega financiranja;
3.     
so vloga, obrazci, zahtevki, priloge zbirne vloge ter vsa druga dokazila
in izjave vložene pravočasno ter ustrezno izpolnjene in podpisane;
4.     
se, kadar je to ustrezno, preveri upravičenost zahtevkov zbirne vloge iz
prvega odstavka 6. člena te uredbe s
podatki, ki niso predmet te uredbe ali uredb iz drugega odstavka 1. člena
te uredbe;
5.     
kadar je to ustrezno, upravni pregledi vključujejo tudi navzkrižna
preverjanja, zlasti z namenom, da se prepreči prijava iste površine ali živali
s strani več kmetijskih gospodarstev.
15. člen
(podatkovne zbirke za upravne preglede brez sistema za
spremljanje površin)
(1) Agencija izvaja upravne preglede avtomatizirano z uporabo
računalniških orodij, tako da se podatki iz zahtevkov preverjajo glede na
podatke iz podatkovnih zbirk v skladu z določbami tega člena.
(2) Podatki o kmetijskih površinah in trajnih nasadih se
preverjajo s podatki o blokih, GERK in KRZ iz RKG.
(3) Izpolnjevanje pogoja aktivnega kmeta iz uredbe, ki ureja
neposredna plačila, se preverja s podatki iz:
1.     
evidence subjektov,
2.     
CRG, CRD, evidence imetnikov rejnih živali oziroma evidence rejnih
živali iz pravilnika, ki ureja evidenco imetnikov rejnih živali in evidenco
rejnih živali (v nadaljnjem besedilu: EIRŽ), ter zapisnika o prigonu živali na
pašo na planino ali skupni pašnik,
3.     
geoprostorskega obrazca in
4.     
evidence registriranih vozil.
(4) Pri zahtevkih za intervencijo dopolnilna dohodkovna
podpora za mlade kmete se:
1.     
vključenost v obvezno ali prostovoljno pokojninsko in invalidsko ter
zdravstveno zavarovanje kot kmet preverja s podatki iz evidence subjektov in
evidence o zavarovanih osebah obveznega zdravstvenega zavarovanja,
2.     
članstvo na kmetijskem gospodarstvu preverja s podatki v RKG,
3.     
starost upravičenca v primeru kmetije preverja glede na podatke o datumu
rojstva iz EMŠO v evidenci subjektov in v primeru pravnih oseb starost fizične
osebe glede na podatke iz EMŠO, ki jih navedejo v dokazilih iz tretjega
odstavka 13. člena uredbe, ki ureja neposredna plačila,
4.     
dokazila iz drugega odstavka 45. člena
uredbe, ki ureja neposredna plačila, preverjajo s podatki iz RKG, s podatki iz
odločbe o pravici do sredstev za pomoč za zagon dejavnosti za mlade kmete in s
podatki o davčnem statusu.
(5) V skladu z uredbo, ki ureja intervencijo dobrobit živali,
se pogoji identifikacije in registracije za zahtevo vzreja telet iz
podintervencije dobrobit živali – govedo preverjajo s podatki v CRG za štiri
mesece obvezne prisotnosti živali na kmetijskem gospodarstvu.
(6) V skladu z drugim odstavkom 34. člena
Uredbe 2021/2115/EU se pogoji identifikacije in registracije živali glede na
stanje podatkov CRG in CRD preverjajo za obdobje obvezne reje, ki je za
posamezno intervencijo določeno v uredbi, ki ureja neposredna plačila.
(7) Zahtevki za intervencijo vezana dohodkovna podpora za
rejo govedi se preverjajo s podatki:
1.     
ki jih agencija prevzame iz CRG na dan 1. december 2023. Spremembe
podatkov v CRG po 1. decembru 2023 se za intervencijo za leto 2023 ne
upoštevajo, razen če sprememba vpliva na neizpolnjevanje pogojev zadevne
intervencije,
2.     
o vključenosti v ekološko rejo govedi iz evidence pridelovalcev in
predelovalcev ekoloških kmetijskih pridelkov oziroma živil in
3.     
o certifikatu za shemo izbrana kakovost iz evidence sheme kakovosti.
(8) Zahtevki za intervencijo vezana dohodkovna podpora za
krave dojilje se preverjajo s podatki:
1.     
ki jih agencija prevzame iz CRG na dan 1. december 2023. Spremembe
podatkov v CRG po 1. decembru 2023 se za intervencijo za leto 2023 ne
upoštevajo, razen če sprememba vpliva na neizpolnjevanje pogojev zadevne
intervencije,
2.     
o razvrstitvi KMG v OMD,
3.     
o realizirani oddaji in neposredni prodaji mleka iz evidence za sektor
mleka, določene v pravilniku, ki ureja evidenco za sektor mleka, in o tržno
informacijskem sistemu za trg mleka in mlečnih izdelkov,
4.     
kontrole prireje mleka, ki jih agencija pridobi od Kmetijskega inštituta
Slovenije,
5.     
o vključenosti v ekološko prirejo mleka iz evidence pridelovalcev in
predelovalcev ekoloških in integriranih kmetijskih pridelkov ali živil.
(9) Zahtevki za intervencijo vezana dohodkovna podpora za
mleko v gorskih območjih se preverjajo s podatki:
1.     
ki jih agencija prevzame iz CRG na dan 1. december 2023. Spremembe
podatkov v CRG po 1. decembru 2023 se za intervencijo za leto 2023 ne
upoštevajo, razen če sprememba vpliva na neizpolnjevanje pogojev zadevne
intervencije,
2.     
o razvrstitvi KMG v gorska območja,
3.     
o realizirani oddaji in neposredni prodaji mleka iz evidence za sektor
mleka, določene v pravilniku, ki ureja evidenco za sektor mleka in o tržno
informacijskem sistemu za trg mleka in mlečnih izdelkov,
4.     
kontrole prireje mleka, ki jih agencija pridobi od Kmetijskega inštituta
Slovenije in
5.     
o vključenosti v ekološko prirejo mleka iz evidence pridelovalcev in
predelovalcev ekoloških in integriranih kmetijskih pridelkov ali živil.
(10) Zahtevki za intervencijo vezana dohodkovna podpora za
rejo drobnice se preverjajo s podatki, ki jih agencija prevzame iz CRD.
(11) Zahtevki za intervencijo OMD se preverjajo glede na
podatke o razvrstitvi KMG v OMD in podatke o točkah kmetijskega gospodarstva v
OMD iz RKG v skladu s pravilnikom, ki ureja razvrstitev kmetijskih gospodarstev
v OMD. Točke kmetijskega gospodarstva v OMD se izračunajo glede na stanje
podatkov v RKG na dan oddaje zbirne vloge oziroma, če je bila zbirna vloga
dopolnjena, na dan zadnje dopolnitve zbirne vloge, ki je bila narejena pred
iztekom roka za oddajo zbirne vloge iz prvega odstavka 8. člena te uredbe.
(12) Podatki za posamezne zahtevke iz uredbe, ki ureja
plačila za okoljske in podnebne obveznosti, naravne ali druge omejitve in
območja Natura 2000, se preverjajo glede na podatke iz naslednjih evidenc:
1.     
grafične evidence strmin (NAGIBI_23),
2.     
evidence območij grbinastih travnikov (GRB_23),
3.     
evidence območij posebnih traviščnih habitatov (HAB_20_5_23),
4.     
evidence območij posebnih traviščnih habitatov (HAB_30_5_23),
5.     
evidence območij posebnih traviščnih habitatov (HAB_10_6_23),
6.     
evidence območij posebnih traviščnih habitatov (HAB_20_6_23),
7.     
evidence območij posebnih traviščnih habitatov (HAB_30_6_23),
8.     
evidence območij mokrotnih traviščnih habitatov (HABM_30_6_23),
9.     
evidence območij traviščnih habitatov metuljev (MET_15_6_1_9_23),
10.  
evidence območij traviščnih habitatov metuljev (MET_15_6_15_9_23),
11.  
evidence območij pojavljanja ptic vlažnih ekstenzivnih travnikov
(VTR_23),
12.  
evidence monitoringa kosca (KOSEC_23),
13.  
evidence območij steljnikov (STE_23),
14.  
evidence najožjih vodovarstvenih območij (VVO_I_23),
15.  
evidence prispevnih območij vodnih teles površinskih voda – obremenitve
s hranili (VT_POV_HRA_23),
16.  
evidence prispevnih območij vodnih teles površinskih voda – preseganje
standarda s FFS (VT_POV_FFS_23),
17.  
evidence prispevnih območij vodnih teles podzemnih voda – preseganje
standarda z nitrati (VT_POD_NIT_23),
18.  
evidence območij voda I reda Ledave in Ščavnice – preseganje standarda s
FFS (VT_LESA_FFS_23),
19.  
evidence območij pojavljanja medveda (MEDO_23),
20.  
evidence območij pojavljanja volka (VOLK_23),
21.  
evidenca območij pojavljanja risa (RIS_23),
22.  
evidence suhi kraški travniki in pašniki (KRAS_20_5_23),
23.  
evidence suhi kraški travniki in pašniki (KRAS_30_5_23),
24.  
evidence suhi kraški travniki in pašniki (KRAS_10_6_23),
25.  
evidence suhi kraški travniki in pašniki (KRAS_20_6_23),
26.  
evidence območij (HAB, MET, STE, HABM, VTR) za intervencijo invazivnih
tujerodnih vrst (ITRV_23),
27.  
evidence območja Natura 2000 plačila – Ljubljansko barje
(N2000_PL_LJ_BARJE_A_23),
28.  
evidence območja Natura 2000 plačila – Ljubljansko barje
(N2000_PL_LJ_BARJE_B_23),
29.  
evidence območja Natura 2000 plačila – Planinsko polje
(N2000_PL_PLAN_POLJE_23),
30.  
evidence območja Natura 2000 plačila – Goričko (N2000_PL_GORICKO_23) in
31.  
evidence mejic (KRZ_MEJ_23).
(13) Podatki za posamezne sheme intervencije SOPO iz uredbe,
ki ureja neposredna plačila, se preverjajo glede na podatke iz naslednjih
evidenc:
1.     
evidence neposejana tla za poljskega škrjanca (POŠK_23),
2.     
evidence varstvo gnezd pribe (VGP_23),
3.     
evidence območij za maksimalno dvakratno tradicionalno rabo travinja
(TRT_2 x_23),
4.     
evidence območij za maksimalno trikratno tradicionalno rabo travinja
(TRT_3 x_23),
5.     
evidence območij Natura2000, kjer se shema TRT ne izvaja (TRT_N2000_23),
6.     
evidenca najožjih vodovarstvenih območij (VVO_I_23),
7.     
evidence območij posebnih traviščnih habitatov (HAB_20_5_23,
HAB_30_5_23, HAB_10_6_23, HAB_20_6_23, HAB_30_6_23),
8.     
evidence območij mokrotnih traviščnih habitatov (HABM_30_06_23),
9.     
evidence območij traviščnih habitatov metuljev (MET_15_6_1_9_23),
10.  
evidence območij traviščnih habitatov metuljev (MET_15_6_15_9_23),
11.  
evidence območij pojavljanja ptic vlažnih ekstenzivnih travnikov
(VTR_23),
12.  
evidence območij steljnikov (STE_23),
13.  
evidence suhi kraški travniki in pašniki (KRAS_20_5_23, KRAS_30_5_23,
KRAS_10_6_23, KRAS_20_6_23),
14.  
evidence območja Natura 2000 plačila (N2000_PL_LJ_BARJE_A_23,
N2000_PL_LJ_BARJE_B_23, N2000_PL_PLAN_POLJE_23, N2000_PL_GORICKO_23),
15.  
evidence Priba gnezda (PRIBA_GNEZDA_23).
(14) Podatki iz zahtevkov za operacijo lokalne pasme se
preverjajo:
1.     
za govedo s podatki iz CRG in rodovniške knjige,
2.     
za drobnico s podatki iz CRD in rodovniške knjige,
3.     
za prašiče s podatki iz rodovniške knjige,
4.     
za konje s podatki iz CRK ter izvorne rodovniške knjige in rodovniške
knjige,
5.     
za kokoši s podatki iz registra oziroma evidenc, ki jih vodi Javna
služba nalog genske banke v živinoreji.
(15) Podatki iz zahtevkov za intervencije KOPOP, EK, BVR in
LOPS se preverjajo glede na podatke o usposabljanju in svetovanju upravičencev
iz evidence o izobraževanju in usposabljanju kmetijskih gospodarstev in
podjetij (v nadaljnjem besedilu: evidenca o izobraževanju).
(16) Zahtevki za operaciji KOPOP v zvezi z integrirano
pridelavo in seneno prirejo se preverjajo glede na podatke o vključenosti in
izdanih certifikatih organizacij za kontrolo in certificiranje.
(17) Podatki iz zahtevkov za intervencijo EK se preverjajo
glede na:
1.     
podatke o izdanih certifikatih za ekološko pridelavo oziroma predelavo
kmetijskih pridelkov oziroma živil iz evidence pridelovalcev in predelovalcev
ekoloških kmetijskih pridelkov oziroma živil,
2.     
podatke o ekološki reji travojedih živali kmetijskega gospodarstva iz
evidence pridelovalcev in predelovalcev ekoloških kmetijskih pridelkov oziroma
živil,
3.     
podatke o številu čebeljih družin iz evidence pridelovalcev in
predelovalcev ekoloških kmetijskih pridelkov oziroma živil in centralnega
registra čebelnjakov,
4.     
podatek o vpisu kmetijskega gospodarstva v register dobaviteljev
semenskega materiala kmetijskih rastlin iz zakona, ki ureja semenski material
kmetijskih rastlin.
(18) Podatki iz zahtevkov za podintervencijo dobrobit živali
– prašiči se preverjajo glede na podatke iz CRPš za celo leto, podatke iz
pregleda gospodarstva iz CRPš in evidence o izobraževanju.
(19) Podatki iz zahtevkov za podintervencijo dobrobit živali
– govedo se preverjajo glede na podatke iz:
1.     
CRG za obdobje od oddaje zahtevka do konca obdobja paše za posamezno
žival oziroma celo tekoče leto v primeru izpusta. Zahteva vzreja telet se na
CRG preverja za obdobje, določeno v petem odstavku tega člena. Zahteva
izkoreninjenje BVD se preverja na CRG na presečne datume za izračun plačila,
kot jih določa uredba, ki ureja intervencijo dobrobit živali, in podatke iz
seznama izjav za izkoreninjenje BVD,
2.     
evidence o izobraževanju,
3.     
ekološko pomembnih območij iz uredbe, ki ureja intervencijo dobrobit
živali (DZ_OMEJ_30_5_23, DZ_OMEJ_10_6_23, DZ_OMEJ_20_6_23, DZ_PREPOVED_23),
4.     
seznama koproloških analiz, določenega v uredbi, ki ureja intervencijo
dobrobit živali, in
5.     
seznama izjav za izkoreninjenje goveje virusne diareje, določenega v
uredbi, ki ureja intervencijo dobrobit živali.
(20) Podatki iz zahtevkov za podintervencijo dobrobit živali
– konji se preverjajo glede na podatke iz:
1.     
CRK,
2.     
evidence o izobraževanju,
3.     
seznama koproloških analiz, določenega v uredbi, ki ureja intervencijo
dobrobit živali, in
4.     
ekološko pomembnih območij iz uredbe, ki ureja intervencijo dobrobit
živali (DZ_OMEJ_30_5_23, DZ_OMEJ_10_6_23, DZ_OMEJ_20_6_23, DZ_PREPOVED_23).
(21) Podatki iz zahtevkov za podintervencijo dobrobit živali
– drobnica se preverjajo glede na podatke iz:
1.     
CRD za obdobje od oddaje zahtevka do konca obdobja paše za posamezno
žival ali do konca tekočega leta v primeru hlevske reje oziroma izpusta,
2.     
evidence o izobraževanju,
3.     
EIRŽ,
4.     
ekološko pomembnih območij iz uredbe, ki ureja dobrobit živali
(DZ_OMEJ_30_5_23, DZ_OMEJ_10_6_23, DZ_OMEJ_20_6_23, DZ_PREPOVED_23), in
5.     
seznama koproloških analiz, določenih v uredbi, ki ureja intervencijo
dobrobit živali.
(22) Podatki iz zahtevkov za intervencijo KOPOP_PS se
preverjajo glede na podatke iz CRG, CRD in EIRŽ na presečne datume, kot jih za
izračun plačila določa uredba, ki ureja plačila za okoljske in podnebne
obveznosti, naravne ali druge omejitve in območja Natura 2000. Podatki o
vključenosti krav molznic v kontrolo prireje mleka in podatki o vsebnosti
sečnine se preverjajo s podatki Kmetijskega inštituta Slovenije.
(23) Podatki iz zahtevkov za intervencijo biotično varstvo
rastlin se preverjajo s programom izvajanja BVR. Podatke o izdelanem programu
izvajanja BVR zagotovi Javna služba zdravstvenega varstva rastlin.
(24) Podatki iz okoljevarstvenega dovoljenja se preverjajo za
uporabnike komposta ali digestata 1. razreda kakovosti, ki ni proizvod, iz
uredbe, ki ureja predelavo biološko razgradljivih odpadkov in uporabo komposta
ali digestata.
(25) Podatki iz zahtevkov, če je tako določeno v predpisih iz
drugega in tretjega odstavka 1. člena te
uredbe, se preverjajo glede na evidenco o finančnih podporah in glede na
ugotovitve inšpekcijskega nadzora RKG.
(26) Osebno ime, enotna matična številka (EMŠO), davčna
številka ter naslov nosilca kmetijskega gospodarstva in članov kmetije se
preverjajo s podatki iz evidence subjektov.
(27) Podatki o smrti nosilca kmetijskega gospodarstva se
preverijo s podatki iz RKG.
(28) Podatki o poslovnih subjektih se preverjajo s podatki v
Poslovnem registru Slovenije in registru dejanskih lastnikov.
(29) Podatki, ki so pomembni za izpolnjevanje določenih
zahtev pogojenosti, se preverjajo s podatki o:
1.     
povprečnem nagibu GERK, če je ta večji od 10 %,
2.     
vodovarstvenih območjih (VVO_VSA_23),
3.     
območjih prepovedi uporabe FFS (PZR_8_FFS_23),
4.     
območjih omejitve uporabe fosforja (PZR_1_FOSFOR_23),
5.     
lesnih prvinah in manjših vodnih prvinah EKRZ na območjih ohranjanja
(DKOP_8_OHR_EKRZ_23),
6.     
sloju suhozidov (DKOP_8_SUHOZIDI_23),
7.     
naravnih vrednotah iz registra naravnih vrednot, ki se v skladu z
uredbo, ki ureja pravila pogojenosti, štejejo za krajinske značilnosti
(DKOP_8_NV_23),
8.     
območjih okoljsko občutljivega trajnega travinja (DKOP_9_OOTT_OBM_23),
9.     
statusu okoljsko občutljivega trajnega travinja (DKOP_9_OOTT_STATUS_23),
10.  
območju Natura 2000 – habitati (PZR_4_N2000_HAB_23),
11.  
območju Natura 2000 – ptice (PZR_3_N2000_PTICE_23),
12.  
območju Natura 2000 – Proteus (PZR_4_N2000_PROTEUS_23),
13.  
najožjih vodovarstvenih območjih (VVO_I_23),
14.  
območjih odvoza izkopane zemljine ob čiščenju osuševalnih jarkov
(PZR_4_OJ_23).
(30) Agencija izvaja tudi upravne preglede, ki se ne izvajajo
avtomatizirano, če je primerno preveriti podatke, dokumentacijo ali druge
dokaze, pomembne za ugotovitev dejanskega stanja glede zahtevkov zbirne vloge.
16. člen
(upravni pregledi s pomočjo sistema za spremljanje površin)
(1) Agencija opravlja preglede s pomočjo sistema za
spremljanje površin v skladu z določbami zakona, ki ureja kmetijstvo, 70. členom Uredbe 2021/2116/EU, 10. in 11. členom Uredbe 2022/1173/EU in določbami tega
člena (v nadaljnjem besedilu: sistem za spremljanje površin).
(2) Za komunikacijo med agencijo in strankami se v skladu
določbami, ki urejajo orodje za komunikacijo s strankami, iz zakona, ki ureja
kmetijstvo, in pravilnikom Sopotnik uporablja aplikacija Sopotnik.
(3) Agencija opravlja preglede s pomočjo sistema za
spremljanje površin za vse zahtevke v zvezi s površino, razen za operacijo
ohranjanje mejic.
(4) Agencija za posamezni zahtevek iz prejšnjega odstavka s
pomočjo sistema za spremljanje površin pregleduje in spremlja izpolnjevanje
vseh tistih pogojev upravičenosti, za katere ji podatki sistema za spremljanje
površin, ki jih ima na voljo, to omogočajo. Agencija s pomočjo sistema za
spremljanje površin pregleduje in spremlja izpolnjevanje tudi vseh tistih
zahtev iz uredbe, ki ureja pogojenost, in preverja upravičenost do višje sile
in izjemnih okoliščin, za katere ji podatki sistema za spremljanje površin, ki
jih ima na voljo, to omogočajo.
(5) Od 1. avgusta do 15. oktobra 2023 agencija objavlja
začasne rezultate ugotovitev, pridobljenih s pomočjo sistema za spremljanje
površin. V tem času agencija začasne rezultate periodično osvežuje glede na
novo pridobljene podatke. Začasne rezultate agencija objavlja na ravni
posamezne poljine in če je na določeni poljini za določeni zahtevek ugotovljeno
neskladje med stanjem v naravi in pogoji upravičenosti zahtevka, takšen
zahtevek in zadevno poljino označi z rdečo barvno oznako ter ugotovitev vnese v
Sopotnik.
(6) Z objavo neskladja v Sopotniku, označenega z rdečo barvno
oznako, je upravičenec hkrati pozvan, da zahtevek umakne oziroma ustrezno
spremeni ali prek Sopotnika pošlje dokaze o izpolnjevanju pogoja upravičenosti.
(7) Agencija v Sopotniku objavi tudi končne rezultate
ugotovitev pregledov s pomočjo sistema za spremljanje površin.
(8) Končne rezultate ugotovitev pregledov s pomočjo sistema
za spremljanje površin iz prejšnjega odstavka agencija v skladu z določbami, ki
urejajo orodje za komunikacijo s strankami, iz zakona, ki ureja kmetijstvo,
objavi v Sopotniku vsaj 14 dni pred zadnjim rokom za spremembe in umike
zahtevkov ter v skladu z določbami pravilnika Sopotnik o tem obvesti stranko.
(9) Zadnji rok za spremembe in umike zahtevkov iz prejšnjega
odstavka je:
-       
29. marec 2024 za shemo ozelenitev ornih površin prek zime intervencije
SOPO,
-       
2. november 2023 za druge zahtevke v zvezi s površino.
(10) Po objavi končnih rezultatov v Sopotniku agencija s
pomočjo sistema za spremljanje površin še naprej pregleduje in spremlja
izpolnjevanje pogojev upravičenosti, ki jih mora upravičenec izpolnjevati do
konca leta 2023. Če agencija po roku za spremembe in umike zahtevkov, določenem
v prejšnjem odstavku, s pomočjo sistema za spremljanje površin ugotovi
neizpolnjevanje pogoja upravičenosti, takšno ugotovitev objavi v Sopotniku,
vendar upravičenec zahtevka, ki se nanaša na neskladje, prikazano z rdečo
barvno oznako, po roku za spremembe in umike zahtevkov, določenem v prejšnjem
odstavku, ne more več umakniti oziroma zahtevka ustrezno spremeniti ali prek Sopotnika
poslati dokazov o izpolnjevanju njegove upravičenosti.
(11) Če upravičenec do zadnjega roka za spremembe in umike
zahtevkov, določenega v devetem odstavku tega člena, zahtevka, ki se nanaša na
neskladje, prikazano z rdečo barvno oznako, ne umakne oziroma ustrezno ne
spremeni in za ta zahtevek prek Sopotnika ne pošlje zadostnih dokazov o
izpolnjevanju njegove upravičenosti, agencija na podlagi podatkov, ki jih ima
na voljo, določi površino nepravilne ali čezmerne prijave ali površino, na
kateri določeni pogoj upravičenosti ni bil izpolnjen in takšno površino
obravnava v skladu s sistemom upravnih sankcij, določenim v tej uredbi in
uredbah iz drugega odstavka 1. člena te
uredbe.
(12) Če se upravičenec na končne rezultate ugotovitev s
pomočjo sistema za spremljanje površin odzove po roku iz devetega odstavka tega
člena, se ne odzove ali se odzove, vendar ne predloži zadostnih dokazov za
odpravo neskladja, agencija takšen zahtevek obravnava v skladu s sistemom
upravnih sankcij, določenim v tej uredbi in uredbah iz drugega odstavka 1. člena te uredbe.
(13) Umikov in sprememb zahtevkov, sporočenih po roku,
določenem v devetem odstavku tega člena, agencija ne upošteva pri obravnavi
zahtevkov zbirnih vlog.
3. Pregledi na kraju samem
17. člen
(pregledi na kraju samem za površine)
(1) Pregledi na kraju samem v zvezi s površinami se za
zadevni zahtevek izvajajo za kmetijske parcele na izbranem vzorcu kmetijskih
gospodarstev. Pregledi se izvajajo zlasti za tiste pogoje upravičenosti, ki jih
ni mogoče preveriti s pomočjo sistema za spremljanje površin, določenem v
prejšnjem členu, ali z drugimi upravnimi pregledi.
(2) Kmetijska gospodarstva se za izvajanje pregledov na kraju
samem izberejo ob upoštevanju 19. in 20. člena
te uredbe. Agencija lahko postopek pregleda na kraju samem izvede tudi na
podlagi lastne presoje razpoložljivih informacij, predlogov ali prijav drugih
organizacij, služb in posameznikov o domnevnem neizpolnjevanju določenega
pogoja upravičenosti na kmetijskem gospodarstvu, ki je predmet predloga ali
prijave. Pregledi iz tega odstavka se lahko izvajajo za vse pogoje
upravičenosti.
(3) Ne glede na prvi odstavek tega člena se pregledi na kraju
samem lahko omejijo na naključno izbrani vzorec najmanj 50 % kmetijskih parcel
na kmetijskem gospodarstvu, ki je bilo izbrano za pregled na kraju samem. Če se
na kateri od kmetijskih parcel, ki so bile izbrane v 50-odstotnem vzorcu,
ugotovi neizpolnjevanje določenega pogoja upravičenosti, se na kmetijskem
gospodarstvu izpolnjevanje tega pogoja upravičenosti preveri za vse kmetijske
parcele.
(4) Meritve površin se praviloma izvajajo za kmetijske
parcele, kjer stanja na kraju samem ni mogoče preveriti s pomočjo sistema za
spremljanje površin, določenega v prejšnjem členu, in za kmetijske parcele, na
katerih je bila s pomočjo sistema za spremljanje površin zaznana razlika med
prijavljeno in dejansko površino in je upravičenec ni odpravil ali ni bila
odpravljena na podlagi drugih podatkov, ki jih ima agencija na voljo.
(5) Pri pregledu na kraju samem kontrolor ne sme opredeliti
površine v prahi, če praha za to površino v zbirni vlogi ni bila prijavljena.
18. člen
(pregledi na kraju samem za živali)
(1) Pregledi na kraju samem za živali se izvajajo za
preverjanje pogojev upravičenosti, ki jih je mogoče preveriti s pregledom na
kraju samem in so določeni v uredbah iz drugega odstavka 1. člena te uredbe, vključno s preverjanjem
izpolnjevanja pogojev identifikacije in registracije iz točke (c) četrtega
odstavka 65. člena Uredbe 2021/2116/EU v
skladu s pravilnikom, ki ureja identifikacijo in registracijo goveda,
pravilnikom ki ureja identifikacijo in registracijo drobnice, pravilnikom, ki
ureja identifikacijo in registracijo kopitarjev in v skladu s pravilnikom, ki
ureja identifikacijo in registracijo prašičev.
(2) Ne glede na prejšnji odstavek se s pregledi na kraju
samem za zahtevke v zvezi z živalmi preverijo naslednji pogoje identifikacije
in registracije:
1.     
za prašiče:
- 
označitev živali;
- 
register prašičev na gospodarstvu in spremna dokumentacija;
- 
za zahtevke podintervencije dobrobit živali – prašiči pogoj
upravičenosti v zvezi s pravilnostjo zadnjega poročanja;
2.     
za govedo:
- 
označitev živali;
- 
pravilnost vpisa živali v CRG;
- 
potni list;
- 
register goveda na gospodarstvu;
3.     
za drobnico:
- 
označitev živali;
- 
pravilnost vpisa živali v CRD;
- 
spremni list;
- 
register drobnice na obratu;
4.     
za kopitarje:
- 
označitev živali;
- 
pravilnost vpisa živali v CRK;
- 
identifikacijski dokument.
(3) Pregledi na kraju samem v zvezi z identifikacijo in
registracijo živali zajemajo vse živali na KMG, ki pripadajo vrsti živali,
katere zahtevek je bil izbran za pregled na kraju samem. Ugotovitve pregledov
na kraju samem agencija sporoči Upravi Republike Slovenije za varno hrano,
veterinarstvo in varstvo rastlin.
(4) Ne glede na prejšnji odstavek pregledi na kraju samem v
zvezi z identifikacijo in registracijo kopitarjev zajemajo živali iz zahtevka,
ki je bil izbran za pregled na kraju samem.
(5) Kadar je upravičenec izbran v kontrolni vzorec za katero
koli podintervencijo intervencije dobrobit živali se pregled na kraju samem
izvede za vse podintervencije intervencije dobrobit živali, ki jih upravičenec
uveljavlja.
19. člen
(stopnja kontrolnega vzorca)
(1) V skladu s prvim odstavkom 17. člena
in prvim odstavkom 18. člena te uredbe se
pregledi na kraju samem izvajajo s stopnjami kontrolnega vzorca:
1.     
za intervencijo SOPO vsaj 3 % upravičencev, razen za shemo varstvo gnezd
pribe;
2.     
za intervencijo vezana dohodkovna podpora za rejo drobnice vsaj 10 %
upravičencev in zajema vsaj 10 % zahtevnih živali;
3.     
za intervencijo vezana dohodkovna podpora za rejo govedi vsaj 5 %
upravičencev in zajema vsaj 5 % zahtevnih živali;
4.     
za intervencijo vezana dohodkovna podpora za krave dojilje vsaj 5 %
upravičencev in zajema vsaj 5 % zahtevnih živali;
5.     
za intervencijo vezana dohodkovna podpora za mleko v gorskih območjih
vsaj 5 % upravičencev in zajema vsaj 5 % zahtevnih živali;
6.     
za intervencijo vezana dohodkovna podpora za beljakovinske rastline vsaj
3 % upravičencev;
7.     
za intervencijo KOPOP_PS vsaj 5 % upravičencev;
8.     
za intervencijo kmetijsko-okoljska-podnebna plačila – naravni viri vsaj
3 % upravičencev;
9.     
za intervencijo kmetijsko-okoljska-podnebna plačila – biotska
raznovrstnost in krajina vsaj 3 % upravičencev;
10.  
za intervencijo ekološko kmetovanje vsaj 3 % upravičencev;
11.  
za intervencijo biotično varstvo rastlin vsaj 3 % upravičencev;
12.  
za podintervenciji dobrobit živali – govedo in dobrobit živali – prašiči
vsaj 5 % upravičencev in zajema vsaj 5 % zahtevnih živali, razen za zahtevo
izkoreninjenje BVD;
13.  
za podintervenciji dobrobit živali – drobnica in dobrobit živali – konji
vsaj 10 % upravičencev in zajema vsaj 10 % zahtevnih živali;
14.  
za intervencijo lokalne pasme in sorte vsaj 5 % upravičencev;
15.  
za intervencijo plačila NATURA 2000 vsaj 3 % upravičencev.
(2) Kontrolni vzorec za preglede na kraju samem zajema vsaj
30 % površin, prijavljenih za pridelavo konoplje.
20. člen
(izbira, povečanje in zmanjšanje kontrolnega vzorca)
(1) Zahtevki in upravičenci, za katere se že ob predložitvi
zbirne vloge ali z upravnimi pregledi, opravljenimi pred izvedbo pregleda na
kraju samem, ugotovi, da niso upravičeni do plačila, niso del kontrolnega
vzorca.
(2) Kontrolni vzorec se, kadar je to primerno, izbere
naključno in z analizo tveganja. Najprej se od 20 do 25 % kontrolnega vzorca
izbere naključno, za doseganje najmanjše stopnje kontrole, določene v prejšnjem
členu, se vzorec dopolni na podlagi analize tveganja.
(3) Če analiza parametrov za posamezni zahtevek pri določenih
dejavnikih tveganja v kontrolni populaciji ne pokaže značilnega odstopanja od
povprečne vrednosti upravičencev iz reprezentativnega dela populacije, se za
doseganje najmanjše stopnje kontrole vzorec dopolni z naključnim izborom.
(4) Za zmanjševanje števila pregledanih upravičencev se lahko
isti upravičenec, ki je bil izbran za pregled na kraju samem za določen
zahtevek, uporabi za upoštevanje najmanjših stopenj kontrol tudi pri drugih
zahtevkih, če to ne vpliva na učinkovitost izbire vzorcev na podlagi analize
tveganja.
(5) Ne glede na drugi odstavek tega člena se lahko, kadar je
to primerno, zlasti pri izrazito majhnih kontrolnih populacijah, kontrola
upravičenosti izvede na naključnem vzorcu upravičencev, ki je dvakratnik
najmanjše stopnje kontrole, določene v prejšnjem členu, ali pa se kontrola
opravi na celotni kontrolni populaciji.
(6) Pregled na kraju samem v zvezi z izbranim upravičencem je
lahko omejen samo na zahtevek, za katerega je bil izbran v kontrolni vzorec, če
so najmanjše stopnje kontrole pri drugih zahtevkih, ki jih je ta upravičenec
uveljavljal v zbirni vlogi, že izpolnjene.
(7) Analiza tveganja iz drugega odstavka tega člena se izdela
letno z določitvijo dejavnikov tveganja in njihove pomembnosti. Učinkovitost
analize tveganja se oceni letno s primerjavo rezultatov pregledov na kraju
samem iz vzorca, izbranega na podlagi analize tveganja in naključno izbranega
vzorca.
(8) Če se pri pregledih na kraju samem odkrije značilno večja
neskladnost v okviru posameznega zahtevka ali v regiji ali delu regije, se
odstotni delež upravičencev, pri katerih je treba v naslednjem letu opraviti
pregled na kraju samem, ustrezno poveča.
(9) Agencija lahko na podlagi razpoložljivih informacij
opravi delni izbor kontrolnega vzorca pred iztekom roka za vložitev zbirne
vloge iz prvega odstavka 8. člena te
uredbe. Delni vzorec se dopolni, ko so vložene vse zbirne vloge.
21. člen 
(zapisnik o pregledu na kraju samem)
(1) V skladu z določbami, ki urejajo zapisnik o pregledu na
kraju samem, iz zakona, ki ureja kmetijstvo, in določbami tega člena kontrolor
za vsak pregled na kraju samem pripravi zapisnik o pregledu na kraju samem, v katerem
se navedejo tudi:
1.     
podatek, ali je bil pregled upravičencu predhodno napovedan in če je bil
predhodno napovedan, način in datum napovedi pregleda; če je od napovedi do
izvedbe pregleda v zvezi z živalmi preteklo več kot 48 ur oziroma od napovedi
do izvedbe pregleda v zvezi s površinami več kot 14 dni, se navede razlog za
to;
2.     
zahtevki in pogoji upravičenosti, ki so predmet pregleda;
3.     
pri pregledu v zvezi z intervencijami, vezanimi na površino: pregledane
kmetijske parcele in kadar je to potrebno glede na vrsto pregleda tudi
kmetijske parcele z meritvijo, vključno z rezultati meritev in uporabljeno
metodo meritev;
4.     
pri pregledu v zvezi z intervencijami, vezanimi na žival: ugotovljeno
število živali in kadar je to potrebno glede na vrsto pregleda tudi številke
ušesnih znamk, ali so živali označene v skladu s predpisi, ali so bili
pregledani spremni dokumenti in vpisi v register živali na gospodarstvu in
morebitne nepravilnosti v zvezi z njimi, posebna opažanja glede posameznih
živali ali njihove identifikacijske oznake;
5.     
kakršni koli posebni kontrolni ukrepi, ki bi jih bilo treba izvesti, ali
kakršni koli posebni kontrolni ukrepi, ki so bili izvedeni;
6.     
kakršno koli kršenje pogojev upravičenosti ali sum kršitve, ki bi lahko
zahteval navzkrižno obveščanje v zvezi z drugimi intervencijami ali
pogojenostjo;
7.     
kakršno koli kršenje pogojev upravičenosti ali sum kršitve, zaradi
katerega bi bilo lahko v naslednjih letih potrebno nadaljnje ukrepanje.
(2) Zapisnik o opravljenem pregledu se sestavi, podpiše,
overja in pošlje stranki v skladu z določbami, ki urejajo zapisnik o pregledu
na kraju samem, iz zakona, ki ureja kmetijstvo.
22. člen
(preverjanje konoplje na kraju samem)
Preverjanje konoplje se izvaja v skladu s 3. členom Delegirane uredbe 2022/126/EU.
Inšpektor IRSKGLR v skladu s to uredbo in pravilnikom, ki določa pogoje za
pridobitev dovoljenja za gojenje konoplje in maka, opravi inšpekcijski pregled
ter ugotovitve preverjanja za konopljo predloži ministrstvu in agenciji, ki jih
upoštevata pri ugotavljanju izpolnjevanja pogojev za zahtevke v zvezi s
konopljo.
IV. UPRAVNE SANKCIJE
23. člen
(upravne sankcije)
(1) V skladu z določbami, ki urejajo upravne sankcije ter
neizpolnitev ali kršitev obveznosti, iz zakona, ki ureja kmetijstvo, se pri
izračunu plačila na površino ali žival določi uporaba upravnih sankcij,
določenih v tej uredbi in uredbah iz drugega odstavka 1. člena te uredbe.
(2) Plačilo se v nobenem primeru ne dodeli za večje število
živali ali večjo površino, kot je podana v zahtevku. Živali, ki so prisotne na
gospodarstvu, se štejejo za ugotovljene le v primeru, če je bil zanje podan
zahtevek, ali v primeru samodejnega sistema zahtevkov iz točke (f) četrtega
odstavka 65. člena Uredbe 2021/2116/EU,
če je za žival tudi glede na CRG plačilo upravičeno.
(3) Če upravičenec predloži lažne dokaze z namenom pridobitve
plačila, stori hujšo malomarnost, ne razkrije pomembnih podatkov za odločitev
ali hujše namerno ne izpolnjuje pogojev upravičenosti, ki lahko privede do
resnih posledic za zdravje ljudi, zdravje in počutje živali ali varstvo okolja
in narave, agencija zavrne plačilo za leto zahtevka, na katerega se ugotovitev
nanaša, ter ukine plačila zadevnega zahtevka za naslednje leto ali naslednji
dve leti, pri čemer se upoštevajo merila resnosti, obsega, trajanja in ponavljanja,
določena v petem odstavku tega člena.
(4) Če je po pregledu na kraju samem ponovno opravljen
pregled na kraju samem ali nadzorstveni pregled iz devetega odstavka 13. člena te uredbe, se v skladu s pogoji
upravičenosti za posamezni zahtevek presojajo ugotovitve iz vseh zapisnikov o
pregledih.
(5) Neizpolnjevanje pogojev upravičenosti, za katere upravne
sankcije niso določene v tej uredbi, se za posamezni zahtevek določijo v uredbi
iz drugega odstavka 1. člena te uredbe.
Pri določanju višine upravne sankcije je v skladu s petim odstavkom 59. člena Uredbe 2021/2116/EU treba upoštevati
resnost, obseg, trajanje in ponavljanje neizpolnjevanja pogoja upravičenosti,
pri čemer:
-       
resnost neizpolnjevanja pomeni, v kakšnem obsegu so bili neizpolnjeni
glavni cilji intervencije,
-       
obseg neizpolnjevanja pomeni učinek na intervencijo kot celoto,
-       
trajanje neizpolnjevanja pomeni trajanje učinka neizpolnjevanja oziroma
možnost za primerno odpravo tega učinka,
-       
ponavljanje neizpolnjevanja pomeni, da so bili v prejšnjih letih pri
istem upravičencu odkriti podobni ali primerljivi primeri neizpolnjevanja
pogojev upravičenosti.
(6) V primeru preprečitve katerega koli pregleda na kraju
samem se upravičencu zavrnejo vsa plačila na podlagi zahtevkov iz zbirne vloge
iz 1. točke prvega odstavka 8. člena te
uredbe.
(7) Pri uporabi upravnih sankcij, določenih v tej uredbi,
uredbah iz drugega odstavka 1. člena te
uredbe in v uredbi, ki ureja pogojenost, agencija upošteva tudi preglede iz
dvajsetega odstavka 13. člena te uredbe.
24. člen
(čezmerno prijavljena površina in upravne sankcije)
(1) Če je za skupino kmetijskih rastlin ugotovljena čezmerna
prijava površine, se upravne sankcije za to skupino kmetijskih rastlin določijo
na naslednji način:
1.     
če čezmerna prijava površine ne predstavlja več kot 20 % ugotovljene
površine, se čezmerno prijavljena površina zavrne, poleg tega se za to skupino
kmetijskih rastlin zavrne še znesek zahtevanega plačila, ki predstavlja
dvakratnik čezmerno prijavljene površine;
2.     
če čezmerna prijava površine predstavlja več kot 20 % ugotovljene
površine ali je ta večja od dveh hektarjev, se čezmerno prijavljena površina
zavrne, poleg tega se za to skupino kmetijskih rastlin znesek plačila zavrne v
celoti;
3.     
če čezmerno prijavljena površina predstavlja več kot 50 % ugotovljene
površine, se čezmerno prijavljena površina zavrne, poleg tega se za to skupino
kmetijskih rastlin znesek plačila zavrne v celoti ter upravičencu naloži
dodatna upravna sankcija, ki je enaka znesku zahtevanega plačila, ki za ta
zahtevek predstavlja čezmerno prijavljeno površino. Če zneska dodatne upravne
sankcije ni mogoče v celoti odtegniti od katerih koli plačil zbirne vloge v
tekočem letu ali naslednjih treh letih, se neporavnani znesek dodatne upravne
sankcije odpiše.
(2) Kadar je ugotovljena drugačna kmetijska rastlina od
prijavljene in ugotovljena kmetijska rastlina glede na šifrant za posamezni
zahtevek ni upravičena ali je upravičena, vendar je zanjo višina plačila na
enoto manjša, kot je višina plačila na enoto za prijavljeno kmetijsko rastlino,
se zahtevek za površino napačno prijavljene kmetijske rastline zavrne in
površina šteje v čezmerno prijavo.
(3) Kadar je ugotovljena drugačna vrsta rabe od prijavljene
in ugotovljena vrsta rabe glede na šifrant za zadevni zahtevek ni upravičena
ali je upravičena, vendar je zanjo višina plačila na enoto manjša, kot je
višina plačila na enoto za prijavljeno vrsto rabe, se zahtevek za površino
napačno prijavljene vrste rabe zavrne in površina šteje v čezmerno prijavo.
(4) Kadar je zaradi čezmerne prijave ugotovljena površina
zahtevka na kmetijski parceli manjša od najmanjše dovoljene, določene v prvem
odstavku 5. členu te uredbe, ali je
ugotovljena površina zahtevka za skupino kmetijskih rastlin manjša od najmanjše
dovoljene, določene v uredbah iz drugega odstavka 1. člena
te uredbe, se takšen zahtevek v celoti zavrne in v čezmerno prijavo šteje le
razlika med prijavljeno in ugotovljeno površino.
25. člen
(nepravilno prijavljena površina in upravne sankcije)
(1) Če je za prijavljeno površino zahtevka ugotovljena
nepravilna prijava površine, se upravne sankcije določijo tako, da se
upravičencu znesek vseh plačil zahtevkov iz zbirne vloge v zvezi s površino
zmanjša za odstotek, ki se izračuna tako, da se nepravilno prijavljena površina
deli s površino vseh kmetijskih površin kmetijskega gospodarstva, prijavljenih
v zbirni vlogi, in pomnoži s 100. Če zneska upravne sankcije ni mogoče v celoti
odtegniti od plačil zbirne vloge v zvezi s površino v tekočem letu, se
neporavnani znesek upravne sankcije nosilcu kmetijskega gospodarstva odpiše.
(2) Ne glede na prejšnji odstavek se v primeru, če je
izračunani odstotek upravne sankcije v zvezi z nepravilno prijavo površin večji
od 3 %, upoštevajo 3 %.
(3) Kadar je ugotovljena drugačna kmetijska rastlina od
prijavljene in je ugotovljena kmetijska rastlina glede na šifrant za posamezni
zahtevek upravičena in je zanjo višina plačila na enoto enaka ali večja, kot je
višina plačila na enoto za prijavljeno kmetijsko rastlino, se zahtevek za
površino napačno prijavljene kmetijske rastline ne zavrne in površina šteje v
nepravilno prijavo.
(4) Kadar je ugotovljena drugačna vrsta rabe od prijavljene
in je ugotovljena vrsta rabe glede na šifrant za posamezni zahtevek upravičena
in je zanjo višina plačila na enoto enaka ali večja, kot je višina plačila na
enoto za prijavljeno vrsto rabe, se zahtevek na površini napačno prijavljene
vrste rabe ne zavrne in površina šteje v nepravilno prijavo.
26. člen
(druge upravne sankcije v zvezi s površino)
(1) Če upravičenec v zbirni vlogi ne prijavi vseh kmetijskih
površin in KRZ, se upravičencu znesek vseh plačil zahtevkov iz zbirne vloge v
zvezi s površino zmanjša za odstotek, ki se izračuna tako, da se neprijavljena
površina deli s površino vseh kmetijskih zemljišč kmetijskega gospodarstva, prijavljenih
v zbirni vlogi, in pomnoži s 100. Če zneska upravne sankcije ni mogoče v celoti
odtegniti od plačil zbirne vloge v zvezi s površino v tekočem letu, se
neporavnani znesek upravne sankcije nosilcu kmetijskega gospodarstva odpiše.
(2) Ne glede na prejšnji odstavek se v primeru, če je
izračunani odstotek upravne sankcije v zvezi z nepopolno prijavo površin večji
od 3 %, upoštevajo 3 %.
(3) Če upravičenec vloži zahtevek za kmetijsko rastlino, za
katero zahtevek ni mogoč, se tak zahtevek zavrne in se površina, za katero je
vložen, ne šteje kot prijavljena površina.
(4) Če je prijavljena površina zahtevka na kmetijski parceli
manjša od najmanjše dovoljene, določene v prvem odstavku 5. člena te
uredbe, ali je prijavljena površina zahtevka za skupino kmetijskih rastlin
manjša od najmanjše dovoljene, določene v uredbah iz drugega odstavka 1. člena te uredbe, se tak zahtevek zavrne in
površina ne šteje kot prijavljena površina.
27. člen
(zavrnitev plačila in čezmerna prijava živali)
(1) Če je s pregledom na kraju samem ali z upravnim pregledom
za žival ugotovljeno neizpolnjevanje pogojev identifikacije in registracije, se
za žival, za katero je bilo ugotovljeno neizpolnjevanje pogojev identifikacije
in registracije, plačilo zavrne.
(2) Ne glede na prejšnji odstavek, če je za skupino živali
ugotovljena čezmerna prijava živali iz naslednjih odstavkov tega člena, se
upravne sankcije za posamezno skupino živali določijo na naslednji način:
1.     
če število čezmerno prijavljenih živali ne predstavlja več kot 20 %
števila ugotovljenih živali, se čezmerno prijavljene živali zavrnejo in se
znesek, do katerega bi bil vlagatelj upravičen za ugotovljeno število živali,
zavrne za odstotek, ki se izračuna tako, da se število čezmerno prijavljenih
živali deli s številom ugotovljenih živali ter dobljeni količnik pomnoži s 100;
2.     
če število čezmerno prijavljenih živali predstavlja več kot 20 % števila
ugotovljenih živali, se čezmerno prijavljene živali zavrnejo in se znesek, do
katerega bi bil vlagatelj upravičen za ugotovljeno število živali, zmanjša za
dvakratni odstotek odstotka, ki se izračuna tako, kot je določeno v prejšnji
točki tega odstavka;
3.     
če število čezmerno prijavljenih živali predstavlja več kot 30 % števila
ugotovljenih živali, se čezmerno prijavljene živali zavrnejo, poleg tega se za
to skupino živali znesek plačila zavrne v celoti;
4.     
če število čezmerno prijavljenih živali predstavlja več kot 50 % števila
ugotovljenih živali, se čezmerno prijavljene živali zavrnejo, poleg tega se za
to skupino živali znesek plačila zavrne v celoti ter upravičencu naloži dodatna
upravna sankcija, ki je enaka znesku zahtevanega plačila, ki za ta zahtevek
predstavlja čezmerno prijavljeno število živali. Če zneska dodatne upravne
sankcije ni mogoče v celoti odtegniti od katerih koli plačil zbirne vloge v
tekočem letu ali naslednjih treh letih, se neporavnani znesek dodatne upravne
sankcije odpiše.
(3) Čezmerno prijavljena žival je žival, za katero je bilo s
pregledom na kraju samem ugotovljeno kakršno koli neizpolnjevanje pogojev
identifikacije in registracije, ali če je bilo z upravnim pregledom za skupino
živali ugotovljeno neizpolnjevanje pogojev identifikacije in registracije pri
več kot treh živalih. Če je bil za kmetijsko gospodarstvo poleg upravnega
pregleda izveden tudi pregled na kraju samem in je število živali, za katere je
bilo ugotovljeno neizpolnjevanje pogojev identifikacije in registracije, pri
obeh pregledih skupaj večje od tri, se šteje, da so te živali čezmerno
prijavljene.
(4) Neizpolnjevanje pogoja iz prve alineje 1. točke drugega
odstavka 18. člena te uredbe in
nepravilno poročan stalež živali za podintervencijo dobrobit živali – prašiči,
ki je s pregledom na kraju samem ugotovljen na mesečni ravni, se pri izračunu
čezmerne prijave upošteva za vsa mesečna poročanja o staležu v tem letu.
(5) Pri operaciji lokalne pasme se za čezmerno prijavljene
živali štejejo tudi živali, za katere je bilo s pregledom na kraju samem
ugotovljeno, da ne pripadajo zahtevani pasmi.
(6) Pri zahtevi izkoreninjenje BVD in intervenciji KOPOP_PS
se čezmerna prijava živali ne ugotavlja.
(7) Ne glede na prvi in drugi odstavek tega člena se v
primeru, če je na kmetijskem gospodarstvu ugotovljeno neizpolnjevanje pogoja v
zvezi z registrom prašičev na gospodarstvu in spremno dokumentacijo iz druge
alineje 1. točke drugega odstavka 18. člena
te uredbe, pri intervenciji KOPOP_PS, intervenciji dobrobit živali in operaciji
lokalne pasme plačilo za zahtevke za prašiče zniža za 1 %, če se register
prašičev na gospodarstvu in spremna dokumentacija ne vodi sproti in v skladu s
pravilnikom, ki ureja identifikacijo in registracijo prašičev, oziroma 3 %, če
se ne vodi.
28. člen
(vrstni red upravnih sankcij in finančna disciplina)
(1) Pred izračunom upravnih sankcij se za posamezni zahtevek
določi znesek plačila na enoto. Pri tem je treba upoštevati vse določbe uredb
iz drugega odstavka 1. člena te uredbe,
ki glede posameznega zahtevka vplivajo na znesek plačila na enoto, ne da bi
bilo pri tem ugotovljeno kakršno koli neizpolnjevanje pogojev upravičenosti.
(2) Izračun upravnih sankcij se izvaja v naslednjem vrstnem
redu:
a)    
izračun upravnih sankcij zaradi čezmerne prijave iz 24. in 27. člena te uredbe;
b)    
znesek, izračunan na podlagi prejšnje točke, se uporabi kot podlaga za
izračun upravnih sankcij zaradi nepravilne prijave površin iz 25. člena te uredbe;
c)    
znesek, izračunan na podlagi prejšnje točke, se uporabi kot podlaga za
izračun upravnih sankcij zaradi nepopolne prijave površin iz 26. člena te uredbe;
č)    znesek, izračunan na podlagi
prejšnje točke, se uporabi kot podlaga za izračun upravnih sankcij zaradi
upravnih sankcij iz katalogov upravnih sankcij po uredbah iz drugega odstavka
1. člena te uredbe ali za izračun upravnih sankcij, določenih neposredno v
uredbah iz drugega odstavka 1. člena te
uredbe;
d)    
znesek, izračunan na podlagi prejšnje točke, je podlaga za zmanjšanje
plačil iz 17. člena Uredbe 2021/2115/EU
za uporabo finančne discipline iz 17. člena
Uredbe 2021/2116/EU in za povračilo v zvezi s finančno disciplino za preteklo
koledarsko leto iz 44. člena uredbe, ki
ureja neposredna plačila;
e)    
znesek, izračunan na podlagi prejšnje točke, se uporabi kot podlaga za
izračun upravnih sankcij v zvezi s pogojenostjo iz uredbe, ki ureja pogojenost;
f)     
znesek, izračunan na podlagi prejšnje točke, se uporabi kot podlaga za
znižanje zneska pri vračilih že prejetih sredstev ali neporavnanih upravnih
sankcij iz plačilnih odločb zbirne vloge istega leta ali plačilnih odločb
zbirne vloge prejšnjih let.
V. SKUPNE DOLOČBE
29. člen
(višja sila in izjemne okoliščine)
(1) Če upravičenec pri izvajanju intervencij ni mogel
izpolniti pogojev upravičenosti zaradi višje sile ali izjemnih okoliščin, se
plačilo za leta, v katerih je prišlo do višje sile ali izjemnih okoliščin,
odobri v sorazmernem deležu. Neodobritev plačil se nanaša na pogoje
upravičenosti, pri katerih do dodatnih stroškov ali izgube dohodka ni prišlo
zaradi višje sile ali izjemnih okoliščin.
(2) Ne glede na prejšnji odstavek se pri plačilih za naravne
in druge omejitve ter pri intervencijah neposrednih plačil, razen SOPO in
intervencije Natura 2000 plačila, plačilo za leto, v katerem je prišlo do
primera višje sile ali izjemnih okoliščin, dodeli v celoti, če je upravičenec
agenciji v predpisanem roku in na predpisani način sporočil nastanek višje sile
ali izjemnih okoliščin.
(3) Če upravičenec v tekočem letu ne more izpolniti vseh
pogojev upravičenosti intervencij ali zahtev iz uredbe, ki ureja pogojenost,
zaradi višje sile ali izjemnih okoliščin, se upravne sankcije v skladu s petim
odstavkom 59. člena Uredbe 2021/2116 ne
naložijo.
(4) Kot primer višje sile ali izjemne okoliščine se upošteva
tudi smrt ali dolgotrajna nezmožnost člana kmetijskega gospodarstva za delo, če
je obseg dela tega člana na kmetijskem gospodarstvu znašal vsaj 0,5 polnovredne
delovne moči (PDM). Za obseg dela 0,5 PDM se šteje, da ga dosega vsaka oseba,
ki je starejša od 15 let in je vpisana v register kmetijskih gospodarstev. Član
kmetije, za katerega se uveljavlja primer višje sile zaradi smrti ali
dolgotrajne nezmožnosti za delo, mora biti ob nastanku višje sile ali izjemne
okoliščine vpisan v RKG.
(5) Kot primer višje sile ali izjemne okoliščine se upošteva
tudi pogin živali zaradi bolezni, ki ni epizootska (kužna), in pogin živali
zaradi nesreče, za katerega upravičenec ne nosi odgovornosti in je ravnal kot
dober gospodar.
(6) Višja sila ali izjemne okoliščine se priznajo za
posamezne kmetijske parcele ali posamezne živali. V primeru razlastitve ali
naravne nesreče, ki prizadene več kot 30 % površin, ki so ob nastanku višje
sile ali izjemne okoliščine vpisane v RKG, se lahko višja sila ali izjemne
okoliščine priznajo za celotno kmetijsko gospodarstvo.
(7) Če upravičenec uveljavlja primer višje sile ali izjemnih
okoliščin, lahko:
-       
dokončno preneha izvajati obveznosti, če zaradi primera višje sile ali
izjemnih okoliščin prevzete obveznosti ni mogoče zaključiti,
-       
v zadevnem letu prekine izvajanje obveznosti in po odpravi posledic
višje sile ali izjemnih okoliščin nadaljuje izvajanje do zaključka prevzete
obveznosti, ali
-       
zmanjša obseg površin ali število živali, za katere je prevzel
obveznost, in je izvajanje obveznosti zaradi višje sile ali izjemnih okoliščin
onemogočeno.
(8) Primere višje sile ali izjemnih okoliščin upravičenec
sporoči agenciji na obrazcu Sporočanje višje sile ali izjemnih okoliščin v
petnajstih delovnih dneh od dneva, ko je upravičenec to zmožen storiti, ter
priloži ustrezne dokaze.
(9) Višjo silo ali izjemne okoliščine na podlagi vloge
upravičenca in ustreznih dokazil agencija obravnava posamezno. Agencija glede
višje sile in izjemnih okoliščin izda odločbo.
30. člen
(popravki in prilagoditve očitnih napak)
(1) Ko uradna oseba agencije, ki vodi postopek, nedvoumno
ugotovi, da gre za očitno napako, lahko zbirno vlogo iz 6. člena te uredbe
v sodelovanju z upravičencem ali brez njega popravi ali prilagodi. Očitne napake
se lahko priznajo samo, če se lahko odkrijejo ob preprostem pregledu informacij
iz zbirne vloge in zahtevkov.
(2) Uradna oseba agencije o popravkih in prilagoditvah iz
prejšnjega odstavka predhodno obvesti upravičenca in naredi uradni zaznamek.
31. člen
(izterjava neupravičeno izplačanih zneskov)
(1) Neupravičeno izplačana sredstva mora upravičenec vrniti
oziroma jih agencija poravna s prihodnjimi plačili v skladu z zakonom, ki ureja
kmetijstvo.
(2) Ne glede na prejšnji odstavek agencija ne izda odločbe o
vračilu neupravičeno izplačanih sredstev v primerih iz določb, ki urejajo
neizpolnitev ali kršitev obveznosti in neupravičeno izplačana sredstva pod
določenim zneskom, iz zakona, ki ureja kmetijstvo.
32. člen
(učinkovanje prenosa kmetijskega gospodarstva)
(1) V primeru prenosa kmetijskega gospodarstva z enega
upravičenca (v nadaljnjem besedilu: prenosnik) na drugega upravičenca (v
nadaljnjem besedilu: prevzemnik) v obdobju oddaje zbirne vloge, določenem v
prvem odstavku 8. člena te uredbe, in je
prenosnik zbirno vlogo že oddal, mora prenosnik zbirno vlogo umakniti,
prevzemnik pa vložiti svojo zbirno vlogo.
(2) V primeru prenosa kmetijskega gospodarstva s prenosnika
na prevzemnika v obdobju od izteka roka za oddajo zbirne vloge, določenega v
prvem odstavku 8. člena te uredbe, do 2.
novembra tekočega leta, prevzemnik po vpisu v RKG in najpozneje do 2. novembra
2023 agenciji pošlje obvestilo o prenosu in zahtevo za plačilo na obrazcu
Izjava o prenosu kmetijskega gospodarstva in zahteva za plačilo v primeru prenosa
celotnega kmetijskega gospodarstva po izteku roka za vložitev zbirne vloge za
leto 2023 (v nadaljnjem besedilu: izjava o prenosu kmetijskega gospodarstva),
ki je določen v Prilogi te uredbe. Če prevzemnik ne ravna v skladu s tem
odstavkom, ni upravičen do sredstev na podlagi zbirne vloge za leto 2023.
(3) V primeru prenosa kmetijskega gospodarstva s prenosnika
na prevzemnika v obdobju po 2. novembru 2023 se kot upravičenec do sredstev na
podlagi zbirne vloge za leto 2023 šteje prenosnik.
(4) Če je razlog spremembe nosilca smrt nosilca, postane
upravičenec do sredstev na podlagi zbirne vloge za leto 2023 novi nosilec
kmetijskega gospodarstva, vpisan v RKG, izjava o prenosu kmetijskega
gospodarstva pa za to ni potrebna. Če novi nosilec ne želi prevzeti večletnih
okoljskih, podnebnih in drugih upravljavskih obveznosti, mora postopati v
skladu z določbami 29. člena te uredbe.
(5) Prevzemnik lahko izrazi voljo, da prevzema večletne
okoljske, podnebne in druge upravljavske obveznosti tako, da izpolni 2. točko
izjave o prenosu kmetijskega gospodarstva, ki jo pošlje agenciji.
33. člen
(prenos zemljišča)
(1) Zemljišče, ki je bilo v RKG preneseno z enega nosilca
kmetijskega gospodarstva (v nadaljnjem besedilu: prenosnik) na drugega nosilca
kmetijskega gospodarstva (v nadaljnjem besedilu: prevzemnik) po tem, ko je bila
za tekoče leto vlaganja zahtevkov površina tega zemljišča že uveljavljena v
zbirni vlogi prenosnika, se še naprej obravnava kot površina zbirne vloge
prenosnika, če je bil prenos zemljišča v RKG izveden po izteku roka za vložitev
zbirne vloge, določenega v prvem odstavku 8. člena te uredbe.
(2) Če je bila do konca roka za oddajo zbirne vloge,
določenega v prvem odstavku 8. člena te
uredbe, površina zemljišča uveljavljena v zbirni vlogi več nosilcev kmetijskih
gospodarstev, se kot upravičeni nosilec kmetijskega gospodarstva šteje tisti
nosilec, ki je to zemljišče v RKG vpisal pozneje.
(3) Če nosilec prenosnega kmetijskega gospodarstva za
površino iz prvega odstavka tega člena, ki je bila v RKG prenesena po izteku
roka za vložitev zbirne vloge, določenega v prvem odstavku 8. člena te uredbe, ne umakne zahtevkov, ostane
odgovoren tudi za primere, ko se na površini ugotovi kakršno koli
neizpolnjevanje predpisanih pogojev upravičenosti.
34. člen
(priloge)
Obrazci, ki se nanašajo na intervencije kmetijske politike iz
drugega odstavka 1. člena te uredbe in
jih določa ta uredba, so kot Priloga sestavni del te uredbe in so dostopni tudi
na osrednjem spletnem mestu državne uprave.
VI. NAVZKRIŽNA SKLADNOST
35. člen
(navzkrižna skladnost)
(1) Upravičenci, ki do 15. oktobra 2023 prejmejo sredstva iz
ukrepa prestrukturiranje in preusmeritev vinogradov iz uredbe, ki ureja
izvajanje podpornega programa v vinskem sektorju, so zavezanci za navzkrižno
skladnost iz uredbe, ki ureja navzkrižno skladnost, še tri leta po prejemu
sredstev in morajo oddati zbirno vlogo v skladu s to uredbo.
(2) Upravičenci, ki vlagajo zahtevke za intervencijo OMD, so
zavezanci za navzkrižno skladnost iz uredbe, ki ureja navzkrižno skladnost.
(3) Preverjanje zahtev navzkrižne skladnosti iz prejšnjega
odstavka se izvaja v skladu z 12. členom
Uredbe 2022/1172/EU.
36. člen
(kontrolni sistem in upravne sankcije)
(1) Kontrolni sistem v zvezi z navzkrižno skladnostjo izvaja
agencija v skladu z Uredbo 1306/2013/EU, 65. do 72. členom Uredbe
809/2014/EU, 6. členom uredbe, ki ureja
navzkrižno skladnost, 5., 6., 11. in 12. členom
uredbe, ki ureja pogojenost, in v skladu z 12. do 22. členom
te uredbe.
(2) Upravne sankcije v zvezi z navzkrižno skladnostjo izvaja
agencija v skladu z Uredbo 1306/2013/EU, 38. do 41. členom Uredbe
640/2014/EU, 73. do 75. členom Uredbe
809/2014/EU, in v skladu z uredbo, ki ureja navzkrižno skladnost.
(3) Če je po pregledu na kraju samem ponovno opravljen
pregled ali nadzorstveni pregled na kraju samem za preverjanje izpolnjevanja
pravil o navzkrižni skladnosti, se v skladu z zahtevami navzkrižne skladnosti
upoštevajo ugotovitve iz zapisnikov o pregledih na kraju samem za vse izvedene
preglede.
(4) Vse ugotovitve neskladnosti v zvezi s pravili navzkrižne
skladnosti, ugotovljene pri kontroli upravičenosti za intervencije kmetijske
politike za tekoče leto iz drugega odstavka 1. člena te uredbe z
upoštevanjem obdobja preveritve iz tretjega odstavka 37. člena te uredbe, se upoštevajo pri izračunu upravne
sankcije, ki se nanaša na zahtevke iz prejšnjega člena.
(5) Podatki o nadzoru, ki ga opravijo Inšpekcija za varno
hrano, veterinarstvo in varstvo rastlin, Inšpektorat Republike Slovenije za
kmetijstvo, gozdarstvo, lovstvo in ribištvo, inšpekcija, pristojna za okolje in
inšpekcija pristojna za vode in naravo, se upoštevajo pri uporabi upravnih
sankcij za kršitve navzkrižne skladnosti.
37. člen
(podatkovne zbirke za preglede navzkrižne skladnosti)
(1) Za kontrolo navzkrižne skladnosti se uporabljajo podatki:
1.     
o vodovarstvenih območjih (VVO_VSA_23),
2.     
o območjih ohranjanja prostoživečih ptic na območju cele države.
3.     
o območju NATURA 2000 – habitati (PZR_4_N2000_HAB_23),
4.     
o naravnih vrednotah iz registra naravnih vrednost, ki se v skladu z
uredbo, ki ureja pogojenost, štejejo za krajinske značilnosti (DKOP_8_NV_23),
5.     
o sloju suhozidov (DKOP_8_SUHOZIDI_23),
6.     
iz EIRŽ,
7.     
iz CRG,
8.     
iz CRD,
9.     
iz CRPš,
10.  
iz registra obratov,
11.  
iz registra obratov nosilcev dejavnosti na področju krme iz pravilnika,
ki ureja registracijo in odobritev nosilcev dejavnosti na področju krme,
12.  
iz obrazca za oddajo in prejem živinskih gnojil, digestata ali komposta,
13.  
iz zapisnika o prigonu živali na pašo na planino ali skupni pašnik,
14.  
o kmetijski površini in kmetijskih rastlinah iz geoprostorskega obrazca,
15.  
o izdanih okoljevarstvenih dovoljenjih za vnos komposta ali digestata 1.
razreda kakovosti, ki ni proizvod.
(2) Kontrole navzkrižne skladnosti za pravočasnost
priglasitve dogodkov v CRG, CRD in CRPš se izvedejo na kmetijskih
gospodarstvih, ki bodo imeli izvedeno kontrolo navzkrižne skladnosti.
(3) Pravočasnost priglasitve dogodkov v CRG, CRD in CRPš za
leto 2023 se za posamezno kmetijsko gospodarstvo preverja za obdobje od 1.
januarja 2023 do zadnjega datuma pregleda na kraju samem, ki je bil za navzkrižno
skladnost opravljen v letu 2023.
VII. PREHODNA IN KONČNA DOLOČBA
38. člen
(prehodna določba)
(1) Zahtevki, ki se nanašajo na intervencijo OMD, se vložijo
v skladu s to uredbo, o njih pa se odloča v skladu s to uredbo, uredbo, ki
ureja ukrepe kmetijsko-okoljska-podnebna plačila, ekološko kmetovanje in
plačila območjem z naravnimi ali drugimi posebnimi omejitvami iz Programa
razvoja podeželja Republike Slovenije za obdobje 2014–2020, ter spremenjenim
Programom razvoja podeželja Republike Slovenije za obdobje 2014–2020, ki se
začne uporabljati naslednji dan po prejetju sklepa Evropske komisije o
potrditvi spremembe Programa razvoja podeželja Republike Slovenije za obdobje
2014–2020.
(2) Minister, pristojen za kmetijstvo, objavi naznanilo o
prejetju sklepa iz prejšnjega odstavka v Uradnem listu Republike Slovenije.
39. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00704-103/2023
Ljubljana, dne 23. marca 2023
EVA 2023-2330-0008
Vlada Republike Slovenije
Danijel Bešič Loredan
podpredsednik

Priloga:
Obrazci