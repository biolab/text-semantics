I. UVOD
1. člen
(1) Ta pravilnik določa merila ter način
točkovanja stanovanj in stanovanjskih stavb ter drugih posameznih delov (v
nadaljevanju: stanovanja) z namenom določitve vrednosti stanovanj kot osnove za
določitve višine neprofitnih naje­mnin.
(2) Ta pravilnik se smiselno uporablja tudi
za točkovanje bivalnih enot.
II. TOČKOVANJE STANOVANJ IN UGOTAVLJANJE VREDNOSTI STANOVANJ
II.1. Ugotavljanje vrednosti
2. člen
(1) Pri točkovanju stanovanja se uporablja
Obrazec TS – Zapisnik o točkovanju stanovanja, razviden iz priloge št. 1, ki je
sestavni del tega pravilnika.
(2) Zapisnik je sestavljen iz naslednjih
sklopov:
I. splošni podatki o stanovanju,
II. površina stanovanja,
III. vpliv velikosti stanovanja na vrednost,
IV. točkovanje gradbenega dela stanovanja,
V. razpredelnica za ugotavljanje točk
nekaterih gradbenih elementov,
VI. točkovanje opreme,
VII. povzetek elementov za izračun vrednosti
stanovanja.
(3) Vrednost stanovanja se ugotavlja z
enačbo:
VS = Št x Vt x Up x Kf x L
pri čemer pomeni
VS – vrednost stanovanja,
Št – število točk pripisanih gradbenemu delu
stanovanja na enoto (m2),
Vt – vrednost točke,
Up – uporabna korigirana neto tlorisna
površina stanovanja,
Kf – vpliv velikosti stanovanja (korekcijski
faktor),
L – vpliv lokacije stanovanja (od 1 do 1,3),
ki je natančneje določen v Uredbi o metodologiji za oblikovanje najemnin v
neprofitnih stanovanjih ter merilih in postopku za uveljavljanje
subvencioniranih najemnin (Uradni list RS, št. 131/03). Če vpliv lokacije ni
določen, se pri izračunu upošteva faktor 1,00.
(4) Za ugotavljanje vrednosti oskrbovanih
stanovanj se enačba glasi:
VS = Št x Vt x Up x Kf x L + Št(o) x Vt
 
pri čemer Št(o) pomeni število točk
pripisanih opremi
(5) Enačba za ugotavljanje vrednosti stanovanja
iz prejšnjega odstavka se lahko uporabi tudi pri drugih najemnih stanovanjih,
če so najemna stanovanja opremljena z opremo, ki se točkuje.
(6) Pri izračunu površine stanovanja se
uporablja standard SIST ISO 9836, kazalnik 5.1.7. Uporabna popravljena neto
tlorisna površina stanovanja za izračunavanje neprofitne najemnine po tem
pravilniku se izračuna tako, da se površine prostorov za pripravo hrane, osebno
higieno, bivanje in spanje pomnožijo s korekcijskim faktorjem 1, za pomožne
prostore pa se površine pomnožijo s temi korekcijskimi faktorji:
-      
balkon, odprta terasa                               0,25
-      
loža                                                          0,75
-      
pokrita terasa ali balkon                           0,50
-      
shramba izven stanovanja                       0,75
-      
klet ali drvarnica v zidanem objektu      0,50
-      
lesena drvarnica                                      0,25
-      
garaža v stavbi ali izven stavbe               0,50
II.2 Točkovanje gradbenega dela stanovanja
3. člen
(1) Točkovanje gradbenega dela stanovanja
opredeljujejo naslednji dejavniki:
a) 
konstrukcija (temelji, nosilni zidovi, predelne
stene, medstropne plošče, strešna konstrukcija s kritino in kanalizacija) z
upoštevanjem leta izgradnje, leta rekonstrukcije in leta morebitnih
investicijskih vzdrževalnih del (v nadaljnjem besedilu: starost);
b) 
okna z upoštevanjem vrste
okvirjev, senčil in zasteklitve;
c) 
vrata z upoštevanjem starosti in načina
izvedbe;
d) 
tlaki z upoštevanjem starosti po posameznih
prostorih;
e) 
način obdelave notranjih sten;
f)  
fasada z upoštevanjem toplotne zaščite,
zaključnega sloja in starosti;
g) 
inštalacije:
- vodovod
z upoštevanjem razvoda hladne in tople vode,
- elektrika
z upoštevanjem starosti napeljave,
- ogrevanje
z upoštevanjem centralnega ali etažnega ogrevanja, ki obsega izvor ogrevanja,
inštalacijo in grelna telesa,
- plinska
napeljava,
- skupna
televizijska antena,
- kabelska
televizija,
- telekomunikacijski
priključek,
- domofon,
- prisilno
prezračevanje,
h) 
druga oprema:
- dvigalo,
- klimatska
naprava,
- individualne
merilne naprave za porabljeno vodo in toplotno energijo (delilniki),
- protivlomne
naprave,
i)   
druge pripadajoče površine stanovanju:
- zunanje
pokrito parkirišče,
- zunanje
nepokrito parkirišče,
- atrij
pri stanovanju,
j)   
skupne površine, ki niso zajete v uporabno
stanovanjsko površino in pripadajo stanovanju, (skupna soba, sušilnica,
pralnica, kolesarnica, zaklonišče ter skupno zunanje parkirišče, ki
pripada stanovanjski stavbi oziroma parkirišče v skupni garaži, skupne
sanitarije, skupna kopalnica);
k) 
odbitne točke za neizoliranost kletnega ali
pritličnega stanovanja (vidna vlaga), sanitarnih prostorov ločenih od
stanovanja ter za mansardno oziroma podstrešno stanovanje (poševni zidovi,
manjša svetla višina).
(2) Pri točkovanju gradbenega dela iz točke
a) prejšnjega ostavka se upošteva delež vzdrževanih delov glede na celotno
konstrukcijo, pri točkovanju pod točko b) prejšnjega odstavka pa se pri
točkovanju vrste okvirjev in senčil upošteva starost, pri zasteklitvi pa točke
za vgrajeno vrsto.
(3) Način upoštevanja posameznih dejavnikov
pri točkovanju je razviden iz četrtega in petega sklopa Obrazca TS – Točkovanje
gradbenega dela stanovanja ter razpredelnice za ugotavljanje točk nekaterih
gradbenih sestavin.
II.3. Vpliv velikosti stanovanja
(korekcijski faktor)
4. člen
Pri ugotavljanju vrednosti stanovanja se
glede na uporabno popravljeno neto tlorisno površino stanovanja upoštevajo
naslednji korekcijski faktorji
 
+-------------------------------------------------+-------------------------+
|   uporabna popravljena neto tlorisna površina   |     vpliv velikosti     |
|                 stanovanja (Up)                 |        stanovanja       |
|                                                 |(korekcijski faktor – Kf)|
+-------------------------------------------------+-------------------------+
|                     do 30 m2                    |          1,057          |
+-------------------------------------------------+-------------------------+
|                nad 30 m2 do 45 m2               |          1,024          |
+-------------------------------------------------+-------------------------+
|                nad 45 m2 do 65 m2               |          1,000          |
+-------------------------------------------------+-------------------------+
|                nad 65 m2 do 75 m2               |          0,966          |
+-------------------------------------------------+-------------------------+
|                    nad 75 m2                    |          0,950          |
+-------------------------------------------------+-------------------------+
II.4. Točkovanje opreme
5. člen
(1) Posamezni deli opreme se točkujejo na
podlagi šestega sklopa Obrazca TS – točkovanje opreme.
(2) Pri izračunu vrednosti stanovanjske
opreme se upošteva vrednost točke iz 116. člena Stanovanjskega zakona.
II.5. Posamično točkovanje
6. člen
Posamezno stanovanje se lahko točkuje
posamično izključno za potrebe določanja neprofitne najemnine. Tako ugotovljena
nova vrednost stanovanja ali posameznega dela ne vpliva na solastniške deleže
na skupnih delih in zemljišča stavbe.
II.6. Točkovanje zamenjanih ali na novo
vgrajenih skupnih delov
7. člen
V primeru zamenjave ali na novo vgrajenih
skupnih delov na stanovanjski stavbi kot celoti, se le-ti ponovno točkujejo
skladno s tem pravilnikom.
III. OBRAZEC TS – ZAPISNIK O TOČKOVANJU STANOVANJA
8. člen
Obrazec TS – Zapisnik o točkovanju
stanovanja se sestavi v štirih izvodih, od katerih prejme dva izvoda lastnik stanovanja,
ki izroči en izvod najemniku stanovanja, če je stanovanje oddano
v najem, en izvod ostane osebi, ki je ugotavljala vrednost stanovanja, en izvod
pa se izroči upravniku.
9. člen
Ne glede na to, ali je zahtevek za
točkovanje stanovanja ali drugega posameznega dela zahteval lastnik stanovanja
ali najemnik, imata obe stranki pravico do sodelovanja pri točkovanju.
IV. OSEBE, KI OPRAVLJAJO TOČKOVANJE STANOVANJ
10. člen
(1) Stanovanja in stanovanjske stavbe na
podlagi tega pravilnika lahko točkujejo pooblaščeni ocenjevalci
vrednosti nepremičnin, registrirani pri Slovenskem inštitutu za revizijo
ter sodni cenilci gradbene stroke.
(2) Stanovanja lahko točkujejo tudi fizične
osebe z najmanj srednješolsko izobrazbo gradbene, elektro, strojne ali
arhitekturne smeri, če opravijo ustrezno izobraževanje za točkovanje stanovanj
po tem pravilniku. Navodilo o usposabljanju za točkovanje stanovanj in program
izobraževanja predpiše minister pristojen za stanovanjske zadeve.
(3) Izobraževanje iz prejšnjega odstavka
opravlja Slovenski inštitut za revizijo. Fizične osebe morajo ob koncu
izobraževanja opraviti preizkus znanja, s pridobljenim potrdilom dokazujejo
usposobljenost vrednotenja po tem pravilniku.

Priloga
1: Obrazec TS –zapisnik o točkovanju stanovanja

Pravilnik o merilih za ugotavljanje vrednosti
stanovanj in stanovanjskih stavb (Uradni list RS, št. 127/04)
vsebuje naslednjo prehodno in končno določbo:
»V. PREHODNA IN KONČNA DOLOČBA
11. člen
Z uveljavitvijo tega pravilnika preneha
veljati Pravilnik o merilih in načinu za ugotavljanje vrednosti stanovanj in stanovanjskih
hiš ter sistem točkovanja (Uradni list SRS, št. 25/81 in Uradni list RS, št.
18/91 - SZ in 65/99), razen za ugotavljanje vrednosti stanovanj in stanovanjskih
hiš v postopku denacionalizacije.
12. člen
Ta Pravilnik začne veljati 1. julija 2005.«.

Pravilnik o spremembah in dopolnitvah
Pravilnika o merilih za ugotavljanje vrednosti stanovanj in stanovanjskih stavb
(Uradni list RS, št. 69/05) spreminja 11. člen pravilnika,
tako da se glasi:
»11. člen
Z uveljavitvijo tega pravilnika preneha
veljati Pravilnik o merilih in načinu za ugotavljanje vrednosti stanovanj in stanovanjskih
hiš ter sistem točkovanja (Uradni list SRS, št. 25/81 in Uradni list RS, št.
18/91 - SZ in 65/99), razen za ugotavljanje vrednosti stanovanj in
stanovanjskih hiš v postopku denacionalizacije in za ugotavljanje osnove za
odmero davka od premoženja.«;
ter vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.