1. člen
Banka Slovenije bo 12. maja 2021 dala v prodajo in obtok
zbirateljske kovance, ki jih bo izdala Republika Slovenije ob 300. obletnici
Škofjeloškega pasijona. Izdani bodo zlatniki z nominalno vrednostjo 100 eurov,
srebrniki z nominalno vrednostjo 30 eurov in dvokovinski zbirateljski kovanci z
nominalno vrednostjo 3 eure. Obseg in znamenja zbirateljskih kovancev so
določeni z Uredbo o obsegu izdaje, sestavinah, apoenih in glavnih znamenjih
zbirateljskih kovancev ob 300. obletnici Škofjeloškega pasijona (Uradni list
RS, št. 152/20).
2. člen
Prodajna cena zlatnikov in srebrnikov iz prejšnjega člena bo
višja od njihove nominalne vrednosti in jo bo Banka Slovenije objavila na svoji
spletni strani preden bodo zbirateljski kovanci dani v prodajo in obtok.
3. člen
Dvokovinski zbirateljski kovanci v navadni tehniki kovanja iz
1. člena tega sklepa bodo v prodaji po njihovi nominalni vrednosti.
4. člen
Ta sklep začne veljati naslednji dan po objavi v Uradnem
listu Republike Slovenije.
Št. 0.03.2-5/2018-78
Ljubljana, dne 4. maja 2021
Boštjan Vasle
predsednik
Sveta Banke Slovenije