I. VSEBINA IN OBSEG KONCESIJE
1. člen
(1) Ta uredba je koncesijski
akt, na podlagi katerega Vlada Republike Slovenije (v nadaljnjem besedilu:
vlada) podeli koncesijo za rabo vode za proizvodnjo električne energije v hidroelektrarnah
do 10 MW nazivne moči na naslednjih delih vodnih teles površinskih voda:


Del vodnega telesa 
(ime površinske vode, na kateri je del vodnega telesa,
  ki se uporablja za proizvodnjo električne energije)

Občina
 
(ime)

Koordinate gorvodne
meje dela vodnega telesa
 
Yzg / Xzg / Hzg

Koordinate dolvodne
meje dela vodnega telesa
 
Ysp / Xsp / Hsp
 

 
Pretok
dela vodnega telesa
Q (m3/s)

Potencialna 
energija
dela vodnega
telesa Wp                (MWh/leto)


Bača

Tolmin

416 328
114 808
370,00

416 176
114 680
364,00

 
1,80

 
696


Radoljna

Lovrenc na Pohorju

528 793
153 106
545,0

531 304
155 625
375,0

0,81

5.746


Krka

Ivančna Gorica

483 384
82 130
265,5 

483 398
82 100
263,6

8,25

830


Vipava 

Nova Gorica

403 998
82 243
58,25

402 809
82 562
55,40

14,70

3.184


(2) Koordinate iz preglednice iz
prejšnjega odstavka so prevzete iz državnega koordinatnega sistema (v Gauss-Krügerjevi
projekciji), odčitane v temeljnih topografskih načrtih Republike Slovenije v
merilu 1:5000.
(3) Deli vodnega telesa površinskih voda, za katere se podeli
koncesija, so deli vodnega telesa med koto zgornje vode in koto spodnje vode na
površinskih vodah.
2. člen
Izrazi, uporabljeni v tej uredbi, imajo naslednji pomen:
1.     
hidroelektrarna do 10 MW nazivne moči (v nadaljnjem besedilu:
hidroelektrarna) je po merilih iz uredbe, ki ureja pogoje za pridobitev statusa
kvalificiranega proizvajalca električne energije, razvrščena med
mikroelektrarne, male ali srednje elektrarne;
2.     
kota zgornje vode je najvišja kota gladine vode pri srednjem letnem
pretoku površinske vode na delu vodnega telesa, za katerega se podeli
koncesija. Kota zgornje vode se izraža v metrih nadmorske višine (Hzg);
3.     
kota spodnje vode je najnižja kota gladine vode pri srednjem letnem
pretoku površinske vode na delu vodnega telesa, za katerega se podeli
koncesija. Kota spodnje vode se izraža v metrih nadmorske višine (Hsp);
4.     
potencialna energija dela vodnega telesa Wp, izražena v MWh, je ocena
energije, ki je v povprečju v koledarskem letu razpoložljiva za proizvodnjo
električne energije;
5.     
pretok dela vodnega telesa Q, izražen v m3/s, je ocena pretoka dela
vodnega telesa, ki je v povprečju v koledarskem letu razpoložljiv za
proizvodnjo električne energije.
3. člen
Koncesionar lahko uporablja del vodnega telesa površinskih voda
iz 1. člena te uredbe izključno za proizvodnjo električne energije, ki jo mora
v celoti oddati v javno električno omrežje.
II. POGOJI ZA PRIDOBITEV IN IZVAJANJE KONCESIJE
4. člen
(1) Koncesionar mora izpolnjevati naslednje pogoje:
-       
da je fizična ali pravna oseba registrirana za proizvodnjo električne
energije,
-       
da je poravnal davke, prispevke in druge obvezne dajatve,
-       
da proti njemu ni uveden postopek prisilne poravnave ali stečaja ali
likvidacijski postopek, ali da ni prenehal poslovati na podlagi sodne ali druge
odločbe in
-       
da v zadnjih petih letih pred objavo javnega razpisa ali v teku javnega
razpisa ni bil pravnomočno obsojen za kaznivo dejanje, ki je povezano z
njegovim poslovanjem, oziroma mu ni bila izdana sodna ali upravna odločba, s
katero mu je prepovedano opravljati dejavnost, ki je povezana z izvajanjem koncesije,
in je ta postala izvršljiva.
(2) Koncesija na delu vodnega telesa površinske vode iz 1. člena
te uredbe se lahko podeli eni ali več fizičnim ali pravnim osebam hkrati, če
izpolnjujejo pogoje iz prejšnjega odstavka in imajo sklenjeno medsebojno
pogodbo o sodelovanju pri izkoriščanju vodnega telesa za proizvodnjo električne
energije z določenimi pravicami in obveznostmi pogodbenih strank.
(3) V primerih iz prejšnjega odstavka so fizične in pravne osebe
solidarno odgovorne za vse obveznosti iz te uredbe in koncesijske pogodbe.
5. člen
(1) Koncesionar sme odvzemati vodo iz površinske vode iz
preglednice iz 1. člena te uredbe za proizvodnjo električne energije v
hidroelektrarni le, kadar je naravni pretok površinske vode na kraju odvzema večji
od ekološko sprejemljivega pretoka (v nadaljnjem besedilu: Qes).
(2) Kadar se pretok površinske vode zaradi naravnih razmer zmanjša
pod vrednost Qes, mora koncesionar prekiniti odvzem vode in ustaviti
proizvodnjo električne energije.
(3) Vrednost Qes določi koncedent, obveznosti koncesionarja v
zvezi z izpolnjevanjem zahtev iz prejšnjih odstavkov tega člena pa se
podrobneje določijo v koncesijski pogodbi.
(4) Koncesionar mora poleg izpolnjevanja okoljevarstvenih zahtev
iz prvega in drugega odstavka tega člena in pogojev iz prejšnjega člena
zagotoviti še:
-       
ukrepe za nemoteno izvajanje vodne pravice do uporabe površinske vode
drugih uporabnikov,
-       
ukrepe proti poslabšanju vodnega režima med gradnjo,
-       
ukrepe proti poslabšanju razmer v zvezi s kakovostjo in količino
podzemne vode,
-       
izvedbo objektov in naprav brez vpliva na kakovost površinskih voda in
vodni režim ter omogočanje selitve vodnih organizmov,
-       
ukrepe za preprečevanje škodljivega odlaganja gramoza, suspenzij in
drugih plavin,
-       
varnost predvidenih objektov in naprav pred poplavami ter ohranjanje
vsaj dosedanje poplavne varnosti na vplivnem območju objektov in naprav med
gradnjo in trajanjem koncesije,
-       
smotrno porabo površinske vode z izbiro najboljše dosegljive tehnologije,
-       
izvedbo predvidenega posega v okolje tako, da bo omogočena najmanjša
poraba prostora, snovi in energije med gradnjo in obratovanjem hidroelektrarne,
-       
upoštevanje urbanističnih, arhitektonskih in krajinskih značilnosti ter
načel sonaravnega urejanja pri oblikovanju objektov, naprav in drugih ureditev,
-       
popolno vkopanost tlačnega cevovoda in kabla za priključitev na električno
distribucijsko omrežje v celotni dolžini cevovoda oziroma kabla,
-       
javno prehodnost jezovnih zgradb, če je tako določeno v prostorskih
ureditvah na tem območju,
-       
ohranjanje biotske raznovrstnosti in avtohtonosti habitatov,
-       
ohranjanje in varovanje naravnih vrednot.
(5) Ukrepi in pogoji iz prejšnjega odstavka se podrobneje določijo
v upravnih aktih v zvezi s postopki gradnje objektov za proizvodnjo električne
energije.
(6) Za ureditev, vzpostavitev novega in nadomestitev prejšnjega
stanja po prenehanju koncesije se uporabljajo določbe zakona, ki ureja vode.
6. člen
Koncesionar krije vse stroške v zvezi s koncesijo, ki bo podeljena
na podlagi te uredbe, to je vse stroške zaradi obremenitve okolja v skladu z
zakonom, ki ureja varstvo okolja, in vse nadomestne stroške ureditve prostora,
ki nastanejo zaradi proizvodnje električne energije.
7. člen
(1) Koncesija se podeli za trideset let.
(2) Rok iz prejšnjega odstavka začne teči z dnem podpisa koncesijske
pogodbe.
(3) Koncesija se lahko podaljša na način in pod pogoji, kot jih
določata zakon, ki ureja vode, in koncesijska pogodba.
(4) Če koncedent koncesije ne podaljša ali če koncesionar podaljšanja
koncesije ne zahteva, se mora koncesionar s koncedentom najpozneje v 6 mesecih
po prenehanju koncesije dogovoriti o prenosu energetskega objekta v last
koncedenta ali pa v istem roku na svoje stroške odstraniti energetski objekt, vključno
s cevovodi in električnimi kabli za priključitev na električno distribucijsko
omrežje.
III. PLAČILO ZA KONCESIJO
8. člen
(1) Koncesionar mora plačati za koncesijo za vsako leto porabe
vode posebej, dokler traja koncesija.
(2) Višina plačila za koncesijo je sorazmerna razpoložljivosti
vode in vrednosti za pridobljeno električno energijo, ki jo koncesionar doseže
na trgu.
9. člen
(1) Prihodki od plačila za koncesijo so vir proračuna
Republike Slovenije in proračuna občine, na območju katere je del vodnega
telesa površinske vode iz prvega odstavka 1. Člena te uredbe.
(2) Plačilo za koncesijo se za posamezno hidroelektrarno iz
preglednice v prvem odstavku 1. člena te uredbe med državo in občinami razdeli:
-       
razmerju 50:50 med državo in občino Tolmin za hidroelektrarno na
vodotoku Bača,
-       
razmerju 40:60 med državo in občino Lovrenc na Pohorju za
hidroelektrarno na vodotoku Radoljna,
-       
razmerju 50:50 med državo in občino Ivančna Gorica za hidroelektrarno na
vodotoku Krka in
-       
razmerju 50:50 med državo in občino Nova Gorica za hidroelektrarno na
vodotoku Vipava.
(3) Razdelitev plačila za koncesijo med državo in občino iz
prvega odstavka tega člena je določena na podlagi podatkov o razvitosti
infrastrukture lokalnih gospodarskih javnih služb za varstvo okolja v tej občini
v skladu s predpisom, ki ureja merila za določanje razvitosti infrastrukture in
obremenjenosti okolja zaradi ugotavljanja deleža plačila občini za koncesijo na
naravni dobrini.
10. člen
(1) Plačilo za koncesijo se določi za vsako koledarsko leto
posebej na podlagi letne količine pridobljene električne energije.
(2) Letna količina pridobljene električne energije iz prejšnjega
odstavka je električna energija, ki je v koledarskem letu proizvedena v
hidroelektrarni.
(3) Višina plačila za koncesijo je enaka najmanj 4,2 odstotka
povprečne prodajne vrednosti v koledarskem letu proizvedene električne
energije.
11. člen
(1) Višina plačila za koncesijo se določi na podlagi povprečne
prodajne vrednosti 1 kWh električne energije in količine električne energije,
ki je v koledarskem letu proizvedena v hidroelektrarni.
(2) Povprečna prodajna vrednost 1 kWh električne energije je
enaka letni povprečni vrednosti 1 kWh električne energije, ki jo daje
koncesionar neposredno elektrodistribucijskemu podjetju pod pogoji
kvalificiranega proizvajalca električne energije s hidroelektrarno z električno
močjo nad 1 MW, pri čemer se upošteva v skladu s predpisom, ki ureja odkup
elektrike od kvalificiranih proizvajalcev električne energije, razlika v
prodajni ceni elektrike glede na čas obratovanja hidroelektrarne.
(3) Povprečno prodajno vrednost 1 kWh električne energije določi
minister, pristojen za okolje, do 31. decembra za naslednje leto s sklepom, ki
se objavi v Uradnem listu Republike Slovenije.
12. člen
Koncesionar mora Agenciji Republike Slovenije za okolje (v
nadaljnjem besedilu: agencija) do 31. januarja tekočega leta sporočiti vse
podatke, potrebne za izračun višine plačila za koncesijo za preteklo leto.
13. člen
(1) Koncesionar mora po poteku prvega leta, v katerem je začel
proizvodnjo električne energije na podlagi te uredbe, najpozneje do 31.
januarja naslednjega leta poslati agenciji vse podatke, potrebne za določitev
višine plačila za koncesijo za prvo leto izvajanja dejavnosti in izračun višine
akontacije v drugem letu izvajanja dejavnosti.
(2) Koncesionar, ki je med letom prenehal izvajati dejavnost,
zaradi katere mora plačevati za koncesijo po tej uredbi, mora sporočiti agenciji
podatke, potrebne za izračun, v tridesetih dneh po prenehanju uporabe vode za
proizvodnjo električne energije.
14. člen
Koncesionar mora dokumentacijo, s katero dokazuje resničnost in
pravilnost podatkov, poslanih za izračun plačila za koncesijo, hraniti še
najmanj pet let od dneva, ko mu je agencija izdala račun za plačilo za
koncesijo.
15. člen
(1) Koncesionar plačuje za koncesijo med letom v obliki dveh
akontacij in poračuna plačil za koncesijo na račun, ki je določen s predpisom
ministra, pristojnega za finance.
(2) Znesek akontacije znaša polovico zadnjega plačila za koncesijo,
povečanega ali zmanjšanega sorazmerno odstotku spremembe povprečne prodajne
vrednosti za 1 kWh električne energije.
(3) Plačilo prve akontacije v letu je treba poravnati do zadnjega
delovnega dneva v juniju, druge akontacije v letu pa do zadnjega delovnega
dneva v decembru.
(4) Morebitna razlika med zneskom plačila za koncesijo, vplačanim
z akontacijo, in višino plačila za koncesijo se mora nakazati na račun iz
prvega odstavka tega člena ali vrniti koncesionarju v 60 dneh po tem, ko je
agencija koncesionarju izdala poračun plačil za koncesijo.
(5) Za nepravočasno plačano koncesijo mora koncesionar plačati
zakonite zamudne obresti.
16. člen
Če agencija ugotovi, da koncesionar ni sporočil podatkov, potrebnih
za izračun višine plačila za koncesijo v predpisanem roku, ali je poslal napačne
podatke, agencija uporabi za določitev višine plačila za koncesijo podatke o
porabi vode iz svojih evidenc.
IV. PODELITEV KONCESIJE
17. člen
(1) Koncesija na delu vodnega telesa površinske vode iz 1. člena
te uredbe se podeli na podlagi javnega razpisa, ki ga izvede agencija.
(2) Na predlog posebne strokovne komisije, ki jo imenuje vlada
(v nadaljnjem besedilu: komisija) o izbiri koncesionarja odloči vlada z upravno
odločbo, v kateri se določi tudi rok za sklenitev koncesijske pogodbe.
(3) Strokovno komisijo sestavlja 5 članov, in sicer: 1
predstavnik agencije, 1 predstavnik ministrstva, pristojnega za okolje, 1
predstavnik ministrstva, pristojnega za gospodarstvo, 1 predstavnik
ministrstva, pristojnega za finance, in 1 predstavnik kabineta predsednika
vlade. Predsednik komisije je predstavnik ministrstva, pristojnega za okolje,
in koordinira delo komisije ter pripravi skupno poročilo o ocenjevanju ponudb
za vlado.
(4) Člani komisije ne smejo biti družinsko povezani s ponudniki
oziroma zaposlenimi pri ponudnikih. Če izvedo za navedeno dejstvo naknadno,
morajo takoj predlagati svojo zamenjavo. Noben član komisije ne sme neposredno
komunicirati s ponudniki, ampak le posredno, preko ministrstva, pristojnega za
okolje.
(5) Če ne pride do izbire koncesionarjev, ostane tudi pri ponovljenem
javnem razpisu komisija v isti sestavi.
18. člen
(1) Javni razpis vsebuje navedbe o:
-       
vsebini koncesije,
-       
pogojih za koncesijo,
-       
prvinah, ki jih mora vsebovati prijava na razpis,
-       
začetku in trajanju koncesije,
-       
zahtevanih strokovnih podlagah, ki jih zagotovi prijavitelj,
-       
roku za predložitev prijav,
-       
roku za izbiro koncesionarja,
-       
merilih in postopku za izbiro koncesionarja,
-       
roku, v katerem bodo prijavitelji obveščeni o izbiri,
-       
odgovorni osebi za dajanje informacij med razpisom.
(2) Pri izbiri koncesionarja se upoštevajo le prijave s
ponujenim plačilom koncesijske dajatve, katere višina mora biti usklajena z
določbo tretjega odstavka 10. člena te uredbe.
(3) Pri izbiri koncesionarja se upoštevajo naslednja merila:
-       
ponujena višina plačila za koncesijo,
-       
razpoložljivost z zemljišči, ki omogočajo izvajanje koncesije,
-       
predviden čas gradnje objektov, potrebnih za izvajanje koncesije,
-       
popolnost in kvaliteta idejne zasnove,
-       
izkazana zmožnost prijavitelja, da zagotovi izgradnjo vseh objektov za
obratovanje hidroelektrarne,
-       
strokovna usposobljenost za zagotovitev obratovanja objekta,
-       
finančna in poslovna sposobnost.
(4) Natančnejši način uporabe oziroma vrednotenja meril za
izbiro koncesionarjev je sestavni del razpisne dokumentacije.
(5) Izpolnjevanje meril in pogojev za podelitev koncesije pri
posameznem ponudniku ugotovijo člani komisije iz 17. Člena te uredbe na podlagi
dokumentov, priloženih v ponudbi.
19. člen
(1) Javni razpis se objavi v Uradnem listu Republike
Slovenije in traja najmanj 30 dni od dneva objave.
(2) Prijava na javni razpis je veljavna, če je pravočasna in v
celoti vsebuje vse v razpisu določene sestavine.
(3) Javni razpis je uspešen, če se prijavi vsaj en ponudnik.
(4) Javni razpis je neuspešen, če do poteka razpisnega roka
ni predložena nobena veljavna prijava.
(5) Če javni razpis ne uspe, se lahko ponovi.
V. KONCESIJSKA POGODBA
20. člen
(1) Medsebojna razmerja med koncedentom in koncesionarjem se
podrobneje uredijo s koncesijsko pogodbo v skladu z zakonom, ki ureja vode.
(2) Koncesijsko pogodbo podpiše, po pooblastilu vlade, direktor
agencije.
(3) Ob neskladju med to uredbo in koncesijsko pogodbo veljajo
določbe te uredbe.
VI. PRENEHANJE KONCESIJE
21. člen
Za prenehanje koncesije se uporabljajo določbe zakona, ki
ureja vode.
VII. NADZOR
22. člen
(1) Nadzor nad izvajanjem te uredbe opravljajo inšpektorji, pristojni
za vode.
(2) Nadzor nad vplačili koncesijske dajatve opravljajo inšpektorji,
pristojni za javne finance.
VIII. PREHODNA IN KONČNA DOLOČBA
23. člen
Javni razpis iz 19. člena te uredbe se objavi najpozneje tri
mesece po uveljavitvi te uredbe.
24. člen
Ta uredba začne veljati petnajsti dan po objavi v Uradnem listu
Republike Slovenije.
Št. 00719-130/2007/6
Ljubljana, dne 20. decembra 2007
EVA 2007-2511-0204
Vlada Republike Slovenije
Janez Janša l.r.
Predsednik