1. člen
(vsebina uredbe)
(1) Ta uredba je koncesijski akt za podelitev koncesije
lastnikom žičnic za prevoz oseb (v nadaljnjem besedilu: koncesija), za katere
so ti ob uveljavitvi Zakona o žičniških napravah za prevoz oseb (Uradni list
RS, št. 126/03; v nadaljnjem besedilu: zakon) imeli veljavno obratovalno
dovoljenje (v nadaljnjem besedilu: žičnica).
(2) Posamezne žičnice, ki so predmet koncesije po tej
uredbi, so določene v prilogi te uredbe, ki je njen sestavni del.
2. člen
(način podelitve)
(1) Na podlagi drugega odstavka 76. člena zakona se
koncesija podeli brez javnega razpisa.
(2) Koncesija iz prejšnjega odstavka se podeli na podlagi
vloge lastniku posamezne žičnice iz tretjega odstavka 76. člena zakona z
upravno odločbo, ki jo izda minister, pristojen za žičnice.
3. člen
(pogoji za koncesionarja)
(1) Koncesionar mora vložiti vlogo za pridobitev koncesije
v roku devetih mesecev od uveljavitve te uredbe.
(2) Koncesionar mora izpolnjevati naslednje pogoje:
-       
da ima v lasti žičniško napravo,
-       
da ima veljavno registracijo za opravljanje žičniške dejavnosti,
-       
da ima veljavno obratovalno dovoljenje,
-       
da ima poravnane vse davke, prispevke in druge obvezne dajatve,
-       
da ni v postopku prisilne poravnave, stečaja ali likvidacije,
-       
da ima izdelane obratovalne dokumente za žičnico,
-       
da ima strokovno usposobljene kadre in zadostne tehnične zmogljivosti za
opravljanje koncesije,
-       
da ima izračun usklajenosti zmogljivosti žičniške naprave s
prepustnostjo pripadajočih smučarskih prog.
(3) Koncesionar mora k vlogi predložiti dokazila iz
šeste do osme alinee prejšnjega odstavka. Ostala dokazila pridobi organ, ki
odloča o zahtevku koncesionarja, po uradni dolžnosti.
4. člen
(koncesijska pogodba)
(1) Medsebojna razmerja med koncedentom in koncesionarjem
se za posamezno žičnico iz priloge te uredbe podrobneje uredijo s koncesijsko
pogodbo.
(2) Koncesijsko pogodbo sklene v imenu koncedenta
minister, pristojen za žičnice.
5. člen
(pristojnost)
Za izdajo odločb in drugih posamičnih aktov v zvezi s
koncesijami po tej uredbi je pristojno ministrstvo, pristojno za žičnice.
6. člen
(trajanje koncesije)
(1) Koncesija se za posamezno žičnico podeli za čas,
določen v prilogi te uredbe (veljavnost koncesije).
(2) Rok iz prejšnjega odstavka tega člena začne teči z
dnem podpisa koncesijske pogodbe.
(3) Koncesija se lahko na predlog koncesionarja podaljša,
vendar največ za polovico časa, za katerega je bila sklenjena koncesijska
pogodba, če je ob izteku roka koncesije glede na stanje žičnice mogoče
pričakovati, da bo žičnica med podaljšanjem koncesije varno obratovala.
(4) Koncesionar mora predlog za podaljšanje koncesije iz
prejšnjega odstavka vložiti najkasneje šest mesecev pred iztekom roka, za
katerega je bila pridobljena koncesija.
7. člen
(prenos koncesije)
Koncesijo lahko koncesionar prenese na drugo osebo samo z
dovoljenjem ministra, pristojnega za žičnice.
8. člen
(prenehanje koncesije)
Koncesijsko razmerje preneha:
-       
s prenehanjem koncesijske pogodbe,
-       
z odvzemom koncesije,
-       
s stečajem koncesionarja.
9. člen
(prenehanje koncesijske pogodbe)
Koncesijska pogodba preneha:
-       
s potekom roka koncesije,
-       
zaradi popolne in trajne ustavitve obratovanja žičnice,
-       
z odpovedjo zaradi bistvene kršitve koncesijske pogodbe,
-       
s sporazumno razvezo koncesijske pogodbe,
-       
iz drugih razlogov, skladno s pravili pogodbenega prava.
10. člen
(odvzem koncesije)
(1) Koncedent z odločbo odvzame koncesijo, če:
-       
koncesionar ne ravna skladno z izvršljivimi odločbami pristojnih
inšpekcijskih organov, ki se nanašajo na žičnico in njeno obratovanje;
-       
za več kot dve leti preneha z obratovanjem žičnice ter se koncesionar in
koncedent ne dogovorita drugače.
(2) Koncesijsko razmerje preneha z dokončnostjo odločbe
o odvzemu koncesije.
11. člen
(odstranitev žičnice)
(1) Koncesionar mora po prenehanju koncesijskega
razmerja odstraniti žičnico.
(2) Odstranitev žičnice obsega razgraditev žičnice, odstranitev
objektov in naprav koncesije ter glede na okoliščine vzpostavitev čim
primernejšega stanja glede na prvotno stanje na vseh zemljiščih in drugih
površinah, kjer se izvaja koncesija. Koncesionar izdela program odstranitve
žičnice, h kateremu mora pridobiti soglasje koncedenta.
(3) Stroške odstranitve žičnice v celoti krije
koncesionar. Način zavarovanja te obveznosti se določi v koncesijski pogodbi.
(4) Odstranitev žičnice se podrobneje uredi v
koncesijski pogodbi.

Priloga:
Žičnice

Uredba o koncesiji za obstoječe žičnice
(Uradni list RS, št. 103/06)
vsebuje naslednjo končno določbo:
»12. člen
(uveljavitev)
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembi Uredbe o koncesiji za
obstoječe žičnice (Uradni list RS, št. 83/09)
vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembi Uredbe o koncesiji za
obstoječe žičnice (Uradni list RS, št. 93/10)
vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.