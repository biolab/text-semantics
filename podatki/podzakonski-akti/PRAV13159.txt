1. člen
(vsebina)
Ta pravilnik določa organizacijo in stvarno ter krajevno
pristojnost sedeža in zunanjih oddelkov Državnega odvetništva Republike Slovenije
(v nadaljnjem besedilu: državno odvetništvo).
2. člen
(organiziranost državnega odvetništva)
(1) Državno odvetništvo opravlja naloge iz svoje
pristojnosti na sedežu in na zunanjih oddelkih.
(2) Sedež državnega odvetništva je v Ljubljani.
(3) Zunanji oddelki državnega odvetništva so v Mariboru,
Celju, Kopru, Kranju, Murski Soboti, Novi Gorici, Novem mestu in na Ptuju.
3. člen
(notranje organizacijske enote)
Notranje organizacijske enote so: oddelki, uradi, službe in
pisarne.
4. člen
(oddelek)
(1) Oddelek, ki ga vodi višji državni odvetnik ali
državni odvetnik (v nadaljnjem besedilu: državni odvetnik), določen z letnim
razporedom dela, se organizira po posameznih pravnih področjih.
(2) Vodja oddelka skrbi za tekoče in strokovno delo na
oddelku, za ustrezno obremenitev državnih odvetnikov, kandidatov in drugih
javnih uslužbencev ter opravlja druge naloge določene v pravilniku, ki ureja
poslovanje državnega odvetništva.
(3) Mednarodni oddelek je stalni specializirani oddelek
na sedežu državnega odvetništva.
5. člen
(urad)
(1) V državnem odvetništvu se oblikuje urad generalnega
državnega odvetnika in uradi zunanjih oddelkov (v nadaljnjem besedilu: urad).
(2) Urad vodi državni odvetnik ali drugi javni
uslužbenec, določen z letnim razporedom dela.
6. člen
(sekretariat)
(1) Na sedežu državnega odvetništva se oblikuje
sekretariat, ki ga vodi generalni sekretar.
(2) V sekretariatu se za opravljanje posameznih vrst
strokovno-tehničnih, organizacijskih in drugih spremljajočih nalog lahko
oblikujejo službe in pisarne za pisarniško delo.
(3) Službo in pisarno za pisarniško delo vodi vodja
službe ali vodja pisarne, določen z letnim razporedom dela.
7. člen
(stvarna in krajevna pristojnost)
(1) Državno odvetništvo na sedežu zastopa subjekte pred
Okrajnim sodiščem v Ljubljani, Okrajnim sodiščem v Cerknici, Okrajnim sodiščem
v Domžalah, Okrajnim sodiščem v Grosuplju, Okrajnim sodiščem v Kamniku,
Okrajnim sodiščem v Kočevju, Okrajnim sodiščem v Litiji, Okrajnim sodiščem v
Trbovljah in Okrajnim sodiščem na Vrhniki, Okrožnim sodiščem v Ljubljani,
Delovnim in socialnim sodiščem v Ljubljani, Upravnim sodiščem Republike
Slovenije, pred Višjim sodiščem v Ljubljani, Višjim delovnim in socialnim
sodiščem, Vrhovnim sodiščem Republike Slovenije in Ustavnim sodiščem Republike
Slovenije, kadar je na prvi stopnji odločalo sodišče z območja sodnega okrožja
Ljubljana.
(2) Zunanji oddelek državnega odvetništva v Mariboru
zastopa subjekte pred Okrajnim sodiščem v Mariboru, Okrajnim sodiščem v
Lenartu, Okrajnim sodiščem v Slovenj Gradcu, Okrajnim sodiščem v Slovenski
Bistrici, Okrožnim sodiščem v Mariboru, Okrožnim sodiščem v Slovenj Gradcu,
Delovnim sodiščem v Mariboru, Delovnim sodiščem v Mariboru – zunanjim oddelkom
v Slovenj Gradcu, Upravnim sodiščem Republike Slovenije – zunanjim oddelkom v
Mariboru, pred Višjim sodiščem v Mariboru, Višjim delovnim in socialnim
sodiščem, Vrhovnim sodiščem Republike Slovenije in Ustavnim sodiščem Republike
Slovenije, kadar je na prvi stopnji odločalo sodišče z območja sodnega okrožja
Maribor ali sodnega okrožja Slovenj Gradec.
(3) Zunanji oddelek državnega odvetništva v Celju
zastopa subjekte pred Okrajnim sodiščem v Celju, Okrajnim sodiščem v Slovenskih
Konjicah, Okrajnim sodiščem v Šentjurju pri Celju, Okrajnim sodiščem v Šmarju
pri Jelšah, Okrajnim sodiščem v Velenju, Okrajnim sodiščem v Žalcu, Okrožnim
sodiščem v Celju, Delovnim sodiščem v Celju, Upravnim sodiščem Republike
Slovenije – zunanjim oddelkom v Celju, pred Višjim sodiščem v Celju, Višjim
delovnim in socialnim sodiščem, Vrhovnim sodiščem Republike Slovenije in
Ustavnim sodiščem Republike Slovenije, kadar je na prvi stopnji odločalo
sodišče z območja sodnega okrožja Celje.
(4) Zunanji oddelek državnega odvetništva v Kopru
zastopa subjekte pred Okrajnim sodiščem v Kopru, Okrajnim sodiščem v Ilirski
Bistrici, Okrajnim sodiščem v Piranu, Okrajnim sodiščem v Postojni, Okrajnim
sodiščem v Sežani, Okrožnim sodiščem v Kopru, Delovnim sodiščem v Kopru,
Upravnim sodiščem Republike Slovenije – zunanjim oddelkom v Novi Gorici, pred
Višjim sodiščem v Kopru, Višjim delovnim in socialnim sodiščem, Vrhovnim
sodiščem Republike Slovenije in Ustavnim sodiščem Republike Slovenije, kadar je
na prvi stopnji odločalo sodišče z območja sodnega okrožja Koper.
(5) Zunanji oddelek državnega odvetništva v Kranju
zastopa subjekte pred Okrajnim sodiščem v Kranju, Okrajnim sodiščem na
Jesenicah, Okrajnim sodiščem v Radovljici, Okrajnim sodiščem v Škofji Loki,
Okrožnim sodiščem v Kranju, Delovnim in socialnim sodiščem v Ljubljani –
zunanjim oddelkom v Kranju, Upravnim sodiščem Republike Slovenije, pred Višjim
sodiščem v Ljubljani, Višjim delovnim in socialnim sodiščem, Vrhovnim sodiščem
Republike Slovenije in Ustavnim sodiščem Republike Slovenije, kadar je na prvi
stopnji odločalo sodišče z območja sodnega okrožja Kranj.
(6) Zunanji oddelek državnega odvetništva v Murski
Soboti zastopa subjekte pred Okrajnim sodiščem v Murski Soboti, Okrajnim
sodiščem v Gornji Radgoni, Okrajnim sodiščem v Lendavi, Okrajnim sodiščem v
Ljutomeru, Okrožnim sodiščem v Murski Soboti, Delovnim sodiščem v Mariboru – zunanjim
oddelkom v Murski Soboti, Upravnim sodiščem Republike Slovenije – zunanjim
oddelkom v Mariboru, pred Višjim sodiščem v Mariboru, Višjim delovnim in
socialnim sodiščem, Vrhovnim sodiščem Republike Slovenije in Ustavnim sodiščem
Republike Slovenije, kadar je na prvi stopnji odločalo sodišče z območja
sodnega okrožja Murska Sobota.
(7) Zunanji oddelek državnega odvetništva v Novi Gorici
zastopa subjekte pred Okrajnim sodiščem v Novi Gorici, Okrajnim sodiščem v
Ajdovščini, Okrajnim sodiščem v Idriji, Okrajnim sodiščem v Tolminu, Okrožnim
sodiščem v Novi Gorici, Delovnim sodiščem v Kopru – zunanjim oddelkom v Novi
Gorici, Upravnim sodiščem Republike Slovenije – zunanjim oddelkom v Novi
Gorici, pred Višjim sodiščem v Kopru, Višjim delovnim in socialnim sodiščem,
Vrhovnim sodiščem Republike Slovenije in Ustavnim sodiščem Republike Slovenije,
kadar je na prvi stopnji odločalo sodišče z območja sodnega okrožja Nova
Gorica.
(8) Zunanji oddelek državnega odvetništva v Novem mestu zastopa
subjekte pred Okrajnim sodiščem v Novem mestu, Okrajnim sodiščem v Brežicah,
Okrajnim sodiščem v Črnomlju, Okrajnim sodiščem v Krškem, Okrajnim sodiščem v
Sevnici, Okrajnim sodiščem v Trebnjem, Okrožnim sodiščem v Novem mestu,
Okrožnim sodiščem v Krškem, Delovnim in socialnim sodiščem v Ljubljani –
zunanjim oddelkom v Brežicah in zunanjim oddelkom v Novem mestu, Upravnim
sodiščem Republike Slovenije, pred Višjim sodiščem v Ljubljani, Višjim delovnim
in socialnim sodiščem, Vrhovnim sodiščem Republike Slovenije in Ustavnim
sodiščem Republike Slovenije, kadar je na prvi stopnji odločalo sodišče z
območja sodnega okrožja Novo mesto in Krško.
(9) Zunanji oddelek državnega odvetništva na Ptuju
zastopa subjekte pred Okrajnim sodiščem na Ptuju, Okrajnim sodiščem v Ormožu,
Okrožnim sodiščem na Ptuju, Delovnim sodiščem v Mariboru – zunanjim oddelkom na
Ptuju, Upravnim sodiščem Republike Slovenije – zunanjim oddelkom v Mariboru,
pred Višjim sodiščem v Mariboru, Višjim delovnim in socialnim sodiščem,
Vrhovnim sodiščem Republike Slovenije in Ustavnim sodiščem Republike Slovenije,
kadar je na prvi stopnji odločalo sodišče z območja sodnega okrožja Ptuj.
8. člen
(začetek veljavnosti)
Ta pravilnik začne veljati 20. novembra 2017.
Št. 007-284/2017
Ljubljana, dne 15. novembra 2017
EVA 2017-2030-0023
mag. Goran Klemenčič l.r.
Minister
za pravosodje