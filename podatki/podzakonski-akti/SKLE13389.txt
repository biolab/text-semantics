1. člen
(namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES (UL L št. 331 z dne 15. decembra 2010, str. 12, zadnjič spremenjena
z Uredbo (EU) 2019/2175 Evropskega parlamenta in Sveta z dne 18. decembra 2019
o spremembi Uredbe (EU) št. 1093/2010 o ustanovitvi Evropskega nadzornega
organa (Evropski bančni organ), Uredbe (EU) št. 1094/2010 o ustanovitvi
Evropskega nadzornega organa (Evropski organ za zavarovanja in poklicne
pokojnine), Uredbe (EU) št. 1095/2010 o ustanovitvi Evropskega nadzornega
organa (Evropski organ za vrednostne papirje in trge), Uredbe EU št. 600/2014 o
trgih finančnih instrumentov, Uredbe (EU) 2016/1011 o indeksih, ki se
uporabljajo kot referenčne vrednosti v finančnih instrumentih in finančnih
pogodbah ali za merjenje uspešnosti investicijskih skladov, in Uredbe (EU)
2015/847 o informacijah, ki spremljajo prenose sredstev (UL L št. 334 z dne 27.
decembra 2019, str. 1); v nadaljevanju: Uredba (EU) št. 1093/2010 dne 22.
novembra 2022 sprejel Smernice o uporabi rešitev za sklepanje poslovnega
razmerja s stranko na daljavo v skladu s členom 13(1) Direktive (EU) 2015/849
(EBA/GL/2022/15; v nadaljevanju: smernice).
(2) Smernice določajo korake, ki jih kreditne in finančne
institucije upoštevajo pri sklepanju poslovnih razmerij na daljavo in kadar
sklepanje poslovnega razmerja izvajajo prek tretjih oseb, ter politike,
postopke in kontrole, ki jih morajo v zvezi s tem sprejeti.
(3) Smernice so naslovljene na:
a)    
kreditne in finančne institucije iz prvega in drugega odstavka 3. člena
Direktive (EU) 2015/849 Evropskega parlamenta in Sveta z dne 20. maja 2015 o
preprečevanju uporabe finančnega sistema za pranje denarja ali financiranje
terorizma, spremembi Uredbe (EU) št. 648/2012 Evropskega parlamenta in Sveta
ter razveljavitvi Direktive 2005/60/ES Evropskega parlamenta in Sveta ter
Direktive Komisije 2006/70/ES (UL L 141 z dne 5. junija 2015, stran 73, zadnjič
spremenjena z Direktivo (EU) 2019/2177 Evropskega parlamenta in Sveta z dne 18.
decembra 2019 o spremembi Direktive 2009/138/ES o začetku opravljanja in
opravljanju dejavnosti zavarovanja in pozavarovanja (Solventnost II), Direktive
2014/65/EU o trgih finančnih instrumentov in Direktive (EU) 2015/849 o
preprečevanju uporabe finančnega sistema za pranje denarja ali financiranje
terorizma (UL L št. 334 z dne 27. decembra 2019, str. 155) ter
b)    
pristojne organe, odgovorne za nadzor skladnosti kreditnih in finančnih
institucij pri izvajanju njihovih obveznosti v zvezi s preprečevanjem pranja
denarja in financiranjem terorizma.
2. člen
(vsebina sklepa in obseg uporabe smernic)
(1) Banka Slovenije s tem sklepom določa uporabo smernic in
vseh njenih prihodnjih sprememb, če ne bo za posamezno spremembo smernic
odločila drugače za naslednje zavezance, za nadzor nad katerimi je v skladu z
ZPPDFT-2 pristojna Banka Slovenije, in sicer:
a)    
banke in podružnice bank iz 1. točke prvega odstavka 4. člena ZPPDFT-2,
b)    
hranilnice iz 2. točke prvega odstavka 4. člena ZPPDFT-2,
c)    
plačilne institucije in podružnice plačilnih institucij iz 3. točke
prvega odstavka 4. člena ZPPDFT-2,
d)    
izdajatelje elektronskega denarja in podružnice izdajateljev
elektronskega denarja iz 14. točke prvega odstavka 4. člena ZPPDFT-2,
e)    
menjalce iz 15. točke prvega odstavka 4. člena ZPPDFT-2.
(2) Zavezanci iz prejšnjega odstavka v celoti upoštevajo
določbe smernic.
(3) Banka Slovenije pri opravljanju nalog in pristojnosti
nadzora v skladu z ZBan-3, ZPlaSSIED, ZDP-2 in ZPPDFT-2 v celoti upošteva
določbe smernic v delu, v katerem se nanašajo na izvajanje nalog in pooblastil
pristojnega organa.
(4) Pri odstavkih 15, 25 in 45 Smernic zavezanci in Banka
Slovenije opustijo določene ukrepe samo, kadar je shema elektronske
identifikacije ravni zanesljivosti visoka. Smiselno enako velja tudi v drugih
primerih, kadar ZPPDFT-2 določa strožje zahteve, tako da zavezanci in Banka
Slovenije upoštevajo določbe zakona in predpisov, sprejetih na njegovi podlagi,
ki so strožji.
3. člen
(uveljavitev sklepa)
Ta sklep začne veljati petnajsti dan po njegovi objavi v
Uradnem listu Republike Slovenije, uporabljati pa se začne 2. 10. 2023.
Ljubljana, dne 23. maja 2023
Boštjan Vasle
predsednik
Sveta Banke Slovenije