Namen in cilji
1. člen
(1) S tem Aktom se določata način in postopek
preverjanja izpolnjevanja pogojev za napredovanje javnih uslužbencev na
delovnem mestu v višji plačni razred (v nadaljnjem besedilu: napredovanje
javnih uslužbencev v plačne razrede) v Zavodu Republike Slovenije za
zaposlovanje (v nadaljnjem besedilu: Zavod).
(2) Javni uslužbenec napreduje v plačni razred vsaka tri
leta, če izpolnjuje predpisane pogoje.
Opredelitev pojmov
2. člen
V Aktu uporabljeni izrazi imajo naslednji pomen:
(1) Napredovalno obdobje je čas od zadnjega napredovanja
oziroma prve zaposlitve v javnem sektorju, v katerem javni uslužbenec pridobi
tri letne ocene, ki mu omogočajo napredovanje. Za napredovalno obdobje se
upošteva čas, ko je delavec delal na delovnih mestih, za katere je predpisana
enaka stopnja strokovne izobrazbe.
(2) Ocenjevalno obdobje je obdobje od 1. januarja
do 31. decembra, v katerem se javnega uslužbenca oceni.
(3) Letna ocena delovne uspešnosti je ocena, ki jo
generalni direktor oziroma javni uslužbenec po pooblastilu generalnega direktorja
v ocenjevalnem obdobju določi podrejenemu.
Način in postopek preverjanja izpolnjevanja pogojev za
napredovanje
3. člen
(Način preverjanja izpolnjevanja pogojev)
(1) Preverjanje izpolnjevanja pogojev se izvede na
podlagi treh letnih ocen delovne uspešnosti. Letna ocena delovne uspešnosti se
opravi ob upoštevanju:
-       
rezultatov dela,
-       
samostojnosti, ustvarjalnosti in natančnosti pri opravljanju dela,
-       
zanesljivosti pri opravljanju dela,
-       
kvalitete sodelovanja in organizacije dela ter
-       
drugih sposobnosti v zvezi z opravljanjem dela.
(2) Ocena delovne uspešnosti javnega uslužbenca je
lahko: odlično, zelo dobro, dobro, zadovoljivo in nezadovoljivo ter pomeni:
-       
odlično: odlično opravljeno delo, to je visoko nad pričakovanji glede na
kriterije ocenjevanja;
-       
zelo dobro: zelo dobro opravljeno delo, to je nad pričakovanji glede na kriterije
ocenjevanja;
-       
dobro: dobro opravljeno delo, to je v skladu s pričakovanji glede na
kriterije ocenjevanja;
-       
zadovoljivo: zadovoljivo opravljeno delo, to je delno pod pričakovanji
glede na kriterije ocenjevanja;
-       
nezadovoljivo: nezadovoljivo opravljeno delo, to je v celoti pod
pričakovanji glede na kriterije ocenjevanja.
(3) Podrobnejša opredelitev kriterijev po elementih
delovne uspešnosti iz drugega odstavka tega člena je v Prilogi Ill.
4. člen
(Postopek ocenjevanja)
(1) Javne uslužbence, ki so zaposleni za določen ali
nedoločen čas, za polni delovni čas ali delovni čas, krajši od polnega
delovnega časa, se oceni enkrat letno.
(2) Postopek ocenjevanja javnega uslužbenca se izvede
vsako leto najkasneje do 25. februarja tekočega leta za preteklo leta.
(3) Ocenijo se vsi javni uslužbenci, ki so v preteklem
koledarskem letu opravljali delo najmanj šest mesecev. Ocenijo se tudi tisti
javni uslužbenci, ki so bili odsotni več kot šest mesecev zaradi napotitve s
strani delodajalca, zaradi poškodbe pri delu, poklicne bolezni in starševskega
varstva (porodniški dopust).
(4) V roku iz drugega odstavka tega člena generalni
direktor oziroma javni uslužbenec, ki ga pooblasti generalni
direktor, izpolni Ocenjevalni list za oceno delovne uspešnosti javnega
uslužbenca v ocenjevalnem obdobju (Priloga I) ter javnega uslužbenca seznani s
pisno oceno in utemeljitvijo. Zbirni podatki o ocenah v napredovalnem obdobju
se vpisujejo v Evidenčni list napredovanja javnega uslužbenca v napredovalnem
obdobju (Priloga II). Ocenjevalni in evidenčni listi (originalni izvodi) se
hranijo v osebni mapi javnega uslužbenca.
(5) Za javne uslužbence, ki na podlagi določb tretjega
odstavka tega člena niso ocenjeni, se izpiše ocenjevalni list z utemeljitvijo.
Javni uslužbenec se oceni ob naslednjem roku ocenjevanja iz drugega odstavka
tega člena.
5. člen
(Postopek preverjanja izpolnjevanja pogojev)
(1) Postopek preverjanja izpolnjevanja pogojev za
napredovanje se izvede do 25. oktobra vsako leto za vse javne uslužbence. Ocene
se točkujejo, in sicer ocena odlično s 5 točkami, ocena zelo dobro s 4
točkami, ocena dobro s 3 točkami in ocena zadovoljivo z 2 točkama. Ocena
nezadovoljivo se ne točkuje. Točke se vpišejo v Evidenčni list napredovanja
javnega uslužbenca v napredovalnem obdobju (Priloga II). Preverjanje
izpolnjevanja pogojev se ugotovi na podlagi seštevka treh letnih ocen.
(2) Za en plačni razred napredujejo tisti javni
uslužbenci, ki v napredovalnem obdobju dosežejo:
-       
ob prvem in drugem napredovanju najmanj 11 točk,
-       
ob tretjem in četrtem najmanj 12 točk,
-       
ob petem najmanj 13 točk,
-       
ob nadaljnjih napredovanjih najmanj 14 točk.
(3) Javni uslužbenci, ki izpolnjujejo predpisane pogoje,
lahko napredujejo za največ dva plačna razreda, če ob prvem napredovanju
dosežejo najmanj 14 točk, ob nadaljnjih napredovanjih pa 15 točk.
(4) Javnemu uslužbencu, ki na podlagi seštevka treh
letnih ocen ni zbral zadostnega števila točk za napredovanje, se ponovno
preveri izpolnjevanje pogojev za napredovanje naslednje leto ob preverjanju
izpolnjevanja pogojev za napredovanje. Javni uslužbenec napreduje, ko doseže
tri ocene, ki skupaj pomenijo izpolnitev pogojev za napredovanje. Pri tem se
upoštevajo tri najugodnejše ocene v obdobju od zadnjega napredovanja.
(5) Ne glede na določbe drugega, tretjega in četrtega
odstavka tega člena napreduje javni uslužbenec za en plačni razred, če je od
zadnjega napredovanja oziroma prve zaposlitve preteklo najmanj šest let in je v
tem obdobju dosegel povprečno oceno najmanj dobro.
(6) Vsak plačni razred, dosežen z napredovanjem ali z
uvrstitvijo nad plačni razred delovnega mesta, se šteje za eno napredovanje.
6. člen
(Ugotavljanje izpolnjevanja pogojev za napredovanje)
Izpolnjevanje pogojev za napredovanje javnih uslužbencev na
predlog Službe za kadrovske in organizacijske zadeve ter razvoj ugotovi
generalni direktor.
7. člen
(Obvestilo o napredovanju)
(1) O izpolnitvi pogojev za napredovanje javnega
uslužbenca v plačne razrede se javnega uslužbenca obvesti s pisnim obvestilom o
napredovanju, ki vsebuje podatke o številu plačnih razredov napredovanja in o
plačnem razredu osnovne plače.
(2) Javnemu uslužbencu se hkrati z Obvestilom o
napredovanju izroči predlog Aneksa k pogodbi o zaposlitvi oziroma predlog
Pogodbe o zaposlitvi.
(3) Obvestilo in pisni predlog aneksa morata biti
javnemu uslužbencu izročena najkasneje 30. novembra.
8. člen
(Napredovanje in ocenjevanje generalnega direktorja,
njegovega namestnika in pomočnikov generalnega direktorja)
(1) Generalni direktor, namestnik generalnega direktorja
in pomočnik generalnega direktorja ne napredujejo, uspešnost njihovega dela pa
se ocenjuje. Oceno delovne uspešnosti sprejme Svet Zavoda.
(2) Generalnemu direktorju, namestniku generalnega
direktorja in pomočniku generalnega direktorja se za posamezno leto mandata
določi ocena delovne uspešnosti na naslednji način:
-       
za leto, ko je na podlagi Akta, ki ureja merila za ugotavljanje delovne
uspešnosti direktorjev s področja dela, družine in socialnih zadev, prejel
redno delovno uspešnost v višini več kot 50 odstotkov, se mu določi ocena
odlično;
-       
za leta, ko je prejel redno delovno uspešnost v višini do 50 odstotkov,
se mu določi ocena zelo dobro;
-       
za leta, ko ni prejel sredstev za redno delovno uspešnost, se mu določi
ocena dobro.
(3) Generalnemu direktorju, namestniku generalnega
direktorja in pomočniku generalnega direktorja se ob prenehanju mandata ob
razporeditvi na novo delovno mesto upošteva število napredovanj, ki bi jih
lahko dosegel, če bi na tem delovnem mestu napredoval vsaka tri leta.
(4) Plačni razred, dosežen na podlagi napredovanj v
skladu s tem členom, ne sme preseči najvišjega plačnega razreda delovnega
mesta, na katerega je generalni direktor, namestnik generalnega direktorja in
pomočnik generalnega direktorja razporejen po prenehanju mandata.
(5) Generalni direktor, namestnik generalnega direktorja
in pomočnik generalnega direktorja po prenehanju mandata ne napreduje na
podlagi določb tega člena, če je bil razrešen iz krivdnih razlogov.
9. člen
(Preizkus ocene)
(1) Javni uslužbenec, ki ni bil ocenjen oziroma, ki se
ne strinja z oceno, lahko v osmih delovnih dneh od poteka roka za ocenitev
oziroma od seznanitve z oceno zahteva, da se ga oceni oziroma zahteva preizkus
ocene pred komisijo, ki jo imenuje generalni direktor v roku 15 dni od vložitve
zahteve za preizkus ocene.
(2) Komisijo iz prejšnjega odstavka sestavljajo trije
javni uslužbenci, ki imajo najmanj enako stopnjo izobrazbe, kot se zahteva za
delovno mesto javnega uslužbenca, ki je zahteval preizkus ocene.
(3) Neposredno nadrejeni in javni uslužbenec, ki zahteva
preizkus ocene, imata pravico do udeležbe v preizkusu ocene. Komisija opravi
preizkus ocene oziroma naloži delodajalcu, da javnega uslužbenca oceni
najkasneje v 15 dneh od njenega imenovanja.
(4) O preizkusu ocene se vodi zapisnik. Komisija o
preizkusu ocene odloči s sklepom.
(5) Odločitev komisije je dokončna.
(6) Veljavna ocena je ocena, s katero je bil seznanjen
javni uslužbenec, v primeru zahteve za preizkus ocene pa ocena, ki jo določi
komisija iz tega člena in je javnemu uslužbencu vročena.
(7) Zoper oceno komisije lahko javni uslužbenec
uveljavlja sodno varstvo v skladu z zakoni, ki urejajo delovna razmerja.
(8) Če delodajalec v roku iz tretjega odstavka tega
člena javnega uslužbenca ne oceni, lahko javni uslužbenec neposredno uveljavlja
sodno varstvo v skladu z zakoni, ki urejajo delovna razmerja.
(9) Če javni uslužbenec na osnovi veljavne ocene iz
šestega odstavka tega člena izpolni pogoje za napredovanje v skladu s tem
Aktom, napreduje od 1. aprila v letu, ko izpolni pogoje za napredovanje v
višji plačni razred.
10. člen
(lzplačilo plače na podlagi napredovanja)
(1) Javni uslužbenec napreduje in pridobi pravico do
plače na osnovi plačnega razreda, pridobljenega z napredovanjem, s 1. decembrom
v letu, ko izpolni pogoje za napredovanje v višji plačni razred.
(2) Pri prehodu na drugo delovno mesto v okviru javnega sektorja
se javnemu uslužbencu napredovalno obdobje ne prekine v primeru, če zasede
delovno mesto v istem ali nižjem tarifnem razredu v isti plačni podskupini ali
na istovrstnih oziroma sorodnih delovnih mestih v različnih plačnih
podskupinah.
(3) V primeru iz prejšnjega odstavka mora neposredno
odgovorna oseba delodajalca, pri katerem je bil javni uslužbenec zaposlen večji
del ocenjevalnega obdobja, le-tega oceniti in mu kopijo ocene izročiti,
originali pa ostanejo shranjeni v osebni mapi javnega uslužbenca.
(4) Ne glede na določbo tretjega odstavka 4. člena
tega Akta mora Služba za kadrovske in organizacijske zadeve ter razvoj
poskrbeti, da javnemu uslužbencu neposredno nadrejeni izvede postopek
ocenjevanja in javnega uslužbenca oceni v primerih, ko je javni uslužbenec na
Zavodu zaposlen manj kot 6 mesecev in se zaposli pri drugem delodajalcu v
javnem sektorju.
11. člen
(Spremljanje izvajanja)
(1) Služba za kadrovske in organizacijske zadeve ter
razvoj vsako leto preveri, ali so ocenjeni vsi zaposleni javni uslužbenci v
preteklem letu, ki so upravičeni do letne ocene delovne uspešnosti in če so izpolnjeni
evidenčni listi za javne uslužbence, ki izpolnjujejo s tem aktom določene
pogoje za napredovanje. Na podlagi evidenčnih listov se jim izda Obvestilo o
izpolnjevanju pogojev napredovanja v višji plačni razred in Aneks oziroma
Pogodbo o zaposlitvi zaradi napredovanja.
(2) Služba za kadrovske in organizacijske zadeve ter
razvoj vodi seznam javnih uslužbencev, ki so s 1. decembrom izpolnili pogoje za
napredovanje.
(3) Služba za kadrovske in organizacijske zadeve ter
razvoj po revidiranem letnem poslovnem poročilu predloži Svetu Zavoda v sprejem
predlog letne ocene delovne uspešnosti generalnega direktorja in njegovega
namestnika.
(4) Matrika s seznamom
spremljajočih dokumentov, odgovornih izvajalcev in prejemnikov


Zapis 

Podpisnik

Prejemnik

Časovna opredelitev


1

Letna ocena delovne uspešnosti – ocenjevalni list z letno
  oceno delovne uspešnosti se izpolni 
v kadrovsko informacijskem sistemu

Vodja OE 
po pooblastilu GD

E osebna mapa JU

15. marec 
v tekočem letu 


2

Evidenčni list za tekoče leto – preverjanje izpolnjevanja
  pogojev za napredovanje

GD in JU po pooblastilu GD

E osebna mapa JU

25. oktober 
v tekočem letu


3

Obvestilo o izpolnjevanju pogojev napredovanja v višji
  plačni razred in Aneks/pogodba
o napredovanju

GD

E osebna mapa JU 
in JU

30. november 
v tekočem letu


4

Seznam JU, ki napredujejo v tekočem letu

Vodja – direktor področja SKOZR

Zbirka dok gradiva 
v SKOZR

5. december 
v tekočem letu


5

Zahteva za preizkus ocene

Javni uslužbenec

GD 
SKOZR

8 dni po seznanitvi z oceno/
do 23. marca,
če ni ocenjen


6

Imenovanje komisije za preizkus ocene 
in preizkus ocene

GD

Člani komisije, 
JU 
SKOZR

V skladu z 9. členom Akta


7

Sklep komisije o preizkusu ocene

Predsednik komisije

JU 
Vodja JU 
SKOZR

V skladu z 9. členom Akta


8

Predlog Ocene GD in namestnika GD

SKOZR

Člani Sveta Zavoda, 
GD in namestnik GD

Po revidiranem letnem poslovnem poročilu


9

Sklep Sveta Zavoda o potrjeni oceni za GD in namestnika
  GD

Predsednik Sveta Zavoda (predlog)

Člani Sveta Zavoda, 
GD in namestnik GD 
SKOZR

Po revidiranem letnem poslovnem poročilu



Priloga
I: Ocenjevalni list za oceno delovne uspešnosti javnega uslužbenca v
ocenjevalnem obdobju
Priloga
II: Evidenčni list napredovanja javnega uslužbenca v napredovalnem obdobju
Priloga
III: Podrobnejša opredelitev elementov delovne uspešnosti javnega uslužbenca

Akt o napredovanju javnih uslužbencev Zavoda
Republike Slovenije za zaposlovanje v višji plačni razred (Uradni list RS, št. 40/17) vsebuje naslednje končne določbe:
»Končne določbe
12. člen
Z veljavnostjo tega akta preneha veljati Pravilnik Zavoda
Republike Slovenije za zaposlovanje o napredovanju javnih uslužbencev v višji
plačni razred (Uradni list RS, št. 9/09).
Ta Akt začne veljati petnajsti dan po objavi v Uradnem listu
Republike Slovenije.«.

Akt o spremembah Akta o napredovanju javnih
uslužbencev Zavoda Republike Slovenije za zaposlovanje v višji plačni razred
(Uradni list RS, št. 30/19) vsebuje naslednjo končno določbo:
»KONČNA DOLOČBA
3. člen
Ta akt začne veljati naslednji dan po objavi v Uradnem listu
Republike Slovenije.«.

Akt o spremembah Akta o napredovanju javnih
uslužbencev Zavoda Republike Slovenije za zaposlovanje v višji plačni razred
(Uradni list RS, št. 181/21) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
(1) Postopek preverjanja izpolnjevanja pogojev za
napredovanje v letu 2021, ki je bil izveden na podlagi Akta, se za javne
uslužbence, ki jim je napredovalno obdobje začelo teči v letu 2018 od vključno
2. aprila 2018 do vključno 1. decembra 2018, izvede ponovno ob upoštevanju
spremenjenih 5., 7. in 8. člena Uredbe o spremembah Uredbe o napredovanju
javnih uslužbencev v plačne razrede Uradni list RS, št. 121/21.
(2) Pri postopku preverjanja izpolnjevanja pogojev za
napredovanje v letu 2021 za javne uslužbence iz prejšnjega odstavka se
upoštevajo veljavne ocene delovne uspešnosti javnih uslužbencev za leto 2020.
(3) Ta akt začne veljati naslednji dan po objavi v Uradnem
listu Republike Slovenije.«.