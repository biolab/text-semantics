1. člen
S tem pravilnikom se določajo vrsta, oblika in način dajanja podatkov
za odmero dohodnine za leto 2009.
2. člen
(1) Zavezanci za dajanje podatkov, določeni v prvem, drugem
in šestem odstavku 337. člena, prvem odstavku 338. člena ter v 339. členu Zakon
o davčnem postopku (Uradni list RS, št. 117/06, 24/08 – ZDDKIS, 125/08, 20/09 –
ZDoh-2D in 110/09, v nadaljnjem besedilu: ZDavP-2), dostavijo podatke po
vrstah, v obliki in na način, določen v Prilogi, ki je sestavni del tega
pravilnika.
(2) Podatki za odmero dohodnine se pošljejo davčnemu organu
in zavezancem za dohodnino najpozneje do 1. Februarja 2010.
3. člen
Podatki se pošljejo v elektronski obliki po sistemu eDavki na
spletni naslov http://edavki.durs.si.
4. člen
(1) Če pri zavezancu za dajanje podatkov nastopijo statusne spremembe
zaradi združitve in delitve, predloži podatke za odmero dohodnine ustrezen
pravni naslednik.
(2) Ob stečaju ali likvidaciji zavezanca za dajanje podatkov,
kadar ni pravnega naslednika, pošlje podatke za odmero dohodnine stečajni ali
likvidacijski upravitelj.
(3) Ob prenehanju obstoja zavezanca za dajanje podatkov iz
drugih razlogov pošlje podatke pravna oziroma fizična oseba, pri kateri se
hranijo poslovne knjige in knjigovodska dokumentacija.
5. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-580/2009
Ljubljana, dne 30. decembra 2009
EVA 2009-1611-0007
dr. Franc Križanič l.r.
Minister
za finance

Priloga:
Vrsta, oblika in način dajanja podatkov za odmero dohodnine za leto 2009