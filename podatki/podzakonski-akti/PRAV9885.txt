1. člen
(1) S tem pravilnikom se določajo
oblika in način dostave podatkov o dohodku od prihrankov v obliki plačil
obresti, ki jih morajo plačilni zastopniki v skladu z določbami 10. podpoglavja
prvega poglavja petega dela Zakona o davčnem postopku (Uradni list RS, št.
117/06, 24/08 – ZDDKIS, 125/08, 20/09 – ZDoh-2D in 110/09; v nadaljnem
besedilu: ZDavP-2) dostaviti pristojnemu davčnemu organu.
(2) Plačilni zastopnik predloži
podatke o dohodku od prihrankov v obliki plačil obresti v obliki in na način,
določen v prilogi, ki je sestavni del tega pravilnika.
2. člen
(1) Plačilni zastopnik mora
Generalnemu davčnemu uradu Davčne uprave Republike Slovenije do
28. februarja tekočega leta dostaviti vse podatke v zvezi s plačili
dohodka od prihrankov v obliki plačil obresti, ki so bila opravljena ali
prejeta oziroma zagotovljena v preteklem letu.
(2) Plačilni zastopnik predloži
podatke davčnemu organu v elektronski obliki z vložitvijo elektronskega obrazca
skozi portal za registrirane uporabnike (osebni portal) sistema eDavki
(http://eDavki.durs.si), skladno z navodili za registracijo v sistem in uporabo
sistema, ki so, vključno s predpisano shemo XML elektronskih obrazcev,
objavljena na portalu sistema eDavki.
3. člen
(1) Ob statusnih spremembah plačilni
zastopnik predloži podatke o izplačilih upravičenim lastnikom ali subjektom
njihov pravni naslednik.
(2) Za podjetja v stečaju ali
likvidaciji, kjer ni pravnega nasledstva, pošlje podatke stečajni ali
likvidacijski upravitelj.
(3) Ob prenehanju obstoja plačilnega
zastopnika iz drugih razlogov pošlje podatke pravna ali fizična oseba, pri
kateri se hranijo poslovne knjige in knjigovodska dokumentacija, v roku enega
meseca po prenehanju.

Priloga:
Oblika in način dostave podatkov o dohodku od prihrankov v obliki plačil
obresti v elektronski obliki XML

Pravilnik o obliki in načinu dostave podatkov
o dohodku od prihrankov v obliki plačil obresti (Uradni list RS, št. 114/09)
vsebuje naslednji končni določbi:
»4. člen
Z dnem uveljavitve tega pravilnika preneha
veljati Pravilnik o dajanju podatkov o dohodku od prihrankov v obliki plačil
obresti (Uradni list RS, št. 9/07).
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obliki in načinu dostave podatkov o dohodku od prihrankov v obliki
plačil obresti (Uradni list RS, št. 103/10) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.