Namen parlamentarne preiskave je:
-       
ugotoviti, ali je bil glavni namen prodaje državnega podjetja Sistemska
tehnika s strani takratne vlade brez razpisa in brez preverbe cen ter kvalitete
omogočiti pridobitev več sto milijonov evrov vrednega posla za dobavo
osemkolesnikov Viator & Vektor, ki ga je takrat kapitalsko obvladoval
Zdenko Pavček, pripadnik takrat vladajoče stranke;
-       
ugotoviti, zakaj pri vrednotenju Sistemske tehnike niso bila upoštevana
znana dejstva o tem, da se podjetje kupuje zato, da bi preko licence za
osemkolesnike, ki bi jo pridobilo od avstrijskega podjetja Steyr, brez razpisa
in brez preverbe cen pridobilo več stomilijonski posel za osemkolesnike;
-       
ugotoviti, zakaj za dobavo osemkolesnikov ni bil objavljen javni razpis,
pač pa je v času tedanje vlade, ki jo je vodil mag. Anton Rop, obrambni
minister Grizold dne 20. 8. 2004 brez preverbe cen podpisal pismo o nameri s
Sistemsko tehniko o dobavi osemkolesnikov;
-       
ugotoviti, ali je bil podpis pisma o nameri z dne 20. 8. 2004 za nakup
osemkolesnikov izveden skladno s predpisi in usmeritvami, ki jih je sprejel
bodisi državni zbor bodisi vlada;
-       
ugotoviti, ali je bil postopek pred podpisom pisma o nameri
transparenten in predvsem, kakšna je bila cena osemkolesnikov, ko se je pismo o
nameri podpisalo;
-       
ugotoviti, ali je v času podpisa pisma o nameri obstajal izdelek (osemkolesnik),
ki je bil predmet pisma o nameri;
-       
ugotoviti, ali je mednarodni tender za nabavo, ki ga je objavilo
Ministrstvo za obrambo v času vlade, ki jo je vodil Janez Janša, preprečil
namere Zdenku Pavčku po pridobitvi več stomilijonskega posla brez javnega
razpisa, saj je bila ponudba Patrie oziroma Rotisa za cca 50 milijonov evrov
nižja od ponudbe Sistemske tehnike;
-       
ugotoviti, ali je Sistemska tehnika v trenutku, ko jo je vlada, ki jo je
vodil mag. Anton Rop, prodala Zdenku Pavčku, imela sklenjene pogodbe z državo
oziroma Ministrstvom za obrambo za dobavo pehotnih vozil 6x6 in v kakšni
vrednosti;
-       
ugotoviti, zakaj vlada, ki jo je vodil mag. Anton Rop, deleža v
Sistemski tehniki ni prodala neposredno avstrijskemu Steyrju, pač pa ga je
prodala Zdenku Pavčku, kasneje pa je ta prodal manjši delež (29 %) avstrijskemu
Steyrju in zanj prejel več, kot je plačal za 80 % delež državi; predvsem pa je
s tem pridobil licenco za osemkolesnike, ki bi mu brez razpisa na podlagi pisma
o nameri, ki ga je podpisal takratni obrambni minister Grizold dne 20. 8. 2004,
omogočila več stomilijonski posel z državo;
-       
ugotoviti, ali so bile v ozadju tega posla strankarske povezave takrat
vladajoče LDS;
-       
ugotoviti politično odgovornost takratnih nosilcev javnih funkcij;
-       
ugotoviti, ali se je zaradi kasnejše odločitve vlade, ki jo je vodil
Janez Janša, ko je za nabavo osemkolesnikov Ministrstvo za obrambo objavilo
mednarodni tender, na katerem ni bila izbrana ponudba Sistemske tehnike, pač pa
konkurenčna ponudba finske Patrie, s tem pa se podjetju Viator & Vektor
oziroma Zdenku Pavčku ni realiziral več stomilijonski posel, sprožila politična
gonja zoper posel s Patrio in to kljub temu, da je bila ponudba Patrie mnogo
boljša kot ponudba Sistemske tehnike;
-       
ugotoviti, za koliko bi bil oškodovan državni proračun, če realizacije
pisma o nameri o dobavi osemkolesnikov preko Sistemske tehnike z dne 20. 8.
2004 ne bi preprečila vlada, ki jo je vodil Janez Janša, s tem ko je bil
objavljen mednarodni tender za dobavo osemkolesnikov.
Obseg parlamentarne preiskave je:
Preiskava naj zajame:
-       
pregled aktivnosti v zvezi s prodajo podjetja Sistemska tehnika;
-       
pregled aktivnosti v zvezi s podpisom pisma o nameri za dobavo
osemkolesnikov v času vlade, ki jo je vodil mag. Anton Rop.
Št. 020-02/13-48/8
Ljubljana, dne 25. septembra 2013
EPA 1415-VI
Državni zbor
Republike Slovenije
Janko Veber l.r.
Predsednik