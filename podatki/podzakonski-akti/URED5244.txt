1. člen
Republika Slovenija v letu 2010 izda zbirateljske kovance ob
Svetovnem prvenstvu v poletih v Planici v obsegu ter z glavnimi znamenji in
drugimi značilnostmi iz te uredbe.
2. člen
Ob Svetovnem prvenstvu v poletih v Planici Republika Slovenija
izda:
-       
zlatnike z nominalno vrednostjo 100 eurov, v količini 5000 kovancev in
skupni nominalni vrednosti 500.000 eurov, ter
-       
srebrnike z nominalno vrednostjo 30 eurov, v količini 7000 kovancev in
skupni nominalni vrednosti 210.000 eurov.
3. člen
(1) Zlatniki so izdelani iz zlata čistine 900/1000, z ravnimi
in reliefnimi površinami.
(2) Teža zlatnikov je 7 gramov, njihov premer je 24
milimetrov. Pri vsakem posameznem zlatniku je dovoljen odmik pri teži do ± 1 ‰
in pri premeru do ± 0,1 milimetra.
4. člen
(1) Srebrniki so izdelani iz srebra čistine 925/1000, z ravnimi
in reliefnimi površinami.
(2) Teža srebrnikov je 15 gramov, njihov premer je 32
milimetrov. Pri vsakem posameznem srebrniku je dovoljen odmik pri teži do ± 1 ‰
in pri premeru do ± 0,1 milimetra.
5. člen
Videz zbirateljskih kovancev iz 3. in 4. člena te uredbe:
-       
sprednja stran:
 v osrednjem delu kovanca so tri krivulje kot stilizirana naletna steza, ki
prehaja v črtovje vzgonskih vetrov. Nad njimi je izpisana številčna oznaka
nominalne vrednosti »100« oziroma »30«. Ob zgornjem robu kovanca je napis
»EURO«, ob spodnjem robu pa sta letnica »2010« in napis »SLOVENIJA«;
-       
hrbtna stran:
 osrednji motiv so tri krivulje kot stilizirana naletna steza, ki prehaja v
črtovje vzgonskih vetrov. Nad njimi je iztegnjeno telo smučarja letalca. Motiv
v spodnjem delu obkroža napis »SVETOVNO PRVENSTVO V POLETIH«, ob zgornjem robu kovanca
pa je napis »PLANICA 2010«.
6. člen
Zbirateljski kovanci, izdani na podlagi te uredbe, so okrogli
in po obodu valovito nazobčani.
7. člen
Ta uredba začne veljati naslednji dan po objavi v Uradnem listu
Republike Slovenije.
Št. 40401-1/2009/4
Ljubljana, dne 30. julija 2009
EVA 2009-1611-0132
Vlada Republike Slovenije
Borut Pahor l.r.
Predsednik