I. SPLOŠNE DOLOČBE
1. člen
Javno podjetje Agencija za radioaktivne odpadke p.o.,
Hajdrihova 2, Ljubljana, ustanovljeno z odlokom Izvršnega sveta Skupščine
Republike Slovenije (Uradni list RS, št. 5/91) in vpisano v sodni register
Temeljnega sodišča v Ljubljani, enota v Ljubljani s sklepom op. št. Srg 6920/91
z dne 13/12-1991, se s tem odlokom preoblikuje v javni gospodarski zavod (v
nadaljnjem besedilu: zavod).
2. člen
Ustanovitelj zavoda je Republika Slovenija.
Pravice in odgovornosti ustanovitelja javnega gospodarskega
zavoda izvršuje Vlada Republike Slovenije (v nadaljnjem besedilu:
ustanovitelj).
3. člen
Zavod je pravna oseba v organizacijski obliki javnega
gospodarskega zavoda.
II. FIRMA IN SEDEŽ ZAVODA
4. člen
Firma zavoda: ARAO – Agencija za radioaktivne odpadke,
Ljubljana
Prevod firme je: ARAO – Agency for Radwaste Management,
Ljubljana
Skrajšana firma zavoda: ARAO, Ljubljana
Sestavni del firme je znak zavoda. V statutu zavoda se
podrobneje opredeli vsebina in oblika tega znaka.
Sedež zavoda: Ljubljana.
III. DEJAVNOST ZAVODA
5. člen
Zavod kot gospodarsko javno službo opravlja:
-       
obdelavo radioaktivnih odpadkov in izrabljenega goriva pred odlaganjem
ter odlaganje radioaktivnih odpadkov in izrabljenega jedrskega goriva iz
jedrskih objektov za proizvodnjo energije,
-       
ravnanje z radioaktivnimi odpadki in izrabljenim gorivom, ki niso iz
jedrskih objektov za proizvodnjo energije in njihovo odlaganje,
-       
dolgoročni nadzor in vzdrževanje odlagališč rudarske in hidrometalurške
jalovine, ki nastane pri pridobivanju in izkoriščanju jedrskih mineralnih
surovin.
Dejavnosti zavoda obsegajo strokovno tehnične, organizacijske
in razvojne naloge na področju ravnanja z radioaktivnimi odpadki in izrabljenim
gorivom, ki se nanašajo zlasti na:
-       
izvajanje gospodarske javne službe,
-       
razvoj in načrtovanje,
-       
izobraževanje in informiranje v zvezi z radioaktivnimi odpadki,
-       
investicijsko načrtovanje in gospodarjenje z objekti in napravami
potrebnimi za izvajanje gospodarske javne službe.
Dejavnosti zavoda so v skladu z Uredbo o standardni
klasifikaciji dejavnosti (Uradni list RS, št. 69/97 in 17/08) razvrščene:
-       
20.130 – proizvodnja drugih anorganskih osnovnih kemikalij,
-       
38.120 – zbiranje in odvoz nevarnih odpadkov,
-       
38.220 – ravnanje z nevarnimi odpadki,
-       
38.310 – demontaža odpadnih naprav,
-       
39.000 – saniranje okolja in drugo ravnanje z odpadki,
-       
52.100 – skladiščenje,
-       
52.210 – spremljajoče storitvene dejavnosti v kopenskem prometu,
-       
52.240 – pretovarjanje,
-       
58.140 – izdajanje revij in druge periodike,
-       
63.110 – obdelava podatkov in s tem povezane dejavnosti,
-       
63.990 – drugo informiranje,
-       
68.320 – upravljanje nepremičnin za plačilo ali po pogodbi,
-       
69.103 – druge pravne dejavnosti,
-       
69.200 – računovodske, knjigovodske in revizijske dejavnosti; davčno
svetovanje,
-       
70.210 – dejavnost stikov z javnostjo,
-       
70.220 – drugo podjetniško in poslovno svetovanje,
-       
71.121 – geofizikalne meritve, kartiranje,
-       
71.129 – druge inženirske dejavnosti in tehnično svetovanje,
-       
71.200 – tehnično preizkušanje in analiziranje,
-       
72.190 – raziskovalna in razvojna dejavnost na drugih področjih
naravoslovja in tehnologije,
-       
72.200 – raziskovalna in razvojna dejavnost na področju družboslovja in
humanistike,
-       
73.200 – raziskovanje trga in javnega mnenja,
-       
74.900 – drugje nerazvrščene strokovne in tehnične dejavnosti,
-       
77.400 – dajanje pravic uporabe intelektualne lastnine v zakup, razen
avtorsko zaščitenih del,
-       
82.190 – fotokopiranje, priprava dokumentov in druge posamične
pisarniške dejavnosti,
-       
82.990 – druge nerazvrščene spremljajoče dejavnosti za poslovanje,
-       
84.130 – urejanje gospodarskih področij za učinkovitejše poslovanje,
-       
85.590 – drugo nerazvrščeno izobraževanje, izpopolnjevanje in
usposabljanje,
-       
85.600 – pomožne dejavnosti za izobraževanje.
IV. VIRI IN NAČIN FINANCIRANJA DELA ZAVODA
6. člen
Sredstva za izvajanje svoje dejavnosti zavod pridobiva:
1.     
iz Sklada za financiranje razgradnje Nuklearne elektrarne Krško in
odlaganja radioaktivnih odpadkov iz Nuklearne elektrarne Krško (v nadaljnjem
besedilu: namenski sklad) za financiranje storitev obdelave radioaktivnih
odpadkov in izrabljenega goriva pred odlaganjem ter odlaganje radioaktivnih
odpadkov in izrabljenega goriva iz jedrskih objektov za proizvodnjo energije,
kamor se uvrščajo naslednje dejavnosti:
- 
umeščanje in gradnja odlagališča nizko in srednje radioaktivnih odpadkov,
- 
izdelava programa razgradnje,
- 
iskanje rešitve za odlaganje izrabljenega goriva in visoko radioaktivnih
odpadkov,
2.     
s plačili uporabnikov skladišča in odlagališča radioaktivnih odpadkov v
skladu s ceno storitev zavoda za financiranje: prevzemanja, zbiranja,
prevažanja, predhodne obdelave in skladiščenje pred odlaganjem ter odlaganje
radioaktivnih odpadkov in izrabljenega goriva, ki niso odpadki oziroma
izrabljeno gorivo iz jedrskih objektov za proizvodnjo energije,
3.     
iz proračuna ustanovitelja za financiranje:
- 
storitev prevzemanja, zbiranja, prevažanja, predhodne obdelave in
skladiščenja pred odlaganjem ter odlaganje radioaktivnih odpadkov in
izrabljenega goriva, ki niso odpadki oziroma izrabljeno gorivo iz jedrskih
objektov za proizvodnjo energije, v vrednostih, ki presegajo plačila malih
povzročiteljev radioaktivnih odpadkov znanega izvora,
- 
storitev prevzemanja, zbiranja, prevažanja, predhodne obdelave in
skladiščenje pred odlaganjem ter odlaganje radioaktivnih odpadkov in
izrabljenega goriva, ki niso odpadki oziroma izrabljeno gorivo iz jedrskih
objektov za proizvodnjo energije neznanih povzročiteljev radioaktivnih odpadkov,
- 
obratovanja in dekontaminacije centralnega skladišča radioaktivnih
odpadkov,
- 
dolgoročnega nadzora in vzdrževanja odlagališč rudarske in
hidrometalurške jalovine, ki nastane pri pridobivanju in izkoriščanju jedrskih
mineralnih surovin,
- 
dejavnosti, ki so povezane z umeščanjem in gradnjo odlagališča nizko in
srednje radioaktivnih odpadkov v deležu, ki se obračunava kot investicijski
vložek države za delovanje zavoda in je določen v nacionalnem ali operativnem
programu ravnanja z radioaktivnimi odpadki in izrabljenim gorivom,
4.     
iz drugih virov.
Zavod z namenskim skladom za vsako leto sklene pogodbo o
ureditvi medsebojnih razmerij in sofinanciranju programa dela.
Zavod z ustanoviteljem vsako leto sklene pogodbo o
financiranju dejavnosti iz proračuna.
6.a člen
Zavod za vsako leto pripravi in sprejme letni program dela in
finančni načrt, v katerem:
1.     
pregledno in natančno določi načrtovane naloge in projekte za tekoče
leto,
2.     
mora biti razvidna dinamika dela in finančna sredstva, ki so potrebna za
izvedbo,
3.     
je vsak projekt obrazložen glede na osnovni namen, pričakovane
rezultate, način izvedbe, trajanje, ocene sredstev, potrebnih za njegovo
izvedbo ter določeni viri financiranja.
V. ORGANI ZAVODA
7. člen
Organa zavoda sta upravni odbor in direktor zavoda.
8. člen
Upravni odbor ima pet članov.
Tri člane upravnega odbora imenuje ustanovitelj, enega člana
imenuje Nuklearna elektrarna Krško, enega člana pa izvolijo delavci zavoda.
Mandatna doba članov upravnega odbora traja štiri leta.
V statutu zavoda se podrobneje opredeli postopek izvolitve
oziroma imenovanje članov upravnega odbora, konstituiranje upravnega odbora,
imenovanje predsednika in druga vprašanja, ki se nanašajo na upravni odbor
zavoda.
9. člen
Upravni odbor ima naslednje pristojnosti:
-       
sprejema statut zavoda, akt o statusnih spremembah zavoda in njegove
druge splošne akte,
-       
sprejema program dela zavoda in njegov finančni načrt,
-       
sprejema akt o notranji organizaciji ter vrsti in številu delovnih mest,
-       
imenuje in razrešuje direktorja javnega zavoda,
-       
obravnava finančno poročilo zavoda.
V statutu zavoda se določijo še druge pristojnosti upravnega
odbora, opredeli način njegovega odločanja, sklicevanje in vodenje sej ter
uredijo še druga vprašanja, ki so pomembna za delovanje upravnega odbora.
10. člen
Direktor zavoda organizira in vodi delo zavoda, odgovarja za
zakonitost dela zavoda ter predstavlja in zastopa zavod.
Direktorja imenuje in razrešuje upravni odbor zavoda s
soglasjem ustanovitelja zavoda.
Mandatna doba direktorja traja štiri leta, ista oseba pa je
lahko po preteku mandata ponovno imenovana za direktorja zavoda.
Direktorja zavoda se imenuje na podlagi javnega razpisa,
pogoji in postopek imenovanja pa se določijo v statutu zavoda.
V statutu se podrobneje opredelijo pravice, obveznosti in
odgovornosti direktorja zavoda.
VI. ODGOVORNOST ZA OBVEZNOSTI ZAVODA
11. člen
Zavod je odgovoren za svoje obveznosti s sredstvi, s katerimi
razpolaga.
V pravnem prometu nastopa zavod v svojem imenu in za svoj
račun.
Ustanovitelj odgovarja le za obveznosti zavoda, ki nastanejo
z opravljanjem obvezne javne službe.
VII. PRAVICE USTANOVITELJA ZAVODA
12. člen
Ustanovitelj:
-       
daje soglasje k statutu zavoda,
-       
podaja soglasje k statusnim spremembam zavoda,
-       
daje soglasje k notranji organizaciji ter številu in vrsti delovnih
mest,
-       
daje soglasje k finančnemu načrtu in programu dela zavoda,
-       
odloča o cenah oziroma tarifah za uporabo skladišča oziroma odlagališča
radioaktivnih odpadkov,
-       
daje soglasje k imenovanju in razrešitvi direktorja zavoda,
-       
sprejme finančno poročilo in zaključni račun zavoda.
Če ustanovitelj ne da soglasja k programu dela in finančnemu
načrtu do 30. novembra, se glede financiranja zavoda uporablja program dela in
finančni načrt zavoda za preteklo leto, na podlagi katerega se sklene pogodba o
začasnem financiranju zavoda.
Če pridobljena sredstva na podlagi začasnega financiranja ne
dosegajo načrtovane višine sredstev iz finančnega načrta in je s tem ogroženo
izvajanje dejavnosti zavoda, upravni odbor zavoda o tem obvesti ustanovitelja,
pri čemer predlaga tudi ukrepe za pridobitev finančnih sredstev.
VIII. PRESEŽEK PRIHODKOV NAD ODHODKI IN POKRIVANJE
PRIMANJKLJAJA
13. člen
Presežek prihodkov nad odhodki zavod uporablja za izvajanje
svoje dejavnosti in njen razvoj.
O izvedbi prioritetnih nalog pri uporabi presežka dohodkov nad
odhodki odloča po predlogu direktorja upravni odbor zavoda.
K odločitvi iz prejšnjega odstavka je potrebno pridobiti
soglasje ustanovitelja.
14. člen
O načinu in višini pokrivanja primanjkljaja, ki ga ni mogoče
pokriti iz drugih razpoložljivih sredstev zavoda, odloča ustanovitelj na
predlog upravnega odbora.

Odlok o preoblikovanju javnega podjetja
Agencija za radioaktivne odpadke p.o., Hajdrihova 2, Ljubljana v javni
gospodarski zavod (Uradni list RS, št. 45/96) vsebuje naslednje prehodne in
končne določbe:
»IX. PREHODNE IN KONČNE DOLOČBE
15. člen
Sredstva za začetek dela zavoda se zagotovijo iz premoženja
javnega podjetja.
Premoženje javnega podjetja, ki je znašalo na dan 1. januarja
1995 16,740.588,46 tolarjev, vlaga ustanovitelj kot ustanovno vlogo v javni
gospodarski zavod.
16. člen
Organ upravljanja javnega podjetja Agencije za radioaktivne
odpadke nadaljuje z delom v skladu s svojimi pristojnostmi do imenovanja
upravnega odbora zavoda.
17. člen
Direktorica javnega podjetja Agencije za radioaktivne odpadke
opravlja do imenovanja direktorja zavoda naloge v. d. direktorja zavoda.
18. člen
Statut zavoda mora biti sprejet v roku 90 dni po začetku
veljavnosti tega odloka.
Postopek imenovanja direktorja zavoda se izvede takoj po
sprejemu statuta.
Upravni odbor zavoda se imenuje v roku 60 dni po sprejemu
statuta zavoda.
19. člen
Za vprašanja, ki jih ne opredeljuje ta odlok in se nanašajo
na splošne akte, organizacijo, sredstva za delo, nadzor, statusne spremembe,
vpis v sodni register in druga vprašanja, se uporabljajo neposredno določbe
zakonov.
20. člen
Z dnem, ko začne veljati ta odlok, zavod kot pravni naslednik
Agencije za radioaktivne odpadke p.o., Hajdrihova 2, Ljubljana, prevzame vse
pravice in obveznosti javnega podjetja.
21. člen
Z dnem začetka veljavnosti tega odloka preneha veljati odlok
o ustanovitvi javnega podjetja za ravnanje z radioaktivnimi odpadki (Uradni
list RS, št. 5/91).
22. člen
Ta odlok začne veljati petnajsti dan po objavi v Uradnem
listu Republike Slovenije.«.

Odlok o
spremembi odloka o preoblikovanju javnega podjetja Agencija za radioaktivne
odpadke p.o., Hajdrihova 2, Ljubljana v javni gospodarski zavod (Uradni list
RS, št. 32/99) vsebuje naslednjo končno določbo:
»2. člen
Ta odlok začne veljati petnajsti dan po objavi v Uradnem
listu Republike Slovenije.«.

Odlok o
spremembi odloka o preoblikovanju javnega podjetja Agencija za radioaktivne
odpadke p.o., Hajdrihova 2, Ljubljana, v javni gospodarski zavod (Uradni list
RS, št. 38/01) vsebuje naslednjo končno določbo:
»3. člen
Ta odlok začne veljati petnajsti dan po objavi v Uradnem
listu Republike Slovenije.«.

Odlok o
spremembah in dopolnitvah Odloka o preoblikovanju javnega podjetja Agencija za
radioaktivne odpadke, p. o., Hajdrihova 2, Ljubljana, v javni gospodarski zavod
(Uradni list RS, št. 113/09) vsebuje naslednjo končno določbo:
»5. člen
Ta odlok začne veljati naslednji dan po objavi v Uradnem
listu Republike Slovenije.«.