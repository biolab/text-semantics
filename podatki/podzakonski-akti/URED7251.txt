1. člen
Ta uredba določa drugačno zunanjo mejo priobalnega zemljišča
na nekaterih zemljiških parcelah ob levem bregu Save na območju Trbojskega
jezera v naselju Trboje v Občini Šenčur, ki zožuje priobalno zemljišče.
2. člen
(1) Zunanja meja priobalnega zemljišča ob levem bregu
Save na območju Trbojskega jezera v naselju Trboje v Občini Šenčur poteka po
zemljiščih s parcelnima številkama 4/1 in 4/2, obe k. o. Trboje.
(2) Zunanja meja priobalnega zemljišča iz prejšnjega
odstavka je določena s točkami državnega koordinatnega sistema iz priloge 1, ki
je sestavni del te uredbe.
3. člen
Podatek o širini in zunanji meji priobalnega zemljišča iz
prejšnjega člena se vnese kot podatek v vodni kataster oziroma v evidenco
pravnih režimov v skladu s predpisi, ki urejajo evidentiranje nepremičnin,
oziroma v skladu s predpisi, ki urejajo vode.
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 00719-15/2016
Ljubljana, dne 20. aprila 2016
EVA 2015-2550-0182
Vlada Republike Slovenije
Boris Koprivnikar l.r.
Podpredsednik

Priloga 1:
Koordinate točk zunanje meje priobalnega zemljišča ob levem bregu Save na
območju Trbojskega jezera v naselju Trboje v Občini Šenčur