1. člen
(namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES (UL L št. 331 z dne 15. decembra 2010, str. 12; v nadaljevanju;
Uredba (EU) št. 1093/2010) dne 11. avgusta 2020 na svoji spletni strani objavil
Smernice o spremembi Smernic EBA/GL/2018/01 o enotnih razkritjih v skladu s
členom 473a Uredbe (EU) št. 575/2013 (CRR) v zvezi s prehodnimi ureditvami za
zmanjšanje vpliva uvedbe MSRP 9 na kapital za zagotovitev skladnosti s »quick
fix« spremembo CRR kot odziv na pandemijo covida-19 (EBA/GL/2020/12; v
nadaljevanju: smernice).
(2) Smernice iz prvega odstavka tega člena spreminjajo
Smernice EBA/GL/2018/01 o enotnih razkritjih v razkritjih v skladu s členom
473a Uredbe (EU) št. 575/2013 v zvezi s prehodnimi ureditvami za zmanjšanje
vpliva uvedbe MSRP 9 na kapital, da se zagotovi skladnost z Uredbo (EU) št.
575/2013 Evropskega parlamenta in Sveta z dne 26. julija 2013 o bonitetnih
zahtevah za kreditne institucije in investicijska podjetja ter o spremembi
Uredbe (EU) št. 648/2012 (UL L št. 176 z dne 27. junija 2013, str. 1, v
nadaljevanju: Uredba (EU) št. 575/2013), kakor je bila spremenjena z Uredbo
(EU) 2019/876 Evropskega parlamenta in Sveta z dne 20. maja 2019 o spremembi
Uredbe (EU) št. 575/2013 v zvezi s količnikom finančnega vzvoda, količnikom
neto stabilnega financiranja, zahtevami glede kapitala in kvalificiranih
obveznosti, kreditnim tveganjem nasprotne stranke, tržnim tveganjem,
izpostavljenostmi do centralnih nasprotnih strank, izpostavljenostmi do
kolektivnih naložbenih podjemov, velikimi izpostavljenostmi, zahtevami glede
poročanja in razkritja ter Uredbe (EU) št. 648/2012 (UL L št. 150 z dne 7.
junija 2019, str. 1) in Uredbo (EU) št. 2020/873 Evropskega parlamenta in Sveta
z dne 24. junija 2020 o spremembi uredb (EU) št. 575/2013 in (EU) 2019/876
glede nekaterih prilagoditev zaradi pandemije COVID-19 (UL L št. 204 z dne 26.
junija 2020, str. 4).
(3) Smernice so naslovljene na:
1.     
kreditne institucije iz točke (1) prvega odstavka 4. člena Uredbe (EU)
št. 575/2013;
2.     
pristojne organe iz točke (i) drugega odstavka 4. člena Uredbe (EU) št.
1093/2010.
2. člen
(vsebina sklepa in obseg uporabe smernic)
(1) Banka Slovenije s tem sklepom določa uporabo smernic za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS (v nadaljevanju: banke), in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena, ki morajo
izpolnjevati vse ali nekatere zahteve glede razkritij iz Dela 8 v skladu s
členi 6, 10 in 13 Uredbe (EU) št. 575/2013, upoštevajo določbe smernic o
razkritjih v delu, v katerem so naslovljene nanje.
(3) Banka Slovenije pri opravljanju nalog in pristojnosti
nadzora v skladu z ZBan-2 in Uredbo (EU) št. 575/2013 upošteva določbe smernic
v delu, v katerem se nanašajo na izvajanje nalog in pooblastil pristojnega
organa.
3. člen
(veljavnost sklepa)
Ta sklep začne veljati naslednji dan po objavi v Uradnem
listu Republike Slovenije in velja do konca prehodnih obdobij iz prvega
odstavka 468. člena ter šestega in šestega a odstavka 473a. člena Uredbe (EU)
št. 575/2013.
4. člen
(sprememba sklepa o uporabi smernic o enotnih razkritjih)
V Sklepu o uporabi Smernic o enotnih razkritjih v skladu s
členom 473a Uredbe (EU) št. 575/2013 v zvezi s prehodnimi ureditvami za
zmanjšanje vpliva uvedbe MSRP 9 na kapital (Uradni list RS, št. 11/2018) se
besedilo 4. člena spremeni tako, da se glasi: »Sklep velja do konca prehodnega
obdobja iz šestega odstavka 473a. člena Uredbe (EU) št. 575/2013.«.
Ljubljana, dne 29. septembra
2020
Boštjan Vasle
predsednik
Sveta Banke Slovenije