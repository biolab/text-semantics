1
Stroške vpisa v imenik nepremičninskih posrednikov krije
kandidat, ki zahteva vpis v imenik nepremičninskih posrednikov (v nadaljnjem
besedilu: imenik).
2
Stroški vpisa v imenik znašajo 8.000 tolarjev.
3
Kandidat plača stroške vpisa v imenik na podračun države št.
01100-6300109972 sklic št. 18 25119-7141998-46600804 z oznako »stroški vpisa v
imenik nepremičninskih posrednikov«. Pri sklicni številki se zadnji dve
številki določita glede na leto plačila.
4
Kandidat mora plačati stroške vpisa v imenik pred vložitvijo zahteve
za vpis v imenik in dostaviti dokazilo o plačilu ministrstvu, pristojnemu za
prostor.
5
Ta sklep začne veljati naslednji dan po objavi v Uradnem listu
Republike Slovenije.
Št. 466-00-8/2004
Ljubljana, dne 29. januarja 2004.
EVA 2004-2511-0039
mag. Janez Kopač l. r.
Minister za okolje,
prostor in energijo