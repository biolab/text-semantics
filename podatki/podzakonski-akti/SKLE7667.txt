I. UVODNE DOLOČBE
1. člen
(1) S tem sklepom Republika Slovenija uskladi delovanje
Javnega zavoda Republike Slovenije za varstvo kulturne dediščine (v nadaljnjem
besedilu: zavod) z določbami Zakona o varstvu kulturne dediščine (Uradni list
RS, št. 16/08, v nadaljnjem besedilu: zakon), ureja njegov status, razmerja med
ustanoviteljem in zavodom ter temeljna vprašanja glede organizacije, dejavnosti
in načina financiranja zavoda.
(2) Ustanovitelj zavoda je Republika Slovenija.
Ustanoviteljske pravice in obveznosti Republike Slovenije izvaja Vlada
Republike Slovenije.
2. člen
Zavod je ustanovila Vlada Republike Slovenije s Sklepom o
ustanovitvi Javnega zavoda Republike Slovenije za varstvo kulturne dediščine
(Uradni list RS, št. 38/99). V letu 2003 je Vlada Republike Slovenije sprejela
nov Sklep o ustanovitvi javnega zavoda Republike Slovenije za varstvo kulturne
dediščine (Uradni list RS, št. 110/03).
3. člen
(1) Poslanstvo zavoda je izvajanje javne službe na področju
varstva nepremične in z njo povezane premične in žive kulturne dediščine (v
nadaljnjem besedilu: dediščina).
(2) Svoje poslanstvo zavod utemeljuje z ohranjanjem dediščine
kot pomembnega dela kulturne raznolikosti Slovenije in kot dela evropske in
svetovne dediščine, z vključevanjem dediščine v sodobno življenje, z
razvijanjem dediščinske zavesti in omogočanjem uživanja v dediščini sedanjim in
prihodnjim rodovom.
4. člen
(1) Ime zavoda: Javni zavod Republike Slovenije za varstvo
kulturne dediščine.
(2) Skrajšano ime: Zavod za varstvo kulturne dediščine
Slovenije.
(3) Kratica zavoda je ZVKDS.
(4) Angleška različica imena in kratice zavoda sta: Institute
for the Protection of Cultural Heritage of Slovenia, IPCHS.
(5) Sedež zavoda je v Ljubljani.
(6) Poslovni naslov zavoda je Poljanska cesta 40, Ljubljana.
(7) Sprememba poslovnega naslova zavoda ne pomeni spremembe
tega sklepa.
(8) Zavod je pravna oseba.
5. člen
(1) Zavod ima v svoji sestavi dve glavni organizacijski
enoti: Službo za kulturno dediščino in Center za konservatorstvo.
(2) Služba za kulturno dediščino ima v svoji sestavi sedem organizacijskih
enot, ki so območno organizirane:
-       
Celje,
-       
Kranj,
-       
Ljubljana,
-       
Maribor,
-       
Nova Gorica,
-       
Novo mesto,
-       
Piran.
(3) Center za konservatorstvo ima dve organizacijski enoti,
in sicer:
-       
Restavratorski center,
-       
Center za preventivno arheologijo.
(4) Zavod ima poleg organizacijskih enot iz prejšnjih
odstavkov tudi organizacijski enoti Službo za razvoj in Skupne službe.
(5) Razmerja med organizacijskimi enotami in sektorji, način
njihovega vodenja in podrobnejšo notranjo organizacijo ureja akt o organizaciji
dela zavoda.
II. DEJAVNOSTI ZAVODA
6. člen
(1) Zavod kot državno javno službo v okviru Službe za
kulturno dediščino opravlja naslednje naloge:
1.     
identificira, dokumentira, preučuje, vrednoti in interpretira nepremično
dediščino ter premično in živo dediščino ter jo predstavlja javnosti v okviru
varstva nepremične dediščine,
2.     
sodeluje v pripravi strategije varstva in predlaga ukrepe za njeno
izvedbo,
3.     
predlaga vpis nepremične dediščine v register,
4.     
pripravlja predloge za razglasitve nepremičnih spomenikov,
5.     
analizira in vrednoti prostor za prikaz vrednotenja dediščine v
prostoru,
6.     
pripravlja gradiva za smernice in mnenja v postopkih priprave planov,
7.     
sodeluje z državnimi organi in jim nudi strokovno pomoč pri postopkih v
zvezi s stvarmi z domnevo dediščine,
8.     
sprejme načrt izvedbe predhodnih raziskav območij prostorskih aktov,
9.     
sodeluje pri varstvu dediščine v primeru oboroženega spopada in varstvu
pred naravnimi in drugimi nesrečami,
10.  
opravlja revizijo konservatorskih načrtov, ki jih pripravijo druge
osebe,
11.  
sodeluje z upravljavci spomenikov pri pripravi predlogov načrta
upravljanja,
12.  
izdaja mnenja o plačilu in višini nadomestila za omejevanje
gospodarskega izkoriščanja spomenikov,
13.  
pripravlja strokovne podlage za upravne postopke, ki jih vodi
ministrstvo, pristojno za varstvo kulturne dediščine (v nadaljnjem besedilu:
ministrstvo),
14.  
predlaga ministru, pristojnemu za varstvo kulturne dediščine (v
nadaljnjem besedilu: minister), sprejem podzakonskih aktov,
15.  
oblikuje metode in standarde za ohranitev nepremične dediščine ter
usmerja, usklajuje in spremlja njihovo izvajanje,
16.  
zagotavlja izpopolnjevanje in usklajuje potrebe po izobraževanju kadrov
na področju varstva nepremične dediščine,
17.  
opravlja strokovni nadzor nad raziskavami dediščine in arheoloških
ostalin,
18.  
sodeluje z lastniki oziroma posestniki nepremičnih spomenikov in z
drugimi uporabniki dediščine, ki imajo interese v zvezi s posameznim spomenikom,
ter jim posreduje pojasnila, nasvete in navodila,
19.  
izvaja programe za razvijanje zavesti o dediščini, pripravništva in
prakse za izobraževalne programe različnih stopenj s svojega področja,
20.  
sodeluje pri izvajanju strokovnih izpitov za področje varstva nepremične
dediščine,
21.  
opravlja strokovni nadzor nad posegi v dediščino in
22.  
sodeluje pri pripravi konservatorskih načrtov in konservatorskih načrtov
za prenovo.
(2) Zavod na podlagi javnega pooblastila opravlja še
naslednje naloge:
-       
izdaja kulturnovarstvene pogoje in soglasja za posege v dediščino,
-       
vodi evidenco raziskav,
-       
izdaja odločbe o arheološkem najdišču,
-       
odredi lastniku spomenika izvedbo določenih ukrepov varstva spomenikov.
(3) S soglasjem ustanovitelja lahko zavod opravlja tudi druge
naloge.
(4) Zavod kot državno javno službo v Restavratorskem centru
kot enoti Centra za konservatorstvo opravlja naslednje naloge:
1.     
skrbi za razvoj konservatorsko-restavratorske stroke ter ga usmerja,
2.     
vodi in izvaja predhodne raziskave spomenikov iz druge alinee drugega odstavka
34. člena zakona,
3.     
pripravlja konservatorske načrte za spomenike v lasti države,
4.     
izdeluje konservatorsko-restavratorsko projektno dokumentacijo za
zahtevne posege,
5.     
načrtuje, vodi in izvaja zahtevne konservatorsko-restavratorske posege
na spomenikih in konservatorsko-restavratorske posege na spomenikih v lasti
države, ki se financirajo iz državnega proračuna, namenjenega kulturi,
6.     
sodeluje pri presoji in skrbi za materialno stanje dediščine in
spomenikov,
7.     
izvaja raziskovalne projekte s področja varstva po naročilu ministrstva,
8.     
sodeluje z državnimi organi in jim nudi strokovno pomoč pri postopkih v
zvezi s stvarmi z domnevo dediščine,
9.     
zagotavlja dokumentacijo za konservatorsko-restavratorske dejavnosti,
10.  
izvaja programe pripravništva in izpopolnjevanja,
11.  
izvaja prakso in druge aktivnosti za izobraževalne programe
konservatorstva-restavratorstva,
12.  
skrbi za razvijanje zavesti javnosti o konservatorsko-restavratorski
dejavnosti,
13.  
upravlja nepremične spomenike v lasti države in
14.  
vodi in izvaja interventne konservatorsko-restavratorske posege na
spomenikih, ki so nujni in zahtevajo takojšnjo izvedbo zaradi preprečitve
nadaljnje večje škode, ki je nastala kot posledica naravne ali druge nesreče.
(5) Restavratorski center opravlja tudi naslednje naloge, ki
se ne financirajo iz državnega proračuna, namenjenega kulturi:
-       
pripravlja konservatorske načrte za spomenike, ki niso v lasti države,
-       
vodi in izvaja predhodne raziskave spomenikov iz druge alinee prvega
odstavka 34. člena zakona,
-       
izdeluje konservatorsko-restavratorsko projektno dokumentacijo za posege,
ki ne sodijo v prejšnji odstavek,
-       
načrtuje, vodi in izvaja zahtevne konservatorsko-restavratorske posege,
ki ne sodijo v prejšnji odstavek,
-       
izvaja raziskovalne in druge projekte s področja varstva, ki se
financirajo na podlagi pogodb,
-       
izvaja programe usposabljanja in vseživljenjskega učenja s področja
konservatorsko-restavratorske dejavnosti ter
-       
upravlja nepremične spomenike, ki niso v lasti države.
(6) Zavod kot državno javno službo v Centru za preventivno
arheologijo kot enoti Centra za konservatorstvo opravlja naslednje naloge:
-       
vodi in izvaja predhodne arheološke raziskave iz prve alinee drugega
odstavka 34. člena ter iz prve, druge in pete alinee tretjega odstavka 34.
člena zakona,
-       
skrbi za metodološki in infrastrukturni razvoj na področju arheoloških
raziskav in poizkopavalnih postopkov,
-       
vodi in izvaja predhodne arheološke raziskave ter poizkopavalne postopke
spomenikov v lasti države, ki se financirajo iz državnega proračuna,
namenjenega kulturi,
-       
izvaja raziskovalne projekte s področja preventivne arheologije po
naročilu ministrstva,
-       
izvaja programe pripravništva in izpopolnjevanja,
-       
izvaja prakso in druge aktivnosti za izobraževalne programe preventivne
arheologije in
-       
skrbi za razvijanje zavesti javnosti o preventivni arheologiji.
(7) Center za preventivno arheologijo opravlja tudi naslednje
naloge, ki se ne financirajo iz državnega proračuna, namenjenega kulturi:
-       
vodi in izvaja predhodne in druge arheološke raziskave ter poizkopavalne
postopke obdelave arhivov arheoloških najdišč vključno z objavo, ki ne sodijo v
prejšnji odstavek,
-       
izvaja programe usposabljanja ter
-       
izvaja raziskovalne in druge projekte s svojega področja, ki se
financirajo na podlagi pogodb.
(8) Raziskovalni inštitut načrtuje in izvaja raziskovalne
projekte s področja varstva nepremične in z njo povezane premične dediščine.
(9) Zavod izvaja javno službo po programu zavoda ali po
naročilu ministrstva.
7. člen
Naloge iz prejšnjega člena, ki jih zavod opravlja, so v
skladu z Uredbo o standardni klasifikaciji dejavnosti (Uradni list RS, št.
69/07 in 17/08) razvrščene:
-       
B08.11               Pridobivanje kamna,
-       
B08.12               Pridobivanje gramoza, peska, gline,
-       
B08.9                 Pridobivanje drugih rudnin in kamnin,
-       
B09.90               Storitve za drugo rudarjenje,
-       
C16.1                Žaganje, skobljanje in impregniranje lesa,
-       
C16.23              Stavbno mizarstvo in tesarstvo,
-       
C16.29              Proizvodnja drugih izdelkov iz lesa, plute, slame in
protja,
-       
C18.13              Priprava za tisk in objavo,
-       
C18.2                Razmnoževanje posnetih nosilcev zapisa,
-       
C20.1                Proizvodnja osnovnih kemikalij, gnojil in dušikovih
spojin, plastičnih mas in sintetičnega kavčuka v primarni obliki,
-       
C23.1                Proizvodnja stekla in steklenih izdelkov,
-       
C23.51              Proizvodnja cementa,
-       
C23.52              Proizvodnja apna in mavca,
-       
C23.6                Proizvodnja izdelkov iz betona, cementa, mavca,
-       
C23.7                Obdelava naravnega kamna,
-       
C31.0                Proizvodnja pohištva,
-       
C33.19              Popravila drugih naprav,
-       
E38.21               Ravnanje z nenevarnimi odpadki,
-       
F41.1                 Organizacija izvedbe stavbnih projektov,
-       
F41.2                 Gradnja stanovanjskih in nestanovanjskih stavb,
-       
F43.1                 Pripravljalna dela na gradbišču,
-       
F43.3                 Zaključna gradbena dela,
-       
G46.13              Posredništvo pri prodaji lesa in gradbenega
materiala,
-       
G46.73              Trgovina na debelo z lesom, gradbenim materialom in
sanitarno opremo,
-       
G47.52              Trgovina na drobno v specializiranih prodajalnah z
gradbenim materialom, kovinskimi izdelki, barvami in steklom,
-       
G47.6                Trgovina na drobno v specializiranih prodajalnah z
izdelki za kulturo, šport in zabavo,
-       
G47.782            Trgovina na drobno v specializiranih prodajalnah z
umetniškimi izdelki,
-       
G47.79              Trgovina na drobno v prodajalnah z rabljenim blagom,
-       
H52.1                Skladiščenje,
-       
H52.24              Pretovarjanje,
-       
J58.1                 Izdajanje knjig, periodike in drugo založništvo,
-       
J58.2                 Izdajanje programja,
-       
J59.11               Produkcija filmov, video filmov, televizijskih
oddaj,
-       
J59.12               Post produkcijske dejavnosti pri izdelavi filmov,
video filmov, televizijskih oddaj,
-       
J59.13               Distribucija filmov, video filmov, televizijskih
oddaj,
-       
J59.14               Kinematografska dejavnost,
-       
J59.20               Snemanje in izdajanje zvočnih zapisov in muzikalij,
-       
J60.10               Radijska dejavnost (Oddajanje radijskih programov
prek interneta),
-       
J60.20               Televizijska dejavnost (Oddajanje slike in zvoka
prek interneta),
-       
J62.0                 Računalniško programiranje, svetovanje in druge s
tem povezane dejavnosti,
-       
J63.1                 Obdelava podatkov in s tem povezane dejavnosti;
obratovanje spletnih portalov,
-       
J63.9                 Dejavnosti tiskovnih agencij, drugo informiranje,
-       
L68.2                 Oddajanje in obratovanje lastnih ali najetih
nepremičnin,
-       
L68.32               Upravljanje nepremičnin za plačilo ali po pogodbi,
-       
M70.21              Dejavnost stikov z javnostjo,
-       
M70.22              Drugo podjetniško in poslovno svetovanje,
-       
M71.1                Arhitekturno in tehnično projektiranje in s tem
povezano svetovanje,
-       
M71.2                Tehnično preizkušanje in analiziranje,
-       
M72.1                Raziskovalna in razvojna dejavnost na področju
naravoslovja in tehnologije,
-       
M72.2                Raziskovalna in razvojna dejavnost na področju
družboslovja in humanistike,
-       
M74.1                Oblikovanje, aranžerstvo, dekoraterstvo,
-       
M74.2                Fotografska dejavnost,
-       
N77.1                Dajanje motornih vozil v najem in zakup,
-       
N77.32              Dajanje gradbenih strojev in opreme v najem in
zakup,
-       
N77.33              Dajanje pisarniške opreme in računalniških naprav v
najem in zakup,
-       
N77.4                Dajanje pravic uporabe intelektualne lastnine v
zakup, razen avtorsko zaščitenih del,
-       
N79.90              Rezervacije in druge s potovanji povezane
dejavnosti,
-       
N82.3                Organiziranje razstav, sejmov, srečanj,
-       
P85.52               Izobraževanje, izpopolnjevanje in usposabljanje na
področju kulture in umetnosti,
-       
R90.0                Kulturne in razvedrilne dejavnosti,
-       
R91.0                Dejavnost knjižnic, arhivov, muzejev in druge
kulturne dejavnosti,
-       
R93.299            Drugje nerazvrščene dejavnosti za prosti čas.
III. ORGANI ZAVODA
8. člen
Organi zavoda so:
-       
generalni direktor,
-       
svet,
-       
strokovni svet.
1. Generalni direktor
9. člen
(1) Generalni direktor zastopa, predstavlja in vodi
poslovanje zavoda ter odgovarja za zakonitost in strokovnost dela zavoda.
(2) Generalni direktor mora pri vodenju poslov ravnati z
javnimi in drugimi sredstvi s skrbnostjo vestnega gospodarstvenika.
(3) Generalnega direktorja imenuje minister na podlagi
javnega razpisa ter po predhodnem mnenju sveta in strokovnega sveta. Poleg
javnega razpisa lahko minister povabi posamezne kandidate tudi neposredno.
(4) Če svet ali strokovni svet ne da mnenja iz prejšnjega
odstavka v roku 30 dni, se šteje, da se z imenovanjem strinja.
(5) Mandat generalnega direktorja traja pet let in je po
izteku te dobe lahko ponovno imenovan.
(6) Na podlagi akta o imenovanju generalnega direktorja
sklene z njim pogodbo o zaposlitvi v imenu sveta njegov predsednik. Delovno
razmerje z generalnim direktorjem se sklene za določen čas, to je za čas
trajanja mandata. Predhodno soglasje k pogodbi o zaposlitvi daje minister.
10. člen
(1) Za generalnega direktorja je lahko imenovan kandidat, ki
poleg splošnih pogojev izpolnjuje naslednje pogoje:
-       
univerzitetna izobrazba s področja družboslovja, humanistike ali
tehnike,
-       
najmanj deset let delovnih izkušenj, od tega najmanj pet let izkušenj
pri vodenju dela,
-       
poznavanje področja dela zavoda,
-       
sposobnost za organiziranje in vodenje dela,
-       
aktivno znanje slovenskega jezika,
-       
aktivno znanje najmanj enega svetovnega jezika,
-       
vsaj pasivno znanje drugega svetovnega jezika.
(2) Ob prijavi na javni razpis je kandidat za generalnega
direktorja dolžan priložiti vizijo delovanja zavoda v prihodnjih petih letih,
ki vsebuje finančni, kadrovski in organizacijski vidik.
11. člen
(1) Generalni direktor je lahko razrešen pred potekom mandata
v naslednjih primerih:
-       
če sam zahteva razrešitev,
-       
če nastane kateri od razlogov, ko generalnemu direktorju preneha pogodba
o zaposlitvi po zakonu, ki ureja delovna razmerja,
-       
če generalni direktor pri svojem delu ne ravna po predpisih in splošnih
aktih zavoda ali neutemeljeno ne izvršuje sklepov organov zavoda oziroma
ustanovitelja ali ravna v nasprotju z njimi,
-       
če generalni direktor s svojim nevestnim ali nepravilnim delom povzroči
zavodu večjo škodo,
-       
če zanemarja ali malomarno opravlja svoje dolžnosti, tako da nastanejo
ali bi lahko nastale hujše motnje pri opravljanju dejavnosti zavoda,
-       
iz razlogov, določenih v 37. členu Zakona o uresničevanju javnega
interesa za kulturo (Uradni list RS, št. 77/07 – uradno prečiščeno besedilo in
56/08).
(2) Minister mora pred sprejemom sklepa o razrešitvi
pridobiti predhodno mnenje sveta in strokovnega sveta ter seznaniti generalnega
direktorja o razlogih za razrešitev in mu dati možnost, da se o njih izjavi.
(3) Če svet oziroma strokovni svet ne dasta mnenja v roku 30
dni, se šteje, da se z razrešitvijo strinjata.
12. člen
(1) Naloge generalnega direktorja so:
-       
načrtuje, organizira in vodi delo in poslovanje zavoda,
-       
sprejema strateški načrt,
-       
sprejema program dela s finančnim načrtom,
-       
sprejema program predhodnih arheoloških raziskav območij prostorskih aktov
po predhodnem mnenju ministrstva,
-       
sprejema akt o organizaciji dela po predhodnem mnenju reprezentativnih
sindikatov zavoda,
-       
sprejema akt o sistemizaciji delovnih mest po predhodnem mnenju
reprezentativnih sindikatov zavoda,
-       
sprejema kadrovski načrt,
-       
sprejema načrt nabav osnovnih sredstev in investicijskega vzdrževanja,
-       
sprejema cenik storitev zavoda po predhodnem soglasju ministra in skrbi
za trženje storitev,
-       
sprejema druge akte, za katere je tako določeno s predpisi, in
zagotavlja pripravo aktov, ki jih sprejema svet,
-       
poroča ustanovitelju in svetu o zadevah, ki lahko pomembno vplivajo na
delovanje zavoda,
-       
pripravi letno poročilo,
-       
sklepa zavodsko kolektivno pogodbo, če jo zavod ima,
-       
izvršuje sklepe in odločitve sveta zavoda in ustanovitelja oziroma ministra,
-       
oblikuje predloge novih programov in dodatnih storitev,
-       
skrbi za promocijo zavoda,
-       
skrbi za sodelovanje z drugimi zavodi in organizacijami,
-       
zagotavlja obveščanje delavcev v skladu s predpisi,
-       
določa podatke, ki se štejejo za poslovno skrivnost,
-       
izvaja vse pristojnosti s področja delovnih razmerij v skladu z
veljavnimi predpisi,
-       
odloča o disciplinski in odškodninski odgovornosti delavcev,
-       
odloča o razporejanju delovnega časa in odreja delo prek polnega
delovnega časa,
-       
določa plače, odloča o delovni uspešnosti in o napredovanju delavcev v
skladu s predpisi,
-       
imenuje in razrešuje pomočnika direktorja,
-       
imenuje in razrešuje vodje enot iz 5. člena tega sklepa,
-       
imenuje delovne skupine ali druga telesa za izvedbo določenih nalog ali
preučitev posameznih vprašanj iz svoje pristojnosti,
-       
opravlja druge naloge, ki jih določajo veljavni predpisi in ta sklep.
(2) K aktom iz druge, tretje, pete, šeste, sedme, osme in
trinajste alinee prejšnjega odstavka daje soglasje svet.
13. člen
(1) V pravnem prometu zastopa in predstavlja generalni
direktor zavod neomejeno in je pooblaščen za sklepanje pogodb v okviru
potrjenega finančnega načrta, razen:
-       
pogodb o investicijah, za katere je potreben sklep sveta,
-       
pogodb, ki se nanašajo na nepremičnine, ki jih ima zavod v upravljanju,
ki jih lahko sklepa v skladu z zakonom in določbami tega sklepa.
(2) Generalni direktor lahko pri uresničevanju svojih
pooblastil, določenih z zakonom in tem sklepom, prenese opravljanje posameznih
zadev na posamezne delavce s posebnimi pooblastili v skladu z aktom o notranji
organizaciji dela in sistemizaciji delovnih mest.
(3) Generalni direktor je lahko tudi vodja posamezne
organizacijske enote zavoda.
2. Svet zavoda
14. člen
(1) Svet zavoda sestavlja pet članov, in sicer:
-       
štirje predstavniki ustanovitelja, ki jih na predlog ministra imenuje
Vlada Republike Slovenije izmed strokovnjakov s področja dela zavoda, financ in
pravnih zadev, in
-       
predstavnik delavcev zavoda, ki ga izmed zaposlenih izvolijo zaposleni v
zavodu.
(2) Pravico voliti in biti voljen imajo vsi zaposleni v
zavodu, razen generalnega direktorja in njegovih pomočnikov.
(3) Generalni direktor je dolžan obvestiti ministra o poteku
mandata članom sveta najmanj 90 dni pred potekom njihovega mandata.
(4) Mandat članov sveta zavoda traja pet let in so po poteku
mandata lahko ponovno imenovani oziroma izvoljeni.
(5) Svet zavoda sklepa veljavno, če je na seji navzoča večina
članov sveta. Odločitve sprejema z večino glasov vseh članov.
(6) Podrobnejše delovanje uredi svet zavoda s poslovnikom.
15. člen
(1) Predstavnika delavcev v svet zavoda volijo zaposleni v
zavodu na neposrednih in tajnih volitvah. Svet zavoda s sklepom razpiše volitve
največ 90 in najmanj 60 dni pred potekom mandata sveta zavoda.
(2) S sklepom o razpisu volitev se določi dan volitev,
vsebina predlogov kandidatur in imenuje volilna komisija, ki ima lahko svoje
podkomisije glede na teritorialno organizacijo zavoda.
(3) Sklep o razpisu se javno objavi v zavodu.
16. člen
(1) Postopek volitev predstavnika delavcev v svetu zavoda
vodi volilna komisija, ki jo sestavljajo predsednik, dva člana in njihovi
namestniki. Predsednik, člani volilne komisije in njihovi namestniki ne morejo
biti kandidati za člana sveta zavoda.
(2) Volilna komisija skrbi za pravilno izvedbo volitev
predstavnika delavcev v svet zavoda, ugotavlja popolnost predlogov kandidatov,
določi seznam volivcev, ugotavlja rezultate izida glasovanja in objavi, kateri
kandidat je izvoljen v svet zavoda, ter vodi neposredno tehnično delo v zvezi z
volitvami.
(3) Volilne podkomisije iz drugega odstavka prejšnjega člena
skrbijo za pravilno izvedbo volitev in ugotavljajo izide glasovanja na ravni
organizacijske enote zavoda ter sporočijo izide glasovanja volilni komisiji.
17. člen
(1) Pravico predlagati kandidata za člana sveta zavoda ima
najmanj 10% zaposlenih. Predlog mora biti predložen volilni komisiji v 15 dneh
od objave sklepa o razpisu volitev.
(2) Predlog mora vsebovati osebna imena in podpise
predlagateljev, osebne podatke kandidata s priloženim soglasjem kandidata in
ostale podatke v skladu s sklepom iz drugega odstavka 15. člena tega sklepa.
18. člen
Volitve morajo biti organizirane tako, da je zagotovljena
tajnost glasovanja.
19. člen
(1) Voli se z glasovnicami. Vsak zaposleni ima en glas. Na
glasovnici se navedejo imena kandidatov po abecednem redu njihovih priimkov, z
navedbo, da se voli en kandidat. Voli se tako, da se obkroži zaporedna številka
pred imenom kandidata, za katerega se želi glasovati.
(2) Neizpolnjena glasovnica in glasovnica, na kateri ni
mogoče ugotoviti volje volivca, sta neveljavni. Neveljavna je tudi glasovnica,
če je volivec glasoval za več kot enega kandidata.
20. člen
(1) Za člana sveta zavoda je izvoljen tisti kandidat, ki dobi
največje število glasov. Če sta dva kandidata dobila enako število glasov, se
opravijo ponovne volitve.
(2) Volilna komisija sestavi zapisnik o poteku volitev in
izdela poročilo o rezultatih volitev, ki ga objavi v petih dneh od dneva
volitev.
21. člen
Naloge sveta zavoda so:
-       
nadzira zakonitost dela in poslovanja zavoda,
-       
spremlja, analizira in ocenjuje delovanje zavoda,
-       
predlaga ustanovitelju revizijo poslovanja, ki jo lahko opravi tudi
notranji revizor,
-       
ocenjuje delo generalnega direktorja in pomočnikov direktorjev,
-       
daje soglasje k strateškemu načrtu, programu dela, finančnemu načrtu,
sistemizaciji delovnih mest, organizaciji dela, kadrovskemu načrtu, načrtu
nabav in investicijskega vzdrževanja ter k zavodski kolektivni pogodbi ter
nadzira njihovo izvajanje,
-       
odloča o pritožbah delavcev, ki se nanašajo na pravice, obveznosti in
odgovornosti delavcev iz delovnega razmerja,
-       
daje predhodno mnenje k imenovanju in razrešitvi generalnega direktorja
in pomočnikov direktorja,
-       
imenuje člane strokovnega sveta,
-       
sklepa pogodbo o zaposlitvi z generalnim direktorjem.
3. Strokovni svet
22. člen
(1) Strokovni svet sestavlja devet članov, in sicer:
-       
tri člane izvolijo zaposleni, pri čemer je eden izvoljen izmed
zaposlenih v Službi za kulturno dediščino, eden izmed zaposlenih v
Restavratorskem centru in eden izmed zaposlenih v Centru za preventivno arheologijo;
-       
enega člana predlaga Univerza v Ljubljani, Filozofska fakulteta, s
področja dejavnosti zavoda;
-       
enega člana predlaga Univerza v Ljubljani, Fakulteta za arhitekturo;
-       
enega člana predlaga Univerza v Ljubljani, Akademija za likovno
umetnost, s področja restavratorske dejavnosti;
-       
enega člana predlaga Kulturniška zbornica Slovenije izmed članov
nevladnih organizacij, ki imajo status nevladne organizacije, ki deluje v javno
korist varstva kulturne dediščine;
-       
generalni konservator kot pomočnik direktorja, ki vodi Službo za
kulturno dediščino, in pomočnik direktorja, ki vodi Center za konservatorstvo,
sta člana strokovnega sveta po položaju.
(2) Za postopek volitev predstavnikov delavcev v strokovni
svet zavoda se smiselno uporabljajo določbe, ki urejajo postopek volitev
predstavnika delavcev v svet zavoda, s tem da se volitve opravijo na ravni
organizacijskih enot iz prve alinee prejšnjega odstavka.
(3) Volitve se razpišejo največ 90 in najmanj 60 dni pred
potekom mandata.
(4) Generalni direktor mora pozvati predlagatelje na dostavo
predlogov najmanj 90 dni pred potekom mandata.
(5) Člane strokovnega sveta iz druge do pete alinee prvega
odstavka tega člena imenuje svet zavoda na podlagi predloga predlagateljev.
(6) Mandat članov strokovnega sveta traja pet let in so po
preteku mandata lahko ponovno imenovani oziroma izvoljeni.
(7) Strokovni svet sklepa veljavno, če je na seji navzoča
večina članov sveta. Odločitve sprejema z večino glasov vseh članov.
(8) Podrobnejše delovanje uredi strokovni svet s poslovnikom.
23. člen
Naloge strokovnega sveta so:
-       
spremlja in ocenjuje delovanje zavoda in politiko njegovega
ustanovitelja,
-       
ugotavlja ustreznost strateškega načrta in programa dela glede na namen,
zaradi katerega je bil zavod ustanovljen,
-       
obravnava vprašanja s področja strokovnega dela zavoda in daje
generalnemu direktorju mnenja, predloge in pobude za reševanje teh vprašanj,
-       
daje predhodno mnenje ustanovitelju k imenovanju in razrešitvi
generalnega direktorja,
-       
daje druge pobude in predloge v zvezi z delovanjem zavoda,
-       
opravlja druge naloge v skladu z veljavnimi predpisi in tem sklepom.
4. Druge določbe za svet zavoda in strokovni svet
24. člen
(1) Svet zavoda oziroma strokovni svet se konstituira na
svoji prvi konstitutivni seji, ki jo skliče generalni direktor najpozneje v 30
dneh, ko je imenovana oziroma izvoljena večina članov sveta zavoda oziroma
strokovnega sveta.
(2) Na prvi konstitutivni seji člani sveta oziroma
strokovnega sveta izmed sebe izvolijo predsednika in namestnika.
(3) Če predsednik ni izvoljen, vodi svet do izvolitve
predsednika najstarejši član sveta izmed predstavnikov ustanovitelja, strokovni
svet pa najstarejši član.
(4) Članom sveta zavoda in strokovnega sveta začne teči
mandat z dnem konstituiranja.
25. člen
(1) Član sveta zavoda, ki ga imenuje ustanovitelj, je lahko
razrešen pred potekom mandata, za katerega je imenovan, če:
-       
sam zahteva razrešitev,
-       
se ne udeležuje sej,
-       
pri svojem delu ne ravna v skladu s predpisi,
-       
ne opravlja svojih nalog oziroma jih ne opravlja strokovno.
(2) Člana sveta razreši Vlada Republike Slovenije na predlog
sveta zavoda ali ministra.
(3) S sklepom o razrešitvi se za čas do izteka mandata sveta
zavoda imenuje nov član.
26. člen
(1) Mandat predstavniku delavcev v svetu zavoda predčasno
preneha z odstopom, s prenehanjem delovnega razmerja v zavodu ali na podlagi
odpoklica.
(2) Če predstavniku delavcev v svetu zavoda preneha mandat
pred potekom mandata svetu zavoda, se opravijo nadomestne volitve.
(3) Na nadomestnih volitvah se izvoli nov predstavnik
delavcev v svet zavoda za čas do izteka mandata sveta zavoda. Svet zavoda
razpiše nadomestne volitve najpozneje v 15 dneh po ugotovitvi o prenehanju
mandata.
27. člen
(1) Postopek odpoklica predstavnika delavcev v svetu zavoda
se začne na zahtevo najmanj 10% zaposlenih v zavodu. Postopek odpoklica
predstavnika delavcev v svetu zavoda vodi volilna komisija.
(2) Zahteva za odpoklic mora vsebovati razloge za odpoklic in
priložene podpise delavcev, ki predlagajo odpoklic.
(3) Zahteva za odpoklic se predloži volilni komisiji, ki je
vodila postopek volitev. Volilna komisija preveri formalno pravilnost zahteve,
ne da bi presojala razloge za odpoklic. Če se zahteva za odpoklic ne zavrne,
volilna komisija v 15 dneh razpiše glasovanje o odpoklicu predstavnika delavcev
v svetu zavoda in določi dan glasovanja. Predstavnik delavcev v svetu zavoda je
odpoklican, če je za odpoklic glasovala večina zaposlenih v zavodu.
(4) Za postopek odpoklica predstavnika delavcev v svetu
zavoda se smiselno uporabljajo določbe za volitve predstavnika delavcev v svet
zavoda.
28. člen
Mandat predstavnikov delavcev v strokovnem svetu zavoda
predčasno preneha z odstopom, s prenehanjem delovnega razmerja v zavodu ali na
podlagi odpoklica. Za odpoklic predstavnikov delavcev v strokovnem svetu se
smiselno uporabljajo določbe, ki urejajo odpoklic delavcev v svetu zavoda.
29. člen
Mandat članu strokovnega sveta, ki ni predstavnik zaposlenih,
preneha na podlagi razrešitve sveta, ki mu predlog lahko poda predlagatelj,
strokovni svet ali minister, članoma iz šeste alinee prvega odstavka 22. člena
tega sklepa pa s prenehanjem njune funkcije.
IV. DRUGE DOLOČBE GLEDE VODENJA ZAVODA
30. člen
(1) Zavod ima pomočnika direktorja, ki vodita:
-       
Službo za kulturno dediščino,
-       
Center za konservatorstvo.
(2) Pomočnik direktorja, ki vodi Službo za kulturno
dediščino, se imenuje generalni konservator. Pomočnik direktorja, ki vodi
Center za konservatorstvo, se imenuje direktor Centra za konsevatorstvo (v
nadaljnjem besedilu: direktor).
(3) Generalnega konservatorja in direktorja imenuje generalni
direktor na podlagi javnega razpisa. Za imenovanje generalnega konservatorja
ali direktorja je potrebno predhodno mnenje sveta in strokovnega sveta.
(4) Če svet ali strokovni svet ne da mnenja iz prejšnjega
odstavka v roku 30 dni, se šteje, da se z imenovanjem strinja.
(5) Generalni konservator ali direktor je lahko tudi vodja
posamezne organizacijske enote zavoda.
(6) Mandat generalnega konservatorja ali direktorja traja za
čas trajanja mandata generalnega direktorja in se lahko ponovi.
(7) Delovno razmerje generalnega konservatorja ali direktorja
se sklene za določen čas.
(8) Generalni konservator vodi in organizira strokovno delo
območnih enot in sektorjev in skrbi za enotno izvajanje strokovnih nalog Službe
za kulturno dediščino.
(9) Direktor vodi in organizira strokovno delo Centra za
konservatorstvo in skrbi za izvajanje drugih strokovnih nalog Centra.
(10) Podrobnejše naloge pomočnikov direktorjev so določene v
aktu o sistemizaciji delovnih mest.
31. člen
Generalni konservator in direktor morata za opravljanje dela
izpolnjevati naslednje pogoje:
-       
univerzitetna izobrazba ene izmed strok s področja delovanja zavoda,
-       
strokovni naziv s področja zavodske dejavnosti,
-       
najmanj tri leta izkušenj pri vodenju strokovnega dela in osem let
delovnih izkušenj na področju konservatorstva, restavratorstva, preventivne
arheologije ali druge sorodne dejavnosti,
-       
aktivno znanje slovenskega jezika,
-       
aktivno znanje najmanj enega svetovnega jezika,
-       
sposobnost za organiziranje in vodenje strokovnega dela.
32. člen
(1) Generalni konservator in direktor sta lahko razrešena
pred potekom mandata iz istih razlogov kot generalni direktor.
(2) O razrešitvi dajeta mnenje svet in strokovni svet. Če
mnenja ne podata v roku 30 dni, se šteje, da se z razrešitvijo strinjata.
(3) Pred sprejemom sklepa o razrešitvi, na podlagi razlogov
iz prvega odstavka tega člena, mora generalni direktor seznaniti generalnega
konservatorja ali direktorja o razlogih za razrešitev in mu dati možnost, da se
v roku 15 dni o njih izjavi.
V. SREDSTVA ZA DELO IN ODGOVORNOST ZA OBVEZNOSTI ZAVODA
33. člen
Zavod upravlja z naslednjimi nepremičninami v lasti Republike
Slovenije:
-       
poslovna stavba: Tomšičeva 7, Kranj, ID znak parcela 2100 222, ID znak
parcela 2100 224/2, del stavbe 2100-791-1, del stavbe 2100-791-2, del stavbe
2100-1885-1, vse k. o. 2100 Kranj;
-       
poslovna stavba: Tržaška 4, Ljubljana, ID znak parcela 2679 185/17, del
stavbe 2679-670-1, vse k. o. 2679 Gradišče II;
-       
poslovna stavba: Slomškov trg 6, Maribor, ID znak parcela 657 1547, del
stavbe 657-2530-1, del stavbe 657-2530-2, del stavbe 657-2530-5, del stavbe
657-2530-6, del stavbe 657-2530-7, vse k. o. 657 Maribor – Grad, vse do
1/2;
-       
poslovna stavba: del na Poljanski cesti 40, Ljubljana, ID znak parcela
1727 172/8, do 28,5 %, del stavbe 1727-594-1, vse k. o. 1727
Poljansko predmestje;
-       
Grad Kodeljevo, Koblarjeva 34, Ljubljana, ID znak parcela 1731 825, ID
znak parcela 1731 824/1, ID znak parcela 1731 824/2, ID znak parcela 1731
824/3, ID znak parcela 1731 824/4, ID znak parcela 1731 824/5, ID znak parcela
1731 826, ID znak parcela 1731 827/2 in del stavbe 1731-1706-1, del stavbe
1731-1723-1, del stavbe 1731-1753-1, del stavbe 1731-1753-2, del stavbe
1731-1753-3, del stavbe 1731-1753-4, del stavbe 1731-1703-1, vse k. o.
1731 Udmat;
-       
stanovanje: Nazorjeva 2, Izola, ID znak del stavbe 2626-1216-1,
k. o. 2626 Izola;
-       
zidanica: Vukovski Dol 18, občina Pesnica, ID znak parcela 612 260/7,
del stavbe 612-226-1, oboje k. o. 612 Vukovski Dol;
-       
poslovna stavba (Palača Apollonio), Ulica svobode 24, Piran, del stavbe
2630-345-4, del stavbe 2630-345-5, oba k. o. 2630 Piran, vsak do 1/2;
-       
poslovna stavba: Trg bratstva 1, Piran, del stavbe 2630-342-5,
k. o. 2630 Piran;
-       
poslovna stavba: Delpinova 16, Nova Gorica, del stavbe 2304-574-4, del
stavbe 2304-574-5, oba k. o. 2304 Nova Gorica;
-       
grad Grm: Skalickega ulica 1, Novo mesto, ID znak parcela 1483 1366, ID
znak parcela 1483-1337, ID znak parcela 1483 1338, ID znak parcela 1483 1339,
ID znak parcela 1483 1340/2, ID znak parcela 1483 1344/1 in del stavbe
1483-214-1, del stavbe 1483-235-1, del stavbe 1483-235-2, del stavbe
1483-235-3, vse k. o. 1483 Kandija;
-       
poslovna stavba: Vičava 5, Ptuj, ID znak parcela 400 995/13 in del
stavbe 400-2603-2, oboje k. o. 400 Ptuj;
-       
Prkičeva hiša, Podpeč 16, Koper, ID znak parcela 2616 3659, ID znak
parcela 2616 3660 in del stavbe 2616-126-1, vse k. o. 2616 Podpeč;
-       
Aljažev stolp, ID znak parcela 2171 1484/11 in del stavbe 2171-1769-1.
34. člen
Zavod pridobiva sredstva za opravljanje svoje dejavnosti:
-       
iz državnega proračuna,
-       
iz proračuna samoupravnih lokalnih skupnosti,
-       
s prodajo blaga in storitev na trgu,
-       
z donacijami, darili in iz drugih zakonitih virov.
35. člen
(1) Presežek prihodkov nad odhodki zavod nameni za izvajanje
in razvoj svoje dejavnosti, po predhodnem soglasju ustanovitelja pa tudi za
plače.
(2) O načinu razpolaganja s presežkom prihodkov nad odhodki
odloča ustanovitelj na predlog generalnega direktorja, po predhodnem mnenju
sveta zavoda.
(3) O načinu pokrivanja morebitnega primanjkljaja odloča
ustanovitelj na predlog generalnega direktorja, po predhodnem mnenju sveta
zavoda.
VI. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
36. člen
(1) Zavod je pravna oseba, ki nastopa v pravnem prometu v
okviru svoje dejavnosti samostojno, z vsemi pravicami in obveznostmi, v svojem
imenu in za svoj račun.
(2) Zavod odgovarja za svoje obveznosti z vsemi sredstvi, s
katerimi lahko razpolaga.
37. člen
Nepremičnine iz prvega odstavka 33. člena tega sklepa, s
katerim zavod upravlja, so last ustanovitelja. S premičnim in nepremičnim
premoženjem upravlja zavod samostojno v obsegu, ki ga določajo predpisi o
ravnanju s stvarnim premoženjem države.
VII. ODGOVORNOSTI USTANOVITELJA ZA OBVEZNOSTI ZAVODA TER
MEDSEBOJNE PRAVICE IN OBVEZNOSTI USTANOVITELJA IN ZAVODA
38. člen
(1) Za obveznosti zavoda odgovarja Republika Slovenija do
višine sredstev, ki jih v tekočem letu zagotavlja iz proračuna Republike
Slovenije za delovanje zavoda.
(2) Ustanovitelj ne odgovarja za obveznosti zavoda iz naslova
drugih dejavnosti, ki jih zavod opravlja za druge naročnike.

Sklep o ustanovitvi Javnega zavoda Republike
Slovenije za varstvo kulturne dediščine (Uradni list RS, št. 65/08) vsebuje naslednje prehodne in
končne določbe:
»VIII. PREHODNE IN KONČNE DOLOČBE
39. člen
Območna enota Murska Sobota se organizira v enem letu od
uveljavitve tega sklepa. Organizacijske in finančne podlage za njeno
vzpostavitev in delovanje se podrobneje določijo v programu dela in finančnem
načrtu zavoda za leto 2009.
40. člen
(1) Svet zavoda se konstituira v skladu s tem sklepom
najpozneje v treh mesecih od uveljavitve tega sklepa. Do takrat opravlja
njegove naloge obstoječi svet. Dosedanji člani sveta zavoda opravljajo svojo
funkcijo do konstituiranja novega sveta v skladu s tem sklepom. Z dnem
konstituiranja sveta v skladu s tem sklepom preneha mandat članom dosedanjega
sveta zavoda. Prvo sejo sveta skliče generalni direktor.
(2) Prve volitve predstavnika delavcev v svet zavoda razpiše
svet zavoda najpozneje v 15 dneh po uveljavitvi tega sklepa.
(3) Strokovni svet se konstituira v skladu s tem sklepom
najkasneje v šestih mesecih od uveljavitve tega sklepa. Do takrat opravlja
njegove naloge obstoječi svet. Prvo sejo strokovnega sveta skliče generalni
direktor.
(4) Z dnem uveljavitve tega sklepa dosedanjemu direktorju
preneha mandat. Dosedanji direktor nadaljuje z delom kot vršilec dolžnosti
generalnega direktorja do imenovanja generalnega direktorja, vendar najdlje za
dobo šestih mesecev.
(5) Dosedanji pomočniki direktorja nadaljujejo z delom do
imenovanja generalnega direktorja.
41. člen
Zavod sprejme vse potrebne akte, s katerimi uskladi delovanje
v skladu s tem sklepom, najpozneje v treh mesecih od uveljavitve tega sklepa.
Do sprejema novih aktov veljajo obstoječi akti v vseh določbah, ki niso v
nasprotju s tem sklepom.
42. člen
Vršilec dolžnosti generalnega direktorja poskrbi za vpis tega
sklepa v sodni register v skladu z veljavnimi predpisi.
43. člen
Z dnem uveljavitve tega sklepa preneha veljati Sklep o
ustanovitvi Javnega zavoda Republike Slovenije za varstvo kulturne dediščine
(Uradni list RS, št. 110/03).
44. člen
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembah in dopolnitvah Sklepa o
ustanovitvi Javnega zavoda Republike Slovenije za varstvo kulturne dediščine
(Uradni list RS, št. 54/14) vsebuje naslednjo končno določbo:
»3. člen
Ta sklep začne veljati naslednji dan po objavi v Uradnem listu
Republike Slovenije.«.

Sklep o spremembah in dopolnitvi Sklepa o
ustanovitvi Javnega zavoda Republike Slovenije za varstvo kulturne dediščine
(Uradni list RS, št. 83/18) vsebuje naslednjo končno določbo:
»7. člen
Ta sklep začne veljati naslednji dan po objavi v Uradnem
listu Republike Slovenije.«.