1. člen
S tem odlokom se ustanovi Svet za kmetijstvo in podeželje Republike
Slovenije (v nadaljnjem besedilu: svet).
2. člen
Svet sestavljajo:
-       
dva predstavnika Kmetijsko gozdarske zbornice Slovenije;
-       
en predstavnik Zadružne zveze Slovenije;
-       
en predstavnik Čebelarske zveze Slovenije;
-       
en predstavnik Gospodarske zbornice Slovenije;
-       
en predstavnik sindikata delavcev v kmetijstvu;
-       
en predstavnik sindikata kmetov Slovenije;
-       
dva predstavnika kmetijskih fakultet;
-       
en predstavnik Kmetijskega inštituta Slovenije;
-       
en predstavnik poklicnih in srednjih kmetijskih šol;
-       
en predstavnik Zveze slovenske podeželske mladine;
-       
en predstavnik Zveze kmetic Slovenije.
3. člen
(1) Organizacije iz prejšnjega člena imenujejo svoje
predstavnike in jih na poziv Ministrstva za kmetijstvo, gozdarstvo in prehrano
(v nadaljnjem besedilu: ministrstvo) sporočijo ministrstvu.
(2) Vlada Republike Slovenije imenuje člane sveta, ki so
jih sporočile organizacije iz prejšnjega odstavka.
4. člen
Svet daje mnenja o pomembnejših odločitvah na področju kmetijstva
in podeželja na pobudo ministrstva, Vlade Republike Slovenije, drugih državnih
organov, samoupravnih lokalnih skupnosti, organizacij s področja kmetijstva ali
na lastno pobudo.
5. člen
Finančni, prostorski in kadrovski pogoji, potrebni za
delovanje sveta, se zagotovijo iz proračunskih sredstev ministrstva.
6. člen
Predsedniku in članom sveta pripadajo povračila stroškov v
skladu z Uredbo o sejninah in povračilih stroškov v javnih skladih, javnih
agencijah, javnih zavodih in javnih gospodarskih zavodih (Uradni list RS,
št. 16/09, 107/10, 66/12, 51/13 in 6/15).
PREHODNA IN KONČNA DOLOČBA
7. člen
Vlada Republike Slovenije člane sveta imenuje v treh mesecih
od uveljavitve tega odloka.
8. člen
Ta odlok začne veljati naslednji dan po objavi v Uradnem
listu Republike Slovenije.
Št. 00715-16/2019
Ljubljana, dne 18. julija 2019
EVA 2019-2330-0085
Vlada Republike Slovenije
Marjan Šarec
predsednik