1. člen
S tem pravilnikom se sprejme gozdnogospodarski načrt
gozdnogospodarske enote Dobrova (2017–2026), št. 04-51/17 z dne
15. 9. 2017, ki ga je za obdobje od 1. januarja 2017 do
31. decembra 2026 izdelal Zavod za gozdove Slovenije, Območna enota
Ljubljana.
2. člen
Gozdnogospodarska enota Dobrova, ki meri 8.288,72 ha, se
nahaja v gozdnogospodarskem območju Ljubljana, v občinah Dobrova-Polhov Gradec
in Horjul, oziroma v katastrskih občinah Šujica, Butajnova, Šentjošt, Dobrova,
Podsmreka, Žažar, Vrzdenec, Horjul in Zaklanec.
3. člen
V gozdnogospodarski enoti Dobrova je s 1. januarjem 2017
ugotovljeno naslednje stanje gozdov:
1.     
lastništvo: 97,6 % zasebnih gozdov v lasti fizičnih ali pravnih oseb,
2,3 % državnih gozdov ter 0,1 % gozdov lokalnih skupnosti;
2.     
površina: 4.971,03 ha, od katere je 4.926,33 ha večnamenskih gozdov ter
44,7 ha varovalnih gozdov;
3.     
lesna zaloga: 282,4 m3/ha, od tega 104,0 m3/ha
iglavcev in 178,4 m3/ha listavcev;
4.     
tekoči letni prirastek: 7,44 m3/ha, od tega 2,50 m3/ha
iglavcev in 4,94 m3/ha listavcev.
4. člen
(1) V gozdnogospodarskem načrtu gozdnogospodarske enote
Dobrova (2017–2026) je ob upoštevanju usmeritev iz gozdnogospodarskega načrta
gozdnogospodarskega območja Ljubljana, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Dobrova
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.168,88 ha,
-       
ekološke funkcije na površini 2.148,72 ha ter
-       
socialne funkcije na površini 376,06 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Dobrova (2017–2026)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Dobrova za obdobje od
1. januarja 2017 do 31. decembra 2026 določeni naslednji ukrepi:
-       
najvišji možni posek v višini 248.831 m3, od tega
96.708 m3 iglavcev in 152.123 m3 listavcev,
-       
gojitvena dela, potrebna za ohranitev in razvoj gozdov, na površini
235,61 ha, ter
-       
nega mlajšega drogovnjaka na površini 112,37 ha.
(2) V gozdnogospodarskem načrtu gozdnogospodarske enote
Dobrova (2017–2026) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Dobrova v obdobju od uveljavitve tega
pravilnika do 31. decembra 2026 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Dobrova
(2017–2026).
7. člen
Po en izvod gozdnogospodarskega načrta gozdnogospodarske enote
Dobrova (2017–2026) je na vpogled na sedežu Zavoda za gozdove Slovenije,
Območne enote Ljubljana, Tržaška c. 2, 1000 Ljubljana, na sedežu Zavoda za
gozdove Slovenije, Krajevne enote Ljubljana, na sedežu revirjev Horjul in
Dobrova, Zaklanec 2c (Gasilski dom), 1354 Horjul, in na Ministrstvu za
kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Dobrova (2017–2026).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-352/2017
Ljubljana, dne 27. decembra 2017
EVA 2016-2330-0050
Mag. Dejan Židan l.r.
minister
za kmetijstvo, gozdarstvo in prehrano