1. člen
S tem pravilnikom se določajo obrazec za
davčni obračun akontacije dohodnine od dohodka iz dejavnosti, metodologija za
izpolnjevanje obrazca, priloge k obrazcu, metodologija za izpolnjevanje prilog
in način predložitve obrazca davčnemu organu.
2. člen
(1) Davčni zavezanec in davčna
zavezanka (v nadaljnjem besedilu: zavezanec) za dohodnino od dohodkov iz
dejavnosti sestavi in predloži davčnemu organu davčni obračun akontacije
dohodnine od dohodka iz dejavnosti na obrazcu, ki je Priloga 1 tega pravilnika
in njegov sestavni del ter ga izpolni v skladu z metodologijo za izpolnjevanje
obrazca, ki je Priloga 2 tega pravilnika in njegov sestavni del.
(2) Zavezanec poleg podatkov na
obrazcu iz Priloge 1 tega pravilnika predloži tudi podatke na obrazcih, ki sta
Prilogi 3 in 4 tega pravilnika in njegov sestavni del, ter podatke na obrazcih,
ki so skupaj s posamezno metodologijo za izpolnjevanje posameznega obrazca
Priloge 5 do 14b tega pravilnika in njegov sestavni del.
(3) Zavezanec, ki v skladu s prvim
odstavkom 297. člena Zakona o davčnem postopku (Uradni list RS, št. 117/06 in
24/08 – ZDDKIS) podatke na obrazcih, ki sta Prilogi 3 in 4 tega pravilnika, predloži Agenciji Republike Slovenije za javnopravne evidence in storitve (v
nadaljnjem besedilu: AJPES), mora v davčnem obračunu akontacije dohodnine, ki
je Priloga 1 tega pravilnika, označiti, da ne prilaga navedenih podatkov, ker
jih je predložil AJPES.
3. člen
Zavezanec predloži davčni obračun
akontacije dohodnine od dohodka iz dejavnosti v elektronski obliki. Navodilo za
predložitev podatkov iz obrazca za davčni obračun akontacije dohodnine od
dohodka iz dejavnosti v elektronski obliki je Priloga 15 tega pravilnika in
njegov sestavni del.

Priloga 1: Davčni obračun akontacije dohodnine od
dohodka iz dejavnosti
Priloga 2: Metodologija za izpolnjevanje obrazca
Priloga 3: Podatki iz bilance stanja
Priloga 4: Podatki iz izkaza poslovnega izida
Priloga 5: Podatki v zvezi z izvzetjem prihodkov na
podlagi mednarodnih pogodb o izogibanju dvojnega obdavčevanja
Priloga 6: Podatki v zvezi s pokrivanjem davčne izgube
Priloga 7: (črtana)
Priloga 7a: Podatki v zvezi z olajšavo za investiranje
Priloga 8a: Podatki v zvezi z olajšavo za vlaganje v
raziskave in razvoj
Priloga 8b: Podatki v zvezi z neizkoriščenim delom regijske olajšave za vlaganja v raziskave in razvoj
Priloga 9: Podatki v zvezi z olajšavami za
zaposlovanje
Priloga 10: Podatki v zvezi z olajšavo za donacije
Priloga 11: Podatki v zvezi z odbitkom tujega davka
Priloga 12: Podatki v zvezi s povečanjem davka zaradi
sprememb odbitka tujega davka
Priloga 13: Obvestilo o uveljavljanju olajšave za
vzdrževane družinske člane pri izračunu akontacije dohodnine
Priloga 13a: Izračun povprečne stopnje akontacije
dohodnine od dohodka iz dejavnosti za zavezance
Priloga 14a: Podatki o učinkih na davčno osnovo pri
zavezancu, ki preneha z opravljanjem dejavnosti
Priloga 14b: Podatki o učinkih na davčno osnovo pri
zavezancu, ki nadaljuje z opravljanjem dejavnosti
Priloga 15: Navodila za predložitev davčnega obračuna
akontacije dohodnine od dohodka iz dejavnosti v elektronski obliki

Pravilnik o obrazcu za davčni obračun akontacije
dohodnine od dohodka iz dejavnosti (Uradni list RS, št. 122/08)
vsebuje naslednji končni določbi:
»4. člen
Z dnem uveljavitve tega pravilnika preneha
veljati Pravilnik o obrazcu za davčni obračun akontacije dohodnine od dohodka
iz dejavnosti (Uradni list RS, št. 68/07 in 120/07).
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o obrazcu za
davčni obračun akontacije dohodnine od dohodka iz dejavnosti (Uradni list RS,
št. 16/09) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o obrazcu za
davčni obračun akontacije dohodnine od dohodka iz dejavnosti (Uradni list RS,
št. 103/10) vsebuje naslednjo končno določbo:
»11. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za obračunsko
obdobje od 1. januarja 2010 dalje, za katero se davčni obračun predloži po dnevu
uveljavitve tega pravilnika.«.

Pravilnik o spremembah Pravilnika o obrazcu za
davčni obračun akontacije dohodnine od dohodka iz dejavnosti (Uradni list RS,
št. 77/12) vsebuje naslednjo končno določbo:
»7. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za obračunsko
obdobje od 1. januarja 2012 dalje, za katero se davčni obračun predloži po
dnevu uveljavitve tega pravilnika.«.