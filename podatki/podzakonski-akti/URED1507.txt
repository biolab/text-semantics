1. člen
S to uredbo se določi mehanizem za oblikovanje cen proizvodov
in storitev, ki so po standardni klasifikaciji dejavnosti (Uradni list RS, št.
34/94, 3/95, 33/95 in 15/96) razvrščeni v podrazredu 40.3 – Oskrba s paro in
toplo vodo.
2. člen
Pravna oseba, ki opravlja storitve oskrbe s paro in toplo
vodo (v nadaljnjem besedilu: zavezanec), oblikuje ceno storitev na način, ki ga
določa mehanizem za oblikovanje cen distribucije pare in tople vode za namene
daljinskega ogrevanja v prilogi te uredbe, ki je njen sestavni del.
3. člen
Izhodiščna cena (variabilni in fiksni del cene) je cena,
oblikovana v skladu s predpisi in velja na dan 1. december 2000.
4. člen
Spremembo izhodiščne cene lahko odobri ustanovitelj oziroma
lastnik podjetja na zahtevek zavezanca. Zahtevek za spremembo izhodiščne cene
mora vsebovati podatke iz 5. člena te uredbe in elemente, ki so navedeni v 2.
in 3. točki priloge te uredbe. 
Odobritev spremembe cen iz prejšnjega odstavka sporoči
zavezanec Ministrstvu za ekonomske odnose in razvoj (v nadaljnjem besedilu:
ministrstvo) v roku 8 dni od odobritve spremembe cen z vso dokumentacijo, ki je
bila posredovana ob spremembi cen.
5. člen
Zahtevek za spremembo izhodiščne cene mora vsebovati
naslednje podatke: 
-       
ime in sedež zavezanca z navedbo dejavnosti, za katero je zavezanec
registriran in matično številko iz poslovnega registra, 
-       
ustrezen predpis o določitvi opravljanja storitev javne službe, 
-       
pogodbo o izdaji koncesije v primeru, da je zavezanec koncesionar, 
-       
navedbo občin, na območju katerih se opravljajo storitve navedenih
dejavnosti, 
-       
ceno po vrstah storitev in vrstah uporabnikov ter povprečno ceno, ki se
uporablja na dan vložitve zahtevka in odstotek povečanja teh cen v letih 1999
in 2000 oziroma do datuma vložitve zahtevka, 
-       
predlagane cene po vrstah storitev in vrstah porabnikov ter povprečno
ceno, za katero se vlaga zahtevek z datumom predvidene uveljavitve, 
-       
pregled fakturirane realizacije z navedbo količine prodane storitve za
posamezne vrste porabnikov po posameznih mesecih za leta 1999 in 2000 oziroma
do datuma vložitve zahtevka, 
-       
navedba stroškov po vrstah energentov oziroma stroškov proizvodnje
toplote na pragu proizvajalca, 
-       
pregled prihodkov in odhodkov ter njihovo strukturo za proizvod oziroma
storitev, za katero se vlaga zahtevek v letih 1999 in 2000 oziroma do datuma
vložitve zahtevka, 
-       
bilanco uspeha in bilanco stanja za celotno podjetje za leto 1999 in od
1. 3. 2001 dalje tudi podatke za leto 2000, 
-       
prikaz po PIM (Poslovno izidnih mestih) za leto 1999 in od 1. 3. 2001
dalje tudi podatke za leto 2000.
6. člen
Zavezanec lahko uveljavi spremembo cene tudi na način, ki je
opisan v prilogi od 5. do 9. točke. V tem primeru mora osem dni pred
uveljavitvijo spremembe cen obvestiti ministrstvo o spremembi cen, ki jo
uveljavlja skladno z mehanizmom. 
Obvestilo mora vsebovati: 
-       
ime in sedež zavezanca z navedbo dejavnosti, za katero je zavezanec
registriran in matično številko iz poslovnega registra, 
-       
ustrezen predpis o določitvi opravljanja storitev javne službe, 
-       
pogodbo o izdaji koncesije v primeru, da je zavezanec koncesionar, 
-       
navedbo občin, na območju katerih se opravljajo storitve navedenih
dejavnosti, 
-       
kalkulacijo povprečne cene daljinskega ogrevanja v skladu z elementi iz
2. in 3. točke priloge te uredbe, 
-       
letno strukturo energentov potrebnih za proizvodnjo toplote, 
-       
trenutno priključno moč odjemalcev po vrsti uporabe in dolžino omrežja, 
-       
bilanco uspeha in bilanco stanja za celotno podjetje za leto 1999 in od
1. 3. 2001 dalje tudi podatke za leto 2000, 
-       
prikaz po PIM (Poslovno izidnih mestih) v letu 1999 in od 1. 3. 2001
dalje tudi podatke za leto 2000, 
-       
povprečno bruto plačo za mesec december 1999 in zadnjo povprečno
izplačano bruto plačo.
7. člen
Ne glede na določila 3., 4. in 5. člena te uredbe zavezanec
ni upravičen do spremembe izhodiščne cene in povečanja cene po mehanizmu za
oblikovanje, če povprečna cena daljinskega ogrevanja (obdobje 12 mesecev in
sicer od meseca novembra 1999 do meseca novembra 2000) presega 9.190,00 SIT/MWh
na dan 1. december 2000.
8. člen
Ne glede na določila iz 7. člena te uredbe lahko zavezanec,
na osnovi predhodnega soglasja lastnika oziroma ustanovitelja, pošlje na
ministrstvo zahtevek za povišanje izhodiščne cene in cen po mehanizmu za
oblikovanje cen distribucije pare in tople vode za namene daljinskega
ogrevanja. Ministrstvo pridobi mnenje Ministrstva za gospodarske dejavnosti in
pripravi predlog Vladi Republike Slovenije za določitev stopnje povišanja
elementov cene. 
Zahtevek mora vsebovati poleg podatkov iz 4. in 5. člena te
uredbe tudi mnenje ustanovitelja oziroma lastnika, ki je odobril predlagano
ceno.
9. člen
Ministrstvo lahko zahteva tudi dodatne podatke, če oceni, da
so ti potrebni za rešitev zahtevka zavezanca.
10. člen
Ta uredba začne veljati 2. decembra 2000.
Št. 383-03/98-7
Ljubljana, dne 23. novembra 2000.
Vlada Republike Slovenije
dr. Andrej Bajuk l. r. 
Predsednik

Priloga