1. člen
(vsebina)
Ta pravilnik podrobneje določa pravilno
označevanje in način uporabe različnih ribolovnih orodij z namenom trajnostne
rabe rib in preprečitve poškodb posameznih ribolovnih orodij.
2. člen
(pomen izrazov)
V tem pravilniku uporabljeni izrazi imajo
naslednji pomen:
1.    
Pasivna ribolovna orodja so:
-  
parangali,
-  
zabodne mreže,
-  
zapletne mreže,
-  
trislojne mreže,
-  
viseče zabodne mreže, ki so lahko sestavljene iz ene ali več ločenih
mrež, ki tvorijo skupino mrež in
-  
pasti.
2.    
Aktivna ribolovna orodja so vse vlečne mreže za ribolov pridnenih ali
pelagičnih vrst rib in zaporne plavarice.
3.    
Noč je časovno obdobje, ki se prične s sončnim zahodom in traja vse do
sončnega vzhoda.
3. člen
(prenehal
veljati)
4. člen
(označitev pasivnih ribolovnih orodij)
Poveljnik oziroma lastnik ribiškega
plovila, ki uporablja pasivna ribolovna orodja, mora zagotoviti, da je vsako
pasivno ribolovno orodje, ki se uporablja za ribolov, označeno in razpoznavno v
skladu s tem pravilnikom.
5. člen
(označitev ribiških plovil, ki izvajajo
ribolov v območju oddaljenem 1,5 navtične milje od obale)
Vsako ribiško plovilo, ki izvaja ribolov s
pasivnimi ali aktivnimi ribolovnimi orodji v območju oddaljenem nad
1,5 navtične milje od obale, mora biti opremljeno z GPS napravo in z CB
postajo, ki mora biti v času ribolova vključena na 4. kanalu.
6. člen
(boja)
(1) Vsa pasivna ribolovna orodja,
položena v območju nad 300 m od obale, morajo biti označena z bojo(-ami) v
skladu s tem pravilnikom.
(2) Boja je sestavljena iz uteži za
ravnovesje, plovca in jamborja z eno ali več zastavami.
(3) Samostojna past mora biti označena
z eno bojo.
(4) Z bojami morata biti označena oba
konca:
-       
parangala,
-       
mreže,
-       
skupine mrež ali
-       
skupine pasti.
(5) Boje, ki označujejo eno pasivno
ribolovno orodje morajo biti enake.
(6) Dolžina med dvema bojama, ki
označujeta isto pasivno ribolovno orodje ne sme biti daljša od 800 m.
(7) Vrvi, ki povezujejo bojo s
pasivnim ribolovnim orodjem, morajo biti iz potopljivega materiala ali pa
morajo biti obtežene.
7. člen
(jambor)
(1) Jambor vsake boje, ki označuje
pasivna ribolovna orodja v pasu med 300 m in 1,5 navtičnih milj od obale, mora
imeti višino najmanj 1 m nad morsko gladino.
(2) Jambor vsake boje, ki označuje pasivna
ribolovna orodja v oddaljenosti nad 1,5 navtičnih milj od obale, mora imeti
višino najmanj 2 m nad morsko gladino.
(3) Vsak jambor mora imeti vsaj eno
zastavo. Zastave morajo biti pravokotne oblike. Ob polaganju pasivnega
ribolovnega orodja mora zgornja zastava meriti v višino najmanj 20 cm in v
dolžino najmanj 40 cm, v pasu med 300 m in 1,5 navtičnih milj od obale ter v
pasu nad 1,5 navtičnih milj od obale pa v višino najmanj 50 cm in v dolžino
najmanj 80 cm.
(4) Zastave istega pasivnega ribolovnega
orodja morajo biti:
-       
istega števila,
-       
iste barve (ki ne sme biti izključno rdeča ali zelena) in
-       
enake velikosti.
(5) Ne glede na prejšnji odstavek mora biti
zgornja zastava obvezno črna, razen v primeru označevanja samostojne pasti, ko
mora biti zgornja zastava obvezno bela.
8. člen
(plovec)
(1) Plovec mora zagotavljati pokončno
plovnost jambora in biti narejen iz trpežnega materiala.
(2) Vsak plovec mora imeti zunanjo
oznako ribiškega plovila, kateremu pripada.
(3) Črke in številke na plovcu ne
smejo biti manjše od 7 cm, zabrisane, spremenjene, neberljive ali
poškodovane.
(4) Pasivna ribolovna orodja, položena
do 300 m od obale, morajo biti označena s plovcem, ki mora biti pritrjen na prvo
zgornjo vrsto obeh koncev pasivnega ribolovnega orodja.
(5) Ne glede na prejšnji odstavek se
samostojna past, ki se uporablja za ribolov do 300 m od obale, označi z enim plovcem.
9. člen
(koridor)
(1) Koridor je pas, ki poteka med
linijama A in B:
a) 
Linija A koridorja poteka po naslednjih točkah
Gauss-Kruegerjevega koordinatnega sistema D-48:
-   
A1 (45.36.649, 13.40.822),
-   
A2 (45. 35.995, 13.40.194),
-   
A3 (45.34.651, 13.39.798),
-   
A4 (45.34.016, 13.38.866),
-   
A5 (45.33.834, 13.36.042),
-   
A6 (45.33.416, 13.34.784),
-   
A7 (45.33.269, 13.33.464),
-   
A8 (45.33.052, 13.32.567),
-   
A9 (45.32.339, 13.31.493),
-   
A10 (45.31.748, 13.29.523),
-   
A11 (45.30.937, 13.27.788),
-   
A12 (45.29.730, 13.27.300),
-   
A13 (45.25.500, 13.13.200);
b) 
Linija B koridorja poteka po naslednjih točkah
Gauss-Kruegerjevega koordinatnega sistema D-48:
-   
B1 (45.36.960, 13.39.961),
-   
B2 (45.36.231, 13.39.283),
-   
B3 (45.35.162, 13.38.972),
-   
B4 (45.34.547, 13.38.132),
-   
B5 (45.34.449, 13.35.964),
-   
B6 (45.34.002, 13.34.530),
-   
B7 (45.33.913, 13.33.429),
-   
B8 (45.33.569, 13.32.094),
-   
B9 (45.33.025, 13.31.218),
-   
B10 (45.32.349, 13.29.120),
-   
B11 (45.31.214, 13.26.607),
-   
B12 (45.30.800, 13.26.190),
-   
B13 (45.26.000, 13.13.000).
(2) Koridor velja ponoči skozi celo
leto.
(3) V koridorju je prepovedano
polaganje oziroma uporaba pasivnih ribolovnih orodij.
(4) Ribiči, ki izvajajo ribolov v
območju oddaljenem več kot 1.5 navtične milje od obale, morajo polagati pasivna
ribolovna orodja, označena v skladu s tem pravilnikom, vzporedno s potekom
državne meje z Republiko Italijo v smeri SV-JZ.
(5) Zaradi možnega vpliva tokov lahko
smer polaganja pasivnih ribolovnih orodij iz prejšnjega odstavka odstopa za
15%.
(6) V pasu nad 1,5 navtične milje od
obale morajo ribiči zabeležiti položaj pasivnega ribolovnega orodja v ladijski
dnevnik najkasneje do vrnitve v pristanišče.
(7) Ribolov z aktivnim ribolovnim
orodjem je ponoči dovoljen samo v koridorju.
(8) Ne glede na prejšnji odstavek
lahko ribolov z aktivnim ribolovnim orodjem poteka ponoči tudi izven koridorja,
kadar poveljnik ribiškega plovila ugotovi, da ribolov lahko izvaja izven
koridorja brez nevarnosti, da bi poškodoval pasivno ribolovno orodje.
(9) Ribiči, ki izvajajo ribolov z vlečnimi
mrežami za ribolov pridnenih vrst rib, morajo vleči pridnene povlečne mreže v
smeri, ki je vzporedna s potekom državne meje z Republiko Italijo v smeri SV-JZ
z dovoljenim 15% odstopanjem smeri iz četrtega odstavka tega člena.
10. člen
(način izvajanja ribolova)
(1) Ribiška plovila, ki ribarijo v
shemi ločene plovbe, ne smejo ovirati prehoda plovilom, ki plujejo v smeri
plovne poti.
(2) Poveljnik ribiškega plovila, ki
namerava izvajati ribolov z aktivnim ribolovnim orodjem, mora pri potovanju
uporabiti najkrajšo možno pot do predpisanega odmika od obale iz drugega
odstavka 13. člena Uredbe Sveta (ES) št. 1967/2006 z dne 21. decembra 2006
o ukrepih za upravljanje za trajnostno izkoriščanje ribolovnih virov v
sredozemskem morju, spremembi Uredbe (EGS) št. 2847/93 in razveljavitvi Uredbe
(ES) št. 1626/94 (UL L št. 409 z dne 30. 12. 2006, str. 11) popravljene s
Popravkom Uredbe Sveta (ES) št. 1967/2006 z dne 21. decembra 2006 o
ukrepih za upravljanje za trajnostno izkoriščanje ribolovnih virov v
sredozemskem morju, spremembi Uredbe (EGS) št. 2847/93 in razveljavitvi Uredbe
(ES) št. 1626/94 (UL L št. 36 z dne 8. 2. 2007, str. 6), kjer lahko prične
in zaključi z izvajanjem ribolova.

Pravilnik o podrobnem označevanju ribolovnih
orodij in zagotavljanju trajnostne rabe rib (Uradni list RS, št. 87/08)
vsebuje naslednjo prehodno in končno določbo:
»11. člen
(prehodna
določba)
Določba 5. člena tega pravilnika se začne
uporabljati 31. decembra 2009.
12. člen
(končna
določba)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o podrobnem označevanju ribolovnih orodij in zagotavljanju
trajnostne rabe rib (Uradni list RS, št. 11/10) vsebuje naslednjo prehodno in
končno določbo:
»6. člen 
(prehodne določbe)
(1) Določba šestega odstavka novega 9.
člena pravilnika se začne uporabljati 31. marca 2011.
(2) Določba osmega odstavka novega 9. člena
pravilnika se za obdobje od 1. oktobra do 31. januarja začne uporabljati 1.
oktobra 2011.
7. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Uredba o spremljanju ulova in prodaji ribiških
proizvodov (Uradni list RS, št. 2/13) vsebuje naslednjo končno določbo:
»21. člen
(začetek
veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.