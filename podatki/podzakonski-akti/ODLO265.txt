1
Za kulturni spomenik državnega pomena se razglasi enoto
dediščine:
-       
Planica nad Framom – Domačija Vešner (EŠD 9006)
Enota ima zaradi kulturnih, etnoloških, krajinskih,
zgodovinskih in drugih izjemnih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
etnološkega spomenika.
2
Lastnosti, ki utemeljujejo razglasitev za spomenik državnega
pomena:
Domačija Vešner je kakovosten primer samotne domačije
jugovzhodnega Pohorja, ki je skoraj povsem ohranila stavbni sestoj nekdanje
samooskrbne kmetije. Objekti so nastajali postopoma v prvi polovici 19.
stoletja. Izjemen poudarek na domačiji je s slamo krita stanovanjska hiša, s
pravokotno dodanim gospodarskim poslopjem. Celota predstavlja redko ohranjeno
domačijo.
3
Spomenik obsega zemljišča,
parcelne številke *36, *9, 462/3, 466/1, 474, 476, 477, 623 (del parcele: južni
del ceste do zahodne meje parcele št. 476), k.o. Slivniško Pohorje. Meja
spomenika je določena na digitalnem katastrskem načrtu v merilu 1: 2880 z dne
4. 9. 2002 in vrisana na temeljnem topografskem načrtu v merilu 1: 5000.
Izvirnika načrtov, ki sta sestavni del tega odloka, hranita Ministrstvo za
kulturo, Uprava Republike Slovenije za kulturno dediščino, in Zavod za varstvo
kulturne dediščine Slovenije (v nadaljevanju: ZVKDS). Meja spomenika se objavi
na publikacijski karti v merilu 1: 5000, ki je kot priloga sestavni del tega
odloka.
4
Za spomenik velja varstveni režim, ki določa:
-       
varovanje kulturnih, etnoloških, arhitekturnih, krajinskih, likovnih in
zgodovinskih vrednot v celoti, v njihovi izvirnosti in neokrnjenosti,
-       
ohranjanje gabaritov, primarnih tlorisnih razporedov, izvirne gradbene
substance ter značilne opreme vseh spomeniških objektov na domačiji,
-       
podrejanje vsake rabe in vseh posegov v objekte in njihove robne
površine ohranjanju in vzdrževanju varovanih spomeniških lastnosti,
-       
podrejanje vsake rabe in vseh posegov v vplivni prostor ohranjanju ter
varovanju vedut na domačijo,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja domačije in v 2. točki
odloka imenovanih posameznih elementov te enote,
-       
znotraj območja spomenika je prepovedano postavljanje objektov trajnega
ali začasnega značaja, vključno z nadzemno in podzemno infrastrukturo ter
nosilci reklam, razen v primerih, ki jih s predhodnim kulturnovarstvenim
soglasjem odobri pristojni zavod.
Zavarovano območje je namenjeno:
-       
trajni ohranitvi kulturnih, etnoloških, arhitekturnih, krajinskih,
likovnih in zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, je
potrebno predhodno pridobiti kulturnovarstvene pogoje in kulturnovarstveno
soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga:
Kulturni spomenik državnega pomena; Domačija Vešner (topografski načrt)

Odlok o razglasitvi Domačije Vešner za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Domačije Vešner za kulturni spomenik državnega
pomena (Uradni list RS, št. 54/03) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.