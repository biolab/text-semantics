1. člen
S tem odlokom se določi program varstva in razvoja Naravnega
rezervata Škocjanski zatok za obdobje od leta 1999. do 2003. (v nadaljnjem
besedilu: program).
2. člen
Program vsebuje naslednje sestavne dele: 
-       
ocena stanja v rezervatu, 
-       
načini uresničevanja ciljev ali predlog ukrepov za doseganje ciljev
rezervata, 
-       
ocena stanja v okolici rezervata in predlog ukrepov za izboljšanje in
preprečevanje škodljivih vplivov, 
-       
prostorske opredelitve načrtovanih varstvenih in razvojnih dejavnosti, 
-       
dejavnosti, ki se lahko odvijajo v rezervatu in smernice za njihov
razvoj, 
-       
potrebna sredstva in viri za doseganje ciljev rezervata.
3. člen
(1) Program se financira iz javnih sredstev. 
(2) Za obdobje od leta 1999. do 2003. se iz sredstev
državnega proračuna in mednarodnih sredstev nameni za izvedbo programa
620,737.568 tolarjev.
4. člen
(1) Izvleček programa, ki vsebuje vsa obvezna ravnanja, je
kot priloga sestavni del tega odloka. 
(2) Izvleček iz prejšnjega odstavka vsebuje tudi časovno
razporeditev porabe sredstev. 
(3) Program iz drugega člena tega odloka je v celotnem obsegu
na vpogled pri Ministrstvu za okolje in prostor, Uprava za varstvo narave in
Medobčinskem zavodu za varstvo naravne in kulturne dediščine Piran.
5. člen
Ta odlok začne veljati petnajsti dan od objave v Uradnem
listu Republike Slovenije.
Št. 636-06/99-2
Ljubljana, dne 15. aprila 1999.
Vlada Republike Slovenije
dr. Janez Drnovšek l. r.
Predsednik

Priloga
1: Izvleček iz programa varstva in razvoja naravnega rezervata škocjanski zatok
za obdobje 1999-2003
Priloga 2:
Program varstva in razvoja naravnega rezervata Škocjanski zatok ( Programska
shema ); Časovna razporeditev predlaganih ukrepov v NRŠZ za leta 1999 - 2003