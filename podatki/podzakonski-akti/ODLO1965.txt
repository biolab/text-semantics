1. člen
(vsebina)
(1) S tem odlokom se v skladu s predpisom, ki ureja
razvrstitev nekaterih otroških igrišč v Mestni občini Celje v prvo stopnjo
obremenjenosti okolja zaradi onesnaženosti tal z nevarnimi snovmi, določi, da
sta otroški igrišči v vrtcu Anice Černejeve – Enota Mavrica in v vrtcu Zarja –
Enota Ringa raja v Mestni občini Celje degradirano okolje.
(2) Območje otroških igrišč v vrtcu Anice Černejeve – Enota
Mavrica in v vrtcu Zarja – Enota Ringa raja v Mestni občini Celje, ki je
določeno kot degradirano okolje, obsega zemljišča ali dele zemljišč s:
-       
parc. št. 717/1, 717/2, 717/3 in 717/4, vse k. o. Celje, na območju
vrtca Anice Černejeve – Enota Mavrica ter
-       
parc. št. 161/1, 161/2, 162/1, 162/4, 162/5, 162/6, 162/7, 163/1, 164/1
in 164/2, vse k. o. Celje, na območju vrtca Zarja – enota Ringa raja.
2. člen
(program ukrepov)
S tem odlokom se sprejme Program ukrepov za izboljšanje
kakovosti tal na otroškem igrišču v vrtcu Anice Černejeve – Enota Mavrica in
otroškem igrišču v vrtcu Zarja – enota Ringa raja v Mestni občini Celje, ki je
kot Priloga sestavni del tega odloka.
3. člen
(začetek veljavnosti)
Ta odlok začne veljati naslednji dan po objavi v Uradnem
listu Republike Slovenije.
Št. 00719-28/2019
Ljubljana, dne 29. avgusta 2019
EVA 2018-2550-0112
Vlada Republike Slovenije
Marjan Šarec
Predsednik

PRILOGA:
Program ukrepov za izboljšanje kakovosti tal na otroškem igrišču v vrtcu Anice
Černejeve – Enota Mavrica in otroškem igrišču v vrtcu Zarja – enota Ringa raja
v Mestni občini Celje