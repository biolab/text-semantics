I.
Minister za okolje in prostor odreja javno razgrnitev:
1.     
predloga najustreznejše variantne rešitve, ki ga je pod številko naloge
5827 v oktobru 2006 izdelal LUZ d. d., Ljubljana (v nadaljnjem besedilu:
predlog najustreznejše variantne rešitve),
2.     
okoljskega poročila za avtocestni priključek Brezovica na AC-odseku
Ljubljana–Vrhnika, ki ga je pod številko projekta 1065-050P oktobra 2006
izdelal Aquarius d. o. o., Ljubljana (v nadaljnjem besedilu: okoljsko
poročilo),
3.     
revizije okoljskega poročila, ki jo je septembra 2006 izdelal okoljski
izvedenec mag. Jorg Hodalič, in
4.     
povzetka za javnost.
II.
Gradivo iz prejšnje točke tega sklepa bo javno razgrnjeno od
28. marca 2007 do 26. aprila 2007, in sicer:
-       
na Ministrstvu za okolje in prostor, Direktoratu za prostor, Dunajska
21, Ljubljana,
-       
v prostorih Občine Brezovica, Tržaška cesta 390, Brezovica,
-       
v prostorih Občine Log - Dragomer, Na grivi 5, Log - Dragomer,
-       
v prostorih Mestne občine Ljubljana, Oddelku za urbanizem, Poljanska 28,
Ljubljana, in
-       
v prostorih Občine Vrhnika, Tržaška cesta 1, Vrhnika.
Javna obravnava bo potekala 5. aprila 2007 z začetkom ob
16.00 v prostorih Gasilskega doma na Brezovici.
III.
Med javno razgrnitvijo in javno obravnavo imajo v postopku celovite
presoje vplivov na okolje fizične ali pravne osebe, ki imajo na območju, na
katero se predlog najustreznejše variantne rešitve nanaša, stalno prebivališče
ali sedež ali v lasti nepremičnino, ter nevladne organizacije iz prvega
odstavka 153. člena Zakona o varstvu okolja (Uradni list RS, št. 39/06 – uradno
prečiščeno besedilo, 49/06 – ZMetD, 66/06 – odl. US) pravico dajati mnenja in
pripombe k predlogu najustreznejše variantne rešitve in okoljskemu poročilu.
Pripombe in predlogi se do 26. aprila 2007 lahko dajo pisno na
mestih javne razgrnitve kot zapis v knjigo pripomb in predlogov, pisno ali
ustno na javni obravnavi ali se pošljejo na elektronski naslov: gp.mop@gov.si,
pri čemer se v rubriki »Zadeva« navedejo ključne besede »DLN za AC priključek
Brezovica«.
IV.
Med javno razgrnitvijo iz I. točke tega sklepa Ministrstvo za
okolje in prostor, Direktorat za prostor, vabi na 2. prostorsko konferenco, ki
bo potekala 3. aprila 2007 z začetkom ob 13.00 v sejni sobi Ministrstva za
okolje in prostor, Direktorata za prostor, Dunajska 21, Ljubljana, v podhodu.
Na prostorski konferenci bo predstavljen predlog
najustreznejše variantne rešitve. Nanjo so vabljeni zlasti predstavniki lokalne
skupnosti, gospodarstva, interesnih združenj, organizirane javnosti in nosilcev
urejanja prostora.
Gradivo iz prvega odstavka te točke je na vpogled na Ministrstvu
za okolje in prostor, Direktoratu za prostor, Dunajska 21, Ljubljana, vsak
delovni dan med 13.00 in 15.30, na sedežih Občine Brezovica, Občine Vrhnika,
Občine Log - Dragomer ter Mestne občine Ljubljana, in sicer med uradnimi urami,
na spletni strani Ministrstva za okolje in prostor http://www.mop.gov.si v
rubriki Državni lokacijski načrti.
V.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor, v časopisu Dnevnik in na
krajevno običajen način po Radiu Odmev.
Št. 350-08-46/2005-BL
Ljubljana, dne 12. marca 2007
EVA 2007-2511-0049
Janez Podobnik l.r.
Minister
za okolje in prostor