1. člen
Sprejme se splošni del gozdnogospodarskega načrta
gozdnogospodarske enote Sovodenj, št. 03-17/99 z dne 30. 11. 2001, ki ga je
izdelal Zavod za gozdove Slovenije, Območna enota Kranj, za obdobje od 1. 1.
1999 do 31. 12. 2008. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Sovodenj na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Sovodenj je izdelan v treh izvodih za 5679,85 hektarjev gozdov, ki ležijo
v gozdnogospodarskem območju Kranj, v občinah Gorenja vas-Poljane, Žiri in Železniki
oziroma v katastrskih občinah Gorenja Ravan, Hotavlje, Leskovica, Zali log,
Trebija, Stara Oselica, Koprivnik, Podjelovo brdo, Laniše in Javorjev dol.
3. člen
Po en izvod splošnega dela gozdnogospodarskega načrta
gozdnogospodarske enote Kranj je na vpogled na sedežu Zavoda za gozdove
Slovenije, Območne enote Kranj, Cesta Staneta Žagarja 27b, Kranj, na sedežu
Zavoda za gozdove Slovenije, Krajevne enote Poljane, Poljane nad Škofjo Loko
41, Poljane nad Škofjo Loko, in na Ministrstvu za kmetijstvo, gozdarstvo in
prehrano Republike Slovenije, Dunajska 58, Ljubljana, kjer se hrani tudi
dokumentacija v zvezi s postopkom sprejemanja splošnega dela
gozdnogospodarskega načrta gozdnogospodarske enote Sovodenj.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-03-4/00
Ljubljana, dne 5. februarja 2002.
Minister 
za kmetijstvo, 
gozdarstvo in prehrano 
mag. Franc But l. r.