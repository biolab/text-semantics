I. SPLOŠNE DOLOČBE
1. člen
Ta tarifa določa višino cene vozniških izpitov, katerih
opravljanje zagotavlja javna agencija na podlagi Zakona o voznikih.
2. člen
(cena storitve)
(1) Cene vozniškega izpita iz te tarife so določene v
eurih.
(2) Po preteku treh let se višina tarife ponovno
preveri, in sicer na podlagi dejanskih stroškov, ki so povezani z opravljanjem storitev
iz te tarife. Vsako spremembo cene storitev potrdi svet agencije ob soglasju
ustanovitelja. Nove cene se objavi v Uradnem listu Republike Slovenije in
začnejo veljati 30 dni po objavi.
3. člen
(način plačila)
Predlagatelj plača storitev iz te tarife v dobro Javne
agencije Republike Slovenije za varnost prometa, Kotnikova 19a, Ljubljana, na
upravni enoti, in sicer ob prijavi k teoretičnemu oziroma praktičnemu delu
izpita.
4. člen
(zavezanec za plačilo)
Zavezanec za plačilo stroška vozniškega izpita je kandidat za
voznika motornih vozil.
5. člen
(financiranje nalog agencije in področja zaračunavanja
storitev)
S prihodki od te tarife se financirajo naloge zagotavljanja
opravljanja vozniških izpitov.
II. VIŠINA CENE VOZNIŠKEGA IZPITA
6. člen
(Višina cene vozniškega izpita)
(1) Višina cene vozniškega
izpita:


 

 

cena


Teoretični del
  vozniškega izpita

vse kategorije

24,00 €


Praktični del
  vozniškega izpita

AM, A1, B1, B, F

33,00 €


Praktični del
  vozniškega izpita

A2, A, BE, C1, C, C1E,
  CE

42,00 €


Praktični del
  vozniškega izpita

D1, D, D1E, DE

85,00 €


7. člen
Ta tarifa se objavi v Uradnem listu Republike Slovenije in
začne veljati s 1. 1. 2018.
Št. 007-3/207/3
Ljubljana, dne 6. julija 2017
EVA 2017-2430-0086
Predlagatelj:
mag. Igor Velov l.r.                                                                                 Jure
Prestor l.r.
          direktor                                                                                     predsednik
Sveta agencije
Vlada Republike Slovenije je s sklepom,
št. 42600-5/2017/3 z dne 21. 12. 2017, dala soglasje k temu aktu.

Priloga: Tarifa