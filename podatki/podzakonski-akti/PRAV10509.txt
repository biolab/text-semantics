1. člen
S tem pravilnikom se sprejme
gozdnogospodarski načrt gozdnogospodarske enote Logatec-Zagora (2011–2020), št.
05-12/11 z dne 1. 9. 2011, ki ga je za obdobje od 1. januarja 2011 do
31. decembra 2020 izdelal Zavod za gozdove Slovenije, Območna enota
Postojna.
2. člen
Gozdnogospodarska enota Logatec-Zagora, ki
meri 2.054,90 ha, se nahaja v Gozdnogospodarskem območju Postojna, v občinah
Logatec in Postojna, oziroma v katastrskih občinah Novi svet, Hrušica, Bukovje
in Kačja vas.
3. člen
V gozdnogospodarski enoti Logatec-Zagora je
s 1. januarjem 2011 ugotovljeno naslednje stanje gozdov:
a) 
lastništvo: vsi gozdovi so v državni lasti;
b) 
površina: 2.032,94 ha, vsi gozdovi so
večnamenski;
c) 
lesna zaloga: 331,1 m3/ha, od tega
214,0 m3/ha iglavcev in 117,1 m3/ha listavcev;
d) 
tekoči letni prirastek: 7,87 m3/ha,
od tega 4,87 m3/ha iglavcev in 3,00 m3/ha listavcev.
4. člen
(1) V gozdnogospodarskem načrtu
gozdnogospodarske enote Logatec-Zagora (2011–2020) je na podlagi ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Logatec-Zagora določeno, da so najbolj poudarjene funkcije gozdov, ki določajo
način gospodarjenja z gozdom:
-      
proizvodne funkcije na površini 2.012,05 ha in
-      
ekološke funkcije na površini 567,08 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Logatec-Zagora (2011–2020) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Logatec-Zagora
za obdobje od 1. januarja 2011 do 31. decembra 2020 določeni
naslednji ukrepi: 
1.    
najvišji možni posek v višini 143.920 m3, od tega 120.760 m3
iglavcev in 23.160 m3 listavcev; 
2.    
gojitvena dela, potrebna za ohranitev in razvoj gozdov, na dejanski
površini 580,58 ha; 
3.    
nega mlajšega drogovnjaka na površini 43,12 ha; 
4.    
zaščita mladja s premazom na dejanski površini 15,35 ha; 
5.    
zaščita mladja s 1.200 m ograje; 
6.    
200 dni varstva pred žuželkami ter 
7.    
vzdrževanje pašnih in travnih površin na dejanski površini 2,8 ha gozda.
(2) V gozdnogospodarskem načrtu
gozdnogospodarske enote Logatec-Zagora (2011–2020) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Logatec-Zagora,
v obdobju od uveljavitve tega pravilnika do 31. decembra 2020, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Logatec-Zagora (2011–2020).
7. člen
Po en izvod gozdnogospodarskega načrta
gozdnogospodarske enote Logatec-Zagora (2011–2020) je na vpogled na sedežu
Zavoda za gozdove Slovenije, Območne enote Postojna, Vojkova 9, Postojna, na
sedežu Zavoda za gozdove Slovenije, Krajevne enote Bukovje, Bukovje 28,
Postojna in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Logatec-Zagora (2011–2020).

Pravilnik o gozdnogospodarskem načrtu
gozdnogospodarske enote Logatec-Zagora (2011–2020) (Uradni list RS, št. 5/12)
vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o
gozdnogospodarskem načrtu gozdnogospodarske enote Logatec-Zagora (2011–2020)
(Uradni list RS, št. 83/18)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.