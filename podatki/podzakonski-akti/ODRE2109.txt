1. člen
(1) S to odredbo se zaradi preprečitve nevarnosti za okolje
na ozemlju Republike Slovenije prepove promet in uporaba naslednjih
fitofarmacevstkih sredstev (v nadaljnjem besedilu: FFS): 
-       
PONCHO FS 600 RDEČ (klotianidin 60%), proizvajalca Bayer CropScience AG,
Monheim, Nemčija, ki ga zastopa Bayer d.o.o., Ljubljana in je registrirano z
odločbo Ministrstva za kmetijstvo, gozdarstvo in prehrano Republike Slovenije,
Fitosanitarne uprave Republike Slovenije, št. 327-02-378/2004/19 z dne, 22. 12.
2009, za tretiranje semena koruze in sladkorne pese; 
-       
CRUISER 350 FS (tiametoksam 35%), proizvajalca Syngenta Crop Protection
AG, Švica, ki ga zastopa Syngenta Agro d.o.o, Ljubljana in je registrirano z
odločbo Ministrstva za kmetijstvo, gozdarstvo in prehrano Republike Slovenije,
Fitosanitarne uprave Republike Slovenije, št. 327-02-249/2004/22 z dne, 22. 12.
2009, za tretiranje semena koruze; 
-       
CRUISER 70 WS (tiametoksam 70%), proizvajalca Syngenta Crop Protection
AG, Švica, ki ga zastopa Syngenta Agro d.o.o, Ljubljana in je registrirano z
odločbo Ministrstva za kmetijstvo, gozdarstvo in prehrano Republike Slovenije,
Fitosanitarne uprave Republike Slovenije, št. 327-02-249/2004/13 z dne, 18. 3.
2010, za tretiranje semena sladkorne pese; 
(2) S to odredbo se prepove uporaba FFS Biscaya proizvajalca
Bayer CropScience AG, Monheim, Nemčija, ki ga zastopa Bayer d.o.o., Ljubljana
in je registrirano z odločbo Ministrstva za kmetijstvo, gozdarstvo in prehrano
Republike Slovenije, Fitosanitarne uprave Republike Slovenije, št.
3433-511/2009/4 z dne, 14. 12. 2009, v oljni ogrščici v času cvetenja. 
(3) S to odredbo se prepove tudi promet in uporaba FFS, ki
vsebujejo aktivne snovi klotiniadin, imidakloprid in tiametoksam na semenu
koruze in oljne ogrščice.
2. člen
Ta odredba začne veljati naslednji dan po objavi v Uradnem
listu Republike Slovenije.
Št. 3433-590/2011
Ljubljana, dne 28. aprila 2011
EVA 2011-2311-0090
mag. Dejan Židan l.r. 
Minister 
za kmetijstvo, gozdarstvo in prehrano