1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES v sodelovanju z Evropskim organom za zavarovanja in
poklicne pokojnine ter Evropskim organom za vrednostne papirje dne
22. decembra 2014 objavil Skupne smernice o zbliževanju nadzorniških praks
v zvezi s skladnostjo dogovorov o koordinaciji nadzora finančnih konglomeratov
(v nadaljevanju smernice), ki so objavljene na njegovi spletni strani.
(2) Smernice iz prvega odstavka tega člena so namenjene
okrepljenemu sodelovanju med pristojnimi organi na čezmejni in medsektorski
ravni ter dopolnitvi delovanja sektorskih kolegijev, kadar je čezmejna skupina
opredeljena kot finančni konglomerat.
(3) Smernice so naslovljene na pristojne organe, kot so
opredeljeni v 40. točki prvega odstavka 4. člena Uredbe (EU) št. 575/2013
Evropskega parlamenta in Sveta z dne 26. junija 2013 o bonitetnih zahtevah
za kreditne institucije in investicijska podjetja ter o spremembi Uredbe (EU)
št. 648/2012 (UL L št. 176 z dne 27. junija 2013, str. 1) ter ostale
organe držav članic, ki so pooblaščeni za nadzor drugih nadzorovanih subjektov
v finančnem konglomeratu.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za Banko Slovenije, kadar kot pristojni organ izvaja pristojnosti in naloge
nadzora nad bankami v skladu z ZBan-2 in Zakonom o finančnih konglomeratih
(Uradni list RS, št. 43/06, 87/11 in 56/13; v nadaljevanju ZFK).
(2) Banka Slovenije bo pri opravljanju nalog in
pristojnosti nadzora v skladu z ZBan-2 in ZFK v celoti upoštevala določbe
smernic v delu, v katerem se nanašajo na izvajanje nalog in pooblastil
pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne
23. junija 2015
Boštjan Jazbec l.r.
Predsednik
Sveta Banke Slovenije