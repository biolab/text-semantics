1. člen
Za živo mojstrovino državnega pomena se
razglasi enota žive dediščine Tradicionalno izdelovanje kranjskih klobas, EID
2-00018 (v nadaljnjem besedilu: živa mojstrovina).
2. člen
Vrednote, ki utemeljujejo razglasitev za
živo mojstrovino, so:
-       
izdelovanje kranjskih klobas je večstoletni razvojni proces, temelječ na
kulturni dediščini kolin,
-       
izvirnost kranjskih klobas priznava sodobna domača in tuja strokovna
literatura; recept za kranjsko klobaso se je prvič dokumentirano pojavil leta
1855, od druge polovice 19. stoletja so na voljo številni pisni in
slikovni viri o kranjski klobasi,
-       
kranjska klobasa je unikaten prehranski izdelek (tradicionalnost
uporabljenih sestavin, lesena špila), značilen za Slovenijo in razpoznaven v
svetu,
-       
tradicija izdelovanja kranjskih klobas omogoča različno z njo povezano
družbeno dogajanje (festivale, prireditve idr.) ter prispeva k nacionalni
identiteti in prepoznavnosti (prvo mednarodno priznanje je prejela kranjska
klobasa že leta 1932 v Bruslju),
-       
izdelovanje kranjskih klobas po Pravilniku o Kranjski klobasi z
zaščiteno geografsko označbo ima pomemben gospodarski potencial.
3. člen
Živa mojstrovina se razglasi z namenom, da
se zagotovita njena javna dostopnost in njeno prenašanje iz roda v rod ter
ohranijo naslednje varovane sestavine:
-       
tradicionalne sestavine za izdelavo kranjske klobase (kakovostno
svinjsko meso, trda sveža slanina, morska sol, soliter, stolčen poper, strt
česen, voda, tanka svinjska čreva),
-       
tradicionalni način izdelave kranjske klobase (oblika klobase, uporaba
lesene špile za špiljenje, vroče prekajevanje v dimu iz bukovih drv in
pasteriziranje),
-       
izdelovanje kranjske klobase na območju Slovenije.
4. člen
Za živo mojstrovino velja varstveni režim,
ki določa:
-       
uporabo tradicionalnih sestavin za izdelavo kranjskih klobas,
-       
izdelavo kranjskih klobas na tradicionalen način,
-       
spodbujanje prenašanja tradicije izdelovanja kranjskih klobas,
-       
zagotavljanje kontinuitete tradicionalnega izdelovanja kranjskih klobas,
-       
evidentiranje in dokumentiranje tradicionalnega izdelovanja kranjskih
klobas in dogodkov, povezanih s kranjsko klobaso, ter hranjenje dokumentacije
pri nosilcih,
-       
izdelovanje kranjskih klobas na območju Slovenije.
5. člen
Nosilce ohranjanja povezuje Gospodarsko
interesno združenje Kranjska klobasa, ki zagotovi kontinuiteto izdelovanja
kranjskih klobas, povezovanje posameznih izdelovalcev, izobraževanje,
usposabljanje in promocijo.
6. člen
Strokovne naloge v zvezi z ohranjanjem žive
mojstrovine opravlja Koordinator varstva žive dediščine.
7. člen
Nadzor nad izvajanjem odloka opravlja
inšpektorat, pristojen za področje kulturne dediščine.
8. člen
Ta odlok začne veljati naslednji dan po
objavi v Uradnem listu Republike Slovenije.
Št. 62000-2/2013
Ljubljana, dne 21. februarja
2013
EVA 2012-3330-0144
Vlada Republike Slovenije
Janez Janša l.r.
Predsednik