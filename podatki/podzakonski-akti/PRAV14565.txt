1. člen
(vsebina)
(1) Ta pravilnik določa povprečne stroške obstoječe
komunalne opreme na enoto mere in izračun komunalnega prispevka na podlagi
nadomestnih podlag za odmero komunalnega prispevka za obstoječo komunalno
opremo, v primeru, če občina ne določi podlag za odmero komunalnega prispevka
za obstoječo komunalno opremo.
(2) Povprečni stroški obstoječe komunalne opreme na
enoto mere po posamezni vrsti komunalne opreme iz 2. člena tega pravilnika
se uporabljajo za:
-       
izračun komunalnega prispevka za obstoječo komunalno opremo ob uporabi
nadomestnih podlag za odmero komunalnega prispevka za obstoječo komunalno
opremo,
-       
določitev stroškov obstoječe komunalne opreme na enoto mere v odloku o
podlagah za odmero komunalnega prispevka za obstoječo komunalno opremo, če
občina ne določi stroškov obstoječe komunalne opreme na enoto mere, in
-       
izračun prispevka za začasno uporabo obstoječe komunalne opreme za
začasne nujne in začasne skladiščne objekte v skladu s predpisi, ki urejajo
graditev.
2. člen
(povprečni stroški obstoječe
komunalne opreme na enoto mere)
Povprečni stroški obstoječe
komunalne opreme na enoto mere po posamezni vrsti obstoječe komunalne opreme,
preračunani na m2 površine gradbene parcele stavbe in m2 bruto
tlorisne površine objekta, znašajo:


Vrsta obstoječe komunalne opreme

Cpop EUR/m2

Ctop EUR/m2


Cestno omrežje

17,50

48,00


Vodovodno omrežje

6,50

17,00


Kanalizacijsko omrežje

5,40

11,00


Plinovodno omrežje

3,80

7,00


Vročevodno omrežje

10,00

10,00


Javne površine

0,70

2,00


3. člen
(izračun komunalnega
prispevka za posamezno vrsto obstoječe komunalne opreme)
(1) Komunalni prispevek za posamezno vrsto obstoječe
komunalne opreme za stavbe se izračuna po naslednji enačbi:
KP(i) = (AGP x Cpop
(i) x 0,5) + (ASTAVBA x Ctop (i) x
0,5)
pri čemer zgornje oznake pomenijo:
-       
KP(i): znesek komunalnega prispevka za posamezno vrsto obstoječe
komunalne opreme,
-       
AGP: površina gradbene parcele stavbe,
-       
Cpop(i) povprečni stroški posamezne vrste obstoječe komunalne
opreme na m2 gradbene parcele stavbe,
-       
ASTAVBA: bruto tlorisna površina stavbe je površina stavbe v
skladu s predpisom, ki določa način izračuna površin in prostornin stavb,
-       
Ctop(i): povprečni stroški posamezne vrste obstoječe
komunalne opreme na m2 bruto tlorisne površine objekta,
-       
i: posamezna vrsta obstoječe komunalne opreme.
(2) Če gradbena parcela za manj zahtevne in zahtevne
stavbe ni opredeljena, se namesto površine gradbene parcele upošteva tloris
zemljišča pod stavbo, v skladu s predpisi, ki urejajo kataster nepremičnin,
pomnožen s faktorjem 2,5.
(3) Ne glede na prvi odstavek tega člena se komunalni
prispevek za posamezno vrsto obstoječe komunalne opreme za enostavne in
nezahtevne stavbe, izračuna po naslednji enačbi:
KP(i) = ASTAVBA x Ctop
(i) x 0,5
(4) Komunalni prispevek za posamezno vrsto obstoječe
komunalne opreme za gradbeno inženirske objekte se izračuna po naslednji
enačbi:
KP(i) = AGIO x Ctop
(i) x 0,5
pri čemer zgornje oznake pomenijo:
-       
AGIO: bruto tlorisna površina gradbeno inženirskega objekta,
ki je površina gradbeno inženirskega objekta, izračunana s smiselno uporabo
predpisa, ki določa način izračuna površin in prostornin stavb,
-       
ostale oznake imajo enak pomen kot oznake v drugem odstavku tega člena.
(5) Komunalni prispevek za funkcionalne komplekse v
skladu s predpisom, ki ureja razvrščanje objektov, se izračuna tako, da se
izračuna vsota komunalnih prispevkov za posamezne objekte (stavbe oziroma
gradbeno inženirske objekte), ki so klasificirani znotraj funkcionalnega
kompleksa in dele funkcionalnega kompleksa, ki niso razvrščeni kot posamezni
gradbeno inženirski objekti oziroma niso vključeni v gradbene parcele objektov
znotraj kompleksa.
(6) Ne glede na drugi odstavek tega člena se za dele
funkcionalnega kompleksa, ki niso razvrščeni kot posamezni gradbeno inženirski
objekti oziroma niso vključeni v gradbeno parcelo stavb znotraj kompleksa,
komunalni prispevek izračuna po naslednji enačbi:
KP(i) = AGIO x Ctop (i) x 0,1
pri čemer zgornje oznake pomenijo:
-       
KP(i): znesek komunalnega prispevka za posamezno vrsto obstoječe
komunalne opreme,
-       
AGIO: bruto tlorisna površina gradbeno inženirskega objekta,
ki je površina gradbeno inženirskega objekta, izračunana s smiselno uporabo
predpisa, ki določa način izračuna površin in prostornin stavb,
-       
Ctop(i): povprečni stroški posamezne vrste obstoječe komunalne
opreme na m2 bruto tlorisne površine objekta.
4. člen
(izračun celotnega
komunalnega prispevka)
Celotni komunalni prispevek za obstoječo komunalno opremo, ki
se odmeri zavezancu, se izračuna po naslednji enačbi:
KP = 0,3 x ∑ KP(i)
pri čemer zgornje oznake pomenijo:
-       
KP: znesek celotnega komunalnega prispevka za obstoječo komunalno
opremo, ki se odmeri zavezancu,
-       
KP(i): znesek komunalnega prispevka za posamezno vrsto obstoječe
komunalne opreme.
KONČNI DOLOČBI
5. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o podlagah za odmero komunalnega prispevka za obstoječo komunalno opremo na
osnovi povprečnih stroškov opremljanja stavbnih zemljišč s posameznimi vrstami
komunalne opreme (Uradni list RS, št. 66/18 in 199/21 –
ZUreP-3).
6. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-35/2022
Ljubljana, dne 24. junija 2022
EVA 2022-2550-0011
Uroš Brežan
minister
za okolje in prostor