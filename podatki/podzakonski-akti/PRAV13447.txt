I. SPLOŠNE DOLOČBE
1. člen
(vsebina pravilnika)
(1) Ta pravilnik določa tehnične zahteve, ki se morajo
upoštevati pri projektiranju, gradnji in vzdrževanju kolesarskih površin in se
nanašajo na izbiro vrste, geometrijske elemente ter druge ureditve kolesarskih
površin.
(2) Ta pravilnik se ne uporablja v območjih skupnega
prometnega prostora in območjih za pešce, razen za urejanje servisnih
kolesarskih površin (parkirišča, počivališča).
2. člen
(kolesarske površine)
(1) Kolesarske površine sestavljajo kolesarske poti,
kolesarske steze, kolesarski pasovi na voziščih, kolesarski pasovi na
pločnikih, kolesarske površine na pločnikih in kolesarske površine na voziščih.
(2) Sestavni del kolesarskih površin so tudi parkirišča
in počivališča za kolesa in njihova oprema ter prometna signalizacija in
prometna oprema za kolesarje.
3. člen
(načrtovanje kolesarskih površin)
(1) Osnovne zahteve za načrtovanje kolesarskih površin
so povezanost, neposrednost, privlačnost, prometna varnost in udobnost.
(2) Povezanost kolesarske površine omogoča, da je mogoče
od izhodišča do cilja poti kolesariti brez prekinitve ali bistvene spremembe v
vrsti kolesarske površine ter imeti možnost vračanja po isti ali drugi poti na
začetno točko poti. Vzpostavljena mora biti tudi povezanost z drugim prometnim
omrežjem.
(3) Neposrednost kolesarske površine omogoča čim
hitrejšo in čim enostavnejšo dosego cilja.
(4) Za privlačnost kolesarske površine mora ta potekati
skozi ambientalno kakovosten prostor.
(5) Prometna varnost kolesarske površine je varnostna
zahteva, ki mora upoštevati zadnje stanje gradbene tehnike pri načrtovanju in
uporabi površin.
(6) Udobnost kolesarske površine zagotavljajo ustrezni
nagibi, ravnost vozne površine, optimalne krivine in oprema teh površin.
II. OPREDELITEV IN VRSTE KOLESARSKIH POVRŠIN
4. člen
(kolesarska pot)
(1) Kolesarska pot je s predpisano prometno
signalizacijo označena cesta, ki je namenjena prometu koles in drugih
uporabnikov, pod pogoji, določenimi s pravili cestnega prometa, in predpisi, ki
urejajo ceste.
(2) Drugim uporabnikom kolesarskih poti, kot so pešci,
jahači, goniči, mopedi, motokultivatorji in traktorji, je uporaba dovoljena, če
je tako določeno s prometno ureditvijo, kar mora biti označeno s predpisano
prometno signalizacijo.
(3) Ne glede na prejšnji odstavek je uporaba kolesarske
poti za motokultivatorje in traktorje lahko dovoljena le za potrebe dostopa do
kmetijskih obdelovalnih površin.
(4) Kolesarske poti so dvosmerne ceste izven cestišča
ceste za promet motornih vozil.
Slika 1: Kolesarska pot
5. člen
(kolesarska steza)
(1) Kolesarska steza je del cestišča, ki ni v isti
ravnini kot vozišče ali je od njega ločena kako drugače. Namenjena je prometu
koles in mopedov, katerih konstrukcijsko določena hitrost ne presega 25 km/h.
(2) Kolesarska steza je lahko dvostranska enosmerna,
enostranska dvosmerna ali dvostransko dvosmerna.
(3) Kolesarska steza mora biti od vozišča za motorna
vozila in od pločnika, če poteka neposredno ob vozišču ali pločniku, višinsko
ločena. V višini vozišča je lahko le ob ustreznem varnostnem odmiku, v višini
pločnika pa ob ločitvi z zaznavnim ločilnim pasom.
(4) Kolesarske steze ob večpasovnih cestah morajo biti v
obliki dvostranskih enosmernih ali dvostransko dvosmernih stez, prehodi pa
semaforizirani ali izvennivojski.
Slika 2: Oblike kolesarskih stez
6. člen
(kolesarski pas na vozišču)
(1) Kolesarski pas je vzdolžni del vozišča, ki je
označen s predpisano prometno signalizacijo in je od prometnega pasu ločen z
ločilno neprekinjeno ali prekinjeno vzdolžno označbo. Namenjen je prometu koles
in mopedov, katerih konstrukcijsko določena hitrost ne presega 25 km/h.
(2) Kolesarski pas na cestah v naselju, ki je od
prometnega pasu ločen s prekinjeno vzdolžno označbo, je poleg prometu iz
prejšnjega odstavka namenjen tudi prometu drugih vozil.
(3) Kolesarski pas je namenjen enosmernemu prometu kolesarjev
in mora biti izveden ob desnem robu vozišča.
Slika 3: Kolesarski pas na vozišču
7. člen
(kolesarske površine na pločnikih)
(1) Pločnik je del cestišča, ki ni v isti ravnini kot
vozišče ali je od njega ločen kako drugače, in je lahko namenjen tudi prometu
koles ter mopedov, katerih konstrukcijsko določena hitrost ne presega 25 km/h,
če je na njem označen kolesarski pas ali pa s prometno signalizacijo dovoljen
promet kolesarjev.
(2) Površine za kolesarje in pešce so na pločnikih v
isti ravnini.
(3) Na pločniku sta površina za kolesarje (kolesarski
pas) in površina za pešce (pas za pešce) lahko nerazmejeni (neoznačeni) ali
razmejeni (označeni) z ustrezno vzdolžno označbo.
(4) Vzdolžna označba iz prejšnjega odstavka mora biti
izvedena z reliefno ločilno neprekinjeno črto, tlakovano ločilno črto,
taktilnim opozorilnim pasom ali pasom iz drugih materialov, s taktilnimi
lastnostmi.
(5) Kolesarske površine na pločnikih so lahko
enostranske ali dvostranske, enosmerne ali dvosmerne.
Slika 4: Razmejene in nerazmejene kolesarske površine
na pločniku
8. člen
(kolesarske površine na prometnih pasovih)
(1) Souporaba prometnega pasu je dopustna v primeru, ko
prostorske omejitve ne omogočajo izvedbe drugačne vrste kolesarske površine.
(2) Souporaba prometnega pasu je lahko na eno ali
dvosmernih cestah.
(3) Na enosmernih cestah lahko poteka promet kolesarjev
po istem prometnem pasu kot promet motornih vozil, v nasprotni smeri pa po
označenem kolesarskem pasu ali označenem delu vozišča.
(4) Pri souporabi prometnega pasu na cestah v naseljih,
na katerih PLDP presega 2500 vozil in je od tega delež tovornih vozil nad 7,5 t
in avtobusov več kot 10 %, je lahko na takih cestah največja dovoljena hitrost
30 km/h.
Slika 5: Souporaba prometnega pasu
III. IZBIRA VRSTE KOLESARSKE POVRŠINE
9. člen
(merila za izbiro vrste kolesarske površine)
(1) Vrsta kolesarske površine se določi na podlagi
najvišje dovoljene hitrosti in urne prometne obremenitve ceste, ki poteka ob
kolesarski površini. Konična urna obremenitev ceste se ugotavlja na podlagi
izvedenega štetja prometa.
(2) Če podatki o konični urni obremenitvi niso na voljo,
se upošteva 12 % PLDP.
(3) Ne glede na prvi odstavek tega člena se lahko za
izboljšanje pogojev za kolesarjenje izbere kolesarska površina višjega ranga
(npr. namesto kolesarskega pasu kolesarska steza ali pot).
(4) Meje med posameznimi vrstami kolesarskih površin
niso natančno določene in so odvisne od prostorskih omejitev.
(5) Izjemoma lahko kolesarski promet poteka tudi na
cestah skupaj z motornim prometom, če niso izpolnjeni pogoji iz prvega odstavka
tega člena, vendar pod pogojem zmanjšanja hitrosti na cesti ali uporabe dodatne
prometne signalizacije, ki opozarja na prisotnost kolesarjev.
10. člen
(pogoji za kolesarske površine zunaj naselij)
(1) Kolesarski pasovi na vozišču zunaj naselij so
dopustni pod pogojem, da je zagotovljena preglednost na cesti v skladu s
predpisi, ki urejajo projektiranje cest, in da hitrost vozil v prostem
prometnem toku na čistem in mokrem vozišču V85 ni večja kot 70 km/h.
(2) Ob izpolnjevanju pogojev iz prejšnjega odstavka in
pod pogojem, da je prometna obremenitev kolesarjev ≤ 10 koles/uro, je
dopustna izvedba kolesarskih površin najmanjše širine, določene s tem
pravilnikom, razen kolesarskih pasov, katerih širina mora biti ≥1,25 m.
(3) Vodenje kolesarskega prometa po vozišču ceste, razen
po maloprometni cesti, skupaj z motornimi vozili, na kateri je najvišja
dovoljena hitrost > 50 km/h in po kateri poteka daljinska kolesarska
povezava, ni dovoljeno.
(4) Kadar so na cesti iz prejšnjega odstavka prostorske
omejitve za izvedbo ločenih kolesarskih površin, mora biti največja dovoljena
hitrost ≤ 70 km/h.
(5) Kolesarske poti izven naselij se načrtujejo v
primerih, kadar je na določeni cesti PLDP>2000 vozil, napovedi prometa
kolesarjev pa presegajo 200 koles v konični uri, pod pogojem, da ne obstajajo
prostorske omejitve za njihovo izgradnjo.
IV. DIMENZIONIRANJE PREČNIH PROFILOV KOLESARSKIH POVRŠIN
11. člen
(prosti in prometni profil kolesarskih površin)
(1) Najmanjše dimenzije kolesarskih površin so določene
s širino kolesa (ŠK), manevrskim prostorom kolesarja (MP) in širino varnostnega
pasu (VP).
(2) Prometni profil kolesarske površine obsega širino
kolesa (ŠK), širino manevrskega prostora (MP) na vsaki strani in je za promet
enega kolesarja najmanj 1,00 m, za promet dveh kolesarjev pa 2,00 m.
(3) Prosti profil kolesarske površine obsega prometni
profil, povečan za širino varnostnega pasu (VP) na vsaki strani, in je za
promet enega kolesarja najmanj 1,50 m, za promet dveh kolesarjev pa 2,50 m.
(4) Širina ločilne črte med prometnim in kolesarskim
pasom oziroma med pasom za pešce in pasom za kolesarje na pločniku se ne šteje
v širino profila kolesarske površine.
(5) Če ni prostorskih omejitev, morajo biti nove
kolesarske površine projektirane in izgrajene z normalno širino prečnega
profila.
(6) Pri rekonstrukcijah in obnovah vozišč cest se v
primeru prostorskih omejitev kolesarske površine lahko projektirajo in gradijo
v okviru najmanjših širin, določenih s tem pravilnikom.
(7) Prostorske omejitve so grajene in naravne ovire
(npr. stavbe, objekti, strme skalnate brežine, visoki podporni in oporni
zidovi), katerih odstranitev ali poseg vanje bi pomenil nesorazmerno visoke
stroške v primerjavi z investicijskimi stroški kolesarske površine.
(8) Glede na prometno obremenitev kolesarske površine je
ta lahko tudi širša od v tem pravilniku predpisane normalne širine.
Slika 6: Širina prostega in prometnega profila
kolesarske površine za promet enega oziroma dveh kolesarjev
Slika 7: Širina prostega in prometnega profila površine
za promet kolesa in pešca
12. člen
(kolesarska pot)
(1) Širina kolesarske poti za dvosmerni kolesarski
promet je najmanj 2,50 m, normalna širina pa 3,50 m.
(2) Če je kolesarska pot namenjena tudi vozilom iz
tretjega odstavka 4. člena tega pravilnika, mora biti njena širina najmanj 3,50
m.
Slika 8: Prečni profil kolesarske poti
13. člen
(kolesarska steza)
(1) Širina enosmerne kolesarske steze je najmanj
1,00 m, normalna širina pa 2,00 m.
Slika 9: Prečni profil enosmerne kolesarske steze
(2) Širina dvosmerne kolesarske steze je najmanj
2,00 m, normalna širina pa 3,00 m.
Slika 10: Prečni profil dvosmerne kolesarske steze
(3) Kolesarska steza mora biti od vozišča ceste višinsko
ločena z robnikom višine najmanj 10 cm.
(4) Ne glede na prejšnji odstavek je lahko kolesarska
steza v naselju v ravnini vozišča, če je od njega oddaljena več kot 1,00 m.
(5) Oddaljenost iz prejšnjega odstavka se zunaj naselij
določi od zunanjega roba bankine, mulde ali koritnice.
Slika 11: Kolesarska steza v višini vozišča
(6) Če pločnik poteka neposredno ob kolesarski stezi,
mora biti ta višinsko ločen z robnikom višine največ 5 cm.
(7) Kolesarska steza mora biti od vozišča ceste
odmaknjena za varnostni odmik, ki znaša:
-       
0,50 m, pri najvišji dovoljeni hitrosti na vozišču ≤ 50 km/h.
Če se prometna signalizacija postavlja v pasu varnostnega odmika, mora biti
širina pasu najmanj 0,75 m, ob uporabi usločenega nosilnega droga prometnega
znaka pa 0,65 m;
-       
0,75 m, pri najvišji dovoljeni hitrosti na vozišču >
50 ≤ 70 km/h. Če se prometna signalizacija postavlja v pasu
varnostnega odmika, mora biti širina pasu najmanj 0,90 m;
-       
1,00 m, pri najvišji dovoljeni hitrosti na vozišču >70 ≤ 90
km/h. Če se prometna signalizacija postavlja v pasu varnostnega odmika, mora
biti širina pasu najmanj 1,35 m.
Slika 12: Varnostni odmik kolesarske steze od vozišča
glede na projektno hitrost ceste
(8) Varnostni odmik se šteje od notranjega roba
kolesarske steze do roba vozišča.
(9) Pas varnostnega odmika je lahko v enaki obdelavi kot
kolesarska steza, tlakovan ali kako drugače površinsko obdelan. Če je njegova
širina ≥ 1,00 m, mora biti izveden v obliki zelenice z nizko vegetacijo. Če je
talna obdelava odmika enaka površini kolesarske steze, se varnostni odmik s
talno vzdolžno označbo ne označi.
(10) Varnostni odmik kolesarske steze od pasu za
vzdolžno parkiranje mora biti najmanj 0,75 m.
Slika 13: Varnostni odmik kolesarske steze od pasu za
parkiranje
(11) Varovalni odmik kolesarskih površin od stalnih ovir
mora biti najmanj 0,25 m.
Slika 14: Varnostni odmik kolesarskih površin od stalnih
ovir
14. člen
(kolesarski pas)
(1) Širina kolesarskega pasu na vozišču je najmanj
1,00 m, normalna širina pa 1,75 m.
(2) Širina kolesarskega pasu na pločniku je najmanj 1,00
m, normalna širina pa 1,50 m, pod pogojem, da je širina pločnika najmanj 2,50 m.
Slika 15: Prečni profil kolesarskega pasu
(3) Z označbo za kolesarski pas, kakor je določena s
predpisom o prometni signalizaciji in prometni opremi na cestah (oznaka 5233),
se označujejo samo kolesarki pasovi na vozišču, širina katerih je ≥1,25 m.
(4) Če je širina kolesarskega pasu ≥ 1,00 < 1,25 m se
ta od prometnega pasu loči samo z vzdolžno prekinjeno črto.
(5) Varovalni odmik kolesarskega pasu od pasu za
vzdolžno parkiranje mora biti najmanj 0,75 m, za parkirno nišo s poševnim ali
pravokotnim parkiranjem pa 1,10 m.
Slika 16: Varnostni odmik kolesarskega pasu od pasu za
parkiranje
(6) Pri obojestranskih pasovih mora biti širina dela
vozišča med kolesarskima pasovoma, ki je namenjen motornim vozilom, ≥ 3,50 m.
Slika 17: Najmanjša dopustna širina dela vozišča med
kolesarskima pasovoma, ki je namenjen motornim vozilom
15. člen
(kolesarska površina na pločnikih)
(1) Širina pločnika za skupno uporabo pešcev in
kolesarjev je najmanj 2,00 m.
(2) Ne glede na prejšnji odstavek je lahko širina
pločnika, na katerem površini za pešce in kolesarje nista ločeni, najmanj 1,60
m, če zaradi prostorskih omejitev ni mogoče zagotoviti najmanjše dopustne
širine.
(3) Širina pločnika, na katerem površini za pešce in
kolesarje nista ločeni na način iz četrtega odstavka 7. člena tega pravilnika,
je odvisna od števila pešcev in kolesarjev na konično uro, ob upoštevanju, da
število kolesarjev ne sme biti večje kot 30 % celotne obremenitve.
Diagram 2: Določanje širine pločnika za kolesarski
promet in pešce
16. člen
(souporaba prometnega pasu)
(1) Kolesarski promet lahko poteka skupaj z motornim
prometom pod pogoji iz prvega in četrtega odstavka 9. člena tega pravilnika in
v skladu s pravili cestnega prometa.
(2) Skupni promet iz prejšnjega odstavka lahko poteka na
cestah z označenimi ali neoznačenimi prometnimi pasovi.
(3) Souporaba prometnega pasu mora biti na vozišču
označena s predpisano prometno signalizacijo.
Slika 18: Souporaba označenega ali neoznačenega
prometnega pasu
V. HORIZONTALNI IN VERTIKALNI ELEMENTI KOLESARSKIH POVRŠIN
17. člen
(določanje elementov)
Pri določanju horizontalnih in vertikalnih elementov
kolesarskih površin se upoštevajo naslednje projektne hitrosti:
Preglednica 1: Projektna hitrost glede na vzdolžni
nagib nivelete kolesarske površine


Projektna hitrost
  (km/h)

Vzdolžni nagib (
  %)


20

≤ 3


30

3-5


40

> 5


18. člen
(horizontalni elementi)
(1) Horizontalni polmer krožnega loka kolesarskih
površin je odvisen od projektne hitrosti in obdelave zgornjega ustroja
kolesarske površine:
Preglednica 2: Najmanjši dopustni polmeri krožnih lokov
glede na projektno hitrost in zgornji ustroj


Projektna
  hitrost (km/h)

R min
(obdelan zgornji
  ustroj)

R min
(makadam)


20

10

15


30

20

35


40

30

70


(2) Vrednosti najmanjših dopustnih polmerov krožnih
lokov iz preglednice 2 so določene pri prečnem nagibu q=2 %.
(3) Ne glede na prvi odstavek tega člena je najmanjši
dopustni horizontalni polmer krožnega loka kolesarske površine lahko Rmin=
5,00 m.
(4) Najmanjši dopustni polmer krožnega loka kolesarske
površine v križišču je Rmin= 1,00 m.
(5) Horizontalni elementi kolesarskega pasu se določajo
s projektom ceste oziroma pločnika.
19. člen
(vertikalni elementi)
(1) Prečni nagib na kolesarskih površinah je:
-       
enak kot na površini za pešce, če je kolesarska površina v isti ravnini
kot površina za pešce,
-       
enak kot na vozišču, če je kolesarska površina v isti ravnini kot
vozišče,
-       
v skladu z diagramom 3, če je kolesarska površina ločena od drugih
prometnih površin (kolesarska steza ločena z zelenico, kolesarska pot).
Diagram 3: Prečni nagib kolesarske površine glede na
polmer krožnega loka in projektne hitrosti
(2) Prečni nagib kolesarske površine proti notranjemu
robu krivine je najmanj 2,5 %.
(3) Če je kolesarska površina v isti ravnini kot
površina za pešce, je lahko najmanjši prečni nagib pločnika 2 %.
(4) Vzdolžni nagib kolesarskih pasov in stez, ki
potekajo v cestišču, je enak vzdolžnemu nagibu vozišča ceste.
(5) Pri kolesarskih površinah, ki potekajo izven cestišč
cest, je vzdolžni nagib odvisen od njegove dolžine, in sicer:
Preglednica 3: Najdaljša dolžina vzponov glede na
vzdolžni nagib


Vzdolžni nagib (
  %)

Najdaljša
  dolžina vzpona (m)


10

20


6

65


5

120


4

250


3

>250


(6) Na delih kolesarskih površin, kjer se pričakuje
potiskanje kolesa zaradi vzpona, se izvedejo počivališča za kolesarje.
(7) Pri vzponih, višjih in daljših od vrednosti iz
petega odstavka tega člena, se lahko širina kolesarske površine poveča za 1,00
m, če to dopuščajo prostorske in ekonomske omejitve.
20. člen
(vertikalne zaokrožitve)
(1) Vertikalne zaokrožitve kolesarskih površin, ki
potekajo v cestišču ceste, so odvisne od vertikalnega poteka vozišča, ob
katerem potekajo.
(2) Vertikalne zaokrožitve nivelete kolesarskih površin
izven cestišč pri spremembi vzdolžnih nagibov, manjših od 5 %, niso potrebne.
(3) Polmer konveksne zaokrožitve nivelete kolesarske
površine izven cestišča pri spremembi vzdolžnega nagiba več kot 5 % je najmanj
rmin= 40 m, konkavne pa rmin= 25 m.
(4) Najmanjši polmer vertikalne zaokrožitve nivelete je
odvisen od projektne hitrosti:
Preglednica 4: Vertikalne zaokrožitve nivelete
kolesarskih površin


Projektna
hitrost (km/h)

r min
konveksna
zaokrožitev

r min
konkavna
zaokrožitev


20

40

25


30

80

50


40

150

100


21. člen
(preglednost na kolesarskih površinah)
(1) Na prehodu kolesarske površine čez vozišče mora biti
zagotovljeno polje preglednosti, na katerem ne sme biti stalnih ovir.
(2) Polje preglednosti mora na prehodih iz prejšnjega
odstavka ustrezati predpisom, ki veljajo za ceste.
(3) Pri prečkanju kolesarskih površin, na katerih ima
kolesarski promet prednost pred motornimi vozili, je polje preglednosti odvisno
od vzdolžnega nagiba kolesarske površine.
Preglednica 5: Polje preglednosti
glede na vzdolžni nagib kolesarske površine


Vzdožni nagib ( %)

≥ – 8

– 6

– 4

– 2

0

2

≥ 4


A – pregledna razdalja
  (v m)

≥ 60

55

45

35

25

15

≤ 10


B – oddaljenost
  točke opazovanja (v m)

3,00 m v naseljih, 5,00
  m izven naselij, ≥ 2,50 m v območjih neposredne obcestne pozidave


(4) Pregledna berma kolesarja
je enaka dolžini zaustavitvene razdalje kolesarja in mora biti zagotovljena na
celotni trasi kolesarske površine v horizontalni in vertikalni smeri v obeh
smereh vožnje.
(5) Zaustavitvena razdalja je odvisna od projektne
hitrosti kolesarske površine.
Preglednica 6: Zaustavitvena razdalja kolesarja pred
oviro


Projektna hitrost
  (km/h)

Zaustavitvena
  razdalja (m)


20

15


30

25


40

40


22. člen
(voziščna konstrukcija kolesarskih površin)
(1) Voziščna konstrukcija kolesarskih površin se
dimenzionira v skladu s predpisi o projektiranju cest in z zadnjim stanjem
gradbene tehnike.
(2) Kolesarska površina mora imeti ustrezno ravno
površino za lahko prometno obremenitev, s čim manj neravninami.
(3) Dimenzioniranje zgornjega ustroja kolesarskih
površin mora upoštevati obremenitve, ki jim bodo izpostavljene med uporabo, in
njihovo izvedljivost glede na razmere, kjer se gradijo. Po potrebi je treba
upoštevati njihovo uporabo za vzdrževalna vozila, vozila s prednostjo ter druga
vozila.
VI. KRIŽANJE KOLESARSKIH POVRŠIN Z DRUGIMI PROMETNIMI
POVRŠINAMI
23. člen
(načini križanj in prehodov)
(1) Kolesarske površine se lahko z drugimi prometnimi
površinami križajo nivojsko ali izvennivojsko.
(2) Pri nivojskih križanjih z drugimi prometnimi
površinami mora biti niveleta površine za kolesarja neposredno priključena na
niveleto druge prometne površine.
(3) Kolesarska površina mora na mestu križanja ali
prehodu čez drugo prometno površino izpolnjevati naslednje pogoje:
-       
kontinuirano in nedvoumno vodenje kolesarskega prometa,
-       
smer gibanja kolesarja v vidnem polju voznika,
-       
označena prednost,
-       
vizualno zaznavna in s prometno signalizacijo označena križanja.
1. Potek kolesarskih površin v območju križišč
24. člen
(potek kolesarskih površin v krožnem križišču)
(1) Kolesarske površine v območju krožnega križišča
potekajo ločeno od vozišč za motorni promet.
(2) V območju krožnega križišča kolesarski promet lahko
poteka samostojno po kolesarskih stezah ali pločnikih.
Slika 19: Potek kolesarske steze v krožnem križišču
(3) Ne glede na prejšnji odstavek lahko na maloprometnih
cestah kolesarski promet poteka po krožnem prometnem pasu skupaj z motornimi
vozili.
(4) Vsa križanja kolesarskih in peščevih površin z
uvoznimi in izvoznimi prometnimi pasovi krožnega križišča morajo biti izvedena
pod pravim kotom.
(5) Kolesarski prehodi na območju krožnega križišča
morajo biti na prehodu prek uvoznih in izvoznih prometnih pasov odmaknjeni
najmanj 5 m od zunanjega roba krožnega prometnega pasu.
25. člen
(potek kolesarskih pasov v krožnem križišču)
(1) Kolesarji se v manjših krožnih križiščih in v
krožnih križiščih z V85 ≤ 30 km/h vodijo skupaj z motornimi vozili.
(2) V križiščih iz prejšnjega odstavka se kolesarski pas
lahko začne 10,0 m od linije zaključka ločilnega otoka in konča 20,0 m pred
ločilnim otokom krožnega križišča.
Slika 20: Potek kolesarskega pasu v krožnem križišču
(3) V kožnem križišču, kjer je V85 > 30 km/h, se na
območju krožnega križišča izvede prehod kolesarskega pasu na kolesarsko stezo
ali pločnik.
26. člen
(potek kolesarskih stez v križišču)
(1) V območju križišča se kolesarski promet vodi po
kolesarski stezi ali pločniku.
(2) Križanje z voziščem ceste se izvede ob prehodih za
pešce.
(3) Zaradi zagotavljanja čim ustreznejših horizontalnih
krivin se v križišču izvede odmik kolesarske steze od roba vozišča.
Slika 21: Potek kolesarskih stez v križišču
27. člen
(potek kolesarskih pasov v križišču)
(1) Kolesarski promet, ki se vodi po kolesarskem pasu,
se v območju križišča vodi glede na smeri prednostne ceste.
(2) Kolesarski promet se v območju križišča lahko vodi
po kolesarskih stezah ali pločniku. Križanje z voziščem se izvede na
kolesarskih prehodih ob prehodih za pešce.
Slika 22: Prehod kolesarskega pasu prek pločnika v
območju križišča
(3) V križišču, kjer je prednostna cesta naravnost, in
je omogočeno varno vodenje kolesarskega prometa na prednostni smeri, se lahko
kolesarski promet vodi po kolesarskem pasu tudi v območju križišča. V tem
primeru morajo biti izvedene čakalne površine v obliki kolesarskega boksa,
naprej pomaknjene zaustavitvene črte in čakalne površine za kolesarje, ki
zavijajo levo.
Kolesarski pas na vozišču                                           Kolesarski
pas na pločniku
Slika 23: Potek kolesarskega pasu po prednostni smeri v
območju križišča
(4) Ne glede na prejšnji odstavek se kolesarski promet
za smer levo lahko vodi tudi posredno, kjer se izvede prehod kolesarskega pasu
na kolesarsko stezo oziroma pločnik, križanje kolesarskega prometa z voziščem
pa se izvede ob prehodih za pešce.
(5) V križišču, kjer prednostna cesta zavije desno ali
levo, se izvede prehod kolesarskega pasu na kolesarsko stezo ali pločnik,
kolesarju pa odvzame prednost.
Slika 24: Potek kolesarskega pasu pri spremembi smeri
prednostne ceste v območju križišča
28. člen
(potek kolesarske površine prek prometnih otokov)
(1) Vodenje kolesarskega prometa prek prometnega otoka v
križišču se lahko izvede kot ločen prehod za kolesarje ali kot skupni prehod s
pešci.
(2) Prehod kolesarske površine skozi križišče mora biti
pravokoten na prometni otok.
Slika 25: Potek kolesarske steze prek prometnega otoka
Slika 26: Potek kolesarskega
pasu mimo prometnega otoka s prehodom za pešce
2. Prehodi za kolesarje
29. člen
(prehodi za kolesarje čez vozišče)
(1) Prehodi za kolesarje morajo biti označeni s
predpisano prometno signalizacijo.
(2) Širina enosmernega samostojnega kolesarskega prehoda
mora biti najmanj 1,80 m, dvosmernega pa najmanj 3,00 m.
(3) Širina enosmernega prehoda, ki je v sklopu prehoda
za pešce, mora biti najmanj 1,50 m, dvosmernega pa 2,50 m.
(4) Na cestah, s prometno obremenitvijo ≥ 7500 vozil na
dan, mora biti celotna površina prehoda barvno obdelana.
Slika 27: Označevanje kolesarskih prehodov na cestah s
prometno obremenitvijo ≥7500 vozil/dan
(5) Na cestah z obremenitvami <7500 vozil na dan, se
prehodi za kolesarje obojestransko označijo z označbo kolesarskega pasu.
Slika 28: Označevanje kolesarskih prehodov
na cestah s prometno obremenitvijo <7500 vozil/dan
(6) Na maloprometnih cestah se prehodi za kolesarje
lahko označijo z enostransko označbo za kolesarski pas.
Slika 29: Označevanje kolesarskih prehodov na
maloprometnih cestah
30. člen
(vodenje kolesarskih površin prek kraka neprednostne ceste)
(1) Kolesarski promet se v križišču prek kraka
neprednostne ceste lahko neposredno vodi po kolesarskem pasu, ki poteka v
prednostni smeri ali po kolesarski stezi, na kateri imajo kolesarji prednost
pred vozili, ki se vključujejo na prednostno cesto ali izključujejo z nje.
Slika 30: Potek kolesarskega pasu oziroma kolesarske
steze prek kraka neprednostne ceste
(2) Posredno vodenje kolesarskega prometa prek kraka
neprednostne ceste se lahko izvede z zamikom kolesarske steze, s katerim se
zagotovi prostor za desno zavijanje vozil izven vozišča prednostne ceste.
Slika 31: Potek kolesarske steze prek kraka
neprednostne ceste
31. člen
(vodenje kolesarskih površin prek sredinskih ločilnih
otokov)
(1) Nivojsko križanje kolesarskega in motornega prometa
izven območij križišč, se mora v primerih, ko je prometna obremenitev več kot
75 kolesarjev v konični uri in ni prostorskih omejitev, izvesti prek
sredinskega ločilnega otoka.
(2) Sredinski ločilni otok mora biti dimenzioniran tako,
da je največja prevozna hitrost vozil čez prehod za kolesarje največ 50 km/h,
njegova širina pa najmanj 2,00 m.
(3) Kolesarski prehod v delu sredinskega ločilnega otoka
mora biti v isti ravnini kakor vozišče.
(4) Določbe tega člena se ne uporabljajo za maloprometne
ceste.
Slika 32: Potek kolesarskih površin prek sredinskega
ločilnega otoka
3. Čakalne površine za kolesarje
32. člen
(naprej pomaknjena zaustavitvena črta za kolesarje)
(1) Na kolesarskih pasovih se v križiščih zato, da jih
vozniki bolje vidijo, zaustavitvena črta za kolesarje pomakne naprej od
zaustavitvene črte za vozila.
(2) Zaustavitvena črta za kolesarje mora biti pomaknjena
4,0 do 5,0 m naprej od zaustavitvene črte za vozila.
(3) Naprej pomaknjeni del kolesarskega pasu mora biti
označen s simbolom kolesa.
Slika 33: Naprej pomaknjena zaustavitvena črta za
kolesarje
33. člen
(kolesarski boks)
(1) Kolesarski boks je čakalna površina za kolesarje v
semaforiziranem križišču, ki omogoča, da se kolesarji razvrstijo pred čakajoča
vozila zaradi rdeče luči, kar omogoča prednostno zavijanje kolesarjev pred
motornimi vozili.
(2) Kolesarski boks mora biti izveden na celotni širini
smernega vozišča, njegova dolžina pa mora biti 4,0 do 5,0 m.
(3) Kolesarski boks je lahko izveden v kombinaciji s
kolesarskim pasom ali souporabo prometnega pasu.
(4) Če je kolesarski pas ločen od prometnega pasu z
neprekinjeno vzdolžno črto, mora biti 10,0 do 30,0 m pred čakalno površino za
kolesarje označen s prekinjeno črto, kar omogoča kolesarjem prehod na prometni
pas in na čakalni površini razvrstitev za zavijanje na levo.
(5) Če je kolesarski boks izveden v kombinaciji s
souporabo prometnega pasu, mora širina prometnega pasu omogočati, da ob rdeči
luči kolesarji lahko vozijo mimo stoječih vozil in dosežejo čakalno površino.
Slika 34: Čakalna površina za kolesarje – kolesarski
boks
34. člen
(čakalna površina za zavijanje kolesarjev v levo)
(1) V semaforiziranem križišču se lahko izvede čakalna
površina za kolesarje, ki zavijajo levo.
(2) Izvedba čakalne površine za kolesarje omogoča, da se
kolesarji, ki zavijajo levo, ustavijo na čakalni površini ob kolesarskem pasu v
križišču in omogočajo prosto pot kolesarjem, ki vozijo naravnost, v naslednji
fazi pa jim je omogočena prednost pred motornimi vozili.
(3) Za boljšo razpoznavnost in vidnost mora biti
površina za kolesarje označena s simbolom kolesa in puščice.
Slika 35: Čakalna površina ob kolesarskem pasu za
zavijanje kolesarjev v levo
Slika 36: Čakalna površina ob kolesarski stezi za
zavijanje kolesarjev v levo
4. Prehod med različnimi kolesarskimi in drugimi
prometnimi površinami
35. člen
(prehod kolesarske steze na kolesarski pas)
(1) Pri prehodu kolesarske steze na vozišče in obratno,
kjer je višinska razlika med niveleto steze in vozišča večja od 10 cm, mora
biti dolžina prehoda najmanj 3,0 m.
Slika 37: Prehod kolesarske steze na kolesarski pas
Slika 38: Prehod kolesarske steze na skupni prometni
pas z motornimi vozili
(2) Če kolesarska steza poteka ob pasu za parkiranje
vozil, neposredni prehod na skupni prometni pas z motornimi vozili ni dovoljen.
(3) Dolžina prehodnega območja se lahko zaradi
prostorskih omejitev skrajša za 50 %.
(4) Zaradi omejitev iz prejšnjega odstavka lahko
priključevanje poteka z minimalnimi krožnimi loki.
36. člen
(prehod iz skupnega prometnega pasu z motornimi vozili na
kolesarsko stezo)
Ob prehodih kolesarskega prometa iz prometnega pasu na
kolesarsko stezo ali pot mora biti izveden ustrezno oblikovan prehod med
površinama.
Slika 39: Prehod skupnega prometnega pasu z motornimi
vozili na kolesarsko stezo
5. Vodenje kolesarskih površin prek avtobusnih
postajališč
37. člen
(prehod kolesarskih površin preko avtobusnih postajališč)
(1) Če kolesarski pas poteka preko avtobusnega
postajališča na vozišču, se mora označba kolesarskega pasu končati najmanj 5,00
m pred označbo postajališča in nadaljevati 3,00 m po označbi za postajališče.
Slika 40: Potek kolesarskega pasu prek avtobusnega postajališča
na vozišču
(2) Če je avtobusno postajališče vzpostavljeno v niši in
promet kolesarjev poteka po kolesarskem pasu, se kolesarski pas nadaljuje
neprekinjeno ob levem robu avtobusnega postajališča z odmikom 0,50 m od
zunanjega roba označbe, ki označuje avtobusno postajališče.
Slika 41: Potek kolesarskega pasu ob avtobusnem
postajališču v niši
(3) Če je avtobusno postajališče vzpostavljeno na
vozišču in promet kolesarjev poteka po kolesarski stezi ali kolesarskem pasu na
pločniku, mora biti steza oziroma pas na območju čakališča odmaknjen od roba
vozišča najmanj 3,00 m. Prehod za pešce prek površin za kolesarje do
prometne površine, namenjene pešcem, mora biti označen s predpisano
horizontalno prometno signalizacijo.
(4) Ločilna črta med kolesarskim pasom na pločniku in
površino za pešce mora biti tudi taktilno zaznavna.
Slika 42: Potek kolesarske steze oziroma kolesarskega
pasu na pločniku mimo avtobusnega postajališča na vozišču
(5) Če je avtobusno postajališče v niši in promet
kolesarjev poteka po kolesarski stezi ali kolesarskem pasu na pločniku, mora
steza oziroma pas potekati za čakališčem oziroma objektom čakalnice. Če zaradi
prostorskih omejitev ni mogoče voditi kolesarske steze oziroma kolesarskega
pasu za čakališčem, lahko steza oziroma pas poteka neposredno prek čakališča.
Slika 43: Potek kolesarske steze oziroma kolesarskega
pasu na pločniku mimo avtobusnega postajališča v niši
Slika 44: Potek kolesarske steze oziroma kolesarskega
pasu na pločniku mimo avtobusnega čakališča
(6) Če mimo avtobusnega postajališča prostorske omejitve
ne omogočajo vodenje kolesarja po kolesarski stezi ali kolesarskem pasu na
pločniku za čakališčem, je dovoljen potek kolesarskega pasu prek postajališča,
pri čemer je obvezna označitev odvzema prednosti kolesarju pred vstopom na to
površino.
Slika 45: Potek kolesarske steze oziroma kolesarskega
pasu prek avtobusnega postajališča
6. Kolesarske površine na enosmernih cestah
38. člen
(dvosmerni kolesarski promet na enosmerni cesti)
(1) Dvosmerni kolesarski promet na enosmernih cestah je
dovoljen le na cestah znotraj naselij, na katerih je največja dovoljenahitrost
10 km/h oziroma 30 km/h.
(2) Na enosmernih dostopnih cestah in enosmernih cestah
v območjih umirjenega prometa lahko kolesarski promet poteka po vozišču v obeh
smereh brez označb kolesarskih površin.
Slika 46: Dvosmerni kolesarski promet na dostopnih
cestah
(3) Na ostalih enosmernih cestah v naselju lahko
kolesarski promet poteka v nasprotni smeri po kolesarskem pasu ali kot
souporaba prometnega pasu.
(4) Na cesti v naselju, kjer kolesarski promet na
enosmerni cesti poteka v nasprotni smeri kot souporaba prometnega pasu, mora
biti širina vozišča najmanj 3,20 m, prometna obremenitev ceste največ 50 vozil
v konični uri in prepovedan promet za tovorna vozila in avtobuse.
(5) Ne glede na prejšnji odstavek lahko kolesarski
promet na enosmerni cesti poteka v nasprotni smeri tudi na cesti, katere širina
vozišča je najmanj 3,00 m, pod pogojem, da je na cesti vzpostavljeno območje
umirjenega prometa.
Slika 47: Dvosmerni kolesarski promet na ostalih cestah
v naselju
7. Kolesarske površine na površinah za umirjanje
motornega in kolesarskega prometa
39. člen
(prehodi kolesarskih stez prek dvignjenih ploščadi)
V naseljih se križanje kolesarske steze z maloprometnimi in
dostopnimi cestami ter cestnimi priključki lahko izvede v obliki dvignjene
ploščadi, ki hkrati deluje kot ukrep umirjanja prometa. Klančina na območju
uvoza se izvede le na širini varnostnega odmika.
Slika 48: Križanje kolesarske steze z maloprometnimi in
dostopnimi cestami
Slika 49: Križanje kolesarske steze z individualnimi
priključki
40. člen
(naprave za umirjanje kolesarskega prometa)
(1) Če se kolesarska površina zaključuje na cesti za
motorni promet, morajo biti postavljene ovire, ki preprečujejo direktno
vključevanje kolesarjev v promet skupaj z motornimi vozili.
(2) Ukrepi se izvedejo s fizičnimi ovirami, diagonalno
postavljenimi na vozišče kolesarske površine oziroma kot prometne otoke na
kolesarskih površinah.
(3) Vertikalne fizične ovire morajo biti postavljene na
prometnih otokih ali površinah, ki se po obdelavi ločujejo od vozišča
kolesarske površine, in imeti lastnosti, ki so predpisane za vertikalno
prometno signalizacijo.
Slika 50: Umirjanje kolesarskega prometa pred koncem
kolesarske površine
(4) Ukrepe za umirjanje kolesarskega prometa kot optične
opozorilne naprave – optične zavore, se lahko izvede pred prehodi za pešce,
pred avtobusnimi postajališči, pred čakališči avtobusnega postajališča in pred
drugimi mesti, kjer se zahteva zmanjšanje hitrosti kolesarjev.
Slika 51: Umirjanje kolesarskega prometa z optičnimi
opozorilnimi napravami
8. Kolesarske površine v podhodih, predorih in
premostitvenih objektih
41. člen
(podhodi in predori)
(1) Podvozi in predori na kolesarskih površinah morajo
biti čim bližje površini, konstrukcijsko oblikovani tako, da dajejo občutek
odprtosti.
(2) Širina enosmerne kolesarske površine v podhodu mora
biti najmanj 1,50 m, dvosmerne pa 2,50 m. Če vzporedno s kolesarsko površino
poteka tudi pločnik, mora biti njegova širina najmanj 1,50 m.
(3) Svetla višina podhoda oziroma predora mora znašati
najmanj 2,40 m (2,30 pešci) pri dolžini podhoda/predora do 25 m, pri daljših pa
najmanj 2,70 m (2,60 m za pešce).
(4) Če dvosmerni kolesarski pas poteka po pločniku v podhodu/predoru,
mora biti širina pločnika 4,00 m, pri osvetljenih podhodih/predorih, krajših od
25 m, pa je lahko najmanj 3,00 m.
(5) Vzdolžni nagib kolesarskih površin v podhodih in
predorih ne sme biti večji kot 3 %. Če je podhod tudi za pešce in je dostop
urejen prek stopnic, morajo biti vzporedno s stopnicami izvedene tudi dostopne
rampe, širine najmanj 0,80 m, z naklonom največ 25 %.
(6) Varnostni odmik v podhodih/predorih je 0,50 m.
(7) Podvozi pod krožišči morajo biti pod sredinskimi
otoki odprti.
(8) Če je uporaba kolesarske površine v podhodu/predoru
namenjena tudi jahačem, mora biti svetla višina najmanj 3,70 m.
Slika 52: Najmanjši dopustni profil dvosmerne
kolesarske površine v podvozu/predoru z razmejenimi površinami
Slika 53: Najmanjši dopustni profil dvosmerne
kolesarske površine v podvozu/predoru z nerazmejenimi površinami
42. člen
(nadvozi in mostovi)
(1) Nadvozi in mostovi na kolesarskih površinah morajo
biti čim nižje nad oviro, ki jo premoščajo.
(2) Širina nadvoza/mostu za dvosmerni kolesarski promet
mora biti najmanj 3,50 m.
(3) Vzdolžni nagib kolesarskih površin na nadvozih in
mostovih je lahko od 3 do 5 %. Če je nadvoz/most tudi za pešce in je dostop
urejen prek stopnic, morajo biti vzporedno s stopnicami izvedene tudi dostopne
rampe, širine najmanj 0,80 m, z naklonom največ 25 %. Stopnice morajo imeti
vmesne podeste.
(4) Višina varovalne ograje mora biti od 1,20 do 1,40 m,
če nadvoz/most lahko uporabljajo tudi jahači, pa mora biti višina ograje
najmanj 1,80 m.
(5) Na mostovih za motorni promet čez katere potekajo
tudi kolesarske površine mora biti prečni profil površine najmanj takšen, kot
pred in za mostom, razen pri obstoječih mostovih, kjer profil tega ne dopušča,
konstrukcijska dograditev kolesarske površine pa statično ni dopustna.
(6) Končna obdelava vozne površine mora zagotavljati
ustrezne vozne razmere ob vsakem vremenu.
Slika 54: Najmanjši dopustni profil dvosmerne
kolesarske površine na nadvozu/mostu
VII. PARKIRIŠČA IN OBJEKTI ZA SHRANJEVANJE KOLES
43. člen
(pogoji za parkirišča in organizacija parkirišč)
(1) Parkirišča za kolesa morajo:
-       
obsegati dovolj veliko zemljišče, ki omogoča parkirno površino,
zahtevano glede na namembnost objekta, ki mu površina pripada,
-       
biti locirana v privlačnem okolju in na lokaciji, ki je lahko dostopna
za kolesarje in pešce,
-       
izpolnjevati pogoje za varno parkirišče (najbolj uporabljana mesta,
osvetljenost).
(2) Zunanja in notranja parkirišča za kolesa morajo biti
opremljena z napravami za parkiranje (stojali), ki omogočajo naslanjanje koles
in priklepanje okvirja kolesa na njih.
(3) Stojala morajo biti pritrjena v tla ali stene
oziroma strop objekta, v katerem je parkirišče.
(4) Parkirišča z zmogljivostjo parkiranja nad 50 koles
morajo biti opremljena s polnilno postajo za električna kolesa.
44. člen
(dimenzioniranje parkirnih mest)
(1) Dimenzija parkirnega mesta za kolesa je odvisna od
načina parkiranja koles.
(2) Širina parkirnega mesta (razdalja med stojali) mora
biti od 0,80 do 1,20 m.
(3) Globina parkirnega mesta mora biti pri poševnem
parkiranju najmanj 1,45 do 1,70 m, pri pravokotnem 2,00 m in pri obojestranskem
parkirišču s prekrivanjem prednjih koles najmanj 3,20 m.
(4) Parkirne niše morajo zagotavljati prostor za
neoviran dostop širine najmanj 1,40 do 1,80 m pri poševnem parkiranju oziroma 2,00
m pri pravokotnem parkiranju.
Slika 55: Načini parkiranja in dimenzije parkirnih mest
in dostopnih poti
45. člen
(počivališča ob kolesarskih površinah)
(1) Če je kolesarska površina v območju ceste, je treba
kolesarjem zagotoviti dostop do počivališč te ceste.
(2) Če je kolesarska površina izven območja ceste, je
treba zagotoviti počivališče za kolesarje najmanj na vsakih 10 km.
(3) Na počivališčih iz prvega in drugega odstavka tega
člena je glede na prometno obremenitev kolesarskih površin treba zagotoviti
ustrezno število naprav za parkiranje koles.
VIII. PROMETNA SIGNALIZACIJA IN OPREMA NA KOLESARSKIH
POVRŠINAH
46. člen
(uporaba in način postavljanja signalizacije)
(1) Prometna signalizacija in oprema na kolesarskih
površinah se projektirata in postavljata v skladu s predpisom s področja
prometne signalizacije in opreme na cestah ter s tem pravilnikom.
(2) Prometni in svetlobni prometni znaki ne smejo segati
v prometni profil kolesarske površine.
47. člen
(vertikalna prometna signalizacija)
Na kolesarskih površinah je treba namestiti vertikalno
signalizacijo, katere obliko, barvo, velikost in lastnosti določa predpis s
področja prometne signalizacije in opreme na cestah.
48. člen
(horizontalna prometna signalizacija)
(1) Na kolesarskih površinah je treba namestiti
horizontalno signalizacijo, katere obliko, barvo in svetlobnoodbojne lastnosti
določa predpis s področja prometne signalizacije in opreme na cestah.
(2) Označbe na kolesarskih površinah so v beli in
rdečerjavi (RAL 3011, 3001) barvi.
(3) Velikost in način uporabe horizontalne signalizacije
sta prikazana v preglednici 7.

Preglednica 7: Horizontalna prometna signalizacija na
kolesarskih površinah
49. člen
(cestna razsvetljava kolesarskih površin)
(1) S cestno razsvetljavo morajo biti opremljeni:
-       
kolesarski prehodi,
-       
ceste v naseljih s souporabo prometnih pasov,
-       
mesta, kjer se prepleta motorni in kolesarski promet ter
-       
območja fizičnih naprav za umirjanje prometa kolesarjev v naseljih.
(2) Razsvetljava iz prejšnjega odstavka ni potrebna na
kolesarskih površinah izven naselij.
(3) Če se gostota kolesarskega prometa in svetlost
okolice v nočnem času spreminjata je treba jakost cestne razsvetljave
kolesarskih površin tem razmeram prilagajati.
IX. PREHODNE IN KONČNE DOLOČBE
50. člen
(prilagoditev kolesarskih površin)
(1) Obstoječe kolesarske površine je treba uskladiti s
tem pravilnikom najpozneje v desetih letih od njegove uveljavitve.
(2) Ne glede na prejšnji odstavek se v dveh letih od
začetka uporabe tega pravilnika ukinejo kolesarski pasovi na voziščih, ki ne
dosegajo najmanjše predpisane širine.
(3) Drugačna površinska obdelava varnostnih odmikov na
obstoječih kolesarskih stezah iz osmega odstavka 13. člena tega pravilnika
se izvede le ob njihovih rekonstrukcijah.
51. člen
(prenehanje veljavnosti in uporabe)
(1)   Z dnem uveljavitve tega pravilnika preneha veljati
20. člen Pravilnika o avtobusnih postajališčih (Uradni list RS, št. 106/11), ki
pa se uporablja do začetka uporabe tega pravilnika.
(2)   Z dnem začetka uporabe tega pravilnika se preneha
uporabljati 47. člen Pravilnika o projektiranju cest (Uradni list RS, št.
91/05, 26/06 in 109/10 – Zces-1).
52. člen
(začetek veljavnosti in uporabe)
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne dva meseca od njegove
uveljavitve.
Št. 007-117/2018/12
Ljubljana, dne 15. maja 2018
EVA 2018-2430-0025
dr. Peter Gašperšič l.r.
Minister
za infrastrukturo
Soglašam!
Irena Majcen l.r.
Ministrica
za okolje in prostor