1
Banka Slovenije bo 14. aprila 2008 dala v prodajo in obtok zbirateljske
kovance drugega kovanja, zlatnike z nominalno vrednostjo 100 eurov in srebrnike
z nominalno vrednostjo 30 eurov, izdane ob 250-letnici rojstva Valentina
Vodnika, v obsegu in z znamenji, ki so določeni z Uredbo o obsegu izdaje,
sestavinah, apoenih in glavnih znamenjih zbirateljskih kovancev ob 250-letnici rojstva
Valentina Vodnika (Uradni list RS, št. 102/07 in 08/08).
2
Zbirateljski kovanci iz prejšnje točke se bodo prodajali po ceni,
ki je višja od njihove nominalne vrednosti.
3
Zbirateljski kovanci iz 1. točke tega sklepa so zakonito plačilno
sredstvo na območju Republike Slovenije v višini nominalne vrednosti, ki je
označena na njih.
4
Ta sklep začne veljati naslednji dan po objavi v Uradnem listu
Republike Slovenije.
Št. GP-0184/08
Ljubljana, dne 25. marca 2008
Predsednik
Sveta Banke Slovenije
dr. Marko Kranjec l.r.