Besedilo sklepa Pridružitvenega sveta št. 3/2002 z dne 15. 3.
2002 in prilog se v slovenskem besedilu glasi: 
PRIDRUŽITVENI SVET 
je, ob upoštevanju Evropskega sporazuma o pridružitvi med
Republiko Slovenijo na eni strani in Evropskimi skupnostmi in njihovimi
državami članicami na drugi strani,[1]
predvsem pa na podlagi 106. člena tega Sporazuma, 
ker: 
(1) Slovenija v skladu s 106. členom Evropskega sporazuma
lahko sodeluje v okvirnih programih, posebnih programih, projektih ali drugih
dejavnostih Skupnosti na področjih, ki so opredeljena v Prilogi XI. 
(2) Na podlagi omenjene Priloge lahko Pridružitveni svet
soglaša z dodajanjem drugih področij dejavnosti Skupnosti k tistim, ki so
navedene v Prilogi. 
(3) Na podlagi omenjenega člena 106 Pridružitveni svet odloči
o določilih in pogojih sodelovanja Slovenije v omenjenih dejavnostih 
SKLENIL KOT SLEDI:
1. člen
Slovenija sodeluje v programu Skupnosti “Fiscalis” (v
nadaljevanju: “program”) v skladu z določili in pogoji, določenimi v Prilogah I
in II, ki sta sestavni del tega sklepa.
2. člen
Ta sklep velja za preostali čas veljavnosti programa. Vendar,
če se Skupnost odloči podaljšati veljavnost programa brez kakršnihkoli
bistvenih sprememb programa, se prav tako ustrezno in samodejno podaljša
veljavnost tega sklepa, pod pogojem, da ga nobena od strank ne odpove.
3. člen
Ta sklep začne veljati z dnem,
ko ga sprejme Pridružitveni svet.
Podpisano v Bruslju, dne 15. marca 2002.
Za Pridružitveni svet 
Predsednik 
dr. Dimitrij Rupel l. r.
Št. 900-15/2001-10
Ljubljana, dne 7. marca 2002.
Vlada Republike Slovenije
Generalni sekretar 
Mirko Bandelj l. r.

[1]
UL L 51, 26. 2. 1999, str. 3.

Priloga
1: Določila in pogoji za udeležbo Republike Slovenije v programu "Fiscalis"
Priloga
2: Finančni prispevek Republike Slovenije za program "Fiscalis"
 
