1. člen
(vsebina)
Ta pravilnik določa program in preizkus primernega
teoretičnega in praktičnega znanja smučanja za inšpektorje, prijavo na program
in preizkus primernega teoretičnega in praktičnega znanja smučanja ter določa
komisijo, pred katero se opravlja preizkus primernega teoretičnega in
praktičnega znanja smučanja inšpektorjev.
2. člen
(teoretični del)
(1) Program primernega teoretičnega znanja smučanja obsega
naslednje vsebine: 
-       
smučarska oprema; 
-       
oblike in tehnike smučanja (alpsko smučanje, deskanje na snegu, telemark
…). 
(2) Program iz prejšnjega odstavka traja 3 ure.
3. člen
(praktični del)
Program primernega praktičnega znanja smučanja traja 6 ur in
se izvede na smučišču, obsega pa sprotno odpravljanje pomanjkljivosti smučanja
inšpektorjev po kriteriju terenskega vijuganja, ki je opredeljeno v veljavnem
programu Smučarske zveze Slovenije.
4. člen
(preizkus primernega teoretičnega in praktičnega znanja
smučanja)
(1) Pisni preizkus primernega teoretičnega znanja smučanja
inšpektorji opravijo po opravljenem programu iz 2. člena tega pravilnika, ki
obsega izpolnjevanje pisne naloge. 
(2) Preizkus primernega praktičnega znanja smučanja kandidati
opravijo po opravljenem programu iz prejšnjega člena. 
(3) Po uspešno opravljenem preizkusu iz primernega
teoretičnega in praktičnega znanja smučanja se izda potrdilo o primernem
teoretičnem in praktičnem znanju smučanja. 
(4) Inšpektorji, ki preizkusa primernega teoretičnega in
praktičnega znanja smučanja ne opravijo uspešno, lahko ponovno opravljajo
preizkus.
5. člen
(prijava na program in preizkus primernega teoretičnega in
praktičnega znanja smučanja)
Termine programov in preizkusov primernega teoretičnega in
praktičnega znanja smučanja na svoji spletni strani objavi ministrstvo,
pristojno za notranje zadeve, kjer se navede tudi način prijave in izvedbe
programov in preizkusov.
6. člen
(komisija za preizkus primernega teoretičnega in praktičnega
znanja smučanja)
Preizkus primernega teoretičnega in praktičnega znanja
smučanja inšpektorjev se opravlja pred komisijo iz 10. člena Pravilnika o
programu in načinu opravljanja preizkusa usposobljenosti nadzornikov smučišč in
o primernem teoretičnem ter praktičnem znanju smučanja (Uradni list RS, št.
109/08).
7. člen
(prehodna določba)
Inšpektorjem, ki imajo opravljen preizkus primernega znanja
smučanja v skladu s tretjim odstavkom 20. člena Zakona o varnosti na smučiščih
(Uradni list RS, št. 110/02 in 98/05), se prizna preizkus primernega
teoretičnega in praktičnega znanja smučanja po tem pravilniku.
8. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-299/2008
Ljubljana, dne 10. februarja 2009
EVA 2008-1711-0050
Katarina Kresal l.r. 
Ministrica 
za notranje zadeve