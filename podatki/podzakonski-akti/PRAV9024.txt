1. člen
(vsebina pravilnika)
S tem pravilnikom se določijo obrazci
javnih listin, ki jih izdajajo osnovne šole s slovenskim učnim jezikom, osnovne
šole z italijanskim učnim jezikom ter dvojezične osnovne šole s slovenskim in
madžarskim učnim jezikom.
2. člen
(obrazci javnih listin)
Obrazci javnih listin iz prejšnjega člena
so:
-      
obrazec za spričevalo o končanem razredu osnovne šole (z opisnimi
ocenami),
-      
obrazec za spričevalo o končanem razredu osnovne šole (s številčnimi
ocenami),
-      
obrazec za zaključno spričevalo osnovne šole,
-      
obrazec za potrdilo o izpolnjeni osnovnošolski obveznosti,
-      
obrazec za obvestilo o zaključnih ocenah ob koncu pouka v šolskem letu,
-      
obrazec za kolesarsko izkaznico,
-      
obrazec za izpis iz evidence.
Obrazci posameznih javnih listin so
določeni v prilogi, ki je sestavni del tega pravilnika.
3. člen
(jezikovne različice)
Obrazci javnih listin so oblikovani v
slovenskem jeziku ter v slovensko-italijanski in slovensko-madžarski jezikovni
različici. Obrazce v slovensko-italijanski jezikovni različici izdajajo osnovne
šole z italijanskim učnim jezikom na območju, kjer živi italijanska narodna
skupnost, obrazce v slovensko-madžarski jezikovni različici izdajajo dvojezične
osnovne šole na območju, kjer živi madžarska narodna skupnost.
4. člen
(tisk)
Obrazci za spričevalo o končanem razredu
osnovne šole (z opisnimi ocenami), spričevalo o končanem razredu osnovne šole
(s številčnimi ocenami) in zaključno spričevalo osnovne šole, so tiskani v
dvobarvnem tisku in sicer z zeleno barvo po Pantone barvni lestvici P 7484 U,
in črno barvo.
Obrazci za
potrdilo o izpolnjeni osnovnošolski obveznosti, izpis iz evidence in kolesarska
izkaznica so tiskani v enobarvnem tisku z zeleno barvo po Pantone barvni
lestvici P 7484 U.
Obrazec za obvestilo o zaključnih ocenah ob
koncu pouka v šolskem letu je natisnjen v enobarvnem tisku s črno barvo.
Obrazec šola natisne s portala ministrstva, pristojnega za šolstvo.
V podtisku vseh obrazcev je lik slovenskega
pesnika Franceta Prešerna in faksimile Zdravljice, ki je povzet s kovanca za 2
evra.
Na vseh obrazcih je uporabljena tipografija
črk skupine URW in sicer Barbedor TCE in Futura TCE.
5. člen
(barva in velikost državnega grba
Republike Slovenije)
Na obrazcih za kolesarsko izkaznico,
potrdilo o izpolnjeni osnovnošolski obveznosti ter na obrazcu za izpis iz
evidence je državni grb Republike Slovenije v zeleni barvi. Na obrazcu za
obvestilo o zaključnih ocenah ob koncu pouka v šolskem letu je državni grb
Republike Slovenije v črni barvi. Na obrazcih za spričevalo o končanem razredu
osnovne šole (z opisnimi ocenami) in spričevalo o končanem razredu osnovne šole
(s številčnimi ocenami) je državni grb Republike Slovenije v srebrni barvi
(toplotni tisk s folijo), na obrazcu za zaključno spričevalo osnovne šole pa v
zlati barvi (toplotni tisk s folijo).
Na obrazcu za kolesarsko izkaznico je
državni grb Republike Slovenije v velikosti 4,439 x 5,647 mm. Na vseh ostalih obrazcih je državni grb Republike Slovenije v velikosti 14,213 x 18,082 mm.
6. člen
(format in vrsta papirja)
Obrazec za zaključno spričevalo osnovne
šole je velikosti 210 x 297 mm, (A4 format) in natisnjen na 120 g/m2 trajnejšem
ofsetnem brezlesnem papirju. 
Obrazci za spričevalo o končanem razredu
osnovne šole (z opisnimi ocenami), spričevalo o končanem razredu osnovne šole
(s številčnimi ocenami), potrdilo o izpolnjeni osnovnošolski obveznosti in
izpis iz evidence so velikosti 210 x 297 mm (A4 format) in natisnjeni na 90 g/m2
trajnejšem ofsetnem brezlesnem papirju. 
Obrazec za obvestilo o zaključnih ocenah ob
koncu pouka v šolskem letu je velikosti 210 x 297 mm (A4 format) in natisnjen
na 80 g/m2 brezlesnem belem papirju. 
Obrazec za kolesarsko izkaznico je
velikosti 55 x 85 mm in natisnjen na 200 g/m2 brezlesnem kartonu.
Izkaznico se zalepi v samolepilni PVC ovitek.

Spričevalo
o končanem razredu osnovne šole – opisne ocene pri posameznih predmetih
Spričevalo
o končanem razredu osnovne šole – opisne ocene pri posameznih predmetih (v
italijanskem jeziku)
Spričevalo
o končanem razredu osnovne šole – opisne ocene pri posameznih predmetih (v
madžarskem jeziku) 
Spričevalo
o končanem razredu osnovne šole – zaključne ocene pri posameznih
predmetih 
Spričevalo
o končanem razredu osnovne šole – zaključne ocene pri posameznih predmetih (v
italijanskem jeziku) 
Spričevalo
o končanem razredu osnovne šole – zaključne ocene pri posameznih predmetih (v
madžarskem jeziku) 
Zaključno
spričevalo osnovne šole 
Zaključno
spričevalo osnovne šole (v italijanskem jeziku) 
Zaključno
spričevalo osnovne šole (v madžarskem jeziku) 
Potrdilo
o izpolnjeni osnovnošolski obveznosti 
Potrdilo
o izpolnjeni osnovnošolski obveznosti (v italijanskem jeziku) 
Potrdilo
o izpolnjeni osnovnošolski obveznosti (v madžarskem jeziku) 
Obvestilo
o zaključnih ocenah ob koncu pouka v šolskem letu 
Obvestilo
o zaključnih ocenah ob koncu pouka v šolskem letu (v italijanskem jeziku) 
Obvestilo
o zaključnih ocenah ob koncu pouka v šolskem letu (v madžarskem jeziku)
Izpis
iz evidence 
Izpis
iz evidence (v italijanskem jeziku) 
Izpis
iz evidence (v madžarskem jeziku) 
Kolesarska
izkaznica
Kolesarska
izkaznica (v italijanskem jeziku) 
Kolesarska
izkaznica (v madžarskem jeziku) 

Pravilnik o obrazcih javnih listin v osnovni
šoli (Uradni list RS, št. 44/08)
vsebuje naslednji končni določbi:
»KONČNI DOLOČBI
7. člen
(razveljavitev
pravilnikov)
Z dnem uporabe tega pravilnika prenehata
veljati Pravilnik o obrazcu izpisa iz evidence (Uradni list RS, št. 131/03) in
Pravilnik o obrazcu kolesarske izkaznice (Uradni list RS, št. 131/03).
8. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
13. junija 2008.«.

Pravilnik o spremembi Pravilnika o obrazcih
javnih listin v osnovni šoli (Uradni list RS, št. 32/09) vsebuje naslednjo končno določbo:
»2. člen
Ta pravilnik začne veljati 15. junija
2009.«.

Pravilnik o spremembah Pravilnika o obrazcih
javnih listin v osnovni šoli (Uradni list RS, št. 88/13) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o obrazcih
javnih listin v osnovni šoli (Uradni list RS, št. 32/16)
vsebuje naslednjo končno določbo:
»2. člen 
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o obrazcih
javnih listin v osnovni šoli (Uradni list RS, št. 40/16)
vsebuje naslednjo končno določbo:
»2. člen 
Ta pravilnik začne veljati naslednji dan po
objavi v Uradnem listu Republike Slovenije.«.