1. člen
Ta pravilnik v skladu z določbo prvega odstavka 4. člena
Direktive 2006/113/ES Evropskega parlamenta in Sveta z dne 12. decembra 2006 o
zahtevah glede kakovosti voda, primernih za lupinarje (UL L št. 376 z dne 27.
12. 2006, str. 14), določa dele morja, kjer je kakovost vode primerna za
življenje in rast morskih školjk in morskih polžev.
2. člen
Izraza, uporabljena v tem pravilniku, imata naslednji pomen: 
1.     
del morja je z mejo, določeno na morski površini, oddeljeni del morja; 
2.     
morje so notranje morske vode in teritorialno morje v skladu s predpisi,
ki urejajo pomorstvo.
3. člen
(1) Meje delov morja, kjer je kakovost vode primerna za
življenje in rast morskih školjk in morskih polžev, so poligoni na površini
morja s poligonskimi točkami, določenimi v prilogi 1, ki je sestavni del tega
pravilnika. 
(2) Meje delov morja iz prejšnjega odstavka so prikazane v
prilogi 2, ki je sestavni tega pravilnika. 
(3) Meje delov morja iz prvega in drugega odstavka tega člena
so posebej določene za gojitev in za prosto nabiranje morskih školjk in morskih
polžev za obdelavo ter dajanje na trg.
4. člen
Z dnem uveljavitve tega pravilnika preneha veljati Pravilnik
o določitvi delov morja, kjer je kakovost vode primerna za življenje in rast
morskih školjk in morskih polžev (Uradni list RS, št. 106/04).
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 01401-9/2007
Ljubljana, dne 7. septembra 2007
EVA 2007-2511-0139
Janez Podobnik l.r. 
Minister 
za okolje in prostor
Iztok Jarc l.r. 
Minister 
za kmetijstvo, 
gozdarstvo in prehrano

Priloga
1: Meje delov morja, kjer je kakovost vode primerna za življenje in rast
morskih školjk in morskih polžev
Priloga
2: Prikaz mej delov morja, kjer je kakovost vode primerna za življenje in rast
morskih školjk in morskih polžev