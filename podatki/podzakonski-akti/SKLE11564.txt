Državni zbor razglaša, da je bila na ponovnem glasovanju na
zakonodajnem referendumu o Zakonu o izgradnji, upravljanju in gospodarjenju z
drugim tirom železniške proge Divača–Koper (ZIUGDT), ki je bil 13. 5. 2018
izveden na podlagi Sklepa Državne volilne komisije o določitvi datuma ponovnega
glasovanja na zakonodajnem referendumu o Zakonu o izgradnji, upravljanju in
gospodarjenju z drugim tirom železniške proge Divača–Koper (ZIUGDT) z dne 27.
3. 2018 (Uradni list RS, št. 20/18), sprejeta odločitev volivk in volivcev, kot
je ugotovljena v Poročilu Državne volilne komisije o izidu glasovanja na
ponovnem glasovanju na referendumu o Zakonu o izgradnji, upravljanju in
gospodarjenju z drugim tirom železniške proge Divača–Koper (ZIUGDT), ki je
objavljeno v Uradnem listu Republike Slovenije št. 47 z dne 6. 7. 2018, in
sicer je proti glasovala manj kot petina vseh volivk in volivcev, ki so imeli
pravico glasovati, kar skladno s četrtim odstavkom 90. člena Ustave Republike
Slovenije pomeni, da Zakon o izgradnji, upravljanju in gospodarjenju z drugim
tirom železniške proge Divača–Koper (ZIUGDT), ki ga je sprejel Državni zbor na
seji dne 8. 5. 2017, na referendumu ni bil zavrnjen.
Št. 005-02/18-5/3
Ljubljana, dne 19. julija 2018
EPA 44-VIII
Državni zbor
Republike Slovenije
mag. Matej Tonin l.r.
Predsednik