I. SPLOŠNE DOLOČBE
1. člen
V skladu s tem pravilnikom v posamezni
naziv napredujejo:
-       
vzgojitelji, svetovalni delavci, pomočniki ravnateljev (v nadaljevanju:
strokovni delavci) in ravnatelji;
-       
vzgojitelji predšolskih otrok – pomočniki vzgojiteljev (v nadaljevanju:
strokovni delavci);
-       
učitelji, vzgojitelji, organizatorji praktičnega pouka (vodje delavnic)
oziroma organizatorji dela na posestvu (vodje posestva), organizatorji delovne
prakse, organizatorji praktičnega usposabljanja v obratovalnicah, organizatorji
praktičnega izobraževanja na višjih strokovnih šolah, vodje oziroma organizatorji
izobraževanja odraslih, računalnikarji – organizatorji informacijskih
dejavnosti, organizatorji šolske prehrane, svetovalni delavci, knjižničarji,
pomočniki ravnateljev, predavatelji, korepetitorji in inštruktorji višjih
strokovnih šol (v nadaljevanju: strokovni delavci), ravnatelji oziroma
direktorji, ki so zaposleni na področjih osnovnošolskega in osnovnega
glasbenega izobraževanja, nižjega in srednjega poklicnega ter srednjega strokovnega
in tehniškega izobraževanja, srednjega splošnega izobraževanja, izobraževanja
odraslih, višjega strokovnega izobraževanja, vzgoje in izobraževanja v domovih
za učence in v dijaških domovih ter vzgoje in izobraževanja otrok in
mladostnikov s posebnimi potrebami;
-       
strokovni delavci, ki so zaposleni v javnih zavodih iz 28. člena zakona
o organizaciji in financiranju vzgoje in izobraževanja (v nadaljevanju: ZOFVI),
in sicer na Zavodu Republike Slovenije za šolstvo, v Državnem izpitnem centru,
v Centru Republike Slovenije za poklicno izobraževanje, v Andragoškem centru
Republike Slovenije, v Centru šolskih in obšolskih dejavnosti ter v ter
pomočniki direktorjev (v nadaljevanju: strokovni delavci) in direktorji.
Strokovni delavci in ravnatelji oziroma
direktorji iz prve, tretje in četrte alinee prejšnjega odstavka napredujejo v nazive mentor, svetovalec in
svetnik.
Strokovni delavci iz druge alinee
napredujejo v naziv mentor in svetovalec.
2. člen
V skladu s tem pravilnikom lahko v
posamezni naziv napredujejo strokovni delavci, ravnatelji oziroma direktorji iz
prve, druge in tretje alinee prvega odstavka prejšnjega člena, ki izpolnjujejo
z zakonom in drugimi predpisi določene pogoje za strokovne delavce, ravnatelje
oziroma direktorje.
V skladu s tem pravilnikom lahko v posamezni
naziv napredujejo strokovni delavci in direktorji iz četrte alinee prvega odstavka prejšnjega člena, ki opravljajo vzgojno‑izobraževalno
delo oziroma svetovalno ali razvojno delo v zvezi z vzgojo in izobraževanjem,
in izpolnjujejo z zakonom in drugimi predpisi določene pogoje za strokovne
delavce v vzgoji in izobraževanju.
Pridobljeni nazivi mentor, svetovalec in
svetnik so trajni.
3. člen
O napredovanju v nazive po tem pravilniku
odloča minister, pristojen za šolstvo (v nadaljevanju: minister).
Strokovni delavec, ravnatelj oziroma
direktor pridobi naziv:
-       
s 1. decembrom, če je bil predlog za napredovanje vložen do vključno
zadnjega dne novembra,
-       
s 1. marcem, če je bil predlog vložen do vključno zadnjega dne
februarja,
-       
s 1. julijem, če je bil predlog vložen do vključno zadnjega dne junija.
Dokončna odločba o podelitvi naziva
strokovnemu delavcu je podlaga ravnatelju oziroma direktorju za določitev plače
strokovnemu delavcu v skladu s pridobljenim nazivom.
4. člen
Napredovanje strokovnega delavca v naziv predlaga
ravnatelj oziroma direktor v soglasju s strokovnim delavcem.
Napredovanje ravnatelja oziroma direktorja
v naziv predlaga svet šole, vrtca oziroma zavoda v soglasju z ravnateljem
oziroma direktorjem.
5. člen
Ravnatelj oziroma direktor ali svet šole, vrtca oziroma zavoda
lahko vloži predlog za napredovanje pri ministrstvu, pristojnem za šolstvo,
tekom celega leta.
Če ravnatelj oziroma direktor ali svet
šole, vrtca oziroma zavoda ne vloži predloga za napredovanje strokovnega
delavca ali ravnatelja oziroma direktorja, ki izpolnjuje pogoje po tem pravilniku,
do vključno zadnjega dne oktobra, januarja oziroma maja, lahko strokovni
delavec ali ravnatelj oziroma direktor sam predlaga napredovanje v mesecu
novembru, februarju oziroma juniju.
6. člen
Predlog za napredovanje se vloži na
obrazcu, ki je sestavni del tega pravilnika kot priloga 1, kadar predlaga
napredovanje v skladu s 4. členom tega pravilnika ravnatelj oziroma direktor
ali svet šole, vrtca oziroma zavoda, ter kot priloga 2, kadar predlaga napredovanje
v skladu z drugim odstavkom 5. člena tega pravilnika strokovni delavec ali
ravnatelj oziroma direktor sam.
Kadar predlaga ravnatelj oziroma direktor
napredovanje strokovnega delavca v naziv mentor ali v naziv svetovalec v skladu z 9. členom tega pravilnika,
obrazcu priloži mnenje o predlogu za napredovanje.
Kadar predlaga ravnatelj oziroma direktor
napredovanje strokovnega delavca v naziv svetovalec v skladu z 10. členom tega pravilnika, obrazcu priloži dokazila o
opravljenem dodatnem strokovnem delu in mnenje o predlogu za napredovanje.
Kadar predlaga ravnatelj oziroma direktor
napredovanje strokovnega delavca v naziv svetnik, obrazcu priloži dokazila o
opravljenem dodatnem strokovnem delu, dokazila o uspešno končanih programih nadaljnjega
izobraževanja in usposabljanja v vzgoji in izobraževanju oziroma
o pridobljenih dodatnih funkcionalnih znanjih in mnenje o predlogu za
napredovanje.
Določbe drugega, tretjega in četrtega
odstavka tega člena se smiselno uporabljajo, kadar svet šole, vrtca oziroma zavoda
predlaga napredovanje ravnatelja oziroma direktorja v naziv.
Ravnatelji oziroma direktorji so dolžni
hraniti vsa dokazila, ki so bila podlaga za ugotavljanje izpolnjevanja pogojev
in vložitev predloga za napredovanje, najmanj pet let od njihove vložitve, ter
ravnati z njimi, kot to določajo predpisi o pisarniškem poslovanju in o
dolžnostih upravnih organov do dokumentarnega gradiva.
7. člen
Kadar predlaga strokovni delavec ali
ravnatelj oziroma direktor napredovanje sam, mora k obrazcu priložiti oceno delovne
uspešnosti, mnenje o predlogu za napredovanje, dokazila o opravljenem dodatnem
strokovnem delu ter dokazila o uspešno končanih programih nadaljnjega
izobraževanja in usposabljanja v vzgoji in izobraževanju
oziroma o pridobljenih dodatnih funkcionalnih znanjih.
Če strokovni delavec ali ravnatelj oziroma
direktor, ki vloži predlog za napredovanje sam, k obrazcu ne priloži ocene
delovne uspešnosti ali mnenja o predlogu za napredovanje, zahteva ministrstvo,
da ju v določenem roku za strokovnega delavca predloži ravnatelj oziroma
direktor, za ravnatelja oziroma direktorja pa svet šole, vrtca oziroma zavoda.
Če ravnatelj oziroma direktor zahtevanih
dokazil ne predloži v tem roku, ju ministrstvo zahteva od sveta šole, vrtca
oziroma zavoda.
8. člen
V naziv mentor lahko napreduje strokovni
delavec, ravnatelj oziroma direktor, ki:
-       
ima najmanj 4 leta delovne dobe,
-       
je uspešen pri svojem delu,
-       
je uspešno končal programe nadaljnjega izobraževanja in usposabljanja v
vzgoji in izobraževanju oziroma pridobil dodatna funkcionalna znanja, s
katerimi lahko v skladu s tem pravilnikom izkaže najmanj 4 točke,
-       
je opravil različna dodatna strokovna dela in v skladu s tem pravilnikom
zbral najmanj 4 točke.
Ne glede na določbo prejšnjega odstavka
lahko v naziv mentor
napreduje vzgojitelj v vrtcu in vzgojitelj predšolskih
otrok – pomočnik vzgojitelja, ki:
-       
ima najmanj 3 leta delovne dobe,
-       
je uspešen pri svojem delu,
-       
je uspešno končal programe nadaljnjega izobraževanja in usposabljanja v
vzgoji in izobraževanju oziroma pridobil dodatna funkcionalna znanja, s
katerimi lahko v skladu s tem pravilnikom izkaže najmanj 4 točke,
-       
je opravil različna dodatna strokovna dela in v skladu s tem pravilnikom
zbral najmanj 3 točke.
Ne glede na določbo prejšnjega odstavka
vzgojitelj v vrtcu, ki v
skladu s prvo alineo tretjega odstavka 40. člena Zakona o vrtcih (Uradni list RS, št. 100/05 –
uradno prečiščeno besedilo in
25/08) izvaja prilagojeni program za predšolske otroke s posebnimi potrebami in ima izobrazbo, pridobljeno
po študijskih programih za
pridobitev izobrazbe druge stopnje, oziroma raven izobrazbe, pridobljene po študijskih programih, ki v skladu z zakonom ustrezajo izobrazbi druge
stopnje, ustrezne smeri, napreduje
v naziv na podlagi prvega odstavka tega člena.
Strokovni delavec, ravnatelj oziroma
direktor lahko napreduje v naziv mentor tudi, če je izpolnil 25 let delovne
dobe na področjih iz prvega odstavka 1. člena tega pravilnika in izpolnjuje
pogoj iz druge alinee prvega oziroma drugega odstavka
tega člena.
9. člen
V naziv svetovalec lahko napreduje
strokovni delavec, ravnatelj oziroma direktor, ki:
-       
je imel naziv mentor najmanj 4 leta,
-       
je uspešen pri svojem delu,
-       
je uspešno končal programe nadaljnjega izobraževanja in usposabljanja v
vzgoji in izobraževanju oziroma pridobil dodatna funkcionalna znanja, s
katerimi lahko v skladu s tem pravilnikom izkaže najmanj 5 točk,
-       
je opravil različna dodatna strokovna dela in zbral najmanj 18 točk, od
tega najmanj 9 točk za dodatna strokovna dela, ki so v skladu s tem pravilnikom
ovrednotena z dvema ali več točkami.
Ne glede na določbo prejšnjega odstavka
lahko v naziv svetovalec
napreduje vzgojitelj v vrtcu in
vzgojitelj predšolskih otrok – pomočnik vzgojitelja,
ki:
-       
je imel naziv mentor najmanj 3 leta,
-       
je uspešen pri svojem delu,
-       
je uspešno končal programe nadaljnjega izobraževanja in usposabljanja v
vzgoji in izobraževanju oziroma pridobil dodatna funkcionalna znanja, s
katerimi lahko v skladu s tem pravilnikom izkaže najmanj 5 točk,
-       
je opravil različna dodatna strokovna dela in zbral najmanj 14 točk, od
tega najmanj 8 točk za dodatna strokovna dela, ki so v skladu s tem pravilnikom
ovrednotena z dvema ali več točkami.
Ne glede na določbo prejšnjega odstavka
vzgojitelj v vrtcu, ki v skladu s prvo alineo tretjega odstavka 40. člena
Zakona o vrtcih izvaja prilagojeni program za predšolske otroke s posebnimi
potrebami in ima izobrazbo, pridobljeno po študijskih programih za pridobitev
izobrazbe druge stopnje, oziroma raven izobrazbe, pridobljene po
študijskih programih, ki v skladu z zakonom ustrezajo izobrazbi druge stopnje,
ustrezne smeri, napreduje v naziv na podlagi prvega odstavka tega člena.
10. člen
Ne glede na določbo prejšnjega člena lahko
v naziv svetovalec izjemoma napreduje strokovni delavec, ravnatelj oziroma
direktor, ki:
-       
ima najmanj 4 leta delovne dobe,
-       
je nadpovprečno uspešen pri svojem delu,
-       
je opravil različna dodatna strokovna dela in zbral najmanj 18 točk za
dodatna strokovna dela, ki so v skladu s tem pravilnikom ovrednotena s tremi
ali več točkami.
Ne glede na določbo drugega odstavka
prejšnjega člena lahko v
naziv svetovalec izjemoma napreduje vzgojitelj v vrtcu, ki:
-       
ima najmanj 3 leta delovne dobe,
-       
je nadpovprečno uspešen pri svojem delu,
-       
je opravil različna dodatna strokovna dela in zbral najmanj 14 točk za
dodatna strokovna dela, ki so v skladu s tem pravilnikom ovrednotena s tremi
ali več točkami.
Ne glede na določbo prejšnjega odstavka vzgojitelj
v vrtcu, ki v skladu s prvo
alineo tretjega odstavka 40. člena Zakona o vrtcih izvaja prilagojeni program za predšolske otroke s posebnimi potrebami in ima izobrazbo,
pridobljeno po študijskih programih
za pridobitev izobrazbe druge stopnje, oziroma raven izobrazbe, pridobljene po študijskih programih, ki v skladu z zakonom ustrezajo izobrazbi druge
stopnje, ustrezne smeri, napreduje
v naziv na podlagi prvega odstavka tega člena.
11. člen
V naziv svetnik lahko napreduje strokovni
delavec, ravnatelj oziroma direktor, ki:
-       
je imel naziv svetovalec najmanj 5 let,
-       
je uspešen pri svojem delu,
-       
je uspešno končal programe nadaljnjega izobraževanja in usposabljanja v
vzgoji in izobraževanju oziroma pridobil dodatna funkcionalna znanja, s
katerimi lahko v skladu s tem pravilnikom izkaže najmanj 7 točk,
-       
je opravil dodatna strokovna dela in zbral najmanj 32 točk, od tega
najmanj 10 točk za dodatna strokovna dela, ki so v skladu s tem pravilnikom
ovrednotena z dvema ali več točkami, in najmanj 6 točk za dodatna strokovna
dela, ki so v skladu s tem pravilnikom ovrednotena s tremi ali več točkami.
Ne glede na določbo prejšnjega odstavka
lahko v naziv svetnik
napreduje vzgojitelj v vrtcu, ki:
-       
je imel naziv svetovalec najmanj 3 leta,
-       
je uspešen pri svojem delu,
-       
je uspešno končal programe nadaljnjega izobraževanja in usposabljanja v
vzgoji in izobraževanju oziroma pridobil dodatna funkcionalna znanja, s
katerimi lahko v skladu s tem pravilnikom izkaže najmanj 6 točk,
-       
je opravil dodatna strokovna dela in zbral najmanj 26 točk, od tega
najmanj 10 točk za dodatna strokovna dela, ki so v skladu s tem pravilnikom
ovrednotena z dvema ali več točkami, in najmanj 4 točke za dodatna strokovna
dela, ki so v skladu s tem pravilnikom ovrednotena s tremi ali več točkami.
Ne glede na določbo prejšnjega odstavka
vzgojitelj v vrtcu, ki v
skladu s prvo alineo tretjega odstavka 40. člena Zakona o vrtcih izvaja prilagojeni program za
predšolske otroke s posebnimi
potrebami in ima izobrazbo, pridobljeno po študijskih programih za pridobitev izobrazbe druge stopnje, oziroma raven izobrazbe, pridobljene po študijskih
programih, ki v skladu z
zakonom ustrezajo izobrazbi druge stopnje, ustrezne smeri, napreduje v naziv na podlagi prvega
odstavka tega člena.
12. člen
Ne glede na določbo prejšnjega člena lahko
v naziv svetnik izjemoma napreduje strokovni delavec, ravnatelj oziroma
direktor, ki:
-       
ima naziv mentor,
-       
ima najmanj 8 let delovne dobe,
-       
je nadpovprečno uspešen pri svojem delu,
-       
je opravil različna dodatna strokovna dela in zbral najmanj 32 točk za
dodatna strokovna dela, ki so v skladu s tem pravilnikom ovrednotena s tremi
ali več točkami.
Ne glede na določbo drugega odstavka
prejšnjega člena lahko v
naziv svetnik izjemoma napreduje tudi vzgojitelj v vrtcu, ki:
-       
ima naziv mentor,
-       
ima najmanj 6 let delovne dobe,
-       
je nadpovprečno uspešen pri svojem delu,
-       
je opravil različna dodatna strokovna dela in zbral najmanj 26 točk za
dodatna strokovna dela, ki so v skladu s tem pravilnikom ovrednotena s tremi
ali več točkami.
Ne glede na določbo prejšnjega odstavka
vzgojitelj v vrtcu, ki v
skladu s prvo alineo tretjega odstavka 40. člena Zakona o vrtcih izvaja prilagojeni program za
predšolske otroke s posebnimi
potrebami in ima izobrazbo, pridobljeno po študijskih programih za pridobitev izobrazbe druge stopnje, oziroma raven izobrazbe, pridobljene po študijskih
programih, ki v skladu z
zakonom ustrezajo izobrazbi druge stopnje, ustrezne smeri, napreduje v naziv na podlagi prvega
odstavka tega člena.
13. člen
Za eno leto delovne dobe šteje dvanajst
mesecev zaposlitve ne glede na trajanje delovnega časa.
V dobo zaposlitve se ne všteva čas
pripravništva ter čas odsotnosti zaposlenega z dela zaradi bolezni,
izobraževanja, strokovnega izpopolnjevanja ali drugih vzrokov v nepretrganem
trajanju, daljšem od šest mesecev, razen zaradi odsotnosti zaradi poklicne
bolezni in poškodb pri delu, porodniškega dopusta, dopusta za nego in varstvo
otroka ter strokovnega izpopolnjevanja, na katerega je zaposlenega napotil
delodajalec.
14. člen
Opravljeno dodatno strokovno delo se
vrednoti in točkuje v skladu s 17., 17.a, 20. in 23. členom tega pravilnika, in
sicer glede na to, na katerem področju je bil strokovni delavec, ravnatelj
oziroma direktor zaposlen v času, ko je dodatno strokovno delo opravil. Ne
glede na določbo prejšnjega stavka se lahko opravljeno dodatno strokovno delo
svetovalnega delavca v vrtcu vrednoti in točkuje tudi v skladu z 20. členom
tega pravilnika.
Posamezni uspešno končani programi nadaljnjega
izobraževanja in usposabljanja v vzgoji in izobraževanju
oziroma pridobljena dodatna funkcionalna znanja se vrednotijo in točkujejo v
skladu s 16., 19. oziroma 22. členom tega pravilnika, in sicer glede na to, na
katerem področju je bil strokovni delavec, ravnatelj oziroma direktor zaposlen
v času, ko so bili programi nadaljnjega izobraževanja in usposabljanja v
vzgoji in izobraževanju uspešno končani oziroma so bila
pridobljena dodatna funkcionalna znanja.
Opravljeno dodatno strokovno delo in
posamezni uspešno končani programi nadaljnjega izobraževanja in
usposabljanja v vzgoji in izobraževanju oziroma pridobljena
dodatna funkcionalna znanja se za napredovanje v naziv lahko točkujejo in
uveljavijo le enkrat, in sicer po uspešno zaključenem
nadaljnjem izobraževanju ali usposabljanju ter opravljenem dodatnem strokovnem
delu, v primeru dela na projektu pa, ko je projekt zaključen.
Strokovni delavec, ravnatelj oziroma
direktor, ki je pridobil naziv, lahko pri naslednjem napredovanju uveljavlja
dodatna strokovna dela in nadaljnja izobraževanja in usposabljanja v
vzgoji in izobraževanju oziroma dodatna funkcionalna znanja,
ki jih je opravil po vložitvi predloga za napredovanje, na podlagi katerega je
pridobil naziv.
II. POSEBNI POGOJI ZA NAPREDOVANJE ZAPOSLENIH V VRTCIH
15. člen
Za strokovnega delavca oceno delovne
uspešnosti v skladu z drugim odstavkom tega člena oblikuje ravnatelj, za
ravnatelja pa svet vrtca. Mnenje o predlogu za napredovanje strokovnega delavca
s tajnim glasovanjem sprejme vzgojiteljski zbor z absolutno večino. Mnenje k
predlogu za napredovanje ravnatelja oblikuje pristojna organizacijska enota
Zavoda Republike Slovenije za šolstvo.
Delovna uspešnost po tem pravilniku se
ocenjuje na podlagi uspešnosti:
-       
dela z otroki,
-       
sodelovanja s starši,
-       
sodelovanja in timskega dela z delavci vrtca ter drugimi strokovnjaki,
-       
uporabe strokovnega znanja, pridobljenega z izobraževanjem,
-       
drugega dela, ki je posebnost stroke oziroma delovnega mesta.
16. člen
Za nadaljnje izobraževanje in usposabljanje v vzgoji in izobraževanju
po tem pravilniku štejejo vsi programi, ki so kot programi profesionalnega
usposabljanja strokovnih delavcev določeni s pravilnikom, ki ureja nadaljnje
izobraževanje in usposabljanje strokovnih delavcev v vzgoji in izobraževanju.
Za nadaljnje izobraževanje in usposabljanje
v vzgoji in izobraževanju šteje tudi končan študijski program za pridobitev
izobrazbe prve, druge ali tretje stopnje, končan študijski program, po katerem
se pridobi raven izobrazbe, ki v skladu s 15. členom Zakona o spremembah in
dopolnitvah Zakona o visokem šolstvu (Uradni list RS, 94/06; v nadaljnjem
besedilu: ZViS-E) ustreza izobrazbi prve, druge ali tretje stopnje, ali
opravljen študijski program za izpopolnjevanje, ki ni pogoj za opravljanje dela
na delovnem mestu, na katerega je strokovni delavec ali ravnatelj razporejen.
Nadaljnje izobraževanje in usposabljanje iz
prejšnjega odstavka se ovrednoti:
-       
s 4 točkami končan študijski program za pridobitev izobrazbe prve ali
druge stopnje, končan študijski program, po katerem se pridobi raven izobrazbe,
ki v skladu s 15. členom ZViS-E ustreza izobrazbi prve ali druge stopnje
oziroma opravljen študijski program za izpopolnjevanje,
-       
z 8 točkami končan študijski program za pridobitev izobrazbe tretje
stopnje oziroma končan študijski program, po katerem se pridobi raven
izobrazbe, ki v skladu s 15. členom ZViS-E ustreza izobrazbi tretje stopnje.
Če nadaljnje izobraževanje in usposabljanje
strokovnega delavca v vzgoji in izobraževanju ni opredeljeno kot program
profesionalnega usposabljanja v skladu s pravilnikom, ki ureja nadaljnje izobraževanje
in usposabljanje strokovnih delavcev v vzgoji in izobraževanju, se le-to
ovrednoti v postopku napredovanja v naziv. Posamezni program, ki traja najmanj
8 ur, se ovrednoti:
-       
z 0,5 točke, če traja od 8 do 15 ur,
-       
z 1 točko, če traja nad 15 do 23 ur,
-       
z 1,5 točke, če traja nad 23 do 29 ur,
-       
z 2 točkama, če traja nad 29 do 46 ur,
-       
z 2,5 točke, če traja nad 46 do 63 ur,
-       
s 3 točkami, če traja nad 63 do 79 ur,
-       
s 3,5 točke, če traja nad 79 ur.
Ne glede na prejšnji odstavek se lahko
ovrednoti tudi nadaljnje izobraževanje in usposabljanje, ki je krajše od 8 ur,
tako, da se trajanje takšnih programov sešteva, pri čemer mora skupno trajanje
obsegati najmanj 8 ur. Obseg skupnega trajanja programov, krajših od 8 ur, se
ovrednoti v skladu s prejšnjim odstavkom tega člena.
Za ovrednotenje v skladu s četrtim
in petim odstavkom tega člena je
predlogu za napredovanje potrebno priložiti:
-       
potrdilo o udeležbi, ki ga izvajalec programa izda na internem obrazcu,
-       
predmetnik programa, ki vsebuje podatke o skupnem številu ur, urnik s
temami, predavatelji ter oblikami in metodami dela,
-       
dokazilo o aktivni udeležbi udeležencev v programu:
a)   
udeleženec lahko sam napiše poročilo o vsebini programa, oblikah in metodah
dela v programu ali
b)   
poročilo o vsebini programa, oblikah in metodah dela v programu, načinu
aktivnega sodelovanja udeležencev in možnostih uporabe pridobljenega znanja v
vzgojno-izobraževalnem delu, ki ga udeležencu izroči izvajalec programa.
17. člen
Dodatno strokovno delo delavcev vrtca iz prve alinee prvega odstavka 1. člena tega
pravilnika, povezano z vzgojno‑izobraževalnim delom v vrtcu, se vrednoti in
točkuje:
a)    
z eno točko:
(1) enoletno mentorstvo za najmanj tri
otroke ali enoletno mentorstvo športni ekipi, zboru, komorni skupini, orkestru
oziroma drugi podobni skupini, ki predstavlja vzgojno-izobraževalni zavod in je
dobila priznanje na tekmovanju ali natečaju izven zavoda,
(2) trije praktični nastopi ob hospitaciji
študentov ali dijakov,
(3) mentorstvo petim študentom oziroma
dijakom za pripravo za nastop,
(4) enotedensko mentorstvo za vsakega
študenta oziroma dijaka na pedagoški praksi,
(5) pet praktičnih predstavitev
vzgojno‑izobraževalnega dela za starše,
(6) tri praktične predstavitve vzgojno‑izobraževalnega
dela za sodelavce,
(7) izvedba treh pedagoških delavnic
ali predavanj za vzgojiteljski oziroma učiteljski zbor ali starše,
(8) izvedba petih srečanj z aktivnim
sodelovanjem otrok, staršev in vzgojiteljic (npr. delavnice, Živ‑žav, otroški
sejem, kostanjev dan idr.),
(9) vodenje skupine otrok na dveh
zimovanjih, letovanjih ali taborih,
(10) izvedba dveh različnih prireditev
za otroke (lutke, igrice idr.),
(11) enoletno
vodenje interesne dejavnosti v vrtcu,
(12) aktivno
sodelovanje pri pripravi in izdaji glasila ali publikacije vrtca,
(13) organizacija
treh tematskih razstav, odprtih za javnost,
(14) mentorstvo
najmanj trem otrokom ali skupini otrok na javnem nastopu,
(15) predstavitev
plakata ali razstave na organiziranem strokovnem izobraževanju ali strokovnem
posvetu strokovnih delavcev izven zavoda,
(16) strokovno delo v ocenjevalnih komisijah ali žirijah na treh
tekmovanjih ali natečajih;
b)    
z dvema točkama:
(1) mentorstvo pripravniku ali drugemu
strokovnemu delavcu začetniku,
(2) mentorstvo za vsake tri otroke, zbor
ali drugo skupino, ki predstavlja vzgojno-izobraževalni zavod na javnem
natečaju na državni ravni,
(3) enoletno mentorstvo za najmanj tri
otroke, ki sodelujejo v nacionalnih projektih,
(4) enoletno delo v okviru projektov
za trajnostni razvoj, v inovacijskih projektih ali projektih uveljavljanja in
izmenjave projektnih dosežkov, ki potekajo na podlagi javnih razpisov
ministrstva, pristojnega za šolstvo, in za to pooblaščenih javnih zavodov,
(5) izvedba dveh plavalnih, smučarskih
ali drugih tečajev,
(6) organizacija in pedagoško vodenje
dveh zimovanj, letovanj, taborov in drugih podobnih aktivnosti za otroke,
(7) enoletno vodenje strokovnega
aktiva izven zavoda ali enoletno vodenje strokovnega aktiva v samostojnem vrtcu
na več lokacijah (najmanj tri krajevno ločene enote),
(8) enoletno vodenje strokovnega
društva, kluba ali sekcije izven vrtca, v katerega so vključeni otroci, ter se
navezuje na vzgojno‑izobraževalno dejavnost,
(9) enoletno vodenje študijske
skupine,
(10) organizacija ali vodenje enega
strokovnega posveta ali seminarja,
(11) organizacija ali izvedba ene
javne prireditve z najmanj tremi točkami programa ali tremi nastopajočimi
skupinami,
(12) enoletno delo v komisiji za
strokovne izpite v vzgoji in izobraževanju,
(13) en mandat sodelovanja v
strokovnih združenjih ravnateljev na državni ravni oziroma v Zvezi ljudskih
univerz ali drugih združenj izobraževalcev odraslih,
(14) eno predavanje ali izvedba
pedagoške delavnice na strokovnem izobraževanju ali strokovnem posvetu, organiziranem
za strokovne delavce več vrtcev,
(15) izvedba enega programa z aktivnim
sodelovanjem otrok ali staršev (Šola za starše),
(16) izvedba enega programa s skupino
staršev, ki obsega najmanj sedem srečanj,
(17) organizacija enotedenskega
gostovanja tujega vrtca,
(18) celovita predstavitev dejavnosti
vrtca v javnih medijih,
(19) prva
objava samostojnega prevoda strokovnega članka v strokovnem časopisu ali
pedagoški reviji,
(20) recenzija v postopku potrjevanja
učnega gradiva, ki ga je potrdil pristojni strokovni svet,
(21) lektoriranje učnega gradiva, ki ga je
potrdil pristojni strokovni svet,
(22) štiriletno sodelovanje v programskem sosvetu za vsebinski
izbor programov nadaljnjega izobraževanja in usposabljanja v vzgoji in
izobraževanju,
(23) enoletno vodenje
strokovnega aktiva v vrtcu;
c)    
s tremi točkami:
(1) mentorstvo ali korepetitorstvo za
vsakega otroka ali skupino otrok, ki predstavlja vzgojno-izobraževalne zavode
in je dobila priznanje na mednarodni ravni,
(2) priprava ali sodelovanje pri pripravi
izobraževalnega programa oziroma drugega programa s področja vzgoje in izobraževanja
ali učnega načrta oziroma kataloga znanj za posamezno programsko enoto za
obravnavo na pristojnem strokovnem svetu, pri čemer se učni načrt oziroma
katalog znanj za posamezno programsko enoto uveljavlja enkrat za vsako
vzgojno-izobraževalno področje ne glede na število programov s področja vzgoje
in izobraževanja, katerih del je uveljavljan učni načrt oziroma katalog znanj,
(3) samostojno predavanje, referat ali
delavnica na kongresu ali konferenci v organizaciji institucij na državnem
nivoju,
(4) prva
objava avtorskega strokovnega članka v tujem strokovnem časopisu ali tuji
pedagoški reviji, pri čemer se kot strokovni članek upošteva predstavitev
strokovne tematike, ki vsebuje naslov, uvod, jedro z obravnavo strokovnega
vprašanja ali uporabo znanja v praksi ter zaključek (v nadaljnjem besedilu:
strokovni članek),
(5) prva
objava samostojnega prevoda strokovne knjige, ki obsega najmanj 49 strani,
(6) članstvo v odboru za organizacijo mednarodne konference,
kongresa, simpozija ali posveta z vsebinskim delom v obsegu vsaj 6 ur, z
udeležbo najmanj tretjine aktivnih udeležencev iz vsaj treh tujih držav,
(7) prva objava samostojnega avtorskega strokovnega članka v strokovnem časopisu ali
pedagoški reviji, objava treh didaktičnih nalog, objava priredbe glasbenega dela ali objava
lastne skladbe;
č)    s štirimi točkami:
(1) mentorstvo ali korepetitorstvo za
vsakega otroka ali skupino otrok, ki predstavlja vzgojno-izobraževalne zavode in
se uvrsti na prva tri mesta oziroma osvoji plaketo (zlato, srebrno, bronasto) na
tekmovanju ali natečaju na mednarodni ravni med predstavniki najmanj petih
držav,
(2) samostojno predavanje, delavnica ali
referat na mednarodnem kongresu ali konferenci z vsebinskim delom v obsegu vsaj
6 ur in z udeležbo najmanj tretjine aktivnih udeležencev iz vsaj treh tujih
držav; vrednoti se izvedba enega predavanja, delavnice ali referata na
posameznem kongresu ali konferenci v trajanju najmanj 20 minut,
(3) uvrstitev strokovnega delavca na prva
tri mesta oziroma osvojitev plakete (zlate, srebrne, bronaste) na tekmovanju na
mednarodni ravni med predstavniki najmanj petih držav v posamezni panogi
oziroma zvrsti, z ustrezno utemeljitvijo strokovnega delavca o prispevku dosežka
k vzgojno-izobraževalnemu procesu,
(4) obdobje
enega mandata sodelovanja v strokovnem svetu, pristojnem za vzgojo in
izobraževanje,
(5) objavljen prevod učbenika, ki ga je potrdil pristojni
strokovni svet, pri čemer edinemu prevajalcu pripadajo vse točke, če je
prevajalcev več, pa se njihovi deleži določijo v sorazmerju z dejanskim
prispevkom vsakega izmed njih,
(6) najmanj
enoletno delo v razvojno‑raziskovalnem projektu, ne glede na dolžino trajanja
projekta, v organizaciji ministrstva, pristojnega za šolstvo, univerzitetnega
ali drugega visokošolskega zavoda, ki izobražuje kadre za področje šolstva,
Pedagoškega inštituta, Zavoda Republike Slovenije za šolstvo, Centra Republike
Slovenije za poklicno izobraževanje, Andragoškega centra Republike Slovenije,
Državnega izpitnega centra, Šole za ravnatelje, Centra šolskih in obšolskih dejavnosti,
Centra Republike Slovenije za mobilnost in evropske programe izobraževanja in
usposabljanja ali Slovenskega šolskega muzeja,
(7) prva
objava avtorske raziskovalne naloge ali avtorstvo knjige, ki obsega najmanj 49
strani;
d)    
s petimi točkami:
(1) obdobje enega mandata vodenja
komisije strokovnega sveta, pristojnega za vzgojo in izobraževanje,
(2) avtorstvo
učnega gradiva (razen učbenika), ki ga je potrdil pristojni strokovni svet, in
sicer tako, da edinemu avtorju pripadajo vse točke, če je avtorjev več, pa se
deleži določijo v sorazmerju z dejanskim prispevkom vsakega izmed njih k
ustvaritvi avtorskega dela,
(3) avtorstvo
didaktične igrače, za katero je bilo podeljeno priznanje na državni
ravni;
e)    
(črtana)
f)     
z desetimi točkami:
(1) avtorstvo učbenika, ki ga je
potrdil pristojni strokovni svet, in sicer tako, da edinemu avtorju pripadajo
vse točke, če je avtorjev več, pa se deleži določijo v sorazmerju z dejanskim
prispevkom vsakega izmed njih k ustvaritvi avtorskega dela,
(2) obdobje enega mandata vodenja strokovnega
sveta, pristojnega za vzgojo in izobraževanje,
(3) nagrada, ki je strokovnemu delavcu kot
posamezniku podeljena na podlagi zakona, ki ureja nagrade Republike Slovenije
na področju šolstva.
Če s tem pravilnikom ni določeno drugače,
se dodatno strokovno delo vrednoti in točkuje sorazmerno z opravljenim delom,
in sicer v deležu od predvidenega števila točk.
Če s tem pravilnikom ni določeno drugače,
se za mednarodno raven ali
sodelovanje šteje sodelovanje med tremi ali več državami.
17.a člen
Dodatno strokovno delo vzgojitelja predšolskih otrok –
pomočnika vzgojitelja, povezano z vzgojno‑izobraževalnim
delom v vrtcu, se vrednoti in točkuje:
a)    
z eno točko:
(1) enoletno mentorstvo za najmanj tri otroke ali enoletno mentorstvo
športni ekipi, zboru, komorni skupini, orkestru oziroma drugi podobni skupini,
ki predstavlja vzgojno-izobraževalni zavod in je dobila priznanje na tekmovanju
ali natečaju izven zavoda,
(2) trije praktični nastopi ob hospitaciji dijakov,
(3) mentorstvo petim dijakom za pripravo za nastop,
(4) enotedensko mentorstvo za vsakega dijaka na pedagoški
praksi,
(5) pet praktičnih predstavitev vzgojno-izobraževalnega dela
za starše,
(6) izdelava didaktične igrače in predstavitev didaktične igrače
staršem ali sodelavcem,
(7) priprava delavnice za starše (ročna dela, pravljična joga
– vsebine, ki jih starši lahko prenesejo na otroke),
(8) tri praktične predstavitve vzgojno-izobraževalnega dela
za sodelavce,
(9) izvedba treh pedagoških delavnic ali predavanj za vzgojiteljski
zbor ali starše,
(10) izvedba petih srečanj z aktivnim sodelovanjem otrok, staršev
in vzgojiteljic (npr. delavnice, živ-žav, otroški sejem, kostanjev dan idr.),
(11) vodenje skupine otrok na dveh zimovanjih, letovanjih ali
taborih,
(12) vodenje dveh različnih prireditev za otroke (lutke, igrice
idr.) ali sodelovanje na štirih prireditvah,
(13) enoletno vodenje interesne dejavnosti v vrtcu (izvedba
vsaj enkrat mesečno),
(14) aktivno sodelovanje pri pripravi in izdaji glasila ali publikacije
vrtca,
(15) organizacija treh tematskih razstav, odprtih za javnost,
(16) mentorstvo najmanj trem otrokom ali skupini otrok na
javnem nastopu,
(17) predstavitev plakata ali razstave na organiziranem strokovnem
izobraževanju ali strokovnem posvetu strokovnih delavcev izven zavoda,
(18) strokovno delo v ocenjevalnih komisijah ali žirijah na treh
tekmovanjih ali natečajih;
b)     z dvema točkama:
(1) mentorstvo pripravniku ali drugemu strokovnemu delavcu
začetniku,
(2) mentorstvo za vsake tri otroke, zbor ali drugo skupino, ki
predstavlja vzgojno-izobraževalni zavod na javnem natečaju na državni ravni,
(3) enoletno mentorstvo za najmanj tri otroke, ki sodelujejo
v nacionalnih projektih,
(4) enoletno delo v okviru projektov za trajnostni razvoj, v
inovacijskih projektih ali projektih uveljavljanja in izmenjave projektnih
dosežkov, ki potekajo na podlagi javnih razpisov ministrstva, pristojnega za
šolstvo, in za to pooblaščenih javnih zavodov,
(5) izvedba dveh plavalnih, smučarskih ali drugih tečajev,
(6) organizacija ali izvedba ene javne prireditve z najmanj tremi
točkami programa ali tremi nastopajočimi skupinami,
(7) izvedba enega programa z aktivnim sodelovanjem otrok ali
staršev, ki obsega najmanj tri srečanja (šola za starše, program aktivnega
preživljanja prostega časa, joga in sproščanje, pripovedovanje, idr.),
(8) organizacija ali vodenje enega strokovnega posveta ali
seminarja,
(9) eno predavanje ali izvedba pedagoške
delavnice na strokovnem izobraževanju ali strokovnem posvetu, organiziranem za
strokovne delavce več vrtcev,
(10) enoletno vodenje strokovnega aktiva
vzgojiteljev predšolskih otrok – pomočnikov vzgojiteljev v vrtcu;
c)     s tremi točkami:
(1) priprava ali sodelovanje pri pripravi izobraževalnega programa
oziroma drugega programa s področja vzgoje in izobraževanja ali učnega načrta
oziroma kataloga znanj za posamezno programsko enoto za obravnavo na pristojnem
strokovnem svetu, pri čemer se učni načrt oziroma katalog znanj za posamezno
programsko enoto uveljavlja enkrat za vsako vzgojno-izobraževalno področje ne
glede na število programov s področja vzgoje in izobraževanja, katerih del je
uveljavljan učni načrt oziroma katalog znanj,
(2) samostojno predavanje, referat ali delavnica na kongresu
ali konferenci v organizaciji institucij na državnem nivoju,
(3) prva objava samostojnega avtorskega strokovnega članka v
strokovnem časopisu ali pedagoški reviji, objava treh didaktičnih nalog, objava
priredbe glasbenega dela ali objava lastne skladbe,
(4) prva objava samostojnega prevoda strokovne knjige, ki
obsega najmanj 49 strani,
(5) prva objava avtorskega strokovnega članka v tujem strokovnem
časopisu ali tuji pedagoški reviji,
(6) članstvo v odboru za organizacijo mednarodne konference,
kongresa, simpozija ali posveta z vsebinskim delom v obsegu vsaj 6 ur, z
udeležbo najmanj tretjine aktivnih udeležencev iz vsaj treh tujih držav;
č)    s
štirimi točkami:
(1) mentorstvo ali korepetitorstvo za vsakega otroka ali skupino
otrok, ki predstavlja vzgojno-izobraževalne zavode in se uvrsti na prva tri
mesta oziroma osvoji plaketo (zlato, srebrno, bronasto) na tekmovanju ali
natečaju na mednarodni ravni med predstavniki najmanj petih držav,
(2) samostojno predavanje, delavnica ali referat na
mednarodnem kongresu ali konferenci z vsebinskim delom v obsegu vsaj 6 ur in z
udeležbo najmanj tretjine aktivnih udeležencev iz vsaj treh tujih držav;
vrednoti se izvedba enega predavanja, delavnice ali referata na posameznem
kongresu ali konferenci v trajanju najmanj 20 minut,
(3) uvrstitev strokovnega delavca na prva tri mesta oziroma
osvojitev plakete (zlate, srebrne, bronaste) na tekmovanju na mednarodni ravni
med predstavniki najmanj petih držav v posamezni panogi oziroma zvrsti, z
ustrezno utemeljitvijo strokovnega delavca o prispevku dosežka k
vzgojno-izobraževalnemu procesu,
(4) obdobje enega mandata sodelovanja v strokovnem svetu,
pristojnem za vzgojo in izobraževanje,
(5) objavljen prevod učbenika, ki ga je potrdil pristojni
strokovni svet, pri čemer edinemu prevajalcu pripadajo vse točke, če je
prevajalcev več, pa se njihovi deleži določijo v sorazmerju z dejanskim prispevkom
vsakega izmed njih,
(6) najmanj enoletno delo v razvojno-raziskovalnem projektu,
ne glede na dolžino trajanja projekta, v organizaciji ministrstva, pristojnega
za šolstvo, univerzitetnega ali drugega visokošolskega zavoda, ki izobražuje
kadre za področje šolstva, Pedagoškega inštituta, Zavoda Republike Slovenije za
šolstvo, Centra Republike Slovenije za poklicno izobraževanje, Andragoškega
centra Republike Slovenije, Državnega izpitnega centra, Centra šolskih in
obšolskih dejavnosti, Centra Republike Slovenije za mobilnost in evropske
programe izobraževanja in usposabljanja ali Slovenskega šolskega muzeja,
(7) prva objava avtorske raziskovalne naloge ali avtorstvo knjige,
ki obsega najmanj 49 strani;
d)     s petimi točkami:
(1) obdobje enega mandata vodenja komisije strokovnega sveta,
pristojnega za vzgojo in izobraževanje,
(2) avtorstvo učnega gradiva (razen učbenika), ki ga je potrdil
pristojni strokovni svet, in sicer tako, da edinemu avtorju pripadajo vse
točke, če je avtorjev več, pa se deleži določijo v sorazmerju z dejanskim
prispevkom vsakega izmed njih k ustvaritvi avtorskega dela,
(3) avtorstvo didaktične igrače, za katero je bilo podeljeno priznanje
na državni ravni;
e)     z desetimi točkami:
(1) avtorstvo učbenika, ki ga je potrdil pristojni strokovni svet,
in sicer tako, da edinemu avtorju pripadajo vse točke, če je avtorjev več, pa
se deleži določijo v sorazmerju z dejanskim prispevkom vsakega izmed njih k
ustvaritvi avtorskega dela,
(2) obdobje enega mandata vodenja strokovnega sveta, pristojnega
za vzgojo in izobraževanje,
(3) nagrada, ki je strokovnemu delavcu kot posamezniku podeljena
na podlagi zakona, ki ureja nagrade Republike Slovenije na področju šolstva.
Če s tem pravilnikom ni določeno drugače, se dodatno strokovno
delo vrednoti in točkuje sorazmerno z opravljenim delom, in sicer v deležu od
predvidenega števila točk.
Če s tem pravilnikom ni določeno drugače, se za mednarodno
raven ali sodelovanje šteje sodelovanje med tremi ali več državami.
III. POSEBNI POGOJI ZA NAPREDOVANJE ZAPOSLENIH V ŠOLAH
18. člen
Za strokovnega delavca oceno delovne
uspešnosti v skladu z drugim odstavkom tega člena oblikuje ravnatelj oziroma
direktor, za ravnatelja oziroma direktorja pa svet šole. Mnenje o predlogu za
napredovanje strokovnega delavca s tajnim glasovanjem sprejme učiteljski zbor z
absolutno večino. Mnenje o predlogu za napredovanje ravnatelja oziroma
direktorja oblikuje pristojna organizacijska enota zavoda, ki je na podlagi
prvega odstavka 28. člena ZOFVI pristojen za posamezno področje.
Delovna uspešnost po tem pravilniku se
ocenjuje na podlagi uspešnosti:
-       
dela z učenci oziroma drugimi udeleženci izobraževanja in usposabljanja,
-       
sodelovanja s starši,
-       
sodelovanja in timskega dela z drugimi strokovnimi delavci,
-       
uporabe strokovnega znanja, pridobljenega z izobraževanjem,
-       
drugega dela, ki je posebnost stroke oziroma delovnega mesta.
19. člen
Za nadaljnje izobraževanje in usposabljanje v vzgoji in izobraževanju
po tem pravilniku se štejejo vsi programi, ki so kot programi profesionalnega
usposabljanja strokovnih delavcev določeni s pravilnikom, ki ureja nadaljnje
izobraževanje in usposabljanje strokovnih delavcev v vzgoji in izobraževanju.
Za nadaljnje izobraževanje in usposabljanje
v vzgoji in izobraževanju šteje tudi končan študijski program za pridobitev
izobrazbe prve, druge ali tretje stopnje, končan študijski program, po katerem
se pridobi raven izobrazbe, ki v skladu s 15. členom ZViS-E ustreza izobrazbi
prve, druge ali tretje stopnje, ali opravljen študijski program za
izpopolnjevanje, ki ni pogoj za opravljanje dela na delovnem mestu, na katerega
je strokovni delavec ali ravnatelj razporejen.
Nadaljnje izobraževanje in usposabljanje iz
prejšnjega odstavka se ovrednoti:
-       
s 4 točkami končan študijski program za pridobitev izobrazbe prve ali
druge stopnje, končan študijski program, po katerem se pridobi raven izobrazbe,
ki v skladu s 15. členom ZViS-E ustreza izobrazbi prve ali druge stopnje
oziroma opravljen študijski program za izpopolnjevanje,
-       
z 8 točkami končan študijski program za pridobitev izobrazbe tretje
stopnje oziroma končan študijski program, po katerem se pridobi raven
izobrazbe, ki v skladu s 15. členom ZViS-E ustreza izobrazbi tretje stopnje.
Če nadaljnje izobraževanje in usposabljanje
strokovnega delavca v vzgoji in izobraževanju ni opredeljeno kot program
profesionalnega usposabljanja v skladu s pravilnikom, ki ureja nadaljnje
izobraževanje in usposabljanje strokovnih delavcev v vzgoji in izobraževanju,
se le-to ovrednoti v postopku napredovanja v naziv. Posamezni program, ki traja
najmanj 8 ur, se ovrednoti:
-       
z 0,5 točke, če traja od 8 do 15 ur,
-       
z 1 točko, če traja nad 15 do 23 ur,
-       
z 1,5 točke, če traja nad 23 do 29 ur,
-       
z 2 točkama, če traja nad 29 do 46 ur,
-       
z 2,5 točke, če traja nad 46 do 63 ur,
-       
s 3 točkami, če traja nad 63 do 79 ur,
-       
s 3,5 točke, če traja nad 79 ur.
Ne glede na prejšnji odstavek se lahko
ovrednoti tudi nadaljnje izobraževanje in usposabljanje, ki je krajše od 8 ur,
tako, da se trajanje takšnih programov sešteva, pri čemer mora skupno trajanje
obsegati najmanj 8 ur. Obseg skupnega trajanja programov, krajših od 8 ur, se
ovrednoti v skladu s prejšnjim odstavkom tega člena.
Za ovrednotenje v skladu s četrtim
in petim odstavkom tega člena je
predlogu za napredovanje potrebno priložiti:
-       
potrdilo o udeležbi, ki ga izvajalec programa izda na internem obrazcu,
-       
predmetnik programa, ki vsebuje podatke o skupnem številu ur, urnik s
temami, predavatelji ter oblikami in metodami dela,
-       
dokazilo o aktivni udeležbi udeležencev v programu:
a)   
udeleženec lahko sam napiše poročilo o vsebini programa, oblikah in
metodah dela v programu ali
b)   
poročilo o vsebini programa, oblikah in metodah dela v programu, načinu
aktivnega sodelovanja udeležencev in možnostih uporabe pridobljenega znanja v
vzgojno-izobraževalnem delu, ki ga udeležencu izroči izvajalec programa.
20. člen
Dodatno strokovno delo strokovnega delavca,
ravnatelja oziroma direktorja, povezano z vzgojno‑izobraževalnim delom v
zavodu, se vrednoti in točkuje:
a)    
z eno točko:
(1) enoletno mentorstvo za najmanj tri učence,
dijake, študente ali udeležence izobraževanja odraslih (v nadaljnjem besedilu:
udeleženci izobraževanja) ali enoletno mentorstvo športni ekipi, zboru, komorni
skupini, orkestru oziroma drugi podobni skupini, ki predstavlja
vzgojno-izobraževalne zavode in je dobila priznanje na tekmovanju ali natečaju
izven vzgojno-izobraževalnega zavoda,
(2) enoletno mentorstvo za najmanj tri
udeležence izobraževanja, ki sodelujejo v izvenšolskih projektih, ali enoletno
vodenje interesnih dejavnosti,
(3) trije praktični nastopi ob hospitaciji
študentov,
(4) mentorstvo petim študentom za praktični
nastop,
(5) enotedensko mentorstvo za vsakega
študenta na pedagoški oziroma andragoški praksi,
(6) pet nastopov za starše (praktična
predstavitev pouka),
(7) trije nastopi za sodelavce
(praktična predstavitev pouka),
(8) izvedba petih delavnic z aktivnim
sodelovanjem udeležencev izobraževanja ali staršev,
(9) pet točk programa lastnega javnega
nastopa,
(10) izvedba treh pedagoških delavnic
oziroma predavanj za učiteljski oziroma vzgojiteljski oziroma andragoški zbor,
(11) dva nastopa za strokovne delavce
najmanj treh šol,
(12) enoletno vodenje strokovnega
aktiva v zavodu,
(13) organizacija treh tematskih
razstav, odprtih za javnost,
(14) organizacija treh javnih nastopov
učencev glasbene šole,
(15) mentorstvo najmanj trem učencem
ali skupini na javnem nastopu,
(16) korepeticije za deset učencev na
javnem nastopu ali korepeticije na dveh celovečernih javnih koncertih,
(17) organizacija javne prireditve v
kraju z najmanj petimi točkami programa ali tremi nastopajočimi skupinami,
(18) organizacija revije glasbenih
šol,
(19) vodenje skupine udeležencev
izobraževanja v dveh šolah v naravi ali na dveh raziskovalnih taborih ali
vodenje dveh strokovnih ekskurzij,
(20) predstavitev plakata ali razstave
na organiziranem strokovnem izobraževanju ali strokovnem posvetu strokovnih
delavcev izven zavoda,
(21) organizacija enega tekmovanja na
lokalni ravni med udeleženci izobraževanja najmanj
petih zavodov ter aktivno sodelovanje na takem tekmovanju,
(22) izdelava propozicij ali priprava
nalog za eno tekmovanje,
(23) organizacija enega strokovnega
izobraževanja strokovnih delavcev izven zavoda v trajanju najmanj 6 ur,
(24) strokovno delo v ocenjevalnih komisijah
ali žirijah na treh tekmovanjih,
(25) enoletno strokovno delo ocenjevalca
pri zunanjem preverjanju znanja,
(26) dveletno strokovno delo v šolski
komisiji za izvedbo zunanjega preverjanja znanja,
(27) mentorstvo petim udeležencem
izobraževanja v okviru izvenšolskih raziskovalnih projektov,
organiziranih na lokalni ravni,
(28) enoletno delo v okviru projektov
za trajnostni razvoj, v inovacijskih projektih ali v projektih uveljavljanja in
izmenjave projektnih dosežkov, ki potekajo na podlagi javnih razpisov
ministrstva, pristojnega za šolstvo, in za to pooblaščenih javnih zavodov,
(29) izvedba
prireditev in dejavnosti, ki jih za udeležence izobraževanja organizira šola v
času počitnic strnjeno v trajanju najmanj pet dni;
b)    
z dvema točkama:
(1) mentorstvo oziroma korepetitorstvo za
vsake tri udeležence izobraževanja, športno ekipo, zbor, komorno skupino,
orkester ali drugo skupino, ki predstavlja vzgojno-izobraževalne zavode in se
na tekmovanju na državni ravni uvrsti na prva tri mesta oziroma osvoji plaketo
(zlato, srebrno, bronasto),
(2) mentorstvo za vsake tri učence
glasbene šole, ki so uspešno opravili sprejemni izpit iz inštrumenta na srednji
glasbeni šoli,
(3) mentorstvo za vsakih pet učencev
glasbene šole, ki so uspešno opravili sprejemni izpit iz nauka o glasbi na
srednji glasbeni šoli,
(4) mentorstvo pripravniku, tujemu
lektorju, asistentu za tuji jezik ali drugemu strokovnemu delavcu začetniku,
(5) mentorstvo udeležencem
izobraževanja v okviru izvenšolskih raziskovalnih projektov
na državni ali mednarodni ravni (npr. Znanost
mladini), ali v okviru razvojno aplikativnih projektov, ki potekajo na podlagi
javnih razpisov ministrstva, pristojnega za šolstvo, in za to pooblaščenih
javnih zavodov ali društev, raziskovalno delo pa javno predstavijo ali ga objavijo
na spletni strani,
(6) enoletno mentorstvo šolski dijaški
skupnosti ali šolskemu otroškemu parlamentu,
(7) enoletno vodenje in koordiniranje
izvenšolskega nacionalnega ali mednarodnega projekta
na šoli ali enoletno vodenje in koordiniranje razvojno aplikativnega projekta
ali projekta uveljavljanja in izmenjave projektnih dosežkov, ki je bil izbran
na razpisu ministrstva, pristojnega za šolstvo,
(8) tri koreografije oziroma
kompozicija treh vaj za udeležence izobraževanja
glasbenih in baletnih šol za javne nastope,
(9) enoletno vodenje strokovnega
društva izven zavoda,
(10) enoletno vodenje kluba ali
sekcije izven zavoda, v katerega so vključeni udeleženci izobraževanja ter se navezuje na vzgojno delo z učenci ali drugimi udeleženci
izobraževanja in usposabljanja,
(11) enoletno
vodenje strokovnega aktiva izven zavoda,
(12) enoletno
vodenje študijskih skupin,
(13) enoletno
delo v komisiji za strokovne izpite v vzgoji in izobraževanju,
(14) en
mandat sodelovanja v strokovnih združenjih ravnateljev na državni ravni oziroma
v Zvezi ljudskih univerz ali drugih združenj izobraževalcev odraslih,
(15) samostojno
predavanje ali izvedba pedagoške delavnice na organiziranem strokovnem
izobraževanju ali strokovnem posvetu strokovnih delavcev izven zavoda,
(16) organizacija
enega tekmovanja na državni ravni med udeleženci izobraževanja,
(17) izvedba
enega javnega umetniškega nastopa strokovnega delavca izven zavoda v posameznem
letu, z ustrezno utemeljitvijo strokovnega delavca o prispevku nastopa k
vzgojno-izobraževalnemu procesu,
(18) prva
objava samostojnega prevoda strokovnega članka v strokovnem časopisu ali
pedagoški reviji,
(19) prva
objava samostojnega avtorskega strokovnega članka ali petih didaktičnih nalog v
strokovnem časopisu ali pedagoški reviji, objava priredbe glasbenega dela ali
objava lastne skladbe,
(20) recenzija
v postopku potrjevanja učnega gradiva, ki ga je potrdil pristojni strokovni
svet,
(21) lektoriranje
učnega gradiva, ki ga je potrdil pristojni strokovni svet,
(22) dveletno
vodenje in koordiniranje skupine ocenjevalcev pri zunanjem preverjanju znanja,
(23) štiriletno
strokovno delo v državni predmetni komisiji za pripravo in izvedbo zunanjega
preverjanja znanja,
(24) obdobje
štirih let tajništva v šolski komisiji za izvedbo zunanjega preverjanja znanja,
(25) štiriletno
vodenje šolske komisije za izvedbo zunanjega preverjanja znanja,
(26) strokovno
delo pregledovalca izpitnega gradiva pri zunanjem preverjanju znanja v obsegu
20 do 30 ur,
(27) štiriletno
strokovno delo izvedenca za pritožbene postopke pri zunanjem preverjanju znanja,
(28) enoletno
vodenje dejavnosti študijskih krožkov ali mentorstvo posameznega študijskega
krožka na področju izobraževanja odraslih,
(29) organizacija
Tedna vseživljenjskega učenja,
(30) organizacija
enotedenskega gostovanja tuje šole,
(31) štiriletno
sodelovanje v programskem sosvetu za vsebinski izbor programov nadaljnjega
izobraževanja in usposabljanja v vzgoji in izobraževanju,
(32) organizacija
in izvedba javne prireditve v kraju z učenci prvih dveh vzgojno‑izobraževalnih
obdobij ali z učenci šol in zavodov za otroke in mladostnike s posebnimi
potrebami, namenjene obeleževanju pomembnejših datumov (državni prazniki in pomembne obletnice kraja),
(33) organizacija in pedagoško vodenje dveh šol v naravi ali dveh
raziskovalnih taborov;
c)    
s tremi točkami:
(1) priprava ali sodelovanje pri pripravi
izobraževalnega programa oziroma drugega programa s področja vzgoje in
izobraževanja ali učnega načrta oziroma kataloga znanj za posamezno programsko
enoto za obravnavo na pristojnem strokovnem svetu, pri čemer se učni načrt
oziroma katalog znanj za posamezno programsko enoto uveljavlja enkrat za vsako
vzgojno-izobraževalno področje ne glede na število programov s področja vzgoje
in izobraževanja, katerih del je uveljavljan učni načrt oziroma katalog znanj,
(2) izvedba enega javnega umetniškega
nastopa strokovnega delavca v organizaciji inštitucije na državnem nivoju v
posameznem letu, z ustrezno utemeljitvijo strokovnega delavca o prispevku
nastopa k vzgojno-izobraževalnemu procesu,
(3) samostojni referat na kongresu ali
konferenci v organizaciji inštitucij na državnem nivoju,
(4) prva objava avtorske raziskovalne
naloge ali avtorstvo strokovne knjige, ki obsega najmanj 49 strani,
(5) avtorstvo skladb na zgoščenki ali
izdaja zgoščenke (solist, duo, trio, kvartet, kvintet),
(6) prva objava samostojnega prevoda
strokovne knjige, ki obsega
najmanj 49 strani,
(7) prva objava avtorskega strokovnega
članka v tujem strokovnem časopisu ali tuji pedagoški
reviji,
(8) najmanj enoletno delo v razvojno‑raziskovalnem
projektu, ne glede na dolžino trajanja projekta, v organizaciji ministrstva,
pristojnega za šolstvo, univerzitetnega ali drugega visokošolskega zavoda, ki
izobražuje kadre za področje šolstva, Pedagoškega inštituta, Zavoda Republike
Slovenije za šolstvo, Centra Republike Slovenije za poklicno izobraževanje,
Andragoškega centra Republike Slovenije, Državnega izpitnega centra, Šole za
ravnatelje, Centra šolskih in obšolskih dejavnosti, Centra Republike Slovenije
za mobilnost in evropske programe izobraževanja in usposabljanja ali
Slovenskega šolskega muzeja,
(9) dveletno strokovno delo glavnega
ocenjevalca pri pripravi in izvedbi zunanjega preverjanja znanja,
(10)
organizacija enega tekmovanja na mednarodni ravni med vzgojno-izobraževalnimi
zavodi in udeleženci izobraževanja,
(11) članstvo
v odboru za organizacijo mednarodne konference, kongresa, simpozija ali posveta
z vsebinskim delom v obsegu vsaj 6 ur, z udeležbo najmanj tretjine aktivnih
udeležencev iz vsaj treh tujih držav, 
(12)
koordinatorstvo projekta mednarodne učne mobilnosti posameznikov ali manjših
partnerstev med vzgojno-izobraževalnimi zavodi v okviru programa Erasmus+,
(13) obdobje
enega mandata sodelovanja v strokovnih organih na mednarodni ravni na področju
vzgoje in izobraževanja;
č)    s štirimi točkami:
(1) mentorstvo oziroma korepetitorstvo za
vsako uvrstitev udeleženca izobraževanja, športne ekipe, zbora, komorne
skupine, orkestra ali druge skupine, ki predstavlja vzgojno-izobraževalne
zavode in se na tekmovanju na mednarodni ravni med predstavniki vzgojno-izobraževalnih
zavodov najmanj petih držav uvrsti na prva tri mesta oziroma osvoji plaketo
(zlato, srebrno, bronasto),
(2) samostojni referat na mednarodnem
kongresu ali konferenci z vsebinskim delom v obsegu vsaj 6 ur, z udeležbo
najmanj tretjine aktivnih udeležencev iz vsaj treh tujih držav; vrednoti se
izvedba enega referata na posameznem kongresu ali konferenci v trajanju najmanj
20 minut ter z objavo celotnega referata v zborniku kongresa ali konference s
povzetkom v tujem jeziku,
(3) uvrstitev strokovnega delavca na prva
tri mesta oziroma osvojitev plakete (zlate, srebrne, bronaste) na tekmovanju na
mednarodni ravni med predstavniki najmanj petih držav v posamezni panogi
oziroma zvrsti, z ustrezno utemeljitvijo strokovnega delavca o prispevku
dosežka k vzgojno-izobraževalnemu procesu,
(4) koncertna izvedba orkestralnih
oziroma vokalno‑instrumentalnih del učitelja v organizaciji državnih koncertnih
inštitucij ali meddržavne menjave,
(5) celovečerni solistični koncert
(duo, trio, kvartet, kvintet, solistični nastop z orkestrom, solistični nastop
v operni ali baletni predstavi) v organizaciji državnih koncertnih inštitucij
ali meddržavne menjave;
(6) objavljen prevod učbenika, ki ga
je potrdil pristojni strokovni svet, pri čemer edinemu prevajalcu pripadajo vse
točke, če je prevajalcev več, pa se njihovi deleži določijo v sorazmerju z
dejanskim prispevkom vsakega izmed njih,
(7) obdobje enega mandata sodelovanja
v strokovnem svetu, pristojnem za vzgojo in izobraževanje,
(8) štiriletno
strokovno delo v državni komisiji za izvedbo zunanjega preverjanja znanja;
d)    
s petimi točkami:
(1) koordinatorstvo mednarodnega projekta
strateškega sodelovanja s področja izobraževanja programa Erasmus+,
(2) obdobje enega mandata vodenja komisije
strokovnega sveta, pristojnega za vzgojo in izobraževanje,
(3) avtorstvo
učnega gradiva (razen učbenika), ki ga je potrdil pristojni strokovni svet, in
sicer tako, da edinemu avtorju pripadajo vse točke, če je avtorjev več, pa se
deleži določijo v sorazmerju z dejanskim prispevkom vsakega izmed njih k
ustvaritvi avtorskega dela;
e)    
z osmimi točkami:
(1) obdobje
enega mandata vodenja strokovnega sveta, pristojnega za vzgojo in
izobraževanje;
f)     
z desetimi točkami:
(1) avtorstvo učbenika, ki ga je
potrdil pristojni strokovni svet, in sicer tako, da edinemu avtorju pripadajo
vse točke, če je avtorjev več, pa se deleži določijo v sorazmerju z dejanskim
prispevkom vsakega izmed njih k ustvaritvi avtorskega dela,
(2) nagrada, ki je strokovnemu delavcu kot
posamezniku podeljena na podlagi zakona, ki ureja nagrade Republike Slovenije
na področju šolstva.
Če s tem pravilnikom ni določeno drugače,
se dodatno strokovno delo vrednoti in točkuje sorazmerno z opravljenim delom,
in sicer v deležu od predvidenega števila točk.
Če s tem pravilnikom ni določeno drugače,
se za mednarodno raven ali
sodelovanje šteje sodelovanje med tremi ali več
državami.
IV. POSEBNI POGOJI ZA NAPREDOVANJE ZAPOSLENIH V JAVNIH
ZAVODIH IZ 28. ČLENA ZOFVI
21. člen
Za strokovnega delavca oceno delovne
uspešnosti v skladu z drugim odstavkom tega člena oblikuje direktor, za
direktorja pa svet zavoda. Mnenje o predlogu za napredovanje strokovnega
delavca in direktorja s tajnim glasovanjem z absolutno večino sprejme komisija
v sestavi najmanj petih članov, ki jo imenuje svet zavoda.
Delovna uspešnost po tem pravilniku se
ocenjuje na podlagi uspešnosti opravljanja nalog, predvidenih s sistemizacijo
delovnega mesta in sprejetim letnim delovnim načrtom.
22. člen
Kriteriji iz pogoja dodatnih funkcionalnih
znanj so pridobljena in s potrdilom izkazana strokovna usposobljenost in
funkcionalna znanja, ki omogočajo boljše in hitrejše opravljanje delovnih nalog
in niso predpisana kot pogoj za opravljanje dela na delovnem mestu, na katerega
je strokovni delavec oziroma direktor razporejen, tako, da se vrednoti:
-       
znanja in veščine, ki jih je zaposleni pridobil s tečaji, seminarji in
usposabljanji v trajanju najmanj osem pedagoških ur oziroma en dan brez
preizkusa znanja z 0,5 točke,
-       
znanja in veščine, ki jih je zaposleni pridobil z dve do štiri dnevnimi
tečaji, seminarji in usposabljanji brez preizkusa znanja z 1 točko,
-       
znanja in veščine, ki jih je zaposleni pridobil s pet in večdnevnimi
tečaji, seminarji in usposabljanji brez preizkusa znanja z 1,5 točke,
-       
v primerih, ko se tečaji, seminarji in usposabljanja zaključijo s
preizkusom znanja, se doda točkam iz prve, druge in tretje alinee tega člena za
opravljen preizkus znanja še 0,5 točke,
-       
certifikat o aktivnem znanju tujega jezika s 3 točkami,
-       
strokovni izpit, razen izpita po končani pripravniški dobi s 3 točkami,
-       
končan študijski program za pridobitev izobrazbe prve ali druge stopnje,
končan študijski program, po katerem se pridobi raven izobrazbe, ki v skladu s
15. členom ZViS-E ustreza izobrazbi prve ali druge stopnje ali opravljen
študijski program za izpopolnjevanje s 4 točkami,
-       
končan študijski program za pridobitev izobrazbe tretje stopnje ali
končan študijski program, po katerem se pridobi raven izobrazbe, ki v skladu s
15. členom ZViS-E ustreza izobrazbi tretje stopnje z 8 točkami.
23. člen
Dodatno strokovno delo strokovnega delavca
oziroma direktorja, povezano z vzgojno‑izobraževalnim, z razvojnim oziroma s
svetovalnim delom v zavodu, se vrednoti in točkuje:
a)    
z eno točko:
(1) pet nastopov za sodelavce
(praktična predstavitev pouka),
(2) izvedba treh pedagoških delavnic
oziroma predavanj za učiteljski oziroma vzgojiteljski zbor oziroma strokovni
aktiv,
(3) organizacija ene kulturne,
športne, okoljevarstvene dejavnosti na lokalni ravni,
(4) organizacija in aktivno sodelovanje
na raziskovalnem taboru, ki ni del obveznega programa šole,
(5) aktivno sodelovanje na strokovnem
posvetu,
(6) strokovno delo v ocenjevalnih
komisijah ali žirijah na treh tekmovanjih,
(7) enoletno vodenje strokovnega
aktiva v zavodu,
(8) enoletno strokovno delo
ocenjevalca pri zunanjem preverjanju znanja,
(9) dveletno strokovno delo v šolski
komisiji za izvedbo zunanjega preverjanja znanja,
(10) en mandat dela v področni
kurikularni komisiji in področnih strokovnih komisijah,
(11) sodelovanje v komisijah za
ugotavljanje izpolnjevanja pogojev za izvajanje javnoveljavnih programov vzgoje
in izobraževanja,
(12) organizacija in aktivno
sodelovanje pri izvedbi seminarja (štiri ure predavanj, vaj, delavnic…) v
posameznem šolskem letu,
(13) organizacija državnega tekmovanja
(brez aktivne udeležbe učencev),
(14) konzulentstvo v inovacijskih
projektih šol ali recenzentstvo gradiv, nastalih v inovacijskih projektih (en
projekt = ena točka),
(15) najmanj enoletno vodenje
aktivnosti pri promociji in ohranjanju naravne in kulturne dediščine na lokalni
ravni,
(16) obdobje enega mandata sodelovanja
v strokovnih organih zavoda,
(17) koordinatorstvo
in konzulentstvo pri razvojnih, inovacijskih in mednarodnih projektih,
sprejetih na javnem razpisu;
b)    
z dvema točkama:
(1) enoletno vodenje strokovnega
društva ali strokovne komisije izven zavoda,
(2) enoletno vodenje kluba ali sekcije
izven zavoda, v katerega so vključeni udeleženci izobraževanja in se navezuje na vzgojno delo z učenci in drugimi udeleženci
izobraževanja in usposabljanja,
(3) enoletno
delo v komisiji za strokovne izpite v vzgoji in izobraževanju ali v komisiji za
mojstrske, delovodske in poslovne izpite,
(4) sodelovanje
pri organizaciji mednarodnih tekmovanj, koordinacija in organizacija
izobraževalno‑sejemskih prireditev v tujini,
(5) prva
objava samostojnega prevoda strokovnega članka v strokovnem časopisu ali
pedagoški reviji,
(6) prva
objava samostojnega avtorskega strokovnega članka v strokovnem časopisu ali
pedagoški reviji,
(7) recenzija v postopku potrjevanja učnega
gradiva, ki ga je potrdil pristojni strokovni svet,
(8) lektoriranje učnega gradiva, ki ga je
potrdil pristojni strokovni svet,
(9) štiriletno
sodelovanje v programskem sosvetu za vsebinski izbor programov nadaljnjega
izobraževanja in usposabljanja v vzgoji in izobraževanju,
(10) organizacija
mednarodnega srečanja, kongresa, delavnice, posveta ali tekmovanja z udeležbo
najmanj pet držav,
(11) enoletno
vodenje strokovnega aktiva izven zavoda,
(12) udeležba
na znanstvenem oziroma strokovnem posvetu z aktivnim sodelovanjem,
(13) dveletno
vodenje in koordiniranje skupine ocenjevalcev pri zunanjem preverjanju znanja,
(14) štiriletno
strokovno delo v državni predmetni komisiji za pripravo in izvedbo zunanjega
preverjanja znanja,
(15) obdobje
štirih let tajništva v šolski komisiji za izvedbo zunanjega preverjanja znanja,
(16) štiriletno
vodenje šolske komisije za izvedbo zunanjega preverjanja znanja,
(17) strokovno
delo pregledovalca izpitnega gradiva pri zunanjem preverjanju znanja v obsegu
20 do 30 ur,
(18) štiriletno strokovno delo izvedenca za pritožbene postopke
pri zunanjem preverjanju znanja;
c)    
s tremi točkami:
(1) samostojni referat na kongresu,
strokovnem posvetu ali konferenci v organizaciji institucij na državnem nivoju,
(2) enoletno vodenje inovacijskih in
razvojnih projektov, sprejetih na mednarodnem javnem razpisu,
(3) sodelovanje pri organizaciji
mednarodnega srečanja, kongresa, delavnice, posveta ali tekmovanja z udeležbo
najmanj deset držav,
(4) zasnova, priprava in sodelovanje z
lokalno skupnostjo pri izvedbi učnih poti,
(5) dveletno
strokovno delo glavnega ocenjevalca pri pripravi in izvedbi zunanjega
preverjanja znanja;
č)    s štirimi točkami:
(1) samostojni referat na mednarodnem
kongresu ali konferenci z vsebinskim delom v obsegu vsaj 6 ur, z udeležbo
najmanj tretjine aktivnih udeležencev iz vsaj treh tujih držav; vrednoti se
izvedba enega referata na posameznem kongresu ali konferenci v trajanju najmanj
20 minut ter z objavo celotnega referata v zborniku kongresa ali konference s
povzetkom v tujem jeziku,
(2) uvrstitev zaposlenega na prva tri mesta
ali osvojitev plakete (zlate, srebrne, bronaste) na tekmovanju na mednarodni
ravni med predstavniki najmanj petih držav v posamezni panogi oziroma zvrsti, z
ustrezno utemeljitvijo zaposlenega o prispevku dosežka k opravljanju dela,
(3) objavljen prevod učbenika, ki ga
je potrdil pristojni strokovni svet, pri čemer edinemu prevajalcu pripadajo vse
točke, če je prevajalcev več, pa se njihovi deleži določijo v sorazmerju z
dejanskim prispevkom vsakega izmed njih,
(4) obdobje enega mandata sodelovanja
v strokovnem svetu, pristojnem za vzgojo in izobraževanje,
(5) štiriletno
strokovno delo v državni komisiji za izvedbo zunanjega preverjanja znanja;
d)    
s petimi točkami:
(1) obdobje enega mandata vodenja komisije
strokovnega sveta, pristojnega za vzgojo in izobraževanje,
(2) avtorstvo
učnega gradiva (razen učbenika), ki ga je potrdil pristojni strokovni svet, in
sicer tako, da edinemu avtorju pripadajo vse točke, če je avtorjev več, pa se
deleži določijo v sorazmerju z dejanskim prispevkom vsakega izmed njih k
ustvaritvi avtorskega dela;
e)    
z osmimi točkami:
(1) obdobje
enega mandata vodenja strokovnega sveta, pristojnega za vzgojo in
izobraževanje;
f)     
z desetimi točkami:
(1) avtorstvo učbenika, ki ga je
potrdil pristojni strokovni svet, in sicer tako, da edinemu avtorju pripadajo
vse točke, če je avtorjev več, pa se deleži določijo v sorazmerju z dejanskim
prispevkom vsakega izmed njih k ustvaritvi avtorskega dela,
(2) nagrada, ki je strokovnemu delavcu kot
posamezniku podeljena na podlagi zakona, ki ureja nagrade Republike Slovenije
na področju šolstva.
Če s tem pravilnikom ni določeno drugače,
se dodatno strokovno delo vrednoti in točkuje sorazmerno z opravljenim delom,
in sicer v deležu od predvidenega števila točk.
V. PRIZNAVANJE NAZIVOV, PRIDOBLJENIH NA PODROČJU ŠPORTA
24. člen
Strokovnim delavcem, ravnateljem oziroma
direktorjem se nazivi, ki so jih pridobili na področju športa v skladu s
pravilnikom, ki ureja napredovanje strokovnih delavcev v športu v nazive,
priznajo na področju vzgoje in izobraževanja na enak način, kot bi bili
pridobljeni v skladu s tem pravilnikom.

Priloga
1: Predlog za napredovanje zaposlenih v vzgoji in izobraževanju v nazive
Priloga
2: Predlog za napredovanje strokovnega delavca, zaposlenega v
vzgoji in izobraževanju, v nazive
Priloga
3: Predlog za uskladitev delovnega mesta in naziva vzgojitelja predšolskih
otrok – pomočnika vzgojitelja
Priloga
4: Predlog vzgojitelja predšolskih
otrok – pomočnika vzgojitelja za uskladitev delovnega mesta in naziva

Pravilnik o napredovanju zaposlenih v vzgoji
in izobraževanju v nazive (Uradni list RS, št. 54/02) vsebuje naslednje prehodne in
končne določbe:
»VI. PREHODNE IN KONČNE DOLOČBE
25. člen
Z dnem uveljavitve tega pravilnika
prenehata veljati Pravilnik o napredovanju zaposlenih v vrtcih v nazive (Uradni
list RS, št. 64/96, 68/96, 33/00, 21/01) in Pravilnik o napredovanju
zaposlenih v šolah v nazive (Uradni list RS, št. 64/96, 80/98, 33/00,
101/00).
26. člen
Predlog za napredovanje v naziv, vložen do
dne uveljavitve tega pravilnika, se obravnava po določbah pravilnika, ki je za
strokovnega delavca, ravnatelja oziroma direktorja veljal v času vložitve
predloga.
27. člen
Ta pravilnik se objavi v Uradnem listu
Republike Slovenije in začne veljati 1. julija 2002.«.

Pravilnik o spremembah in dopolnitvah
Pravilnika o napredovanju zaposlenih v vzgoji in izobraževanju v nazive (Uradni
list RS, št. 123/08) vsebuje naslednje prehodne in
končne določbe:
»PREHODNE IN KONČNE DOLOČBE
13. člen
Za predloge, vložene po 30. novembru 2008,
se uporabljajo določbe tega pravilnika.
14. člen
Z dnem uveljavitve tega pravilnika
prenehata veljati 29.a in 30. člen Pravilnika o
nadaljnjem izobraževanju in usposabljanju strokovnih delavcev v vzgoji in
izobraževanju (Uradni list RS, št. 64/04, 83/05 in 27/07).
15. člen
Ta pravilnik začne veljati naslednji dan po
objavi Uradnem listu Republike Slovenije.«.

Pravilnik o spremembah in dopolnitvah
Pravilnika o napredovanju zaposlenih v vzgoji in izobraževanju v nazive (Uradni
list RS, št. 44/09) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi Uradnem listu
Republike Slovenije.«.

Pravilnik o spremembah Pravilnika o
napredovanju zaposlenih v vzgoji in izobraževanju v nazive (Uradni list RS, št.
18/10) vsebuje naslednjo končno določbo:
KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu
Republike Slovenije.«.

Pravilnik o spremembah in dopolnitvah
Pravilnika o napredovanju zaposlenih v vzgoji in izobraževanju v nazive (Uradni
list RS, št. 113/20) vsebuje naslednji prehodni in
končno določbo:
»PREHODNI IN KONČNA DOLOČBA
13. člen
Ne glede na spremenjeni 17., 20. in 23.
člen pravilnika se predavanje, delavnica oziroma samostojni referat na mednarodnem
kongresu, konferenci ali posvetu, izvedeni do 31. avgusta 2020, vrednotijo in
točkujejo v skladu s Pravilnikom o napredovanju zaposlenih v vzgoji in
izobraževanju v nazive (Uradni list RS, št. 54/02, 123/08, 44/09 in 18/10).
14. člen
Postopki napredovanja, začeti pred začetkom
uporabe tega pravilnika, se zaključijo v skladu s Pravilnikom o napredovanju
zaposlenih v vzgoji in izobraževanju v nazive (Uradni list RS, št. 54/02,
123/08, 44/09 in 18/10).
15. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1.
septembra 2020.«.

Pravilnik o spremembah in dopolnitvah
Pravilnika o napredovanju zaposlenih v vzgoji in izobraževanju v nazive (Uradni
list RS, št. 115/22) vsebuje naslednje prehodne in
končno določbo:
»PREHODNE IN KONČNA DOLOČBA
8. člen
Ne glede na določila drugega odstavka 8.
člena in drugega odstavka 9. člena pravilnika vzgojitelj predšolskih otrok – pomočnik vzgojitelja, ki ob vložitvi
predloga za uskladitev delovnega mesta in naziva izpolnjuje z zakonom in
drugimi predpisi določene
pogoje za opravljanje vzgojno-izobraževalnega dela na delovnem mestu vzgojitelja predšolskih otrok – pomočnika vzgojitelja, in je v skladu s 16. členom
Zakona o sistemu plač v javnem
sektorju (Uradni list RS, št. 108/09 – uradno prečiščeno besedilo, 13/10, 59/10, 85/10, 107/10,
35/11 – ORZSPJS49a, 27/12 –
odl. US, 40/12 – ZUJF, 46/13, 25/14 – ZFU, 50/14, 95/14 – ZUPPJS15, 82/15, 23/17 – ZDOdv, 67/17, 84/18 in 204/21) in Uredbo o napredovanju javnih
uslužbencev v plačne razrede (Uradni list RS, št. 51/08, 91/08, 113/09, 22/19
in 121/21) napredoval:
-       
v plačni razred od začetnega plačnega razreda za dva do štiri plačne
razrede pridobi naziv mentor,
-       
v plačni razred od začetnega plačnega razreda za pet do deset plačnih
razredov pridobi naziv svetovalec.
Predlog za uskladitev delovnega mesta in
naziva vzgojitelja predšolskih otrok – pomočnika vzgojitelja v skladu s
prejšnjim odstavkom ravnatelj vzgojno-izobraževalnega zavoda vloži pri ministrstvu, pristojnemu za
šolstvo, do 30. novembra 2023 na obrazcu, ki je kot priloga 3 sestavni del pravilnika. Iz predloga mora biti razvidno:
-       
delovno mesto vzgojitelja predšolskih otrok – pomočnika vzgojitelja,
-       
uvrstitev v plačni razred v skladu z Zakonom o sistemu plač v javnem
sektorju (Uradni list RS, št. 108/09 – uradno prečiščeno besedilo, 13/10,
59/10, 85/10, 107/10, 35/11 – ORZSPJS49a, 27/12 – odl. US, 40/12 – ZUJF, 46/13,
25/14 – ZFU, 50/14, 95/14 – ZUPPJS15, 82/15, 23/17 – ZDOdv, 67/17, 84/18 in
204/21) in drugimi predpisi,
-       
izpolnjevanje pogojev za opravljanje vzgojno izobraževalnega dela na
delovnem mestu vzgojitelja predšolskih otrok – pomočnika vzgojitelja v skladu z
zakonom in drugimi predpisi.
Obrazcu morajo biti priložena dokazila o
izpolnjevanju pogojev iz
prejšnjega odstavka, in sicer pogodba oziroma aneks k pogodbi o zaposlitvi na delovnem mestu vzgojitelja predšolskih otrok – pomočnika
vzgojitelja, dokazila o izobrazbi in dokazilo o opravljenem strokovnem izpitu na področju vzgoje in izobraževanja.
Minister na podlagi predloga iz drugega
odstavka tega člena odloči o
uskladitvi delovnega mesta in naziva vzgojitelja predšolskih otrok – pomočnika vzgojitelja ob smiselni uporabi rokov iz 3. člena pravilnika. O
uskladitvi delovnega mesta in naziva posameznega vzgojitelja predšolskih otrok – pomočnika vzgojitelja se odloči samo enkrat.
Vzgojitelj predšolskih otrok – pomočnik
vzgojitelja, ki mu je bila izdana odločba iz prejšnjega odstavka, lahko pridobi
višji naziv v skladu s pravilnikom ne glede na neizpolnjen pogoj iz prve
alineje drugega odstavka 9. člena pravilnika.
9. člen
Če ima vzgojitelj predšolskih otrok –
pomočnik vzgojitelja že pridobljen naziv mentor ali svetovalec s področja vzgoje
in izobraževanja, lahko uveljavlja pravice iz že pridobljenega naziva s
področja vzgoje in izobraževanja, če je ta zanj ugodnejši.
10. člen
Postopki napredovanja, začeti pred začetkom
uporabe tega pravilnika, se zaključijo v skladu s Pravilnikom o napredovanju
zaposlenih v vzgoji in izobraževanju v nazive (Uradni list RS, št. 54/02,
123/08, 44/09, 18/10 in 113/20).
11. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1.
septembra 2022.«.

Pravilnik o spremembah in dopolnitvah
Pravilnika o spremembah in dopolnitvah Pravilnika o napredovanju zaposlenih v
vzgoji in izobraževanju v nazive (Uradni list RS, št. 23/23) spreminja 8. člen Pravilnika o
spremembah in dopolnitvah Pravilnika o napredovanju zaposlenih v vzgoji in izobraževanju
v nazive (Uradni list RS, št. 115/22) tako, da se glasi:
»8. člen
Ne glede na določila drugega odstavka 8.
člena in drugega odstavka 9. člena pravilnika vzgojitelj predšolskih otrok – pomočnik vzgojitelja, ki ob vložitvi
predloga za uskladitev delovnega mesta in naziva izpolnjuje z zakonom in
drugimi predpisi določene
pogoje za opravljanje vzgojno-izobraževalnega dela na delovnem mestu vzgojitelja predšolskih otrok – pomočnika vzgojitelja, in je do vključno 31.
decembra 2022 v skladu s 16.
členom Zakona o sistemu plač v javnem sektorju (Uradni list RS, št. 108/09 – uradno prečiščeno besedilo, 13/10, 59/10, 85/10, 107/10,
35/11 – ORZSPJS49a, 27/12 –
odl. US, 40/12 – ZUJF, 46/13, 25/14 – ZFU, 50/14, 95/14 – ZUPPJS15, 82/15, 23/17 – ZDOdv, 67/17, 84/18 in 204/21) in Uredbo o napredovanju javnih
uslužbencev v plačne razrede (Uradni list RS, št. 51/08, 91/08, 113/09, 22/19
in 121/21) napredoval:
-       
v plačni razred od začetnega plačnega razreda za dva do štiri plačne
razrede pridobi naziv mentor,
-       
v plačni razred od začetnega plačnega razreda za pet do deset plačnih
razredov pridobi naziv svetovalec.
Predlog za uskladitev delovnega mesta in
naziva vzgojitelja predšolskih otrok – pomočnika vzgojitelja v skladu s
prejšnjim odstavkom ravnatelj vzgojno-izobraževalnega zavoda vloži pri ministrstvu, pristojnemu za
šolstvo, do 31. marca 2023 na
obrazcu, ki je kot priloga 3 sestavni del pravilnika. Če
ravnatelj do 28. februarja 2023 ne poda predloga za uskladitev delovnega mesta
in naziva, lahko od 1. do 31. marca 2023 predlog poda tudi vzgojitelj
predšolskih otrok – pomočnik vzgojitelja sam na obrazcu, ki je kot priloga 4
sestavni del pravilnika. Iz predloga mora biti razvidno:
-       
delovno mesto vzgojitelja predšolskih otrok – pomočnika vzgojitelja,
-       
uvrstitev v plačni razred v skladu z Zakonom o sistemu plač v javnem
sektorju (Uradni list RS, št. 108/09 – uradno prečiščeno besedilo, 13/10,
59/10, 85/10, 107/10, 35/11 – ORZSPJS49a, 27/12 – odl. US, 40/12 – ZUJF, 46/13,
25/14 – ZFU, 50/14, 95/14 – ZUPPJS15, 82/15, 23/17 – ZDOdv, 67/17, 84/18 in
204/21) in drugimi predpisi,
-       
izpolnjevanje pogojev za opravljanje vzgojno izobraževalnega dela na
delovnem mestu vzgojitelja predšolskih otrok – pomočnika vzgojitelja v skladu z
zakonom in drugimi predpisi.
Obrazcu morajo biti priložena dokazila o
izpolnjevanju pogojev iz
prejšnjega odstavka, in sicer pogodba oziroma aneks k pogodbi o zaposlitvi na delovnem mestu vzgojitelja predšolskih otrok – pomočnika vzgojitelja,
dokazila o izobrazbi in
dokazilo o opravljenem strokovnem izpitu na področju vzgoje in izobraževanja.
O uskladitvi delovnega mesta in naziva
vzgojitelja predšolskih otrok – pomočnika vzgojitelja na podlagi predloga iz
drugega odstavka tega člena odloči minister. O uskladitvi delovnega mesta in
naziva posameznega vzgojitelja predšolskih otrok – pomočnika vzgojitelja se
odloči samo enkrat.
Vzgojitelj predšolskih otrok – pomočnik
vzgojitelja, ki mu je bila izdana odločba iz prejšnjega odstavka, lahko pridobi
višji naziv v skladu s pravilnikom ne glede na neizpolnjen pogoj iz prve
alineje drugega odstavka 9. člena pravilnika.«;
ter vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije.«.