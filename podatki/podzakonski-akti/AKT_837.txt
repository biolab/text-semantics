I. SPLOŠNE DOLOČBE
1. člen
(vsebina splošnega akta)
Ta splošni akt določa način izračuna višine
plačil za uporabo elementov oštevilčenja.
2. člen
(pomen izrazov)
(1) V tem splošnem aktu uporabljeni
izrazi imajo naslednji pomen:
1.     
Agencija je neodvisen regulativni organ, katere pristojnosti,
organizacijo in delovanje določa Zakon o elektronskih komunikacijah (Uradni
list RS, št. 109/12; v nadaljnjem besedilu: ZEKom-1).
2.     
Identifikacijska koda podatkovnega omrežja (v nadaljnjem besedilu: DNIC)
je koda, ki v skladu s priporočilom ITU-T X.121 določa določeno javno
podatkovno omrežje.
3.     
Koda mednarodne signalizacijske točke (v nadaljnjem besedilu: ISPC) je
koda signalizacijske točke, določena v skladu s priporočilom ITU-T Q.708.
4.     
Koda mobilnega omrežja (v nadaljnjem besedilu: MNC) je koda, ki določa
mobilno omrežje v skladu s priporočilom ITU-T E.212.
5.     
Koda nacionalne signalizacijske točke (v nadaljnjem besedilu: DPC) je
koda, določena v skladu s priporočilom ITU-T Q.704.
6.     
Koda nestandardne opreme je binarna koda, ki v skladu s priporočilom ITU-T
T.35 določa nestandardno opremo za potrebe identifikacije proizvodov s področja
prenosa govora preko paketnih omrežij v skladu s priporočilom ITU-T H.323.
7.     
Številka izdajateljeve oznake (v nadaljnjem besedilu: IIN) je oznaka,
določena v priporočilu ITU-T E.118, ki je potrebna pri obračunavanju.
8.     
Usmerjalne kode 98MN so kode, namenjene za potrebe usmerjanja pri
izvedbi prenosljivosti številk.
(2) Preostali izrazi, uporabljeni v
tem splošnem aktu, imajo enak pomen, kot je določen v ZEKom-1, če iz besedila tega
splošnega akta ne izhaja drugače.
3. člen
(način izračuna plačil)
(1) Plačila, določena s tem splošnim
aktom, se izražajo s številom točk.
(2) Višina določenega plačila se
izračuna kot zmnožek števila točk in vrednosti točke za to vrsto plačila, kot
veljata tisto leto, za katero se višina plačila odmerja.
4. člen
(vrednost točke in tarifa)
Vrednost točke je določena s tarifo,
skladno s 6. in 74. členom ZEKom-1.
5. člen
(1) Plačilo za posameznega zavezanca
odmeri agencija z odločbo o odmeri plačila.
(2) Agencija praviloma izda odločbe iz
prejšnjega odstavka do konca marca tekočega leta.
(3) Zavezanec lahko odmerjeno plačilo
poravna v dveh enakih obrokih, in sicer prvega v 30 dneh od vročitve odločbe,
drugega pa najkasneje do 15. oktobra v tekočem letu. Če se zavezanec
odloči poravnati obveznost v enkratnem znesku, je odmerjeno plačilo dolžan
poravnati v 30 dneh od vročitve.
(4) V primeru prenosa pravice do
uporabe elementov oštevilčenja v skladu s 70. členom Zakona o elektronskih
komunikacijah morajo biti pred prenosom poravnane obveznosti v celoti.
(5) Vsem zavezancem, ki se jim odločba
o dodelitvi elementov oštevilčenja izda po izdaji odločb iz drugega odstavka
tega člena, se odločba iz prvega odstavka tega člena izda do konca decembra
tekočega leta. Zavezanci so odmerjeno plačilo dolžni poravnati v 30 dneh od
vročitve odločbe o odmeri plačila.
II. PLAČILA ZA UPORABO ELEMENTOV OŠTEVILČENJA
6. člen
(zavezanci)
Imetniki odločb o dodelitvi elementov
oštevilčenja so zavezanci za letno plačilo agenciji za uporabo dodeljenih
elementov oštevilčenja v skladu s 74. členom ZEKom-1.
7. člen
(število točk)
Število točk
je določeno glede na količino, dolžino in vrsto elementov oštevilčenja, in
sicer je število točk na element oštevilčenja za posamezno vrsto elementov
oštevilčenja sledeče:


Vrsta elementov
   oštevilčenja

Število točk 
   na element oštevilčenja


Geografske številke:

0,03


Negeografske številke:

 


-       
  številke, ki se uporabljajo v javnih mobilnih omrežjih ali za potrebe
  dostopa do javnih komunikacijskih storitev na fiksni lokaciji

0,03


-       
  negeografske številke, ki se uporabljajo v fiksnih in mobilnih javnih
  omrežjih za potrebe storitev komunikacije med napravami (M2M/IoT)

0,01


številke brezplačnih storitev 80CDEF(GH):

 


-       
  šestmestne 80CDEF

40


-       
  osemmestne 80CDEFGH

3


številke premijskih storitev 90CDEF(GH):

 


-       
  šestmestne 90CDEF

40


-       
  osemmestne 90CDEFGH

3


Številke za storitve,
  kot so daljinsko glasovanje, masovno klicanje ... 89CDEF(G(H)):

 


-       
  šestmestne 89CDEF

40


-       
  sedemmestne 89CDEFG

10


-       
  osemmestne 89CDEFGH

3


Številke za vstop v
  posebna omrežja (podatkovna omrežja, internet) 88CDEFGH

3


Številke skrajšanega
  izbiranja razen za številke za klice v sili in številke za dostop do družbeno
  koristnih vseevropskih telefonskih storitev (116QRT)

 


-       
  trimestne številke

5.000


-       
  štirimestne številke

500


-       
  petmestne številke

50


Predpone za izbiro operaterja mednarodnih prenosnih
  omrežij 10 PQ

650


Nacionalna smerna koda (NDC – AB(C(D)):

 


-       
  dvomestne kode

1.600


-       
  trimestne kode

400


-       
  štirimestne kode

200


Signalne kode in druge kode

 


-       
  identifikacijska koda podatkovnega omrežja – DNIC

10


-       
  koda mednarodne signalizacijske točke – ISPC

200


-       
  koda nacionalne signalizacijske točke – DPC

10


-       
  koda mobilnega omrežja – MNC

200


-       
  številka izdajateljeve oznake – IIN

10


-       
  usmerjalne kode 98MN

10


-       
  koda nestandardne opreme – (koda proizvajalca opreme)

10


-       
  druge kode

10



Splošni akt o načinu izračuna višine plačil za
uporabo elementov oštevilčenja (Uradni list RS, št. 31/13) vsebuje naslednjo končno določbo:
»III. KONČNA DOLOČBA
8. člen
(končna
določba)
(1) Ta splošni akt začne veljati
petnajsti dan po objavi v Uradnem listu Republike Slovenije.
(2) Z dnem uveljavitve tega splošnega
akta se prenehajo uporabljati določbe Pravilnika o načinu izračuna plačil na
podlagi obvestila, za uporabo radijskih frekvenc in za uporabo elementov
oštevilčenja (Uradni list RS, št. 118/04, 90/05, 22/07, 46/10, 35/11 in 78/11).«.

Splošni akt o spremembah in dopolnitvah
Splošnega akta o načinu izračuna plačil za uporabo elementov oštevilčenja
(Uradni list RS, št. 21/16) vsebuje naslednjo končno določbo:
»KONČNA DOLOČBA
2. člen
(začetek
veljavnosti)
Ta splošni akt začne veljati naslednji dan
po objavi v Uradnem listu Republike Slovenije.«.

Splošni akt o spremembah in dopolnitvah
Splošnega akta o načinu izračuna plačil za uporabo elementov oštevilčenja
(Uradni list RS, št. 15/17) vsebuje naslednjo določbo:
»KONČNA DOLOČBA
2. člen
(začetek
veljavnosti)
Ta splošni akt začne veljati naslednji dan
po objavi v Uradnem listu Republike Slovenije.«.

Splošni akt o spremembah in dopolnitvah
Splošnega akta o načinu izračuna plačil za uporabo elementov oštevilčenja
(Uradni list RS, št. 72/18) vsebuje naslednjo končno določbo:
»2. člen
Ta splošni akt prične veljati petnajsti dan
po objavi v Uradnem listu Republike Slovenije.«.