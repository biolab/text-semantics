1. člen
S to uredbo se določi ureditveno območje meddržavnega mejnega
prehoda Imeno (v nadaljnjem besedilu: mejni prehod) na podlagi Elaborata za
ugotavljanje javne koristi za meddržavni mejni prehod Imeno, ki ga je izdelal
Proplus, d.o.o., Maribor pod št. 29/E/2006 januarja 2007 in je na vpogled na
Ministrstvu za javno upravo, Direktoratu za investicije, nepremičnine in skupne
službe državne uprave, Tržaška 21, Ljubljana.
2. člen
(1) Ureditveno območje mejnega prehoda obsega: 
a)    
nepremičnine, potrebne za opravljanje varnostnega, carinskega in
inšpekcijskega nadzora, ter neposredno okolico z objekti, ki so potrebni za
smotrno in varno odvijanje prometa, in obsega parcele in dele parcel: 
- 
parc. št. 1962/2, 1963, 2048, 2049 in 2044, vse k.o. Imeno; 
b)    
trase za izgradnjo infrastrukturnih objektov in naprav, potrebnih za
nemoteno delovanje mejnega prehoda, ki so električni vod, vodovod, kanalizacija
ter telefonski kabel, ki sicer potekajo znotraj ureditvenega območja, razen za
telefonski priključek v dolžini cca 5 m, ki bo potekal po delu zemljišča parc.
št. 1962/2, k.o. Imeno. 
(2) Meja ureditvenega območja je prikazana v elaboratu iz
prejšnjega člena in je razvidna iz pregledne situacije v merilu 1:1000, ki je
kot priloga sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt Občine Podčetrtek. Ureditveno
področje mejnega prehoda urejajo: 
-       
Prostorske sestavine planskih aktov občine: Izbranih vsebin
kartografskega dela prostorskega plana občine Podčetrtek, Dolgoročnega plana
občine Šmarje pri Jelšah za obdobje 1986–2000, prostorske sestavine – dopolnjen
1989 in sprememb in dopolnitev dolgoročnega plana in srednjeročnega plana
občine Šmarje pri Jelšah – dopolnjen 1993 (Uradni list RS, št. 63/93); 
-       
Prostorski ureditveni pogoji: Odlok o prostorskih ureditvenih pogojih
(PUP) za območje občine Šmarje pri Jelšah (Uradni list RS, št. 69/93).
4. člen
Območje mejnega prehoda zajema zemljišča, namenjena: 
-       
za novogradnjo, postavitev objekta carine in policije ter objektov za
podroben pregled blagovnega prometa, s potrebno razširitvijo vozišča; 
-       
za odstranitev obstoječih objektov, razen nadstrešnice; 
-       
za rušitev vseh utrjenih površin in izvedbo novih voznih površin; 
-       
za ureditev parkirišč in potrebne infrastrukture; 
-       
za zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
prične s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 00714-19/2007/5
Ljubljana, dne 5. aprila 2007
EVA 2007-3111-0014
Vlada Republike Slovenije
Janez Janša l.r. 
Predsednik

Območje
meddržavnega mejnega prehoda Imeno