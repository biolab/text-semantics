1. člen
S tem pravilnikom se sprejme gozdnogospodarski načrt gozdnogospodarske
enote Idrija I (2005–2014), št. 01-10/05 z dne 5. 4. 2006, ki ga je za obdobje
od 1. januarja 2005 do 31. decembra 2014 izdelal Zavod za gozdove Slovenije, Območna
enota Tolmin.
2. člen
Gozdnogospodarska enota Idrija I, ki meri 4.744,63 ha, se
nahaja v Gozdnogospodarskem območju Tolmin, v občini Idrija, oziroma v
katastrskih občinah Srednja Kanomlja, Gorenja Kanomlja, Vojsko, Čekovnik,
Idrija-Mesto, Spodnja Idrija, Jelični Vrh in Idrijski Log.
3. člen
V gozdnogospodarski enoti Idrija je s 1. januarjem 2005 ugotovljeno
naslednje stanje gozdov: 
A)    
lastništvo: 20,99% zasebnih gozdov v lasti fizičnih oseb in 79,01%
državnih gozdov;
B)    
površina: 4.133,06 ha, od katere je 2.877,46 ha večnamenskih gozdov,
43,84 ha gozdov s posebnim namenom, v katerih gozdnogospodarski ukrepi niso
dovoljeni, 654,79 ha gozdov s posebnim namenom, v katerih so gozdnogospodarski ukrepi
dovoljeni, in 556,97 ha varovalnih gozdov;
C)   
lesna zaloga: 322,4 m3/ha, od tega 127,5 m3/ha iglavcev
in 194,9 m3/ha listavcev;
D)   
tekoči letni prirastek: 7,44 m3/ha, od tega 2,59 m3/ha
iglavcev in 4,85 m3/ha listavcev.
4. člen
(1) V gozdnogospodarskem načrtu gozdnogospodarske enote
Idrija I (2005–2014) je ob upoštevanju usmeritev iz gozdnogospodarskega načrta
Gozdnogospodarskega območja Tolmin, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Idrija I določeno, da so
najbolj poudarjene funkcije gozdov, ki določajo način gospodarjenja z gozdom,
-       
proizvodne funkcije na površini 1.299,87 ha,
-       
ekološke funkcije na površini 657,00 ha ter
-       
socialne funkcije na površini 342,00 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Idrija I (2005–2014) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Idrija I za obdobje od 1. januarja 2005 do
31. decembra 2014 določeni naslednji ukrepi:
-       
najvišji možni posek v višini 214.350 m3, od tega 83.160 m3
iglavcev in 131.190 m3 listavcev,
-       
gojitvena dela, potrebna za ohranitev in razvoj gozdov, na površini
1.177,73 ha,
-       
nega mlajšega drogovnjaka na površini 217,16 ha,
-       
varstvena dela, potrebna za zaščito pred divjadjo, in sicer zaščita s
premazom na površini 86,69 ha,
-       
nega habitatov prosto živečih živali, in sicer vzdrževanje grmišč na
površini 1,00 ha ter vzdrževanje travinj na površini 6,00 ha.
(2) V gozdnogospodarskem načrtu gozdnogospodarske enote
Idrija I (2005–2014) so določeni ukrepi in načini njihove izvedbe tudi na
ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Idrija I v obdobju od uveljavitve
tega pravilnika do 31. decembra 2014 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Idrija I
(2005–2014).
7. člen
Po en izvod gozdnogospodarskega načrta gozdnogospodarske enote
Idrija I (2005–2014) je na vpogled na sedežu Zavoda za gozdove Slovenije,
Območne enote Tolmin, Tumov drevored 17, Tolmin, na sedežu Zavoda za gozdove Slovenije,
Krajevne enote Idrija, Trg Sv. Ahacija 2, Idrija, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi dokumentacija
v zvezi s postopkom sprejemanja gozdnogospodarskega načrta gozdnogospodarske enote
Idrija I (2005–2014).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-01-12/2001/14
Ljubljana, dne 12. septembra 2006
EVA 2005-2311-0122
Marija Lukačič l.r.
Ministrica
za kmetijstvo, gozdarstvo
in prehrano