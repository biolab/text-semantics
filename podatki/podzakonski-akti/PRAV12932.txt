1. člen
S tem pravilnikom se določajo oblika, vsebina in postopek za
izdajo diplom, potrdil o opravljenem izpopolnjevanju po študijskem programu za
izpopolnjevanje in potrdil o drugih oblikah izobraževanja.
2. člen
(1) Visoka šola na Ptuju (v nadaljnjem besedilu: šola) izdaja
naslednje diplome in potrdila o izobraževanju:
-       
diplome,
-       
dvojnike diplom in
-       
potrdila o opravljenih izpopolnjevanjih po študijskem programu za
izpopolnjevanje.
(2) Listine iz prvega odstavka so javne listine. Javne
listine so tudi potrdilo o vpisu, potrdilo o opravljenih izpitih in potrdilo o
diplomiranju, ki jih študentom ali diplomantom izda šola. 
(3) VŠP izdaja potrdila, ki niso javne listine, o različnih
oblikah neformalnega izobraževanja, ki ga izvaja.
3. člen
(1) Diploma se izda po opravljenih vseh obveznostih
študijskega programa za pridobitev izobrazbe.
(2) Diploma se izdaja na debelejšem papirju (vsaj 220
gramski), dimenzij A4 (210 mm x 297 mm), na katerem je natisnjen znak Visoke
šole na Ptuju in besedilo, kot je prikazano v prilogi. 
(3) Mapa diplome ima dimenzije cca 215 mm x 315 mm, na kateri
je natisnjen znak Visoke šole na Ptuju.
(4) Barva papirja, barva tiska in tipografija diplome in mape
diplome sledi navodilom iz celostne grafične podobe (CGP) VŠP. V primeru
uporabe materialov, kjer ni na voljo točno določena niansa barve, se izbere
tista, ki je vizualno najbližja CGP.
(5) Sestavni del diplome je priloga k diplomi, izdana v
slovenskem in angleškem jeziku.
4. člen
VŠP podeljuje diplome o zaključenem študijskem programu prve
stopnje (visokošolski strokovni študijski programi).
5. člen
(1) Diploma vsebuje: ime šole, ime akreditiranega študijskega
programa, stopnjo pridobljene izobrazbe, pridobljen strokovni naslov, ime in
priimek kandidata ter datum in kraj njegovega rojstva.
(2) Diploma ima zaporedno številko, datum diplomiranja, datum
izdaje, pečat šole ter podpis trenutnega dekana šole.
6. člen
(1) Vse diplome in potrdila, ki jih izdaja šola in so javne
listine, so sestavljene v slovenščini. 
(2) Priloga k diplomi, ki je sestavni del diplome, je
sestavljena v slovenščini in angleščini na posebnem obrazcu, ki ga predpiše
minister, pristojen za visoko šolstvo.
7. člen
(1) Šola izda potrdilo o zaključenih oblikah neformalnega
izobraževanja, ki jih izvaja (tečaji, seminarji, poletne šole, programi
usposabljanja ipd.). Potrdilo podpiše dekan. Tako potrdilo ni javna listina.
(2) Potrdilo iz prvega odstavka vsebuje: ime in priimek
kandidata ter datum in kraj njegovega rojstva, naslov programa izobraževanja,
podatke o vsebini, trajanju in izvajalcih izobraževanja, zaporedno številko,
datum izdaje, žig šole ter podpis dekana šole, lahko pa tudi podatke o pridobljenih
znanjih in kreditnih točkah, če je program ovrednoten s kreditnimi točkami. 
8. člen
O izdanih diplomah in potrdilih šola vodi posebno evidenco v
skladu z zakonom in s posebnimi predpisi.
9. člen
(1) Šola izda dvojnik diplome diplomantu, ki je ustrezno
preklical izgubljeno, uničeno ali odtujeno diplomo, če je iz evidence, ki jo
vodi šola, razvidno, da mu je bil po končanih študijskih obveznostih izdan
izvirnik diplome.
(2) Dvojnik diplome se izda na papirju, ki se v danem
trenutku uporablja za izdajo diplom šole, s tem da je v gornjem desnem kotu na
prvi strani napisano, da gre za dvojnik.
(3) Na prvi strani dvojnika diplome se z izjemo zaporedne
številke navedejo podatki, ki jih mora po tem pravilniku vsebovati diploma, s
tem da se namesto lastnoročnega podpisa pri imenih podpisnikov zapiše »l. r.«.
(4) Na hrbtni strani dvojnika diplome trenutni dekan šole, na
kateri je študij potekal, podpišeta klavzulo o skladnosti podatkov dvojnika
diplome s podatki evidence, na temelju katere se dvojnik diplome izdaja. Na
hrbtni strani dvojnika diplome se odtisne pečat šole. V evidenco o izdanih
diplomah se vpiše podatek o izdanem dvojniku diplome, skupaj s podatki o
preklicu izvirnika.
10. člen
Ta pravilnik začne veljati naslednji dan po objavi v Uradnem
listu Republike Slovenije.
doc. dr. Vladimir Korošec
l.r.
Dekan

Priloga:
Diploma