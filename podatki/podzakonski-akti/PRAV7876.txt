1. člen
S tem pravilnikom se sprejme gozdnogospodarski načrt gozdnogospodarske
enote Luče (2006–2015), št. 10-03/01 z dne 2. 3. 2007, ki ga je za obdobje od
1. januarja 2006 do 31. decembra 2015 izdelal Zavod za gozdove Slovenije, Območna
enota Nazarje.
2. člen
Gozdnogospodarska enota Luče, ki meri 11.106,00 ha, se nahaja
v Gozdnogospodarskem območju Nazarje, v občinah Gornji Grad, Ljubno ob Savinji
in Luče, oziroma v katastrskih občinah Lenart pri Gornjem Gradu, Tirosek,
Primož pri Ljubnem, Solčava, Raduha, Konjski vrh, Krnica, Luče, Podveža in Podvolovjek.
3. člen
V gozdnogospodarski enoti Luče je s 1. januarjem 2006 ugotovljeno
naslednje stanje gozdov:
a)    
lastništvo: 54,92% zasebnih gozdov v lasti fizičnih oseb in 45,08%
državnih gozdov;
b)    
površina: 9.112,26 ha, od katere je 6.474,44 ha večnamenskih gozdov,
230,50 ha gozdov s posebnim namenom, v katerih gozdnogospodarski ukrepi niso
dovoljeni, in 2.407,32 ha varovalnih gozdov;
c)    
lesna zaloga: 365,2 m3/ha, od tega 299,4 m3/ha
iglavcev in 65,9 m3/ha listavcev;
d)    
tekoči letni prirastek: 10,17m3/ha, od tega 8,31 m3/ha
iglavcev in 1,86 m3/ha listavcev.
4. člen
(1) V gozdnogospodarskem načrtu gozdnogospodarske enote Luče
(2006–2015) je ob upoštevanju usmeritev iz gozdnogospodarskega načrta Gozdnogospodarskega
območja Nazarje, izdelanega za obdobje od 1. januarja 2001 do 31. decembra 2010,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Luče določeno, da so najbolj poudarjene funkcije
gozdov, ki določajo način gospodarjenja z gozdom:
-       
proizvodne funkcije na površini 2.276,31 ha,
-       
ekološke funkcije na površini 5.124,53 ha ter
-       
socialne funkcije na površini 343,30 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Luče (2006–2015) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Luče za obdobje od 1. januarja 2006 do 31.
decembra 2015 določeni naslednji ukrepi:
-       
najvišji možni posek v višini 433.511 m3, od tega 367.177 m3
iglavcev in 66.334 m3 listavcev,
-       
gojitvena dela, potrebna za ohranitev in razvoj gozdov, na površini
668,64 ha,
-       
nega mlajšega drogovnjaka na površini 353,24 ha,
-       
nega prebiralnega gozda na površini 1,13 ha,
-       
varstvena dela, potrebna za zaščito pred divjadjo, in sicer zaščita s
premazom na površini 7,52 ha, ter zaščita sadik s 4.550 tulci,
-       
nega habitatov prosto živečih živali, in sicer vzdrževanje travinj na
površini 6,3 ha, sadnja 200 sadik plodonosnega drevja, vzdrževanje vodnih virov
v obsegu 16 delovnih dni, izdelava vodnih virov v obsegu 4,5 delovnih dni,
ohranjanje biotopov
-       
zatočišč, nega na površini 2,5 ha, puščanje 1000 m3 stoječe biomase,
osnovanje 1 ha pasišč ter postavitev gnezdnic v obsegu 3 delovnih dni.
(2) V gozdnogospodarskem načrtu gozdnogospodarske enote Luče
(2006–2015) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Luče v obdobju od uveljavitve tega
pravilnika do 31. decembra 2015 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Luče (2006–2015).
7. člen
Po en izvod gozdnogospodarskega načrta gozdnogospodarske enote
Luče (2006–2015) je na vpogled na sedežu Zavoda za gozdove Slovenije, Območne
enote Nazarje, Savinjska cesta 4, Nazarje, na sedežu Zavoda za gozdove
Slovenije, Krajevne enote Luče, Luče 80, Luče, in na Ministrstvu za kmetijstvo,
gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Luče (2006–2015).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-10-4/2001/14
Ljubljana, dne 3. aprila 2007
EVA 2006-2311-0176
Iztok Jarc l.r.
Minister
za kmetijstvo, gozdarstvo
in prehrano