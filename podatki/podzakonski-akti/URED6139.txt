1. člen
Ta uredba v skladu s Sklepom Komisije z dne
19. 1. 2012 o zahtevi, da države članice prepovejo dajanje rezalnih
priključkov s cepci za prenosne ročne obrezovalnike grmičevja na trg (UL L št.
18 z dne 21. 1. 2012, str. 5), prepoveduje dajanje rezalnih
priključkov s cepci, namenjenih za prenosne ročne obrezovalnike grmičevja in
sestavljenih iz več povezanih kovinskih delov, na trg.
2. člen
Nadzor nad izvajanjem te uredbe opravlja
Tržni inšpektorat Republike Slovenije.
3. člen
(1) Z globo od 2.000 eurov do 42.000
eurov se kaznuje za prekršek pravna oseba ali samostojni podjetnik posameznik,
ki da na trg rezalne priključke s cepci, namenjene prenosnim ročnim
obrezovalnikom grmičevja in sestavljene iz več povezanih kovinskih delov.
(2) Z globo od 200 eurov do 2.000
eurov se kaznuje za prekršek odgovorna oseba pravne osebe ali samostojnega
podjetnika posameznika, ki stori prekršek iz prejšnjega odstavka.
4. člen
Ta uredba začne veljati naslednji dan po
objavi v Uradnem listu Republike Slovenije.
Št. 00726-14/2012
Ljubljana, dne 31. maja 2012
EVA 2012-2130-0029
Janez Janša l.r.
Predsednik