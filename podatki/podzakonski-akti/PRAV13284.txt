I. SPLOŠNE DOLOČBE
1. člen
(vsebina)
Ta pravilnik določa višino pristojbin, ki jih v skladu z
zakonom, ki ureja medicinske pripomočke, plača predlagatelj zadevnega postopka
Javni agenciji Republike Slovenije za zdravila in medicinske pripomočke (v
nadaljnjem besedilu: JAZMP).
2. člen
(višina pristojbin)
(1) Pristojbine iz tega pravilnika so določene v točkah.
Višina pristojbine je zmnožek vrednosti točke in števila točk.
(2) Vrednost ene točke je 5 eurov brez davka na dodano
vrednost. Vrednost točke se lahko preverja vsako leto, in sicer na podlagi
dejanskih stroškov, ki so povezani z opravljanjem nalog in storitev iz tega
pravilnika.
3. člen
(način plačila pristojbin)
(1) Predlagatelj plača pristojbino po prejemu poziva
JAZMP za plačilo oziroma obvestila o načinu plačila pristojbine.
(2) JAZMP pošlje obvestilo o načinu plačila pristojbine
po elektronski pošti predlagatelju na elektronski naslov, ki ga predlagatelj
priloži ob oddaji vloge. Obvestilo o načinu plačila pristojbine vsebuje najmanj
podatke o predlagatelju, prejeti vlogi, predmetu zaračunane pristojbine, znesku
pristojbine, sklicni številki in drugih podatkih, ki so potrebni za plačilo.
Obvestilo o načinu plačila pristojbine izdela vodja postopka iz informacijskega
sistema, ki je namenjen vodenju in evidentiranju postopkov. Predlagatelj plača
pristojbino za postopke v 15 dneh na podračun JAZMP.
(3) Letna pristojbina se plača v 15 dneh od prejema
poziva za plačilo oziroma obvestila o načinu plačila pristojbine. JAZMP
posreduje poziv za plačilo letne pristojbine priglašenemu organu najpozneje do
31. marca tekočega koledarskega leta.
(4) Predlagatelj se pri plačilu pristojbine sklicuje na
sklicno številko, ki je navedena na pozivu oziroma obvestilu o načinu plačila
pristojbine.
(5) V primeru neplačila pristojbine lahko JAZMP
predlagatelju zaračuna zakonite zamudne obresti.
II. PRISTOJBINE
4. člen
(pristojbine za strokovno svetovanje)
Pristojbine za strokovno svetovanje so:
-       
za strokovno svetovanje glede prevoda navodila za uporabo in
označevanje medicinskega pripomočka (1.500 znakov na stran brez presledka)
50 točk,
-       
za strokovno svetovanje glede razmejitve med medicinskimi pripomočki
in drugimi izdelki 200 točk,
-       
za strokovno svetovanje glede razvrstitve medicinskega pripomočka v
ustrezen razred 250 točk.
5. člen
(pristojbina za postopek razvrstitve izdelka med medicinske
pripomočke)
Pristojbina za razvrstitev izdelka med medicinske pripomočke je
190 točk.
6. člen
(pristojbina za postopek imenovanja priglašenega organa)
Pristojbina za imenovanje priglašenega organa na področju medicinskih
pripomočkov pri predlagatelju na dan ogleda komisije je 910 točk.
7. člen
(pristojbine za postopek priglasitve klinične raziskave
medicinskih pripomočkov in spremembe klinične raziskave)
(1) Pristojbini za priglasitev klinične raziskave
medicinskih pripomočkov sta:
-       
za priglasitev klinične raziskave medicinskih pripomočkov razreda I in
IIa 760 točk,
-       
za priglasitev klinične raziskave medicinskih pripomočkov razreda IIb,
III in aktivnih medicinskih pripomočkov za vsaditev 835 točk.
(2) Pristojbina za priglasitev spremembe klinične
raziskave medicinskih pripomočkov razreda I, IIa, IIb, III in aktivnih
medicinskih pripomočkov za vsaditev je 380 točk.
(3) Pristojbina za priglasitev študije ovrednotenja
delovanja in vitro diagnostičnega medicinskega pripomočka je 530 točk.
(4) Pristojbina za priglasitev spremembe študije
ovrednotenja delovanja in vitro diagnostičnega medicinskega pripomočka je 230
točk.
8. člen
(pristojbine za postopek v zvezi z vpisom v register
medicinskih pripomočkov)
Pristojbine za postopek v zvezi z vpisom v register
medicinskih pripomočkov so:
1.     
za prvi vpis v register:
- 
40 točk na zahtevek (za 1 do 10 zahtevkov v vlogi),
- 
35 točk na zahtevek (za 11 do 20 zahtevkov v vlogi),
- 
30 točk na zahtevek (za 21 do 30 zahtevkov v vlogi),
- 
25 točk na zahtevek (nad 31 zahtevkov v vlogi oziroma največ 2.000
točk);
2.     
za spremembo podatkov, ki ne vplivajo na spremembo vpisa v register:
- 
20 točk na zahtevek (za 1 do 10 zahtevkov v vlogi),
- 
16 točk na zahtevek (za 11 do 20 zahtevkov v vlogi),
- 
12 točk na zahtevek (za 21 do 30 zahtevkov v vlogi),
- 
10 točk na zahtevek (nad 31 zahtevkov v vlogi oziroma največ 800 točk);
3.     
za spremembo podatkov, ki vplivajo na spremembo vpisa v register:
- 
30 točk na zahtevek (za 1 do 10 zahtevkov v vlogi),
- 
25 točk na zahtevek (za 11 do 20 zahtevkov v vlogi),
- 
20 točk na zahtevek (za 21 do 30 zahtevkov v vlogi),
- 
15 točk na zahtevek (nad 31 zahtevkov v vlogi oziroma največ 1.200
točk).
9. člen
(pristojbina za izdajo izjave o prosti prodaji medicinskega
pripomočka)
Pristojbina za izdajo ene izjave o prosti prodaji za
medicinskepripomočke je 30 točk.
10. člen
(letna pristojbina)
Letna pristojbina za spremljanje izvajanja postopkov
ugotavljanja skladnosti in izpolnjevanja pogojev priglašenih organov je 4.000
točk.
III. KONČNI DOLOČBI
11. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
pristojbinah na področju medicinskih pripomočkov (Uradni list RS,
št. 37/10).
12. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-117/2017
Ljubljana, dne 28. marca 2019
EVA 2017-2711-0072
Aleš Šabeder l.r.
minister
za zdravje