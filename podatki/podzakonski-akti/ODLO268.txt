1
Za kulturni spomenik državnega pomena se razglasi enoto
dediščine:
-       
Ptuj – Grad (EŠD 583).
Enota ima zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Grad je dominanta naselja. Grajska zasnova, preurejena iz
dveh palacijev in pomožnih poslopij na vrhu griča na Ptuju. V gradu so
ohranjene izjemne stavbne prvine od romanike naprej in deli opreme. Dominantni
so baročni dodatki in posebej arkadno dvorišče. Grad skupaj z mestom sestavlja
najbolje ohranjeno srednjeveško celoto v Sloveniji.
3
Spomenik iz 1. člena obsega zemljišča, parcelne številke:
1046, 1047, 1048/1, 1049, 1050, 1051, 1062, 1063, 1064/1, 1064/2, 1065, 1066,
1067, 1068, 1069, 1070, 1071, 1072, 1073/1, 1073/2, 1073/3, 1074, 1075, 1076,
1077, 1078, 1079, 1080/1, 1080/2, 1081/1, 1081/2, 1082/1, 1082/2, 1082/3, 4007
in 4035 vse k.o. Ptuj.
Meja spomenika je zarisana na katastrskem načrtu v merilu 1 :
1000, ki je sestavni del tega odloka. Načrt je na vpogled na Ministrstvu za
kulturo, Upravi Republike Slovenije za kulturno dediščino in Javnem zavodu
Republike Slovenije za varstvo kulturne dediščine (v nadaljnjem besedilu:
zavod).
Vplivno območje gradu obsega območje, oddaljeno 300 m od
zarisnega območja gradu ter ves odprti prostor v širši okolici, na katerem bi
načrtovali objekte ali uporabo, ki bi s svojo velikostjo, obliko ali funkcijo
lahko negativno vplivali na zaščitene funkcionalne in vizualne elemente
spomenika.
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih, likovnih,
zgodovinskih vrednot v celoti, v njihovi izvirnosti in neokrnjenosti,
-       
prepoved predelav tlorisov, gabaritov, stavbne opreme in originalne
opreme sob, ter likovnih detajlov,
-       
podrejanje vsake rabe in vseh posegov v grad ter odprti prostor
ohranjanju in vzdrževanju varovanih spomeniških lastnosti,
-       
prepoved vseh posegov v plasti arheološkega spomenika, razen
pooblaščenim osebam, s predhodnim pisnim soglasjem pristojnega zavoda,
-       
podrejanje vsake rabe in vseh posegov v odprti prostor ohranjanju in
vzdrževanju varovanih vedut na grad in ohranitev pogledov z gradu na širšo
okolico,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih, zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati odločbe o varstvu lastnikom spomenika ali njegovih sestavnih
delov na podlagi 13. člena zakona o varstvu kulturne dediščine (Uradni list RS,
št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga: (črtana)

Odlok o razglasitvi Gradu Ptuj za kulturni
spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Grada Ptuj za kulturni spomenik državnega pomena
(Uradni list RS, št. 111/00) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Gradu Ptuj za kulturni spomenik državnega pomena
(Uradni list RS, št. 66/01) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.