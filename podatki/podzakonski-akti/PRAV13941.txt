1. člen
(vsebina)
Ta pravilnik določa opis najpogostejših posebnih okoliščin,
ki vplivajo na posplošeno vrednost nepremičnin, velikost njihovega vpliva in
čas priznavanja njihovega vpliva.
2. člen
(opredelitev podatkov o posebni okoliščini)
(1) Šifrant najpogostejših posebnih okoliščin, ki vplivajo na
posplošeno vrednost nepremičnin, je določen v Prilogi 1, ki je sestavni del
tega pravilnika.
(2) Posamezna posebna okoliščina iz Priloge 1 tega pravilnika
je opredeljena z naslednjimi podatki:
-       
šifra posebne okoliščine,
-       
opis posebne okoliščine,
-       
podrobnejši opis posebne okoliščine,
-       
čas priznavanja vpliva posebne okoliščine in
-       
velikost vpliva posebne okoliščine na posplošeno vrednost nepremičnine v
povezavi s posameznim modelom vrednotenja.
KONČNI DOLOČBI
3. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o posebnih okoliščinah, ki vplivajo na vrednost nepremičnin (Uradni list RS,
št. 43/18).
4. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 1. aprila 2020.
Št. 007-616/2019
Ljubljana, dne 24. februarja 2020
EVA 2019-2550-0090
Simon Zajc
minister
za okolje in prostor
 
Soglašam!
Dr. Andrej Bertoncelj
minister
za finance

Priloga
1: Šifrant najpogostejših posebnih okoliščin, ki vplivajo na posplošeno
vrednost nepremičnin