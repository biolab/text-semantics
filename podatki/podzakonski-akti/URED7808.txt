I. SPLOŠNE DOLOČBE
1. člen
(vsebina)
Ta uredba določa tiste storitve iz Uredbe o standardni
klasifikaciji dejavnosti (Uradni list RS, št. 69/07 in 17/08; v nadaljnjem
besedilu: SKD), ki se za potrebe izvajanja Zakona o informacijski varnosti (Uradni
list RS, št. 30/18; v nadaljnjem besedilu: ZInfV) štejejo za bistvene, in
metodologijo za določitev izvajalcev bistvenih storitev (v nadaljnjem besedilu:
IBS), vključno z vrednotenjem medpodročnih in področnih dejavnikov.
2. člen
(Banka Slovenije)
(1) Ta uredba se ne uporablja za storitve, katerih
zagotavljanje je odvisno od informacijskih sistemov, ki jih upravlja Evropski
sistem centralnih bank.
(2) Ta uredba se ne uporablja za storitve, katerih
zagotavljanje je odvisno od informacijskih sistemov v upravljanju Banke
Slovenije, ki jih nadzira Evropski sistem centralnih bank.
3. člen
(uporabljeni izrazi)
Izrazi, uporabljeni v tej uredbi, imajo za potrebe te uredbe
naslednji pomen:
-       
negativni vpliv na finančno stabilnost države je negativni vpliv zaradi
nedelovanja plačilnega prometa ali pomanjkanja gotovine ali spremembe rasti BDP
kot posledice incidenta, pri tem nedelovanje plačilnega prometa ali pomanjkanje
gotovine traja vsaj ves poslovni dan;
-       
uporabnik ali uporabnica (v nadaljnjem besedilu: uporabnik) je fizična
ali pravna oseba, ki uporablja posamezno bistveno storitev neposredno, posredno
ali s posredovanjem oziroma je odvisna od nje.
II. DOLOČITEV BISTVENIH STORITEV
4. člen
(področja in podpodročja, na katerih se izvajajo bistvene
storitve)
(1) Področja, na katerih se izvajajo bistvene storitve,
so:
1.     
energija,
2.     
digitalna infrastruktura,
3.     
oskrba s pitno vodo in njena distribucija,
4.     
zdravstvo,
5.     
promet,
6.     
bančništvo,
7.     
infrastruktura finančnega trga,
8.     
preskrba s hrano in
9.     
varstvo okolja.
(2) Na področju energije iz prejšnjega odstavka so
naslednja podpodročja:
-       
elektrika,
-       
nafta,
-       
plin.
(3) Na področju prometa iz prvega odstavka tega člena so
naslednja podpodročja:
-       
zračni promet,
-       
železniški promet,
-       
vodni promet,
-       
cestni promet.
5. člen
(določitev bistvenih storitev)
Seznam bistvenih storitev po področjih in podpodročjih iz
prejšnjega člena je določen v Prilogi, ki je sestavni del te uredbe.
III. METODOLOGIJA ZA DOLOČITEV IBS
6. člen
(metodologija)
(1) Pri določitvi IBS se upošteva:
-       
ali subjekt zagotavlja bistveno storitev s seznama v Prilogi,
-       
ali je zagotavljanje te bistvene storitve odvisno od omrežij in
informacijskih sistemov in
-       
ali bi incident imel pomemben negativen vpliv na zagotavljanje te
storitve.
(2) Pri določitvi, ali bi incident imel pomemben
negativen vpliv iz prejšnjega odstavka, se upoštevajo vsaj trije medpodročni dejavniki
in hkrati še vsaj dva področna dejavnika. Če ta uredba določa, da je posamezni
področni dejavnik obvezen, mora biti ta upoštevan.
(3) Pred določitvijo IBS s področja bančništva je
potrebno predhodno soglasje Banke Slovenije, če je zagotavljanje teh storitev
odvisno od njenih informacijskih sistemov, ki niso informacijski sistemi iz
prvega ali drugega odstavka 2. člena te uredbe in jih Banka Slovenije uporablja
za izvajanje svojih nalog po zakonu, ki ureja Banko Slovenije, oziroma drugih
predpisih, Statutu Evropskega sistema centralnih bank in Evropske centralne
banke (UL C št. 326 z dne 26. 10. 2012, str. 230) in predpisih
Evropske unije.
1. Medpodročni dejavniki
7. člen
(medpodročni dejavniki)
(1) Medpodročni dejavniki iz drugega odstavka prejšnjega
člena so izpolnjeni, če:
1.     
je število uporabnikov, ki so odvisni od posamezne bistvene storitve
subjekta enako ali večje, kot je to opredeljeno pri področnih dejavnikih glede
števila uporabnikov, ki bi jih prizadela motnja pri zagotavljanju te bistvene
storitve;
2.     
so od posamezne bistvene storitve odvisne storitve drugih področij ali
podpodročij iz 4. člena te uredbe;
3.     
sta stopnja in trajanje vpliva, ki bi ga incidenti lahko imeli na
gospodarske in družbene dejavnosti ali na javno varnost, glede trajanja vpliva
enaka ali presegata vrednosti področnih dejavnikov posamezne bistvene storitve
in je hkrati podana velika ali srednja stopnja vpliva, kot je opredeljena v
drugem odstavku tega člena;
4.     
je tržni delež posameznega subjekta, ki zagotavlja bistveno storitev, na
trgu, ki se nanaša na posamezno bistveno storitev, 25 odstotkov ali več, pri
čemer je trg geografsko opredeljen pri področnih dejavnikih z vplivnim
območjem, ki bi ga motnja pri zagotavljanju te bistvene storitve lahko
prizadela;
5.     
geografska razširjenost območja, ki bi ga incident lahko prizadel,
zajema območje z več kot 100.000 prebivalci oziroma gre za območje, enako ali
večje, kot je to za posamezno bistveno storitev opredeljeno pri področnih
dejavnikih;
6.     
pomen subjekta za ohranitev zadostne ravni bistvene storitve, ob
upoštevanju razpoložljivosti alternativnih načinov za zagotavljanje storitve,
upošteva pragove, ki so določeni za posamezno bistveno storitev v Prilogi te
uredbe po področjih oziroma podpodročjih iz 4. člena te uredbe.
(2) Stopnja vpliva iz prejšnjega odstavka je:
-       
velika, če obstaja možnost nastanka smrtnih žrtev, ponesrečenih ljudi
ali trajnega poslabšanja zdravstvenega stanja ljudi zaradi incidenta,
-       
srednja, če obstaja možnost nastanka gospodarske škode ali izpada
dohodka, ki znaša več kot 1.000.000 eurov na dan oziroma možnost negativnega
vpliva na finančno stabilnost države,
-       
majhna, če obstaja možnost nastanka gospodarske škode ali izpada
dohodka, ki znaša do 1.000.000 eurov na dan.
2. Področni dejavniki
8. člen
(področni dejavniki)
Pri določitvi IBS se za posamezno bistveno storitev iz
Priloge te uredbe po področjih oziroma podpodročjih iz 4. člena te uredbe
upoštevajo tudi področni dejavniki, kot so določeni v tem podpoglavju.
9. člen
(dejavniki na področju energije)
(1) Dejavniki na podpodročju elektrike za bistvene
storitve iz Priloge te uredbe, ki so vsi obvezni, so:
1.     
pri storitvi prenosa električne energije:
- 
motnja pri zagotavljanju storitve iz te točke po prenosnem omrežju
izvajalca bi lahko prizadela vsaj 100.000 uporabnikov hkrati;
- 
incident lahko onemogoči napajanje z električno energijo uporabnikov iz
prejšnje alineje za vsaj tri ure;
- 
motnja pri zagotavljanju storitve iz te točke ima vpliv na območju
Republike Slovenije;
2.     
pri storitvi distribucije električne energije:
- 
motnja pri zagotavljanju storitve iz te točke bi lahko prizadela vsaj
100.000 uporabnikov hkrati;
- 
incident lahko onemogoči napajanje z električno energijo uporabnikov iz
prejšnje alineje za vsaj tri ure;
- 
motnja pri zagotavljanju storitve iz te točke ima vpliv na območju
Republike Slovenije;.
3.     
pri storitvi trgovanja z električno energijo, ki je omejena na prodajo
električne energije odjemalcem:
- 
motnja pri zagotavljanju storitve iz te točke bi lahko prizadela vsaj
100.000 uporabnikov hkrati;
- 
incident lahko onemogoči napajanje z električno energijo uporabnikov iz
prejšnje alineje za vsaj tri ure;
- 
motnja pri zagotavljanju storitve iz te točke ima vpliv na območju
Republike Slovenije;
4.     
pri storitvi proizvodnje električne energije v hidroelektrarnah, ki je
omejena v delu in za potrebe delovanja prenosnega oziroma distribucijskih
sistemov:
- 
motnja pri zagotavljanju storitve iz te točke bi lahko prizadela vsaj
100.000 uporabnikov hkrati;
- 
incident lahko onemogoči napajanje z električno energijo uporabnikov iz
prejšnje alineje za vsaj tri ure;
- 
motnja pri zagotavljanju storitve iz te točke ima vpliv na območju
Republike Slovenije;
5.     
pri storitvi proizvodnje električne energije v termoelektrarnah, jedrskih
elektrarnah, ki je omejena v delu in za potrebe delovanja prenosnega oziroma
distribucijskih sistemov:
- 
motnja pri zagotavljanju storitve iz te točke bi lahko prizadela vsaj
100.000 uporabnikov hkrati;
- 
incident lahko onemogoči napajanje z električno energijo uporabnikov iz
prejšnje alineje za vsaj tri ure;
- 
motnja pri zagotavljanju storitve iz te točke ima vpliv na območju
Republike Slovenije.
(2) Dejavniki na podpodročju nafte za bistvene storitve
iz Priloge te uredbe so:
1.     
pri storitvi trgovine na drobno z lastnimi motornimi gorivi:
- 
motnja pri zagotavljanju storitve iz te točke bi lahko prizadela vsaj
100.000 uporabnikov;
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju
Republike Slovenije;
2.     
pri storitvi posredništva pri prodaji motornih goriv na drobno:
- 
motnja pri zagotavljanju storitve iz te točke bi lahko prizadela vsaj
100.000 uporabnikov;
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju Republike
Slovenije;
3.     
pri storitvi skladiščenja, ki je omejena na obratovanje skladišč za
nafto in naftne derivate – cisterne:
- 
motnja pri zagotavljanju storitve iz te točke bi lahko prizadela vsaj
100.000 uporabnikov;
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju
Republike Slovenije.
(3) Dejavniki na podpodročju plina za bistvene storitve
iz Priloge te uredbe so:
1.     
pri storitvi distribucije plinastih goriv po plinovodni mreži:
- 
motnja pri zagotavljanju storitve iz te točke bi lahko prizadela vsaj
100.000 uporabnikov;
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju,
večjem od deset odstotkov površine Republike Slovenije;
2.     
pri storitvi trgovanja s plinastimi gorivi po plinovodni mreži, ki je
omejena na prodajo plina uporabnikom prek plinovodne mreže:
- 
motnja pri zagotavljanju storitve iz te točke bi lahko prizadela vsaj
100.000 uporabnikov;
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju
Republike Slovenije;
3.     
pri storitvi cevovodnega transporta, ki je omejena na transport plina po
cevovodih – plinovodih:
- 
motnja pri zagotavljanju storitve iz te točke bi lahko prizadela vsaj
100.000 uporabnikov;
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju
Republike Slovenije.
10. člen
(dejavniki na področju digitalne infrastrukture)
Dejavniki na področju digitalne infrastrukture za bistvene
storitve iz Priloge te uredbe so:
1.     
pri storitvi telekomunikacijskih dejavnosti po vodih, ki je omejena na
storitev zagotavljanja stičišč omrežij – tako imenovani IXP, razen za izvajalce
storitev, ki so izključeni na podlagi tretjega odstavka 2. člena ZInfV:
- 
motnja pri zagotavljanju storitve iz te točke bi lahko prizadela več kot
100.000 uporabnikov;
- 
incident lahko povzroči prekinitev zagotavljanja storitve iz te točke za
več kot šest ur;
- 
motnja pri zagotavljanju storitve iz te točke ima vpliv na območju
Republike Slovenije;
2.     
pri storitvi telekomunikacijskih dejavnosti po vodih, ki je omejena na
storitve sistema domenskih imen – tako imenovani DNS, razen za izvajalce
storitev, ki so izključeni na podlagi tretjega odstavka 2. člena ZInfV:
- 
motnja pri zagotavljanju storitve iz te točke bi lahko prizadela več kot
100.000 uporabnikov;
- 
incident lahko povzroči prekinitev zagotavljanja storitve sistema
domenskih imen najvišje ravni za več kot šest ur ali lahko povzroči prekinitev
zagotavljanja drugih storitev iz te točke za več kot 12 ur;
- 
motnja pri zagotavljanju storitve iz te točke ima vpliv na območju
Republike Slovenije;
3.     
pri storitvi telekomunikacijskih dejavnosti po vodih, ki je omejena na
storitev registra domenskih imen najvišje ravni – tako imenovani register TLD,
razen za izvajalce storitev, ki so izključeni na podlagi tretjega odstavka 2.
člena ZInfV:
- 
motnja pri zagotavljanju storitve iz te točke bi lahko prizadela več kot
100.000 uporabnikov;
- 
incident lahko povzroči prekinitev zagotavljanja storitve iz te točke za
več kot 24 ur;
- 
motnja pri zagotavljanju storitve iz te točke ima vpliv na območju
Republike Slovenije.
11. člen
(dejavniki na področju oskrbe s pitno vodo in njene
distribucije)
Dejavniki na področju oskrbe s pitno vodo in njene
distribucije za bistveno storitev iz Priloge te uredbe so pri storitvi
zbiranja, prečiščevanja in distribucije vode, ki je omejena na zbiranje,
prečiščevanje in distribucijo vode za gospodinjstva oziroma za prehrano ljudi:
-       
motnja pri zagotavljanju storitve iz te točke bi lahko prizadela več kot
100.000 uporabnikov (obvezen dejavnik);
-       
incident lahko povzroči prekinitev zagotavljanja storitve iz te točke za
več kot teden dni;
-       
motnja pri zagotavljanju storitve iz te točke ima vpliv na območju, večjem
od deset odstotkov površine Republike Slovenije.
12. člen
(dejavniki na področju zdravstva)
Dejavniki na področju zdravstva za bistvene storitve iz
Priloge te uredbe so:
1.     
pri storitvi bolnišnične zdravstvene dejavnosti, ki je omejena na
storitve bolnišničnega zdravstvenega varstva, namenjene hospitaliziranim
pacientom, vključno z nujno medicinsko pomočjo:
- 
motnja pri zagotavljanju storitve iz te točke bi lahko v bolnišnični
dejavnosti prizadela več kot 1.000 fizičnih oseb, šteto glede na število
postelj pri posameznem izvajalcu te storitve, oziroma v dejavnosti nujne
medicinske pomoči več kot 100.000 oseb, šteto glede na letno število obravnav v
dejavnosti nujne medicinske pomoči (obvezen dejavnik);
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju
Republike Slovenije;
2.     
  pri storitvi splošne zunajbolnišnične zdravstvene dejavnosti, ki
je omejena na svetovanje, diagnostiko in zdravljenje, ki ga opravljajo
zdravniki splošne medicine ali zdravniki pediatri:
- 
motnja pri zagotavljanju storitve iz te točke bi lahko prizadela več kot
200.000 fizičnih oseb, šteto glede na število opredeljenih zavarovanih oseb pri
posameznem izvajalcu te storitve (obvezen dejavnik);
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju
Republike Slovenije;
3.     
pri storitvi specialistične zunajbolnišnične zdravstvene dejavnosti, ki
je omejena na specialistično svetovanje, diagnostiko in zdravljenje:
- 
motnja pri zagotavljanju storitve iz te točke bi lahko prizadela več kot
400.000 fizičnih oseb, šteto glede na število obiskov pacientov pri posameznem
izvajalcu te storitve na letni ravni (obvezen dejavnik);
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju
Republike Slovenije;
4.     
pri storitvi trgovine na drobno v specializiranih prodajalnah s
farmacevtskimi izdelki, ki je omejena na lekarniško dejavnost – izdajanja
zdravil na recept:
- 
motnja pri zagotavljanju storitve iz te točke bi lahko prizadela več kot
200.000 fizičnih oseb, šteto glede na število izdaj zdravil na recept v enem
mesecu pri posameznem izvajalcu te storitve (obvezen dejavnik);
- 
incident lahko povzroči prekinitev zagotavljanja storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju
Republike Slovenije.
13. člen
(dejavniki na področju prometa)
(1) Dejavniki na podpodročju zračnega prometa za
bistvene storitve iz Priloge te uredbe so:
1.     
pri storitvi potniškega zračnega prometa:
- 
motnja pri zagotavljanju storitve iz te točke bi lahko prizadela vsaj
2.000 fizičnih oseb;
- 
incident lahko onemogoči zagotavljanje storitve iz te točke v zračnem
prostoru Republike Slovenije za več kot 12 ur;
- 
motnja pri zagotavljanju storitve iz te točke ima vpliv na območju
Republike Slovenije;
2.     
pri storitvi tovornega zračnega prometa:
- 
motnja pri zagotavljanju storitve iz te točke bi lahko prizadela vsaj
10.000 uporabnikov;
- 
incident lahko onemogoči zagotavljanje storitve iz te točke v zračnem
prostoru Republike Slovenije za več kot 12 ur;
- 
motnja pri zagotavljanju storitve iz te točke ima vpliv na območju
Republike Slovenije;
3.     
pri storitvi spremljajočih storitvenih dejavnosti v zračnem prometu, ki
je omejena na obratovanje letaliških terminalov in podobnih objektov,
obratovanje letališč, kontrolo zračnega prometa in dejavnost služb na
letališčih, vključno s protipožarno varnostjo:
- 
motnja pri zagotavljanju storitve iz te točke bi lahko prizadela vsaj
2.000 uporabnikov;
- 
incident lahko onemogoči zagotavljanje storitve iz te točke v zračnem
prostoru Republike Slovenije za več kot 12 ur;
- 
motnja pri zagotavljanju storitve iz te točke ima vpliv na območju
Republike Slovenije.
(2) Dejavniki na podpodročju železniškega prometa za
bistvene storitve iz Priloge te uredbe so:
1.     
pri storitvi železniškega potniškega prometa:
- 
motnja pri zagotavljanju storitve iz te točke na glavnih progah bi lahko
prizadela vsaj 10.000 fizičnih oseb;
- 
incident lahko onemogoči zagotavljanje vsega železniškega potniškega
prometa na glavnih progah za najmanj teden dni;
- 
motnja pri zagotavljanju storitve iz te točke ima vpliv na območju
Republike Slovenije;
2.     
pri storitvi železniškega tovornega prometa:
- 
motnja pri zagotavljanju storitve iz te točke na železniških tovornih
koridorjih bi lahko prizadela vsaj 20.000 uporabnikov;
- 
incident lahko onemogoči zagotavljanje vsega železniškega tovornega
prometa na železniških tovornih koridorjih za najmanj teden dni;
- 
motnja pri zagotavljanju storitve iz te točke ima vpliv na območju
Republike Slovenije;
3.     
pri storitvi spremljajočih storitvenih dejavnosti v kopenskem prometu,
ki je omejena na obratovanje železniških postaj, ranžirnih postaj terminalov
tovornega prometa in druge železniške infrastrukture:
- 
motnja pri zagotavljanju storitve iz te točke na železniških tovornih
koridorjih in glavnih progah bi lahko prizadela vsaj 10.000 uporabnikov;
- 
incident lahko onemogoči zagotavljanje storitve iz te točke na
železniških tovornih koridorjih in glavnih progah za najmanj teden dni;
- 
motnja pri zagotavljanju storitve iz te točke ima vpliv na območju
Republike Slovenije.
(3) Dejavniki na podpodročju vodnega prometa za bistvene
storitve iz Priloge te uredbe so:
1.     
pri storitvi pomorskega potniškega prometa:
- 
motnja pri zagotavljanju storitve iz te točke bi lahko prizadela vsaj
2.000 fizičnih oseb;
- 
incident lahko onemogoči zagotavljanje storitve iz te točke za najmanj
teden dni;
- 
motnja pri zagotavljanju storitve iz te točke ima vpliv na območju
Republike Slovenije;
2.     
pri storitvi pomorskega tovornega prometa:
- 
motnja pri zagotavljanju storitve iz te točke bi lahko prizadela vsaj
10.000 uporabnikov;
- 
incident lahko onemogoči zagotavljanje storitve iz te točke za najmanj
teden dni;
- 
motnja pri zagotavljanju storitve iz te točke ima vpliv na območju
Republike Slovenije;
3.     
pri storitvi spremljajočih storitvenih dejavnosti v vodnem prometu, ki
je omejena na obratovanje pristanišč in pomolov, obratovanje vodnih zapornic in
navigacijo, vključno z delovanjem obalnih postaj za pomorsko radijsko
komunikacijo ter opreme in sistemov za nadzor in upravljanje pomorskega
prometa, pilotažo, sidranje, reševanje plovil, obratovanje svetilnikov in
drugih objektov za varnost plovbe:
- 
motnja pri zagotavljanju storitve iz te točke bi lahko prizadela vsaj
20.000 uporabnikov;
- 
incident lahko onemogoči zagotavljanje storitve iz te točke za 24 ur ali
več;
- 
motnja pri zagotavljanju storitve iz te točke ima vpliv na območju
Republike Slovenije.
(4) Dejavniki na podpodročju cestnega prometa za
bistveno storitev iz Priloge te uredbe so pri storitvi spremljajočih
storitvenih dejavnosti v kopenskem prometu, ki je omejena na obratovanje cestne
infrastrukture, objektov in naprav za cestninjenje, premostitvenih objektov in
predorov na avtocestah in hitrih cestah:
-       
motnja pri zagotavljanju storitve iz tega odstavka bi lahko prizadela
vsaj 20.000 uporabnikov;
-       
incident lahko onemogoči zagotavljanje storitve iz tega odstavka za 24
ur;
-       
motnja pri zagotavljanju storitve iz tega odstavka ima vpliv na območju
Republike Slovenije.
14. člen
(dejavniki na področju bančništva)
Dejavniki na področju bančništva za bistvene storitve iz
Priloge te uredbe so:
1.     
pri storitvi centralnega bančništva, ki je omejena na delovanje v vlogi
bančnika državnega sektorja, vključno s podračuni za pokojninsko, zdravstveno
in socialno zavarovanje, razen storitev iz 2. člena te uredbe:
- 
motnja pri zagotavljanju storitve iz te točke bi lahko prizadela več kot
50.000 uporabnikov;
- 
incident lahko povzroči motnjo pri zagotavljanju storitve iz te točke za
več kot teden dni;
- 
motnja pri zagotavljanju storitve iz te točke ima vpliv na območju
Republike Slovenije;
2.     
pri storitvi drugega denarnega posredništva, ki je omejena na
sprejemanje depozitov in dajanje kreditov s strani bank, hranilnic in kreditnih
zadrug:
- 
motnja pri zagotavljanju storitve iz te točke bi lahko prizadela več kot
100.000 uporabnikov;
- 
incident lahko povzroči prekinitev zagotavljanja storitve iz te točke za
več kot tri dni;
- 
motnja pri zagotavljanju storitve iz te točke ima vpliv na območju
Republike Slovenije;
3.     
pri storitvi drugih pomožnih dejavnosti za finančne storitve, razen za
zavarovalništvo in pokojninske sklade, ki je omejena na dejavnost obdelave
finančnih transakcij in dejavnost poravnav, vključno s transakcijami s
kreditnimi karticami – plačilni promet, razen storitev iz 2. člena te uredbe:
- 
motnja pri zagotavljanju storitve iz te točke bi lahko prizadela več kot
10.000 uporabnikov;
- 
incident lahko povzroči prekinitev zagotavljanja storitve iz te točke za
več kot en dan;
- 
motnja pri zagotavljanju storitve iz te točke ima vpliv na območju
Republike Slovenije.
15. člen
(dejavniki na področju infrastrukture finančnega trga)
Dejavniki na področju infrastrukture finančnega trga za
bistveni storitvi iz Priloge te uredbe so:
1.     
pri storitvi upravljanja finančnih trgov, ki je omejena na poslovanje in
nadzor finančnih trgov, razen tistega, ki ga opravljajo državni organi: zbirna
hramba vrednostnih papirjev, ugotavljanje in izpolnjevanje obveznosti iz poslov
z vrednostnimi papirji ter vodenje centralnega registra imetnikov
nematerializiranih vrednostnih papirjev:
- 
motnja pri zagotavljanju storitve iz te točke bi lahko prizadela več kot
10.000 uporabnikov;
- 
incident lahko povzroči prekinitev zagotavljanja storitve iz te točke za
več kot tri delovne dni;
- 
motnja pri zagotavljanju storitve iz te točke ima vpliv na območju
Republike Slovenije;
2.     
pri storitvi posredništva pri trgovanju z vrednostnimi papirji in
borznim blagom, ki je omejena na trgovanje z vrednostnimi papirji, s katerimi
se trguje na mestu trgovanja v skladu z zakonom, ki ureja trg finančnih
instrumentov, in s tem povezane dejavnosti, borzno posredništvo vrednostnih
papirjev:
- 
motnja pri zagotavljanju storitve iz te točke bi lahko prizadela več kot
50.000 uporabnikov;
- 
incident lahko povzroči prekinitev zagotavljanja storitve iz te točke za
več kot tri delovne dni;
- 
motnja pri zagotavljanju storitve iz te točke ima vpliv na območju
Republike Slovenije.
16. člen
(dejavniki na področju preskrbe s hrano)
Dejavniki na področju preskrbe s hrano za bistveno storitev iz
Priloge te uredbe so pri storitvi skladiščenja, ki je omejena na obratovanje
skladišč za osnovne prehrambne proizvode:
-       
motnja pri zagotavljanju storitve iz te točke bi lahko prizadela več kot
100.000 uporabnikov;
-       
incident lahko povzroči prekinitev zagotavljanja storitve iz te točke za
več kot teden dni;
-       
motnja pri zagotavljanju storitve iz te točke ima vpliv na območju
Republike Slovenije.
17. člen
(dejavniki na področju varstva okolja)
Dejavniki na področju varstva okolja za bistveno storitev iz
Priloge te uredbe so pri storitvi ravnanja z nevarnimi odpadki:
-       
motnja pri zagotavljanju storitve iz te točke bi lahko povzročila
onesnaženje ali radioaktivno kontaminacijo okolja z neposrednim kratkoročnim
vplivom na zdravje več kot 50.000 fizičnih oseb;
-       
incident lahko povzroči prekinitev zagotavljanja storitve iz te točke za
več kot 24 ur;
-       
motnja pri zagotavljanju storitve iz te točke ima vpliv na območju z več
kot 50.000 prebivalci ali na območju, ki je večje od 100 ha.
IV. KONČNA DOLOČBA
18. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije
Št. 00714-18/2019
Ljubljana, dne 20. junija 2019
EVA 2018-3130-0029
Vlada Republike Slovenije
dr. Miroslav Cerar
podpredsednik

Priloga: Seznam
bistvenih storitev po področjih in podpodročjih, na katerih se izvajajo
bistvene storitve