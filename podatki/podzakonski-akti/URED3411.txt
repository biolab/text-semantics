1. člen
(vsebina uredbe)
Ta uredba določa pristojni organ za posredovanje vsebine in
poročanje podatkov o državnih pomočeh s področja kmetijstva in ribištva ter za
presojo skladnosti državnih pomoči v kmetijstvu in ribištvu, ki jih ni potrebno
priglasiti Evropski komisiji, za izvrševanje Uredbe Sveta (ES) 659/1999 z dne
27. 3. 1999 o določitvi podrobnih pravil za uporabo člena 93 Pogodbe ES (UL L
št. 83 z dne 27. 3. 1999, str. 1–9) in Uredbe Sveta (ES) 994/98 z dne 7. 5.
1998 o uporabi členov 92 in 93 Pogodbe o ustanovitvi Evropske skupnosti za
določene kategorije horizontalne državne pomoči (UL L št. 142 z dne 14. 5.
1998, str. 1–4).
2. člen
(pristojni organ in naloge)
(1) Organ, pristojen za posredovanje vsebine in poročanje
podatkov o državnih pomočeh s področja kmetijstva in ribištva ter za presojo
skladnosti državnih pomoči v kmetijstvu in ribištvu, ki jih ni potrebno
priglasiti Evropski komisiji, je Ministrstvo za kmetijstvo, gozdarstvo in prehrano
(v nadaljnjem besedilu: ministrstvo). 
(2) V skladu z uredbama iz prejšnjega člena ministrstvo: 
-    
obravnava, ocenjuje in posreduje priglasitev državnih pomoči s področja
kmetijstva in ribištva Evropski komisiji, 
-    
obravnava, ocenjuje in daje mnenje za določene kategorije skupinskih
izjem s področja kmetijstva in ribištva, 
-    
pripravi letno poročilo o dodeljenih državnih pomočeh s področja
kmetijstva in ribištva za Evropsko komisijo, 
-    
vodi evidence o dodeljenih državnih pomočeh s področja kmetijstva in
ribištva.
3. člen
(posredovanje podatkov, letno poročilo, evidence)
Minister, pristojen za kmetijstvo in ribištvo, s pravilnikom
določi način in roke posredovanja podatkov za priglasitev, način obravnave
skupinskih izjem, posredovanje podatkov za pripravo letnega poročila ter
vodenje evidence o državnih pomočeh s področja kmetijstva in ribištva, ki jih
dodeljujejo vse institucionalne enote, ki so v skladu s statističnimi predpisi
opredeljene v sektorju država.
4. člen
(priglasitev obstoječih pomoči)
Ministrstvo obvesti Evropsko komisijo o obstoječih ukrepih
državnih pomoči, ki so dodeljene dejavnostim, povezanim s proizvodnjo,
predelavo ali trženjem proizvodov, navedenih v Prilogi I k Pogodbi o
ustanovitvi Evropske skupnosti (Uradni list RS – Mednarodne pogodbe, št. 3/04
in 7/04).
5. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 403-29/2002-4
Ljubljana, dne 1. julija 2004.
EVA 2004-2311-0292
Vlada Republike Slovenije
dr. Slavko Gaber l. r. 
Minister