I. SPLOŠNE DOLOČBE
1. člen
(1) Ta uredba določa v skladu z
Direktivo 2001/80/ES Evropskega parlamenta in Sveta z dne 23. oktobra 2001
o omejevanju emisij nekaterih onesnaževal v zrak iz velikih kurilnih naprav (UL
L št. 309 z dne 27. 11. 2001), zadnjič spremenjeno z Direktivo 2009/31/ES
Evropskega parlamenta in Sveta z dne 23. aprila 2009 o geološkem shranjevanju
ogljikovega dioksida in spremembi Direktive Sveta 85/337/EGS, direktiv
2000/60/ES, 2001/80/ES, 2004/35/ES, 2006/12/ES, 2008/1/ES Evropskega parlamenta
in Sveta ter Uredbe (ES) št. 1013/2006 (UL L št. 140 z dne 5. 6. 2009, str.
114; v nadaljnjem besedilu: direktiva 2009/31/ES), posebne zahteve v zvezi z
emisijo snovi v zrak za velike kurilne naprave in sicer:
-      
mejne vrednosti emisij,
-      
vrste goriv, katerih emisije zaradi zgorevanja v velikih kurilnih
napravah ureja ta uredba,
-      
ukrepe v zvezi z zmanjševanjem emisije v zrak,
-      
prilagoditev starih in obstoječih velikih kurilnih naprav določbam te
uredbe.
(2) Za vprašanja o emisijah snovi v
zrak iz velikih kurilnih naprav, ki niso posebej urejena s to uredbo, se
uporablja predpis, ki ureja emisijo snovi v zrak iz nepremičnih virov
onesnaževanja, za vprašanja obratovalnega monitoringa emisije snovi v zrak pa
predpis, ki ureja prve meritve in obratovalni monitoring emisije snovi v zrak
iz nepremičnih virov onesnaževanja.
2. člen
(1) Določbe te uredbe se uporabljajo
za vse velike kurilne naprave, katerih vhodna toplotna moč je večja ali enaka
50 MW, ne glede na to, ali je uporabljeno gorivo trdno, tekoče ali plinasto,
razen za:
1.    
sežigalnice odpadkov in velike kurilne naprave, v katerih se sosežigajo
odpadki skladno z določbami predpisa, ki ureja emisijo snovi v zrak iz
sežigalnic odpadkov,
2.    
dizelske, bencinske ali plinske motorje,
3.    
velike kurilne naprave, pri katerih se produkti zgorevanja uporabljajo
neposredno v proizvodnem procesu, predvsem, če gre za:
a)    neposredno
segrevanje, sušenje ali druge postopke obdelave predmetov ali materialov, kot
se to izvaja v pečeh za ponovno segrevanje ali v pečeh za toplotno obdelavo,
b)    napravo za
naknadno zgorevanje, kot je to oprema, namenjena čiščenju dimnih plinov z
naknadnim sežigom, ki ne obratuje kot samostojna kurilna naprava,
c)    napravo za
regeneracijo katalizatorjev iz kreking procesov,
d)    napravo za
pretvorbo vodikovega sulfida v žveplo,
e)    reaktor, ki se
uporablja v kemični industriji,
f)     koksarniško
peč,
g)    rekuperator
toplote pri plavžu,
h)    opremo ali
napravo za pogon vozil, ladij in letal,
i)      plinsko
turbino na naftni ploščadi,
j)      plinsko
turbino, za katero je bilo izdano dovoljenje za gradnjo pred 27. novembrom
2002, ali plinsko turbino, za katero je bila vložena zahteva za izdajo
dovoljenja za gradnjo pred 27. novembrom 2002, če je plinska turbina
začela obratovati najkasneje 27. novembra 2003.
(2) Ne glede na določbe prejšnjega
odstavka pa veljajo za plinske turbine iz točke (j) prejšnjega odstavka določbe
o obveščanju in ukrepanju v primeru okvar iz 20. člena te uredbe ter določbe o
meritvah emisij iz 23., 24., 25. in 26. člena te uredbe.
3. člen
Pojmi, ki so uporabljeni v tej uredbi,
imajo naslednji pomen:
1.    
emisija je kakršenkoli izpust snovi iz velike kurilne naprave v zrak;
2.    
dimni plini so odpadni plini iz kurilne naprave, ki so onesnaženi s
snovmi v trdnem, tekočem ali plinastem stanju; njihov volumski pretok je
izražen v kubičnih metrih na uro (m3/h) pri normni temperaturi 273 K
in tlaku 101,3 kPa ter po korekciji za vsebnost vodnih hlapov v Nm3/h
(v nadaljnjem besedilu: pri normnih pogojih);
3.    
mejna vrednost emisij je dovoljena količina snovi v dimnih plinih velike
kurilne naprave, ki se lahko izpušča v zrak v danem časovnem obdobju. Mejna
vrednost se izraža kot masa snovi na prostornino dimnega plina (mg/Nm3),
preračunano glede na računsko vsebnost kisika v dimnem plinu, izraženo v
volumskih odstotkih, ki znaša:
- 
3 vol.% pri tekočih in plinastih gorivih,
- 
6 vol.% pri trdnih gorivih in
- 
15 vol.% pri plinskih turbinah;
4.    
stopnja razžveplanja εs je
razmerje med količino žvepla, vsebovano v produktih razžveplanja ter trdnih
ostankih, ki ni emitirana v zrak v določenem časovnem obdobju, in celotno
količino žvepla, dovedeno z gorivom, ki je uporabljeno v istem časovnem
obdobju. Stopnja razžveplanja se izraža v odstotkih in se izračuna na način:
5.    
goriva so vse v kurilno napravo dovedene gorljive snovi, razen odpadkov,
za katere veljajo določbe predpisov, ki urejajo emisijo snovi v zrak iz
sežigalnic odpadkov;
6.    
velika kurilna naprava je vsaka tehnična naprava, v kateri zgoreva gorivo
z namenom, da se nastala toplota uporabi;
7.    
velika kurilna naprava s kombinirano kurjavo je tista, v kateri lahko
izmenično zgorevata dve ali več vrst goriv;
8.    
velika kurilna naprava z mešano kurjavo je tista, v kateri hkrati
zgoreva dve ali več vrst goriv;
9.    
nova velika kurilna naprava je velika kurilna naprava, za katero je bilo
izdano dovoljenje za gradnjo po 1. juliju 1987, ali, če dovoljenje za
gradnjo ni bilo izdano, kurilna naprava, ki je začela obratovati po
1. juliju 1987;
10.  obstoječa
velika kurilna naprava je velika kurilna naprava, za katero je bilo izdano
dovoljenje za gradnjo pred 1. julijem 1987, ali, če dovoljenje za gradnjo
ni bilo izdano, velika kurilna naprava, ki je začela obratovati pred
1. julijem 1987;
11.  biomasa
so proizvodi, ki vsebujejo v celoti ali delno snovi rastlinskega izvora iz
kmetijstva ali gozdarstva in se lahko uporabljajo kot gorivo zaradi
izkoriščanja njihove energetske vrednosti, in naslednji odpadki, ki se
uporabljajo kot gorivo:
a)    rastlinski
odpadki iz kmetijstva in gozdarstva;
b)    rastlinski
odpadki, ki nastajajo v industrijskih obratih za proizvodnjo hrane, če se
pridobljena toplota uporablja;
c)    vlaknati
rastlinski odpadki iz proizvodnje primarne papirne kaše in iz proizvodnje
papirja iz papirne kaše, če gre za sosežig na kraju proizvodnje in se s
sosežiganjem pridobljena toplota uporablja;
d)    odpadna pluta;
e)    odpadki iz lesa,
razen tistih, ki lahko zaradi obdelave lesa z zaščitnimi sredstvi in premazi
vsebujejo halogenirane organske spojine ali težke kovine in so predvsem odpadki
pri graditvi ali rušenju objektov;
12.  plinske
turbine so pogonski rotacijski stroji, ki pretvarjajo toplotno energijo v
mehansko delo in imajo enega ali več vrtečih se kompresorjev, gorilnik za
izgorevanje goriva in eno ali več turbin;
13.  zemeljski
plin je naravni plin v obliki metana, ki ne vsebuje več kot 20 volumskih
odstotkov nečistoč in drugih sestavin.
4. člen
(1) Upravljavec mora zagotoviti, da se
dimni plini izpuščajo v okolje samo skozi odvodnik dimnih plinov velike kurilne
naprave.
(2) Pri načrtovanju gradnje ali
rekonstrukcije velikih kurilnih naprav mora upravljavec zagotoviti, da se pri
izračunu višine odvodnika dimnih plinov upošteva vse možne vplive na okolje in
zdravje ljudi v neposredni okolici velike kurilne naprave.
(3) V primeru namestitve dveh ali več
kurilnih naprav, katerih skupna vhodna toplotna moč presega 50 MW, se te
štejejo kot ena velika kurilna naprava, če ministrstvo, pristojno za okolje (v
nadaljnjem besedilu: ministrstvo), v postopku presoje vplivov na okolje ali
izdaje okoljevarstvenega dovoljenja ugotovi, da je tehnično izvedljivo
izpuščati njihove dimne pline skozi skupni odvodnik dimnih plinov, in če to ne
povzroči več kot 100-odstotne podražitve gradnje v primerjavi s stroški gradnje
posamičnih odvodnikov dimnih plinov.
4.a člen
(1) Upravljavec velike kurilne naprave z
nazivno električno močjo 300 MW ali več, ki načrtuje gradnjo naprav za
zajemanje in stiskanje ogljikovega dioksida, mora izdelati oceno, s katero
ugotovi, ali so izpolnjeni naslednji pogoji:
-      
da je na voljo območje, primerno za shranjevanje ogljikovega dioksida,
za katero je bilo izdano dovoljenje za shranjevanje ogljikovega dioksida v
skladu z direktivo 2009/31/ES,
-      
da so transportne zmogljivosti za transport ogljikovega dioksida do
območja shranjevanja iz prejšnje alineje tehnično in ekonomsko izvedljive,
-      
da je vgradnja za zajemanje in stiskanje ogljikovega dioksida iz njegove
naprave tehnično in ekonomsko izvedljiva.
(2) Oseba iz prejšnjega odstavka, ki
načrtuje gradnjo velike kurilne naprave z nazivno električno močjo 300 MW ali
več, ne pa tudi gradnje naprav za zajemanje in stiskanje ogljikovega dioksida,
mora izdelati oceno o možnosti njihove poznejše vgradnje, s katero ugotovi, ali
so izpolnjeni pogoji iz prejšnjega odstavka.
(3) Ocena iz prvega ali drugega odstavka
tega člena je sestavni del vloge za pridobitev okoljevarstvenega soglasja v
skladu s predpisi o presoji vplivov na okolje.
(4) Če ministrstvo v postopku presoje
vplivov na okolje za poseg iz drugega odstavka tega člena ugotovi, da so
izpolnjeni pogoji iz prvega odstavka tega člena ter pogoji glede varstva okolja
in zdravja ljudi v skladu s prepisi, ki urejajo varstvo okolja, v
okoljevarstvenem soglasju določi tudi obveznost upravljavca, da na območju
naprave zagotovi primeren prostor za poznejšo vgradnjo naprav za zajemanje in stiskanje
ogljikovega dioksida.
(5) Določbe tega člena se uporabljajo tudi
za večjo spremembo pri obratovanju naprave, s katero se dosega prag iz prvega
odstavka tega člena.
II. MEJNE VREDNOSTI EMISIJ ZA NOVO VELIKO KURILNO NAPRAVO,
ZGRAJENO PRED 27. NOVEMBROM 2002
5. člen
(1) Za novo veliko kurilno napravo, ki
je pridobila gradbeno dovoljenje pred 27. novembrom 2002, ali za novo
kurilno napravo, za katero je bila vložena zahteva za pridobitev dovoljenja za
gradnjo pred 27. novembrom 2002 in ki je začela obratovati najkasneje
27. novembra 2003, so mejne vrednosti emisij za žveplove okside, dušikove
okside, ogljikov monoksid in prah določene v tabelah in grafih z
oznako »A« iz prilog 1, 2, 3, 4, 5 in priloge 6, ki so sestavni del te uredbe.
(2) Ministrstvo pristojno za okolje (v
nadaljnjem besedilu: ministrstvo), lahko na podlagi vloge upravljavca dovoli za
novo veliko kurilno napravo iz prejšnjega odstavka, da se namesto mejne
vrednosti emisij za žveplove okside iz grafa A v prilogi 1 te uredbe uporablja
mejna vrednost za stopnjo razžveplanja iz tabele A.1 v prilogi 1 te uredbe, če
na podlagi posebne študije, priložene k vlogi upravljavca, ugotovi, da mejne
vrednosti emisij za žveplove okside iz tabele A v prilogi 1 te uredbe zaradi
lastnosti goriva ni možno dosegati z ekonomsko upravičenimi postopki čiščenja.
6. člen
(1) Ne glede na določbe prejšnjega
člena je za novo veliko kurilno napravo iz prvega odstavka prejšnjega člena
mejna vrednost emisije za žveplove okside enaka 800 mg/Nm3, če ima
vhodno toplotno moč večjo ali enako 400 MW in ne obratuje več kot 2000 ur na
leto do 31. decembra 2015 in ne več kot 1500 ur na leto od
1. januarja 2016 dalje.
(2) Letno število ur obratovanja iz
prejšnjega odstavka se izračuna kot letno povprečje ur iz podatkov o
obratovanju nove velike kurilne naprave v obdobju petih let.
7. člen
(1) Ne glede na mejne vrednosti
emisije za dušikove okside v tabeli z oznako »A« iz priloge 4 te uredbe veljajo
za novo veliko kurilno napravo iz prvega odstavka 5. člena te uredbe na trdno
gorivo z vhodno toplotno močjo večjo kot 500 MW naslednje mejne vrednosti
emisije za dušikove okside:
1.   a)  500
mg/Nm3 do 31. decembra 2015 ali
b)  600
mg/Nm3 do 31. decembra 2015, če od 1. januarja 2008 dalje
ne obratuje več kot 2000 ur na leto;
2.   450
mg/Nm3 od 1. januarja 2016 dalje, če od tega dne dalje ne
obratuje več kot 1500 ur na leto.
(2) Ne glede na mejne vrednosti
emisije za dušikove okside v tabeli z oznako »A« iz priloge 4 te uredbe velja
do 1. januarja 2018 za novo veliko kurilno napravo iz prvega odstavka 5.
člena te uredbe na trdno gorivo, ki je obratovala v letu 2000 neprekinjeno in
nadaljuje z obratovanjem, mejna vrednost emisije za dušikove okside 1200 mg/Nm3,
če je vsebnost hlapnih spojin v trdnem gorivu manjša kot 10%.
(3) Za povprečno število ur
obratovanja na leto v tem členu velja letno povprečje za obdobje petih let
obratovanja nove velike kurilne naprave iz prvega odstavka 5. člena te uredbe.
8. člen
Ne glede na mejne vrednosti emisije za prah
v tabeli z oznako »A« iz priloge 5 te uredbe velja za novo veliko kurilno
napravo iz prvega odstavka 5. člena te uredbe z vhodno toplotno močjo manjšo
kot 500 MW mejna vrednost emisije za prah 100 mg/Nm3 ob
upoštevanju 3% računske vsebnosti kisika, če se uporablja tekoče gorivo z
deležem pepela pri zgorevanju večjim kot 0,06%.
III. MEJNE VREDNOSTI EMISIJ ZA NOVO VELIKO KURILNO NAPRAVO,
ZGRAJENO PO 27. NOVEMBRU 2002
9. člen
(1) Za novo veliko kurilno napravo, ki
je pridobila gradbeno dovoljenje po 27. novembru 2002, ali za novo kurilno
napravo, za katero je bila vložena zahteva za pridobitev dovoljenja za gradnjo
pred 27. novembrom 2002 in ki ni začela obratovati najkasneje
27. novembra 2003, so mejne vrednosti emisij za žveplove okside, dušikove
okside, ogljikov monoksid in prah, določene v tabelah B iz prilog 1, 2, 3, 4, 5 in priloge 6 ter v tabeli B1 iz priloge 4 te uredbe.
(2) Ministrstvo lahko na podlagi vloge
upravljavca za novo veliko kurilno napravo iz prejšnjega odstavka dovoli, da se
namesto mejne vrednosti emisij za žveplove okside iz tabele B v prilogi 1 te
uredbe uporablja največja dovoljena vrednost emisije 300 mg/Nm3 ali
mejna vrednost za stopnjo razžveplanja iz tabele B.1 v prilogi 1 te uredbe, če
na podlagi posebne študije, ki jo upravljavec priloži k vlogi, ugotovi, da
mejne vrednosti emisij za žveplove okside iz tabele B v prilogi 1 te uredbe
zaradi lastnosti goriva ni možno dosegati z ekonomsko upravičenimi postopki
čiščenja.
(3) Pri gradnji nove velike kurilne
naprave iz prvega odstavka tega člena mora upravljavec zagotoviti, da se
načrtuje in izvede gradnjo z uporabo soproizvodnje toplotne in električne
energije, če se s študijo, izdelano v postopku presoje vplivov na okolje,
izkaže, da je to ekonomsko in tehnično izvedljivo, pri čemer je treba
upoštevati možnost prodaje in tehnično izvedljivost distribucije toplote.
10. člen
(1) Mejne vrednosti emisij iz prvega
odstavka prejšnjega člena ne veljajo za plinsko turbino, ki obratuje manj kot
500 ur na leto in se uporablja kot rezervna plinska turbina.
(2) Upravljavec rezervne plinske
turbine mora vsako leto predložiti ministrstvu poročilo o času obratovanja
plinske turbine in o emisijah snovi v zrak, v skladu s predpisom, ki ureja prve
meritve in obratovalni monitoring emisije snovi v zrak iz nepremičnih virov
onesnaževanja.
11. člen
Ne glede na mejne vrednosti emisije za
dušikove okside v tabeli z oznako »B1« iz priloge 4 te uredbe veljajo za
plinsko turbino, ki je nova velika kurilna naprava iz prvega odstavka 9. člena
te uredbe, in uporablja zemeljski plin, naslednje mejne vrednosti emisije za
dušikove okside ob upoštevanju 15% računske vsebnosti kisika v dimnih plinih:
1.    
75 mg/Nm3 za:
-  
plinsko turbino za soproizvodnjo toplotne in električne energije s
skupnim izkoristkom večjim kot 75%,
-  
plinsko turbino v kombiniranem ciklu s povprečnim letnim izkoristkom pri
proizvodnji električne energije večjim kot 55%,
-  
plinske turbine za mehanske pogone ne glede na izkoristek;
2.    
vrednost, izražena v mg/Nm3 in izračunana po enačbi: 
za eno-ciklične naprave z
izkoristkom večjim od 35%, ki niso zajete v prejšnji točki, pri čemer je η izkoristek
plinske turbine.
IV. MEJNE VREDNOSTI EMISIJ ZA OBSTOJEČO VELIKO KURILNO
NAPRAVO
12. člen
Za obstoječo veliko kurilno napravo veljajo
za mejne vrednosti emisij za žveplove okside, dušikove okside, ogljikov monoksid
in prah mejne vrednosti, ki so za novo kurilno napravo določene v 5., 6., 7. in 8. členu te uredbe.
13. člen
(1) Ne glede na določbe prejšnjega
člena velja za obstoječo veliko kurilno napravo z vhodno toplotno močjo večjo
ali enako 500 MW mejna vrednost emisije za prah 100 mg/Nm3 ob
upoštevanju 6% računske vsebnosti kisika v dimnih plinih, če se uporablja trdna
goriva z naslednjimi lastnostmi:
-      
kurilnost manjša od 5800 kJ/kg, izražena kot spodnja kurilna vrednost,
-      
delež vlage večji od 45% (m/m),
-      
skupni delež pepela in vlage večji od 60% (m/m),
-      
delež kalcijevega oksida večji od 10% (m/m).
(2) Ministrstvo na podlagi vloge
upravljavca dovoli, da se za obstoječo veliko kurilno napravo uporablja mejna
vrednost za prah iz prejšnjega odstavka, če je k vlogi priložena analiza
lastnosti trdnega goriva, iz katere sledi, da so izpolnjene zahteve iz
prejšnjega odstavka.
14. člen
Za obstoječo veliko kurilno napravo se
mejne vrednosti emisij v zrak iz 12. člena te uredbe ne uporabljajo, če je
upravljavec:
-      
najkasneje do 30. junija 2004 v pisni izjavi obvestil ministrstvo,
da bo velika kurilna naprava prenehala obratovati s 1. januarjem 2016, med
1. januarjem 2008 in 31. decembrom 2015 pa skupno ne bo obratovala
več kot 20 000 ur in
-      
zagotovil, da bo vsako leto obratovanja obstoječe kurilne naprave
predložil ministrstvu poročilo o času obratovanja in emisijah v zrak v skladu s
predpisi, ki urejajo prve meritve in obratovalni monitoring emisij v zrak iz
nepremičnih virov onesnaževanja.
V. MEJNE VREDNOSTI EMISIJ ZA REKONSTRUIRANO VELIKO KURILNO
NAPRAVO
15. člen
(1) V primeru rekonstrukcije velike
kurilne naprave, pri kateri se poveča vhodna toplotna moč za več kot 50 MW,
veljajo za novi del naprave mejne vrednosti emisij za žveplove okside, dušikove
okside, ogljikov monoksid in prah, ki veljajo za nove velike kurilne
naprave iz prvega odstavka 9. člena te uredbe, pri čemer se upošteva vhodna
toplotna moč celotne rekonstruirane velike kurilne naprave.
(2) Določbe prejšnjega odstavka ne
veljajo za rekonstruirano veliko kurilno napravo z mešano kurjavo, če se kot
gorivo uporablja ostanke destilacij in pretvorb surove nafte, same ali zmešane
z drugimi gorivi, proizvedena toplota pa se uporablja za lastne potrebe
rafinerije.
(3) Če zaradi obratovanja
rekonstruirane nove velike kurilne naprave iz prvega odstavka 5. člena te
uredbe nastane v okolici naprave čezmerna onesnaženost zunanjega zraka, veljajo
za rekonstruirano veliko kurilno napravo enake mejne vrednosti kot za novo
veliko kurilno napravo iz prvega odstavka 9. člena.
(4) Pri rekonstrukciji velike kurilne
naprave iz prvega odstavka tega člena mora upravljavec zagotoviti, da se
načrtuje in izvede rekonstrukcijo z uporabo soproizvodnje toplotne in
električne energije, če se s študijo, izdelano v postopku presoje vplivov na
okolje, izkaže, da je to ekonomsko in tehnično izvedljivo, pri čemer je treba
upoštevati možnost prodaje in tehnično izvedljivost distribucije toplote.
VI. MEJNE VREDNOSTI EMISIJ ZA VELIKO KURILNO NAPRAVO Z MEŠANO
IN KOMBINIRANO KURJAVO
16. člen
Za veliko kurilno napravo z mešano kurjavo
se izračuna mejna vrednost emisij na naslednji način:
a)  iz prilog 1, 2, 3, 4, 5 in 6 te uredbe se odberejo mejne vrednosti emisij, ki veljajo za posamezno vrsto goriva glede na
nazivno vhodno toplotno moč naprave;
b)  za vsako gorivo posebej se
izračuna utežena mejna vrednost emisij kot zmnožek mejne vrednosti emisij iz
prejšnje točke in deleža vhodne toplotne energije, ki jo pri zgorevanju
prispeva posamezno gorivo;
c)  mejna vrednost emisije
velike kurilne naprave je enaka vsoti uteženih mejnih vrednosti emisij iz
prejšnje točke.
17. člen
(1) Za veliko kurilno napravo z mešano
kurjavo, v kateri se samostojno ali z drugimi gorivi uporabljajo kot gorivo
ostanki destilacij in pretvorb surove nafte, pridobljena energija pa se rabi za
lastne potrebe rafinerije, veljajo mejne vrednosti goriva, za katerega so
predpisane največje mejne vrednosti (v nadaljnjem besedilu: glavno gorivo), če
je toplotni prispevek tega goriva enak ali večji od 50%.
(2) Če je toplotni prispevek glavnega
goriva manjši kot 50%, se izračuna mejna vrednost emisij za veliko kurilno
napravo iz prejšnjega člena na naslednji način:
a)  iz prilog 1, 2, 3, 4, 5 in 6 te uredbe se odberejo mejne vrednosti emisij, ki veljajo za posamezno vrsto goriva posebej
glede na nazivno vhodno toplotno moč naprave;
b)  izračuna se mejna vrednost
emisije za glavno gorivo tako, da se iz prilog te uredbe odbrana mejna vrednost
za glavno gorivo pomnoži s faktorjem 2 in od tega zmnožka odšteje mejna vrednost za gorivo, za katerega je predpisana najnižja mejna vrednost. Če imata dve
ali več goriv enaki mejni vrednosti emisij, se za glavno gorivo vzame gorivo z
večjim deležem vhodne toplotne energije;
c)  izračuna se utežena mejna
vrednost emisij za glavno gorivo tako, da se izračunana mejna vrednost emisije
za glavno gorivo iz prejšnje točke pomnoži z deležem vhodne toplotne energije,
ki ga to gorivo prispeva v kurišče,
d)  izračunajo se utežene mejne
vrednosti emisij za druga goriva, tako da se mejne vrednosti emisije za
posamezna goriva iz točke (a) tega odstavka pomnožijo z deleži vhodne toplotne
energije, ki jih ta goriva prispevajo v kurišče;
e)  mejna vrednost emisij velike
kurilne naprave je enaka vsoti uteženih mejnih vrednosti emisij iz točk c) in
d) tega odstavka.
18. člen
Ne glede na določbe prejšnjega člena lahko
ministrstvo v postopku presoje vplivov na okolje za novo veliko kurilno napravo
iz prvega odstavka 9. člena te uredbe, ali na podlagi vloge upravljavca
obstoječih ali novih velikih kurilnih naprav iz prvega odstavka 5. člena te
uredbe v rafineriji, dovoli, da je srednja mejna vrednost emisij za žveplove
okside vseh velikih kurilnih naprav znotraj ene rafinerije pri poljubnem načinu
kombiniranja goriv enaka:
1.    
1000 mg/Nm3, če gre za srednjo vrednost mejnih vrednosti
emisij iz vseh obstoječih in novih velikih kurilnih naprav iz prvega odstavka
5. člena te uredbe, in
2.    
600 mg/Nm3, če gre za srednjo vrednost mejnih vrednosti
emisij iz vseh novih velikih kurilnih naprav iz prvega odstavka 9. člena te
uredbe razen plinskih turbin, če se s tem ne poveča skupna emisija žveplovih
oksidov iz obstoječih kurilnih naprav znotraj rafinerije.
19. člen
Za veliko kurilno napravo s kombinirano
kurjavo veljajo mejne vrednosti emisij za tisto gorivo, ki trenutno zgoreva v
veliki kurilni napravi.
VII. UKREPANJE V IZJEMNIH PRIMERIH
20. člen
(1) Velike kurilne naprave, ki imajo
vgrajene naprave za čiščenje dimnih plinov, lahko obratujejo brez teh naprav v
primeru okvare, motnje ali izpada največ 120 ur na leto, od tega največ 24 ur
nepretrgoma v posameznih primerih.
(2) Če upravljavec ne more vzpostaviti
normalnih razmer v 24 urah, mora zmanjšati ali ustaviti obratovanje velike
kurilne naprave ali uporabiti drugo gorivo, če s tem prepreči preseganje
predpisanih mejnih vrednosti emisij.
(3) Upravljavec mora vsako okvaro,
motnjo ali izpad naprave za čiščenje dimnih plinov ter vsako preseganje
predpisanih mejnih vrednosti nemudoma, najkasneje pa v 48 urah, prijaviti
ministrstvu in inšpektorju, pristojnemu za varstvo okolja.
(4) Ministrstvo lahko v izjemnih
primerih dovoli tudi preseganje časovnih omejitev za čas obratovanja brez
čistilne naprave iz prvega odstavka tega člena, če:
a)  je ogrožena neprekinjena
oskrba z energijo ali
b)  bi druga kurilna naprava, s
katero bi za omejen čas nadomestili izpad velike kurilne naprave z okvaro,
povzročala večjo obremenitev okolja zaradi emisij v zrak.
21. člen
Ministrstvo lahko dovoli upravljavcu,
katerega velika kurilna naprava uporablja gorivo z nizko vsebnostjo žvepla,
začasno preseganje mejnih vrednosti emisij žveplovih oksidov za največ šest
mesecev, če k vlogi priloži dokazila, da na trgu ni možno nabaviti goriva z
nizko vsebnostjo žvepla.
22. člen
(1) Ministrstvo lahko dovoli
upravljavcu, katerega velika kurilna naprava nima vgrajene naprave za čiščenje
dimnih plinov in ki običajno uporablja za gorivo samo plin, preseganje mejnih
vrednosti emisij za žveplove okside, dušikove okside, ogljikov monoksid in prah
za največ deset dni, če k vlogi priloži dokazila, da na trgu ni možno nabaviti
plina.
(2) Dovoljeni čas preseganja mejnih
vrednosti emisij iz prejšnjega odstavka je lahko tudi daljši, če je ogrožena
neprekinjena oskrba z energijo.
VIII. MERITVE EMISIJE
23. člen
(1) Za snovi iz prilog od 1 do 6 te
uredbe so obvezne trajne meritve koncentracij v dimnih plinih.
(2) Ne glede na prejšnji odstavek
lahko ministrstvo na podlagi vloge upravljavca velike kurilne naprave dovoli
opustitev trajnih meritev koncentracije ene ali več snovi v dimnih plinih, in
sicer:
-      
pri kotlih in plinskih turbinah na zemeljski plin za emisije žveplovih
oksidov in prahu;
-      
pri plinskih turbinah ali kotlih, ki kurijo olje z znano vsebnostjo
žvepla in nimajo vgrajene razžveplevalne naprave;
-      
pri kotlih na biomaso za emisije žveplovih oksidov, če
upravljavec dokaže, da emisije žveplovih oksidov pod nobenimi pogoji
obratovanja ne presegajo zahtevanih mejnih vrednosti;
(3) V primerih iz prejšnjega odstavka
se morajo namesto trajnih meritev najmanj vsakih 6 mesecev izvajati občasne
meritve.
(4) Upravljavec velike kurilne naprave
mora hraniti dokazila o vsebnosti žvepla v gorivu najmanj 5 let.
24. člen
Za novo veliko kurilno napravo, za katero
se mora skladno z določbami iz drugega odstavka 5. člena in drugega odstavka 9.
člena zagotavljati predpisane stopnje razžveplanja skladno s tabelama A.1 in
B.1 iz priloge 1 te uredbe, mora upravljavec zagotoviti merjenje emisij
žveplovih oksidov. Poleg tega mora zagotavljati redno merjenje vsebnosti žvepla
v gorivu, ki je dovedeno v kurilno napravo, in dokazovati doseganje predpisane
stopnje razžveplanja na podlagi trajnih meritev.
25. člen
(1) Vrednost 95% področja zaupanja
posamezne meritve ne sme presegati naslednjih odstotkov mejne vrednosti
emisije:
-      
žveplovi oksidi 20%,
-      
dušikovi oksidi 20%,
-      
prah 30%,
-      
ogljikov monoksid 10%.
(2) Polurne in dnevne povprečne
vrednosti za validacijo se določijo iz veljavnih povprečnih polurnih vrednosti
tako, da se od njih odšteje področje zaupanja iz prejšnjega odstavka.
(3) Če je v enem dnevu več kot šest
izmerjenih polurnih povprečnih vrednosti neveljavnih zaradi motenj v delovanju
sistema za izvajanje emisijskega monitoringa ali zaradi njegovega vzdrževanja,
je meritev dnevne povprečne vrednosti za ta dan neveljavna.
(4) Če so meritve dnevnih povprečnih
vrednosti zaradi razlogov iz prejšnjega odstavka neveljavne več kot desetkrat v
letu, lahko ministrstvo zahteva, da upravljavec naprave izvede ustrezne ukrepe
za izboljšanje zanesljivosti sistema za izvajanje emisijskega monitoringa.
(5) Če se emisijski monitoring izvaja
na podlagi trajnih meritev, se rezultati meritev med zagonom in zaustavitvijo
velike kurilne naprave ter med okvaro, motnjo ali izpadom čistilne naprave ne
upoštevajo pri njihovem vrednotenju.
(6) Če se emisijski monitoring izvaja
na podlagi občasnih meritev, velika kurilna naprava čezmerno obremenjuje
okolje, če ena od vrednosti občasnih meritev presega mejno vrednost emisij.
26. člen
Upravljavec mora v letnem poročilu o
obratovalnem monitoringu, izdelanim v skladu s predpisom, ki ureja prve meritve
in obratovalni monitoring emisije snovi v zrak iz nepremičnih virov onesnaževanja,
predložiti tudi podatke o:
1.    
skupnih letnih količinah emisij žveplovih oksidov, dušikovih oksidov,
ogljikovega monoksida in prahu izračunanih iz podatkov meritev koncentracij in
volumskega pretoka dimnih plinov. Če se izvajajo občasne meritve, se ocenijo
skupne letne količine emisij na osnovi rezultatov občasnih meritev, ustrezno
preračunanih na celoletno obratovalno obdobje,
2.    
skupni letni količini vhodne toplotne energije po uporabljenih gorivih
(biomasa, druga trdna goriva, tekoča goriva, zemeljski plin in druga plinasta
goriva), izračunanih na podlagi njihovih neto kaloričnih vrednosti.
IX. OKOLJEVARSTVENO DOVOLJENJE
27. člen
Upravljavec velike kurilne naprave mora
pridobiti okoljevarstveno dovoljenje v skladu s predpisom, ki ureja vrste
dejavnosti in naprav, ki lahko povzročajo onesnaževanje okolja večjega obsega.
X. PROGRAM ZMANJŠEVANJA CELOTNIH LETNIH EMISIJ IZ VELIKIH
KURILNIH NAPRAV
28. člen
(1) Ukrepi programa postopnega
zmanjševanja celotnih letnih emisij iz velikih kurilnih naprav so podrobneje
določeni v operativnem programu varstva okolja (v nadaljnjem besedilu: program
zmanjševanja emisij iz velikih kurilnih naprav).
(2) Za ocenjevanje učinkov ukrepov iz
programa zmanjševanja emisij iz velikih kurilnih naprav se ugotavlja celotna
letna emisija zaradi obratovanja velikih kurilnih naprav na podlagi meritev
emisij, določenih s to uredbo.
XI. POSREDOVANJE POROČIL KOMISIJI EU
29. člen
Ministrstvo mora Komisiji EU letno poročati
o uporabi določb 6., 7., 14., 21. in 22. člena ter določb drugega odstavka 5. in 9. člena te uredbe.
XII. NADZORSTVO
30. člen
Nadzorstvo nad izvajanjem te uredbe
opravljajo inšpektorji, pristojni za varstvo okolja.
XIII. KAZENSKE DOLOČBE
31. člen
(1) Z globo od 100.000 do 10.000.000
tolarjev se kaznuje za prekršek pravna oseba ali samostojni podjetnik
posameznik, ki stori prekršek pri samostojnem opravljanju dejavnosti, če kot
upravljavec naprave ne ravna v skladu z določbami te uredbe, in sicer:
-      
ne prijavi okvare, motnje ali izpada naprave za čiščenje dimnih plinov
ali druge okvare, ki je povzročila preseganje mejnih vrednosti, v skladu s
tretjim odstavkom 20. člena,
-      
ne upošteva časovnih omejitev obratovanja brez čistilnih naprav v skladu
s prvim odstavkom 20. člena in ne prepreči čezmernega obremenjevanja v skladu z
drugim odstavkom 20. člena,
-      
ne poroča ministrstvu o letni časovni dinamiki obratovanja naprave v
skladu z 10. in 14. členom,
-      
ne izvaja meritev emisij v skladu s 23. do 25. členom,
-      
v rokih iz 26. člena te uredbe ne predloži ministrstvu poročila o
skupnih letnih količinah emisij žveplovih oksidov, dušikovih oksidov,
ogljikovega monoksida in prahu, o dnevnih količinah emisije za posamezno snov
in o skupni letni količini vhodne toplotne energije.
(2) Z globo od 10.000 do 500.000
tolarjev se za prekršek iz prvega odstavka kaznuje tudi odgovorna oseba pravne
osebe ali odgovorna oseba samostojnega podjetnika posameznika.

Priloga 1: Mejne vrednosti emisij za SO2
pri uporabi trdnega goriva
Priloga 2: Mejne vrednosti emisij za SO2
pri uporabi tekočega goriva
Priloga 3: Mejne vrednosti emisij za SO2
pri uporabi plinastega goriva
Priloga 4: Mejne vrednosti emisij za NOx9
(izražen kot NO2)
Priloga 5: Mejne vrednosti emisij za prah
Priloga 6: Mejne vrednosti emisij za ogljikov monoksid
(CO)

Uredba o mejnih vrednostih emisije snovi v
zrak iz velikih kurilnih naprav (Uradni list RS, št. 73/05)
vsebuje naslednje prehodne in končne določbe:
»XIV. PREHODNE IN KONČNE DOLOČBE
32. člen
(1) Upravljavec velike kurilne
naprave, za katero je bilo izdano gradbeno dovoljenje pred uveljavitvijo te
uredbe, ali velike kurilne naprave, ki je obratovala na dan uveljavitve te
uredbe, razen velike kurilne naprave iz 14. člena te uredbe, mora prilagoditi
emisije žveplovih oksidov, dušikovih oksidov, ogljikovega monoksida in prahu
skladno z določbami te uredbe najkasneje do 31. oktobra 2007.
(2) Upravljavec velike kurilne
naprave, za katero je bilo izdano gradbeno dovoljenje pred uveljavitvijo te
uredbe, ali velike kurilne naprave, ki je obratovala na dan uveljavitve te
uredbe, mora pridobiti okoljevarstveno dovoljenje najkasneje do
31. oktobra 2007.
33. člen
Z dnem uveljavitve te uredbe prenehajo
veljati določbe Uredbe o emisiji snovi v zrak iz velikih kurilnih naprav
(Uradni list RS, št. 46/02, 84/02 in 41/04 – ZVO-1).
34. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o dopolnitvi Uredbe o mejnih vrednostih
emisije snovi v zrak iz velikih kurilnih naprav (Uradni list RS, št. 92/07) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi in dopolnitvi Uredbe o
mejnih vrednostih emisije snovi v zrak iz velikih kurilnih naprav (Uradni list
RS, št. 68/12) vsebuje naslednjo prehodno in
končno določbo:
»Prehodna in končna določba
3. člen
(1) Upravljavec, ki je za kurilno napravo
iz prvega odstavka novega 4.a člena uredbe pridobil dokončno gradbeno
dovoljenje ali je vložil vlogo za izdajo gradbenega dovoljenja v obdobju od 25.
junija 2009 do uveljavitve te uredbe, mora ministrstvu predložiti oceno iz
drugega odstavka novega 4.a člena uredbe v šestih mesecih od uveljavitve te
uredbe. 
(2) Če ministrstvo ugotovi, da so
izpolnjeni pogoji iz prvega odstavka novega 4.a člena uredbe ter pogoji glede
varstva okolja in zdravja ljudi v skladu s prepisi, ki urejajo varstvo okolja,
izda upravljavcu iz prejšnjega odstavka odločbo, v kateri določi obveznost
upravljavca, da na območju naprave zagotovi primeren prostor za poznejšo
vgradnjo naprav za zajemanje in stiskanje ogljikovega dioksida.
4. člen
Ta uredba začne veljati naslednji dan po
objavi v Uradnem listu Republike Slovenije.«.