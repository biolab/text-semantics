1. člen
S tem pravilnikom se sprejme
gozdnogospodarski načrt gozdnogospodarske enote Gornji Grad (2004–2013), št.
10-07/04 z dne 8. julija 2004, ki ga je za obdobje od 1. januarja
2004 do 31. decembra 2013 izdelal Zavod za gozdove Slovenije,
Območna enota Nazarje.
2. člen
Gozdnogospodarska enota Gornji Grad, ki
meri 11.075 ha, je v Gozdnogospodarskem območju Nazarje, v občinah Gornji Grad,
Nazarje, Ljubno in Mozirje, oziroma v katastrskih občinah Lenart pri Gornjem
Gradu, Florjan pri Gornjem Gradu, Radmirje, Homec, Šmartno ob Dreti, Bočna,
Gornji Grad, Šmiklavž in Tirosek.
3. člen
V gozdnogospodarski enoti Gornji Grad je z
dnem 1. januarjem 2004 ugotovljeno naslednje stanje gozdov:
A)  površina: 8.332,76 ha, od katere je:
-       
7.883,71 ha večnamenskih gozdov, 142,37 ha gozdov s posebnim namenom, v katerih gozdnogospodarski ukrepi niso dovoljeni, in 306,68 ha varovalnih gozdov;
-       
2.425,66 ha državnih gozdov in 5.907,1 ha zasebnih gozdov v lasti fizičnih oseb;
B)  lesna zaloga: 366,7 m3/ha,
od tega 271,2 m3/ha iglavcev in 95,5 m3/ha listavcev;
C) tekoči letni prirastek:8,85 m3/ha,
od tega 6,25 m3/ha iglavcev in 2,6 m3/ha listavcev.
4. člen
(1) V gozdnogospodarskem načrtu
gozdnogospodarske enote Gornji Grad (2004–2013) je ob upoštevanju usmeritev iz
gozdnogospodarskega načrta Gozdnogospodarskega območja Nazarje, izdelanega za
obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Gornji Grad določeno, da so najbolj poudarjene funkcije gozdov, ki določajo
način gospodarjenja z gozdom,
-      
proizvodne funkcije na površini 2.855,32 ha,
-      
ekološke funkcije na površini 1.747,98 ha ter
-      
socialne funkcije na površini 158,81 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Gornji Grad (2004–2013) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
Na podlagi ciljev in usmeritev iz drugega
odstavka prejšnjega člena so v gozdnogospodarski enoti Gornji Grad za obdobje
od 1. januarja 2004 do 31. decembra 2013 določeni naslednji ukrepi:
-      
najvišji možni posek v višini 587.285 m3, od tega 479.281 m3
iglavcev in 108.004 m3 listavcev,
-      
gojitvena dela, potrebna za ohranitev in razvoj gozdov,  na površini 1.077,44
ha,
-      
nega drogovnjaka na površini 232,61 ha,
-      
nega prebiralnega gozda na površini 9,56 ha,
-      
varstvena dela, potrebna za zaščito pred divjadjo, in sicer zaščita s
premazom na površini 127,30 ha, zaščita sadik gozdnega drevja s 49.850 tulci,
ter zaščita z 1.610 m ograje.
V gozdnogospodarskem načrtu
gozdnogospodarske enote Gornji Grad (2004 – 2013) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.

Pravilnik o gozdnogospodarskem načrtu
gozdnogospodarske enote Gornji Grad (2004–2013) (Uradni list RS, št. 38/05)
vsebuje naslednji prehodni in končno določbo:
»6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Gornji Grad v
obdobju od uveljavitve tega pravilnika do 31. decembra 2013 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Gornji Grad (2004–2013).
7. člen
Po en izvod gozdnogospodarskega načrta
gozdnogospodarske enote Gornji Grad (2004–2013) je na vpogled na sedežu Zavoda
za gozdove Slovenije, Območne enote Nazarje, Savinjska cesta 4, Nazarje, na
sedežu Zavoda za gozdove Slovenije, Krajevne enote Gornji Grad, Kocbekova cesta
23, Gornji Grad, in na Ministrstvu za kmetijstvo, gozdarstvo in prehrano,
Dunajska cesta 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Gornji
Grad (2004–2013).
8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o
gozdnogospodarskem načrtu gozdnogospodarske enote Gornji Grad (2004–2013) (Uradni list RS, št. 110/10) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.