I
Javna mreža višjih strokovnih šol omogoča nadaljevanje
izobraževanja tistim, ki izpolnjujejo z zakonom določene pogoje. Pri
ustanavljanju višjih strokovnih šol ali pri prenehanju njihovega delovanja se
upoštevajo naslednja merila: 
1.     
potrebe po vpisnih mestih za kandidate, ki izpolnjujejo z zakonom
določene pogoje za vključitev v terciarno izobraževanje v določeni panogi ali
stroki na ravni države ter na regionalni ravni, če je to v skladu s potrebami
na ravni države; 
2.     
skladnost načrtovane ustanovitve višje strokovne šole z razvojnimi
posebnostmi regije, demografskimi gibanji, številom potencialnih kandidatov za
vpis ter izkazanimi zaposlitvenimi potrebami po diplomantih višje strokovne
šole; 
3.     
zagotovitev pogojev, ki omogočajo ustanovitev višje strokovne šole kot
enote že obstoječega vzgojnoizobraževalnega zavoda ali samostojnega
vzgojno-izobraževalnega zavoda ter njeno racionalno in ekonomično poslovanje,
optimalno izrabo prostorov in opreme ter kadrovskih potencialov, zlasti pa: 
- 
zagotovitev predavateljev višjih šol in njihovih sodelavcev z ustrezno
izobrazbo, strokovnimi referencami in izkušnjami na poklicnih področjih izven
šolstva, 
- 
zagotovitev materialnih in logističnih virov: prostorski pogoji,
izobraževalna in druga oprema, informacijski sistemi, pogoji za izvajanje vaj,
laboratoriji, delavnice ipd., 
- 
zagotovitev pogojev za izvedbo praktičnega dela izobraževanja v
gospodarskih družbah ali zavodih; 
4.     
zagotovitev pogojev za bivanje študentov višjih šol, ki prihajajo iz
drugih krajev; 
5.     
izkušnje potencialnega izvajalca višješolskega strokovnega programa na
področju vodenja projektov: sodelovanje z gospodarskimi družbami in
industrijskim zaledjem, z drugimi šolami doma in v tujini, z drugimi ustanovami
doma in v tujini ipd.; 
6.     
z dogovorom oziroma drugo zavezujočo obliko izkazana pripravljenost
lokalne skupnosti, gospodarskih družb in zavodov, da kot soustanovitelji
oziroma sofinancerji sodelujejo pri zagotavljanju materialnih pogojev, ki so
potrebni za ustanovitev in delovanje visoke strokovne šole ter izkazana
pripravljenost delodajalcev, da izvedejo praktični del izobraževalnega programa
ali zagotovijo materialne in kadrovske možnosti, da višja strokovna šola z
njimi izvede praktični del izobraževalnega programa (načelo partnerstva); 
7.     
mednarodna primerljivost izobraževanja, zlasti z državami Evropske
unije, ter morebitna mednarodna podpora pri zagotavljanju pogojev za
ustanovitev oziroma delovanje visoke strokovne šole.
II
Ta sklep začne veljati naslednji dan po objavi v Uradnem
listu Republike Slovenije.
Št. 620-04/96-13/1-8
Ljubljana, dne 28. marca 1996.
Vlada Republike Slovenije
dr. Janez Drnovšek l. r. 
Predsednik
 