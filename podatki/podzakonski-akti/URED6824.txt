1. člen
S to uredbo se določi ureditveno območje
meddržavnega mejnega prehoda Podplanina (v nadaljnjem besedilu: mejni prehod)
na podlagi Elaborata za ugotavljanje javne koristi, ki ga je februarja 2014
izdelal ARHA PLUS projektivni biro, d. o. o., Ulica na Utrdbah 18,
Črnomelj, pod št. 13.025 in je na vpogled na Ministrstvu za pravosodje,
Direktoratu za investicije in nepremičnine, Tržaška cesta 21, Ljubljana.
2. člen
(1) Ureditveno območje obsega:
a)     nepremičnine, zemljišča in objekte, potrebne za opravljanje
varnostnega in inšpekcijskega nadzora policije ter zagotavljanje nemotene
pretočnosti prometa, in sicer zemljišča na parc. št. 4455, 4917/15, 4917/17,
4457/3 in 4457/8, vse k. o. 1585 Trava, ter
b)     infrastrukturne objekte in naprave, potrebne za nemoteno delovanje
mejnega prehoda, z ureditvijo električnega, vodovodnega, kanalizacijskega in
telefonskega napajanja.
(2) Meja ureditvenega območja je
prikazana v elaboratu iz prejšnjega člena in je razvidna iz pregledne situacije
v merilu 1:250, ki je kot priloga sestavni del te uredbe.
3. člen
Urbanistično podlago za določitev
ureditvenega območja mejnega prehoda urejajo naslednji prostorski izvedbeni
akti:
-       
Prostorske sestavine planskih aktov občine: Odlok o občinskem
prostorskem načrtu Občine Loški Potok (OPN LP 07) (Uradni list RS, št. 86/10),
-       
Prostorski ureditveni pogoji: Odlok o občinskem prostorskem načrtu
Občine Loški Potok (OPN LP) (Uradni list RS, št. 86/10),
-       
Prostorski izvedbeni načrti: Odlok o občinskem prostorskem načrtu Občine
Loški Potok (OPN LP 07) (Uradni list RS, št. 86/10).
Oznaka prostorske enote:
-       
parcele št. 4455, 4454, 4457/3, 4457/5, 4457/8, 4457/7, 4890/11 in
4875/6, vse k. o. Trava, ležijo na območju za poselitev Po08.ppn;
-       
parceli št. 4453/1 in 4453/3, obe k. o. Trava, ležita na območju za
poselitev Po11.tm;
-       
del parcele št. 4917/17 in del parcele št. 4917/18, obe k. o. Trava,
ležita na območju za poselitev Po11.ppn;
-       
parcela št. 4917/15 in del parcele št. 4917/17, obe k. o. Trava, ležita
na območju za poselitev Po08. ppn;
-       
del parcele št. 4917/18, k. o. Trava, leži na območju Republike Hrvaške.
4. člen
Urbanistična podlaga za območje mejnega
prehoda zajema zemljišča, namenjena:
-       
objektom policije in nadstrešnici,
-       
prometnim površinam, parkiriščem in infrastrukturnim objektom ter
napravam, potrebnim za nemoteno delovanje mejnega prehoda,
-       
drugim površinam zunanje ureditve.
5. člen
Z dnem uveljavitve te uredbe preneha
veljati Uredba o določitvi ureditvenega območja meddržavnega mejnega prehoda
Podplanina (Uradni list RS, št. 48/07).
6. člen
Ta uredba začne veljati naslednji dan po
objavi v Uradnem listu Republike Slovenije.
Št. 00720-10/2014
Ljubljana, dne 26. avgusta 2014
EVA 2014-2030-0038
Vlada Republike Slovenije
mag. Alenka Bratušek l.r.
Predsednica

Priloga: Meja
ureditvenega območja - pregledna situacija v merilu 1:250