I. SPLOŠNI DOLOČBI
1. člen
(vsebina)
Ta pravilnik v skladu z Direktivo Evropskega parlamenta in
Sveta 98/70/ES z dne 13. oktobra 1998 o kakovostimotornega bencina in
dizelskega goriva ter spremembi Direktive 93/12/EGS (UL L št. 350 z dne
28. 12. 1998, str. 58), zadnjič spremenjeno z Direktivo (EU) 2015/1513
Evropskega parlamenta in Sveta z dne 9. septembra 2015 o spremembi Direktive
98/70/ES o kakovosti motornega bencina in dizelskega goriva ter spremembi
Direktive 2009/28/ES o spodbujanju uporabe energije iz obnovljivih virov (UL L
št. 239 z dne 15. 9. 2015, str. 1), Direktivo 2009/28/ES Evropskega
parlamenta in Sveta z dne 23. aprila 2009 o spodbujanju uporabe energije iz
obnovljivih virov, spremembi in poznejši razveljavitvi direktiv 2001/77/ES in
2003/30/ES (UL L št. 140 z dne 5. 6. 2009, str. 16), zadnjič spremenjeno z
Direktivo (EU) 2015/1513 Evropskega parlamenta in Sveta z dne 9. septembra
2015 o spremembi Direktive 98/70/ES o kakovosti motornega bencina in dizelskega
goriva ter spremembi Direktive 2009/28/ES o spodbujanju uporabe energije iz
obnovljivih virov (UL L št. 239 z dne 15. 9. 2015, str. 1), in Direktivo
Sveta (EU) 2015/652 z dne 20. aprila 2015 o določitvi metod izračuna in
zahtev glede poročanja na podlagi Direktive 98/70/ES Evropskega parlamenta in
Sveta o kakovosti motornega bencina in dizelskega goriva (UL L št. 107 z dne
25. 4. 2015, str. 26) določa vrsto akreditacije in druge tehnične pogoje
za izvajalca monitoringa ter poročanje izvajalca monitoringa.
2. člen
(pomen izrazov)
(1) Preveritelj je oseba, ki v skladu z zakonom, ki
ureja varstvo okolja, opravlja pregledovanje poročil o emisijah toplogrednih plinov.
(2) Drugi izrazi, uporabljeni v tem pravilniku, imajo
enak pomen, kot ga določa predpis, ki ureja trajnostna merila za biogoriva in
emisije toplogrednih plinov v življenjskem ciklu goriv v prometu.
II. IZVAJALEC MONITORINGA
3. člen
(izvajalci monitoringa)
Preverjanje izpolnjevanja trajnostnih meril za biogoriva
izvaja izvajalec monitoringa, ki je lahko pravna oseba ali samostojni podjetnik
posameznik, ki je pridobil pooblastilo v skladu z zakonom, ki ureja varstvo
okolja, in:
1.     
ima zaposlenega preveritelja ali ima s preveriteljem sklenjeno pogodbo;
2.     
ima izkušnje s presojanjem sistemov vodenja v skladu s standardom SIST
EN ISO 19011;
3.     
ima izkušnje s presojanjem zahtev za posle dajanja zagotovil, razen
revizij ali preiskav računovodskih informacij iz preteklosti, skladno z
zahtevami standarda MSZ 3000;
4.     
izpolnjuje zahteve za vrednotenje in preverjanje zmanjšanja primarnih
emisij toplogrednih plinov z akreditacijsko listino skladno z zahtevami
standarda SIST EN ISO 14065;
5.     
ima za podizvajalce pravne osebe ali samostojne podjetnike posameznike,
ki izpolnjujejo zahteve iz 2., 3. ali 4. točke tega odstavka.
III. OBSEG PREVERJANJA IZPOLNJEVANJA TRAJNOSTNIH MERIL
4. člen
(preverjanje izpolnjevanja trajnostnih meril)
(1) Izpolnjevanje trajnostnih meril za biogoriva
preverja izvajalec monitoringa v skladu s predpisom, ki ureja trajnostna merila
za biogoriva in emisije toplogrednih plinov v življenjskem ciklu goriv v
prometu.
(2) Izvajalec monitoringa mora preveriti, ali
proizvajalec biogoriv in dobavitelj goriv uporabljata sistem nadzora nad
izpolnjevanjem trajnostnih meril, ki je natančen, zanesljiv in zaščiten pred
goljufijami.
(3) Izvajalec monitoringa mora pregledati letno poročilo
o emisijski intenzivnosti in količini emitiranih toplogrednih plinov, ki
ga v skladu s predpisom, ki ureja trajnostna merila za biogoriva in emisije
toplogrednih plinov v življenjskem ciklu goriv v prometu, pripravi dobavitelj
goriv.
(4) Izvajalec monitoringa mora sporočiti dobavitelju
goriv ugotovljene neskladnosti in odstopanja od dejanskega stanja, ki jih je
opazil pri pregledu letnega poročila iz prejšnjega odstavka.
5. člen
(preverjanje zmanjšanja primarnih emisij toplogrednih
plinov)
Izhodiščne emisije toplogrednih plinov in zmanjšanja
primarnih emisij toplogrednih plinov za goriva se preverjajo v skladu s
standardi SIST EN ISO 14064-1, SIST EN ISO 14064-2 in SIST EN
ISO 14064-3, pri čemer morajo biti rezultati z vidika Uredbe Komisije (EU)
št. 600/2012 z dne 21. junija 2012 o preverjanju poročil o
emisijah toplogrednih plinov in poročil o tonskih kilometrih ter o akreditaciji
preveriteljev v skladu z Direktivo 2003/87/ES Evropskega parlamenta in Sveta
(UL L št. 181 z dne 12. 7. 2012, str. 1) in Uredbe Komisije (EU)
št. 601/2012 z dne 21. junija 2012 o spremljanju emisij toplogrednih
plinov in poročanju o njih v skladu z Direktivo 2003/87/ES Evropskega
parlamenta in Sveta (UL L št. 181 z dne 12. 7. 2012, str. 30) enakovredno
zanesljivi.
6. člen
(pogostost preverjanja izpolnjevanja trajnostnih meril)
(1) Izvajalec monitoringa mora preveriti izpolnjevanje
trajnostnih meril za najmanj pet odstotkov celotne količine biogoriv, ki jo
dobavitelj goriv dobavi iz držav članic Evropske unije ali uvozi iz tretjih
držav v enem letu.
(2) Izvajalec monitoringa mora preveriti izpolnjevanje
trajnostnih meril za biogoriva pri proizvajalcu biogoriv s periodo pregleda
najmanj enkrat na dva meseca. Če proizvajalec biogoriv pretvarja biomaso v
biogoriva samo občasno, se v periodo pregleda šteje samo čas, ko se vrši
pretvarjanje biomase v biogoriva.
(3) Izvajalec monitoringa mora hraniti poročila in
dokumentacijo o pregledih iz prvega in drugega odstavka tega člena najmanj pet
let in jih poslati ministrstvu, pristojnemu za okolje (v nadaljnjem besedilu:
ministrstvo), na njegovo zahtevo.
IV. POROČANJE IZVAJALCEV MONITORINGA
7. člen
(obveščanje proizvajalca biogoriv in dobavitelja goriv)
Izvajalec monitoringa mora proizvajalcu biogoriv ali
dobavitelju goriv najpozneje v 14 dneh od dneva, ko je končal preverjanje
izpolnjevanja trajnostnih meril za biogoriva, izdati poročilo o opravljenem
pregledu.
8. člen
(poročanje ministrstvu)
(1) Izvajalec monitoringa mora v 15 dneh od ugotovitve
odstopanja iz četrtega odstavka 4. člena ter prvega in drugega odstavka 6.
člena tega pravilnika po elektronski pošti obvestiti ministrstvo o ugotovljenih
odstopanjih, ki jih je opazil pri preverjanju izpolnjevanja trajnostnih meril.
Obvestilo mora vsebovati najmanj:
-       
naziv proizvajalca biogoriv ali dobavitelja goriv, njegovo davčno
številko in številko pošiljke biogoriva;
-       
datum preverjanja;
-       
državo izvora surovin za biogoriva oziroma biogoriv;
-       
natančno lokacijo izvora surovine z geografskimi koordinatami skrajnih
točk zemljišča, če je ta pridelana na zemljišču;
-       
naziv vseh posrednikov v dobavni verigi pošiljke surovin za biogoriva
oziroma biogoriv;
-       
količino in vrsto biogoriva, njegovo energijsko vrednost in skupne
emisije toplogrednih plinov;
-       
opis ugotovljenega odstopanja.
(2) Izvajalec monitoringa mora najpozneje do
31. marca tekočega leta za preteklo leto poslati ministrstvu letno
poročilo o izvedbi preverjanja izpolnjevanja trajnostnih meril za biogoriva, ki
jih je opravil v preteklem letu. Poročilo mora biti v elektronski obliki in
mora vsebovati najmanj:
-       
poročilo o opravljenih preverjanjih izpolnjevanja trajnostnih meril za
biogoriva pri posameznem proizvajalcu biogoriv ali dobavitelju goriv;
-       
poročilo o nadzoru nad izpolnjevanjem zahtev minimalnih okoljskih in
socialnih vidikov zaradi učinka politike proizvodnje biogoriv v državi, s
katero Evropska unija ni sklenila dvostranskega ali večstranskega sporazuma in iz
katere se uvaža biogorivo;
-       
povzetek poročila o odstopanjih iz prejšnjega odstavka;
-       
poročilo o izvedenih dejavnostih, opravljenih za namen iz drugega
odstavka 4. člena tega pravilnika;
-       
poročilo o pregledu letnega poročila proizvajalca biogoriv ali dobavitelja
goriv iz tretjega odstavka 4. člena tega pravilnika.
V. PREHODNE IN KONČNA DOLOČBA
9. člen
Izvajalec monitoringa, ki je pridobil pooblastilo v skladu s
Pravilnikom o monitoringu trajnostnih meril za biogoriva (Uradni list RS, št.
38/12), mora do 31. maja 2017 izpolniti pogoje iz 4. ali 5. točke
3. člena tega pravilnika.
10. člen
Z dnem uveljavitve tega pravilnika preneha veljati Pravilnik o
monitoringu trajnostnih meril za biogoriva (Uradni list RS, št. 38/12).
11. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-320/2016
Ljubljana, dne 19. aprila 2017
EVA 2016-2550-0018
Irena Majcen l.r.
Ministrica
za okolje in prostor