1
Za zagotovitev denarnih sredstev za financiranje proračuna
izdaja Republika Slovenija (v nadaljevanju: izdajatelj) kratkoročne državne
vrednostne papirje (v nadaljevanju: šestmesečne zakladne menice).
2
Šestmesečne zakladne menice se izdajajo v serijah v obliki
imenskih blagajniških zapisov, ki so izdane v nematerializirani obliki z vpisom
v centralni register pri KDD, Klirinško depotni družbi, d.d., Ljubljana (v
nadaljevanju: KDD).
Posamezna serija šestmesečnih zakladnih menic je označena s
serijsko številko, ki je sestavljena iz serijske oznake RS .ZM in številke, ki
označuje zaporedno številko emisije ter datum dospelosti šestmesečne zakladne
menice.
3
Šestmesečne zakladne menice se izdajajo v apoenih v vi.ini
100.000 SIT.
4
Šestmesečne zakladne menice se prodajajo pooblaščenim
vpisnikom na avkciji oziroma na drug način, ki ga določi minister, pristojen za
finance.
Pooblaščeni vpisniki lahko na avkciji kupujejo šestmesečne
zakladne menice v svojem imenu in za svoj račun in v svojem imenu in za tuj račun.
Pooblaščene vpisnike določi minister, pristojen za finance s
posebnim sklepom.
Pooblaščeni vpisniki so dolžni pod pogoji, katere se določi v
pravilih izdajanja, izročanja in izpolnitve obveznosti iz kratkoročnih
vrednostnih papirjev Republike Slovenije in v pogodbi o opravljanju storitev
pooblaščenega vpisnika med izdajateljem in pooblaščenim vpisnikom, odkupiti
določen del posamezne emisije šestmesečnih zakladnih menic.
5
Avkcije šestmesečnih zakladnih menic so praviloma vsak drugi
mesec. Dan izdaje določi minister, pristojen za finance.
Posamezna višina emisije šestmesečnih zakladnih menic je
najmanj 600 milijonov SIT.
6
Cena šestmesečnih zakladnih menic se oblikuje na avkciji
tako, da se upošteva kriterij enotne (najnižje) cene, po kateri se zapre
emisija.
7
Obresti se obračunavajo vnaprej in se ob vplačilu šestmesečnih
zakladnih menic odštejejo v obliki diskonta od njene nominalne vrednosti.
Obresti se obračunavajo na linearen način.
Višina diskonta za obračun obresti pomeni razliko med sprejeto
ceno za šestmesečne zakladne menice in njihovo nominalno vrednostjo.
8
Po vsaki avkciji objavi zakladnica Ministrstva za finance rezultate
avkcije.
9
Obveznost pooblaščenega vpisnika iz pogodbe za nakup šestmesečnih
zakladnih menic med pooblaščenim vpisnikom in izdajateljem je izpolnjena, če v
roku, ki ne sme biti daljši od dveh delovnih dni po avkciji, prispe na račun
izdajatelja znesek denarnih sredstev za nakup šestmesečnih zakladnih menic, ki
ga pooblaščeni vpisnik nakaže izdajatelju.
V primeru, da znesek denarnih sredstev za nakup šestmesečnih
zakladnih menic, ki ga je izdajatelju dolžan poravnati pooblaščeni vpisnik, ne
prispe na račun izdajatelja v roku dveh delovnih dni po avkciji, se šestmesečne
zakladne menice v vi.ini neporavnanega zneska denarnih sredstev ne izdajo.
Izdajatelj izpolni pogodbeno obveznost iz prvega odstavka tako,
da na dan prispetja denarnih sredstev na račun izdajatelja iz prvega odstavka
izroči KDD nalog za vknjižbo šestmesečnih zakladnih menic na prehodni račun pri
KDD, ki ga izdajatelju sporoči pooblaščeni vpisnik.
10
Šestmesečne zakladne menice se štejejo za izdane na dan vknjižbe
šestmesečnih zakladnih menic na račun investitorja pri KDD, to je najkasneje
tri delovne dni po avkciji.
Po izdaji sprejme minister, pristojen za finance sklep o vi.ini
emisije šestmesečnih zakladnih menic.
11
Izdajatelj izplača obveznost iz šestmesečne zakladne menice
na dan dospelosti šestmesečne zakladne menice osebam, ki so bile tri delovne
dni pred dospelostjo vknjižene kot imetniki šestmesečnih zakladnih menic (v
nadaljevanju: imetniki) v centralnem registru KDD in na račun, ki je vpisan v
centralnem registru pri KDD.
12
Če plačila izdajatelja ni bilo mogoče izvršiti, ker je bila na
nalog za vknjižbo šestmesečnih zakladnih menic v centralnem registru pri KDD
vpisana nepravilna številka imetnikovega računa ali so bili nanj vpisani drugi
nepravilni podatki, ki so potrebni za plačilo izdajatelja se šteje, da je
imetnik v upniški zamudi.
13
Ta sklep začne veljati naslednji dan po objavi v Uradnem listu
Republike Slovenije.
Št. 438-6/99
Ljubljana, dne 27. septembra 1999.
Mitja Gaspari l. r.
Minister
za finance