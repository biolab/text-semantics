1. člen
Ta odredba določa uporabo mednarodnega
sistema enot (Systeme International d'Unités) (v nadaljnjem besedilu: SI) v
skladu z Direktivo Sveta z dne 20. decembra 1979 o približevanju zakonodaje
držav članic, ki se nanašajo na merske enote, in o razveljavitvi direktive
71/354/EGS (UL L št. 39 z dne 15. 2. 1980, str. 40), zadnjič spremenjeno z
Direktivo Komisije (EU) 2019/1258 z dne 23. julija 2019 o spremembi Priloge k
Direktivi Sveta 80/181/EGS v zvezi z opredelitvami osnovnih enot SI zaradi
prilagoditve tehničnemu napredku (UL L št. 196 z dne 24. 7. 2019, str. 6).
Uporaba enot SI se nanaša na merilne
instrumente v uporabi ter na merjenja in navedbe veličin, izražene v merskih
enotah.
Ne glede na prvi odstavek tega člena se smejo uporabljati tudi naslednje merske enote (v nadaljnjem
besedilu: enote) izven SI:
-      
enote, ki so določene na podlagi enot SI, a
niso desetiški mnogokratniki le-teh,
-      
enoti, ki se uporabljata poleg enot SI in
katerih vrednosti sta dobljeni eksperimentalno,
-      
enote, ki so dovoljene samo na določenih
področjih,
-      
sestavljene enote.
Imena, simboli in definicije enot SI in
dovoljenih enot izven SI so navedeni v prilogi, ki je sestavni del te odredbe.
2. člen
Uporaba in pisava enot morata biti skladni
s standardi SIST ISO 2955, serije SIST ISO 31 in SIST ISO 1000.
3. člen
Ta odredba, razen določbe 6. člena te
odredbe, se ne nanaša na enote, ki so predvidene v mednarodnih pogodbah ali
sporazumih in se uporabljajo v zračnem, pomorskem ali železniškem prometu v
obsegu, ki ga določajo mednarodne pogodbe in sporazumi.
Mednarodne pogodbe in sporazumi iz
prejšnjega odstavka so mednarodne pogodbe in sporazumi, ki jih je sklenila
Republika Slovenija ali h katerim je Republika Slovenija pristopila.
4. člen
Uporaba enot, ki ne spadajo med dovoljene
enote, navedene v 1. členu (v nadaljnjem besedilu: nedovoljene enote), je
dovoljena:
-      
za izdelke in opremo, ki so bili na dan
uveljavitve te odredbe že na trgu ali v uporabi,
ter
-      
za sestavne dele in dele izdelkov ter opreme,
ki so potrebni za nadomestitev ali zamenjavo sestavnih delov ali delov izdelkov
in opreme iz prejšnje alinee.
Ne glede na prejšnji odstavek tega člena
morajo vsa merila, ki se uporabljajo na področjih iz 3. člena zakona o
meroslovju, kazati rezultate merjenja v dovoljenih enotah.
5. člen
Uporaba dodatnega kazanja merilnih
instrumentov in dodatnih zapisov je dovoljena.
Dodatno kazanje merilnih instrumentov je
eno ali več kazanj vrednosti določene veličine v nedovoljenih enotah, ki so
dodana h kazanju vrednosti te veličine v dovoljenih enotah. Dodatni zapis je
eden ali več zapisov vrednosti določene veličine v nedovoljenih enotah, ki so
dodani k zapisu vrednosti te veličine v dovoljenih enotah.
Dodatno kazanje merilnih instrumentov ne
sme biti predstavljeno z večjimi znaki kot kazanje vrednosti veličine v
dovoljenih enotah. Dodatni zapis mora biti v oklepaju za zapisom vrednosti
veličine v dovoljenih enotah.
6. člen
V predpisih, ki jih izdajo pristojni
ministri, se morajo na prvem mestu uporabljati enote iz 1. člena, nedovoljene
enote pa so lahko navedene poleg dovoljenih enot v oklepaju.

Priloga:
Imena, simboli in definicije enot SI

Odredba o merskih enotah (Uradni list RS, št. 26/01)
vsebuje naslednji končni določbi:
»7. člen
Z dnem, ko začne veljati ta odredba,
preneha veljati odredba o merskih enotah (Uradni list RS, št. 2/96) in se
preneha uporabljati odlok o določitvi rokov, do katerih se smejo uporabljati
merila, s katerimi se meri v merskih enotah, ki niso določene v zakonu o
merskih enotah in merilih (Uradni list SFRJ, št. 33/84).
8. člen
Ta odredba začne veljati petnajsti dan po
objavi v Uradnem listu Republike Slovenije.«.

Odredba o spremembah Odredbe o merskih enotah
(Uradni list RS, št. 109/09) vsebuje naslednjo končno določbo:
»8. člen
Ta odredba začne veljati 1. januarja
2010.«.

Odredba spremembah Odredbe o merskih enotah
(Uradni list RS, št. 80/19)
vsebuje naslednjo končno določbo:
»KONČNA DOLOČBA
3. člen
Ta odredba začne veljati 13. junija 2020.«.