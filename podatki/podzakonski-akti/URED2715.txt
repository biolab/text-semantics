I. SPLOŠNE DOLOČBE
1. člen
(vsebina uredbe)
(1) Ta uredba določa:
1.     
mejne doze za izpostavljene delavce, praktikante, študente, nerojene
otroke in posameznike iz prebivalstva;
2.     
z mejnimi dozami povezane obvezne ukrepe ter način izračuna doznih ograd
in njihovo uporabo pri načrtovanju in optimiziranju sevalne dejavnosti;
3.     
način izračuna in uporabe doznih ograd za primere izpostavljenosti
ionizirajočim sevanjem posameznikov, ki zavestno in prostovoljno izven svoje
poklicne dejavnosti pomagajo pri negi in skrbi za udobje bolnika med zdravstvenim
pregledom ali zdravljenjem, ali prostovoljcev, ki sodelujejo pri medicinskih in
biomedincinskih raziskavah in so seznanjeni s tveganjem;
4.     
mejne vrednosti radioaktivne kontaminacije zraka, površinskih in
podzemnih voda, namenjenih za pripravo pitne vode, živil, radioaktivne
kontaminacije človekovega telesa, površin delovnega in življenjskega okolja,
tal, krme, izdelkov za osebno higieno in nego, tobaka in tobačnih izdelkov,
gradbenega materiala ter drugih izdelkov;
5.     
intervencijske nivoje;
6.     
mejne doze za izpostavljenost ionizirajočim sevanjem delavcev pri
izvajanju intervencijskih ukrepov.
(2) Ta uredba prenaša določbe Direktive Sveta 96/29/EURATOM o
določitvi temeljnih varnostnih standardov za varstvo zdravja delavcev in
prebivalstva pred nevarnostmi zaradi ionizirajočega sevanja (UL L 159, 29.6.1996).
2. člen
(uporaba mejnih vrednosti)
(1) Mejne doze in mejne vrednosti radioaktivne kontaminacije
ter intervencijskih nivojev, določene s to uredbo, se uporabljajo pri obsevanju
ljudi v delovnem in bivalnem okolju ob normalnih razmerah in ob izrednih
dogodkih, ter pri obsevanju z umetnimi in tehnološko spremenjenimi naravnimi
viri sevanj, ne uporabljajo pa se pri obsevanju pacientov med njihovimi
zdravniškimi pregledi ali v času zdravljenja.
(2) Mejne doze, določene s to uredbo, so podlaga za
načrtovanje in izvajanje vseh organizacijskih, tehničnih, zdravstvenih in
drugih ukrepov, potrebnih za varstvo pred ionizirajočimi sevanji oseb, ki
delajo z viri sevanj, skupine posameznikov iz prebivalstva in celotnega
prebivalstva.
(3) Mejne vrednosti intervencijskih nivojev in mejne doze pri
izpostavljenosti ionizirajočim sevanjem zaradi izvajanja intervencijskih
ukrepov so glede na razred, v katerega je razvrščen izredni dogodek, določene
tako, da se zagotovijo enotna merila pri načrtovanju in izvajanju
intervencijskih ukrepov zaradi zaščite in reševanja ljudi v primerih
izpostavljenosti ionizirajočim sevanjem ob izrednih dogodkih.
3. člen
(pomen pojmov)
Pojmi imajo po tej uredbi naslednji pomen:
1.     
absorbirana doza D je energija, absorbirana na enoto mase: 
 
D
= dĒ / dm ,
 
kjer je dĒ povprečna
energija, ki jo ionizirajoče sevanje odda snovi v danem prostorninskem
elementu, dm pa je masa snovi v tem prostorninskem elementu. Absorbirana
doza pomeni dozo, povprečeno na tkivo ali organ. Enota za absorbirano dozo je
gray;
2.     
aktivacija je pojav pretvorbe stabilnega nuklida v radioaktivni nuklid
kot posledice obsevanja snovi, v kateri se nahaja, z delci ali z visoko
energijskim sevanjem gama;
3.     
aktivnost A danega števila radionuklidov v izbranem energijskem
stanju je določena kot kvocient 
 
A
= dN / dt ,
 
kjer je dN pričakovano
število spontanih jedrskih prehodov iz tega energijskega stanja v časovnem
intervalu dt;
4.     
deterministični učinki so klinično ugotovljive okvare obsevanega organa,
tkiva ali organizma zaradi poškodovanja celic. Za nastanek posameznega
determinističnega učinka so določljive vrednosti doz, pri katerih se
deterministični učinek pojavi, za te vrednosti doz pa velja, da je za doze, ki
jih presegajo, deterministični učinek večji, če je vrednost doze večja;
5.     
efektivna doza E je vsota uteženih ekvivalentnih doz od
notranjega in zunanjega obsevanja po vseh tkivih in organih telesa. Izražena je
z:
kjer so DT,R
absorbirana doza zaradi sevanja R, povprečena na tkivo ali organ T, wR
utežni faktor sevanja in wT tkivni utežni faktor za tkivo ali organ
T. Enota za efektivno dozo je sievert;
6.     
ekvivalentna doza HT je absorbirana doza v tkivu ali
organu T, utežena glede na vrsto in kakovost sevanja R. Izražena je kot: 
kjer sta DT,R
absorbirana doza zaradi sevanja R, povprečena na tkivo ali organ T, ter wR
utežni faktor sevanja. Kadar je polje sevanja sestavljeno iz večih vrst in
energij sevanja z različnimi vrednostmi wR, je skupna ekvivalentna
doza HT izražena kot:
Enota za ekvivalentno dozo je
sievert;
7.     
evakuacija je začasen in organiziran umik ljudi ob izrednem dogodku z
določenega območja, da se izognejo dozam, ki presegajo intervencijske nivoje;
8.     
gray (Gy) je naziv za enoto absorbirane doze. En gray je enak enemu
joulu na kilogram;
1
Gy = 1 J kg–1 .
9.     
indeks ekvivalentne doze je največja vrednost ekvivalentne doze zaradi
zunanjega obsevanja v krogli premera 30 cm iz predpisane snovi, ki je
enakovredna mehkemu tkivu z gostoto 1 g/cm3. Če je središče
opazovane točke globlje od 1 cm, je indeks globinski, če pa središče opazovane
točke sega od globine 0,07 mm do 1 cm, je indeks površinski;
10.  
izhodiščne vrednosti operativnih intervencijskih nivojev so vnaprej
postavljene vrednosti operativnih intervencijskih nivojev pri ocenjevanju
ogroženosti ljudi ob izrednih dogodkih, preden je znan dejanski obseg posledic
izrednega dogodka. Izhodiščne vrednosti operativnih intervencijskih nivojev so
izpeljane iz intervencijskih nivojev na podlagi modela izrednega dogodka v
jedrski elektrarni z lahkovodnim nehomogenim reaktorjem toplotne moči 2000 MW,
pri katerem izpostavljenost ionizirajočim sevanjem traja 4 ure, emisija radionuklidov
v okolje pa je značilna za tako jedrsko elektrarno;
11.  
izogibna doza je ocenjena vrednost razlike med dozo, ki je posledica
izrednega dogodka brez izvajanja intervencijskih ukrepov, in dozo zaradi
izrednega dogodka ob izvajanju intervencijskih ukrepov; 
12.  
jedrska elektrarna je jedrski objekt s toplotno močjo reaktorja večjo od
10 MW;
13.  
jodna profilaksa je zaužitje neradioaktivnega joda pred ali takoj ob
nastanku izrednega dogodka, da se zaščiti ščitnica pred obsevanjem zaradi
kopičenja radioaktivnih izotopov joda v njej;
14.  
kategorija A izpostavljenih delavcev je razvrstitev izpostavljenih
delavcev glede na delovne razmere, kjer letna izpostavljenost posameznika
ionizirajočim sevanjem lahko preseže 3/10 vrednosti mejne efektivne doze in
mejnih ekvivalentnih doz za izpostavljene delavce;
15.  
kategorija B izpostavljenih delavcev je razvrstitev izpostavljenih
delavcev glede na delovne razmere, kjer je le ob izrednih dogodkih zelo malo
verjetno, da letna izpostavljenost ionizirajočim sevanjem posameznika preseže
3/10 vrednosti mejne efektivne doze in mejnih ekvivalentnih doz za
izpostavljene delavce;
16.  
kontaminirano območje je območje, v katerem zaradi izvajanja sevalnih
dejavnosti koncentracija radioaktivnih snovi presega mejne vrednosti za zrak,
površinske in podzemne vode, namenjene za pripravo pitne vode, živila,
človekovo telo, površine delovnega in življenjskega okolja, tla, krmo, izdelke
za osebno higieno in nego, tobak in tobačne izdelke, gradbeni material ter
druge izdelke, določene s to uredbo;
17.  
notranja obsevanost je učinek obsevanja, ki ga povzroča ionizirajoče sevanje
na organizem, kadar je vir sevanja znotraj telesa zaradi vnosa ali aktivacije;
18.  
operativni intervencijski nivo je vrednost intervencijskega nivoja, ki
se izraža z neposredno merljivo veličino, kot je hitrost doze zunanjega
sevanja, površinska kontaminacija ali koncentracija radioaktivnih snovi v
zraku, pitni vodi, živilu ali krmi. Operativni intervencijski nivoji se
uporabljajo v začetni fazi izrednega dogodka za hitro odločanje o
intervencijskih ukrepih;
19.  
predvidena efektivna doza E(τ) je vsota predvidenih
ekvivalentnih doz HT(τ) po organih ali tkivih zaradi
vnosa, pomnoženih z ustreznim tkivnim utežnim faktorjem wT.
Določena je z:
kjer je τ obdobje, izraženo
v številu let, za katera se ta doza integrira. Enota za predvideno efektivno
dozo je sievert;
20.  
predvidena ekvivalentna doza HT(τ) je integral
hitrosti ekvivalentne doze v tkivu ali organu T po času τ, ki jo bo posameznik
prejel zaradi vnosa v trenutku t0. Izražena je z: 
kjer sta  ustrezna hitrost ekvivalentne doze v
organu ali tkivu T v trenutku t in τ obdobje integriranja, izraženo
v letih. Če obdobje τ ni znano, se predpostavi obdobje 50 let za
odrasle, starejše od 17 let in obdobje do starosti 70 let za otroke, mlajše od
17 let. Enota za predvideno ekvivalentno dozo je sievert; 
21.  
prenosna pot je pot, po kateri radioaktivna snov doseže in obseva
človeka;
22.  
projicirana doza je ocenjena vrednost doze, ki jo prejmejo ogroženi
ljudje od začetka izrednega dogodka do določenega časa po njem in ob
upoštevanju vseh prenosnih poti in dejstva, da se intervencijski ukrepi ne izvedejo;
23.  
sievert (Sv) je naziv za enoto ekvivalentne ali efektivne doze. En
sievert je enak enemu joulu na kilogram pri wR = 1:
 
1 Sv = 1 J kg–1 ;
 
24.  
skupinska efektivna doza ES je vsota efektivnih doz Ei,
ki so jih ali bi jih prejeli posamezniki določene populacije ljudi zaradi
izpostavljenosti ionizirajočim sevanjem:
Enota za skupinsko dozo je človek
sievert (čl·Sv); 
25.  
stabilni jod je neradioaktivni jod, navadno kot kalijev jodat ali jodid
v obliki tablet, ki ga uporabljamo za jodno profilakso;
26.  
stohastični učinki so statistično ugotovljive okvare zaradi spremenjenih
lastnosti obsevanih celic, ki se lahko razmnožujejo. Stohastični učinki, kot so
nastanek malignih rakov ali dednih posledic v genih, niso odvisni od doze in
zanje prag nastanka ne obstaja, vendar je njihov nastanek verjetnejši pri višji
dozi;
27.  
tkivni utežni faktor wT je delež ekvivalentne doze za
posamezno tkivo ali organ T, ki se uporabi pri določanju efektivne doze in je
brez enote. Vrednosti tkivnih utežnih faktorjev wT so:


Tkivo ali organ

wT


gonade

0,20


rdeči kostni mozeg; debelo črevo; pljuča; želodec

0,12


mehur; prsi; jetra; požiralnik; ščitnica

0,05


koža; pokostnica

0,01


drugi organi

0,05


 
Vsota tkivnih utežnih faktorjev wT
po vseh tkivih ali organih je 1. Vrednosti tkivnih utežnih faktorjev wT
se uporabljajo pri določanju efektivnih doz za delavce, za celotno prebivalstvo
in za oba spola. Drugi organi so naslednji organi, ki so dovzetni za nastanek
raka: nadledvična žleza, možgani, zgornje debelo črevo, tanko črevo, ledvica,
mišice, trebušna slinavka, vranica, priželjc in maternica. V izjemnih primerih,
pri katerih samo eno od tkiv ali organov iz prejšnjega stavka prejme višjo
ekvivalentno dozo od doze v kateremkoli od 12 organov, za katere je tkivni
utežni faktor wT določen v tabeli te točke, se uporabi za
vrednost tkivnega utežnega faktorja 0,025 za to tkivo ali organ ter vrednost
tkivnega utežnega faktorja 0,025 za povprečno ekvivalentno dozo v preostalih
organih z oznako »drugi organi« v tabeli te točke;
28.  
trajna preselitev je preselitev ljudi in živali z radioaktivno
kontaminiranega območja, ki ne predvideva vrnitve v nekaj letih;
29.  
used je usedanje radioaktivnih delcev iz radioaktivnega oblaka zaradi
teže ali spiranja s padavinami na tla in na ostale prizemne površine;
30.  
utežni faktor sevanja wR je množitelj absorbirane doze
DT,R za tkivo ali organ T, ki se uporabi pri določanju ekvivalentne
doze in je brez enote. Vrednosti utežnega faktorja sevanja wR
so odvisne od vrste in kakovosti polja zunanjega sevanja ali od vrste in
kakovosti sevanja, ki ga oddajajo radionuklidi po vnosu, in so določene v
naslednji tabeli:


Vrsta in območje energije sevanja

wR


Fotoni, elektroni in mioni, vse energije

1


protoni, razen odrivnih protonov, energija > 2 MeV

5


nevtroni, energija < 10 keV; > 20 MeV

5


10 – 100 keV; >
  2 – 20 MeV

10


> 0,1 – 2 MeV

20


delci alfa, cepitveni produkti, težka jedra

20


 
Za vrste sevanja in energije
sevanja, ki niso v tabeli te točke, je približna vrednost utežnega faktorja
sevanja wR določena v predpisu, ki ureja pogoje in
metodologijo za ocenjevanje doz pri varstvu delavcev in prebivalstva pred
ionizirajočimi sevanji;
31.  
vnos so aktivnosti radionuklidov, ki pridejo v telo iz zunanjega okolja.
Enota je becquerel;
32.  
zaklanjanje je zadrževanje ljudi v zaprtih prostorih ob izrednem dogodku
v obdobju do nekaj dni, da se izognejo dozam zaradi zunanje obsevanosti in
vnosa, ki bi presegla intervencijske nivoje;
33.  
zunanja obsevanost je učinek obsevanja, ki ga povzroča ionizirajoče sevanje
na organizem, kadar je vir sevanja zunaj telesa. 
II. MEJNE DOZE
II.1. Mejne doze za različne skupine
4. člen
(mejne doze)
Mejne doze se določijo kot:
1.     
primarne mejne doze za ekvivalentno, efektivno, predvideno ekvivalentno
in predvideno efektivno dozo, ki se uporabljajo za posameznika ali če gre za
izpostavljenost ionizirajočim sevanjem prebivalstva, za referenčno skupino
prebivalstva;
2.     
sekundarne mejne doze, ki se izražajo kot globinski in površinski indeks
ekvivalentne doze pri zunanjem obsevanju ter kot mejna vrednost letnega vnosa
radionuklidov pri notranjem obsevanju. Sekundarne mejne doze se uporabljajo kot
nadomestilo za primarne mejne doze, kadar se te neposredno ne uporabljajo;
3.     
izpeljane mejne doze, ki se izražajo kot izpeljane mejne vrednosti
sevalnih veličin, ki so iz primarnih ali sekundarnih mejnih doz izračunane po
modelu, ki zagotavlja, da je preseganje primarnih mejnih doz malo verjetno, če
so te izpeljane mejne vrednosti presežene;
4.     
avtorizirane mejne doze, ki se izražajo kot avtorizirane mejne vrednosti
katerekoli sevalne veličine, ki jo določi pristojni upravni organ za posamezni
vir sevanja ali za delo z viri sevanj. Avtorizirane mejne doze so praviloma
nižje od primarnih, sekundarnih ali izpeljanih mejnih doz;
5.     
operativne mejne doze, ki se izražajo kot operativne mejne vrednosti
katerikoli sevalne veličine, ki jo za posamezno sevalno dejavnost ali posamezni
vir sevanja odredi pooblaščeni izvedenec varstva pred sevanji. Operativne mejne
doze so lahko enake avtoriziranim mejnim dozam ali nižje od njih.
5. člen
(efektivna doza)
(1) Efektivna doza E, ki jo prejme posameznik, ne sme
presegati mejnih efektivnih doz, določenih s to uredbo.
(2) Pri obsevanju posameznika z
zunanjim in notranjim obsevanjem iz več virov sevanja efektivna doza E
ne sme presegati vrednosti efektivne doze, ki se jo izračuna iz neenačbe:
kjer je Em mejna efektivna doza.
(3) Efektivna doza E, ki jo
prejme posameznik v starostni skupini prebivalstva ali skupini izpostavljenih
delavcev g, se ugotavlja kot vsota vseh prispevkov zaradi zunanje in notranje
obsevanosti:
kjer je:
- Ez efektivna doza
zaradi zunanje obsevanosti,
- h(g)j,ing
predvidena efektivna doza na enoto vnosa j-tega radionuklida zaradi zaužitja,
izražena v Sv/Bq,
- h(g)j,inh
predvidena efektivna doza na enoto vnosa j-tega radionuklida zaradi vdihavanja,
izražena v Sv/Bq,
- Aj,ing posamezni vnos
j-tega radionuklida z zaužitjem, izražen v Bq in
- Aj,inh posamezni vnos
j-tega radionuklida z vdihavanjem, izražen v Bq.
(4) Vrednosti predvidene efektivne doze po zaužitju h(g)j,ing
in predvidene efektivne doze po vdihavanju h(g)j,inh
so določene v tabelah 1, 2 in 3 v prilogi, ki je sestavni del te uredbe,
metodologijo za ocenjevanje Ez, h(g)j,ing
in h(g)j,inh pa določa predpis, ki ureja pogoje in
metodologijo za ocenjevanje doz pri varstvu delavcev in prebivalstva pred
ionizirajočimi sevanji.
(5) Vrednosti predvidene efektivne doze na enoto vnosa zaradi
zaužitja ali vdihavanja za posameznike iz prebivalstva in za praktikante in
študente v starosti od 16 do 18 let (razen za radonove in toronove potomce), so
določene v tabelah 1 in 2 v prilogi te uredbe. V zvezi z izpostavljenostjo
ionizirajočim sevanjem posameznikov iz prebivalstva so v tabeli 1 v prilogi te
uredbe določene vrednosti, ki ustrezajo različnim faktorjem presnove f1
za dojenčke ter za starejše osebe. V tabeli 2 v prilogi te uredbe so določene
vrednosti predvidene efektivne doze za različne modele zadrževanja radionuklidov
v pljučih z ustreznimi vrednostmi faktorjev presnove f1 za
tisti del vnosa, ki se izprazni v prebavni trakt. Če obstajajo podatki o načinu
in trajanju zadrževanja radionuklidov v pljučih ter faktorjih presnove, se
uporabijo ustrezne vrednosti h(g)j,inh iz tabele 2 v prilogi
te uredbe, sicer pa se uporabljajo tisti načini in trajanja zadrževanja radionuklidov
v pljučih ter faktorji presnove, ki imajo višjo vrednost h(g)j,inh
iz tabele 2 v prilogi te uredbe.
(6) Vrednosti predvidene efektivne doze na enoto vnosa zaradi
zaužitja ali vdihavanja za izpostavljene delavce in za praktikante in študente,
stare 18 ali več let (razen za radonove in toronove potomce), so določene v
tabelah 3a in 3b v prilogi te uredbe.
(7) V tabeli 3a v prilogi te uredbe so upoštevani različni
faktorji presnove f1, v tabeli 3b v prilogi te uredbe pa so upoštevane
kemične posebnosti zaradi vdihavanja topnih ali reaktivnih plinov in hlapov.
6. člen
(mejna efektivna doza in mejne ekvivalentne doze za
izpostavljene delavce)
(1) Mejna efektivna doza za izpostavljene delavce je 20 mSv
na leto.
(2) Mejna efektivna doza za izpostavljene delavce se
uporablja za vsoto zunanjih in notranjih obsevanj, pri čemer se upošteva samo
izpostavljenost ionizirajočim sevanjem, ki so posledica izvajanja sevalnih
dejavnosti.
(3) Ne glede na velikost efektivne doze, ki jo prejme
izpostavljeni delavec, je mejna ekvivalentna doza za roke, podlahti, stopala in
gležnje 500 mSv na leto, za očesne leče 150 mSv na leto in za kožo 500 mSv na
leto.
(4) Mejna ekvivalentna doza za kožo se uporablja za povprečno
dozo na kateremkoli delu kože velikosti 1 cm2 ne glede na celotno
površino kože, ki je izpostavljena ionizirajočim sevanjem.
(5) Če pri zunanji obsevanosti s prodornim sevanjem ni
podatkov o razdelitvi ekvivalentne doze v tkivu ali organu, se namesto mejnih
vrednosti ekvivalentne doze uporabljajo mejne vrednosti indeksa ekvivalentne
doze.
(6) Mejna vrednost letnega vnosa za izpostavljene delavce se
izračuna na podlagi mejne predvidene efektivne doze, ki jo izpostavljeni
delavec prejme v 50 letih po takem vnosu.
7. člen
(izjemne načrtovane naloge)
(1) Efektivna doza za delavce, ki izvajajo pri normalnih
delovnih razmerah izjemne načrtovane naloge, lahko presega mejno efektivno dozo
za izpostavljene delavce, če preseganje odobri pristojni upravni organ in če efektivna
doza ni večja od 50 mSv v posameznem letu in 100 mSv v obdobju zaporednih petih
let.
(2) Preseganje mejne efektivne doze za izpostavljene delavce
iz prejšnjega odstavka pristojni upravni organ dovoli za opravljanje izjemnih
načrtovanih nalog, če alternativnih delovnih postopkov, ki ne povzročijo
takšnih obsevanosti, ni na razpolago ali jih ni mogoče uporabiti.
(3) Ne glede na določbe prejšnjih odstavkov tega člena pa se
ženske v reproduktivni dobi ne smejo načrtovano izpostavljati večjim dozam kot
je mejna efektivna doza za izpostavljene delavce.
(4) O efektivnih dozah, prejetih pri izjemnih načrtovanih
nalogah, morajo biti obveščeni delavec, ki jih je prejel, pooblaščeni zdravnik,
pri katerem je delavec pod zdravstvenim nadzorstvom, ter odgovorna oseba za
varstvo pred sevanji pri izvajalcu sevalne dejavnosti.
(5) Obsevanosti, prejete pri izjemnih načrtovanih nalogah, se
prištejejo k obsevanosti, ki se ugotavlja za vse izpostavljene delavce.
8. člen
(mejne doze za praktikante in študente)
(1) Mejne doze za praktikante in študente, starejše od 18
let, ki morajo med svojim učenjem uporabljati vire ionizirajočih sevanj, so
enake kot mejne doze za izpostavljene delavce.
(2) Praktikante in študente, starejše od 18 let, je treba
glede na delovne razmere razvrstiti v kategorijo A ali B izpostavljenih
delavcev. 
(3) Mejna efektivna doza za praktikante in učence srednjih
ali poklicnih šol, stare med 16 in 18 let, ki med svojim učenjem uporabljajo
vire ionizirajočih sevanj, je 6 mSv na leto, in se glede na delovne razmere
lahko razvrstijo le v kategorijo B izpostavljenih delavcev.
(4) Ne glede na velikost efektivne doze, ki jo prejme
praktikant ali učenec iz prejšnjega odstavka, je mejna ekvivalenta doza za
roke, podlahti, stopala in gležnje 150 mSv na leto, za očesne leče 50 mSv na
leto in za kožo 150 mSv na leto.
(5) Mejna ekvivalentna doza za kožo se uporablja za povprečno
dozo na kateremkoli delu kože velikosti 1 cm2 ne glede na celotno
površino kože, ki je izpostavljena ionizirajočim sevanjem.
(6) Mejne doze za praktikante in študente, ki med svojim
učenjem ne uporabljajo virov ionizirajočih sevanj, so enake kot za posameznike
iz prebivalstva.
9. člen
(mejne doze za nerojene otroke)
Mejna ekvivalentna doza za nerojenega otroka noseče ženske v
času do konca nosečnosti je 1 mSv.
10. člen
(mejne doze za posameznike iz prebivalstva)
(1) Pri izvajanju sevalne dejavnosti je treba optimizirati
varstvo ljudi pred ionizirajočimi sevanji tako, da so izpostavljenosti celotnega
prebivalstva in posameznikov iz prebivalstva ob upoštevanju gospodarskih in družbenih
dejavnikov na kolikor mogoče nizki, vendar razumno dosegljivi ravni.
(2) Ne glede na ukrepe optimizacije iz prejšnjega odstavka pa
je mejna efektivna doza za posameznike iz prebivalstva 1 mSv na leto.
(3) Pristojni upravni organ lahko v posebnih primerih
izvajanja sevalne dejavnosti dovoli, da je v posameznem letu efektivna doza za
posameznike iz prebivalstva večja kot mejna efektivna doza, če je zagotovljeno,
da povprečje efektivne doze v petih zaporednih letih ne presega 1 mSv na leto,
pri čemer pa se upošteva le izpostavljenost ionizirajočim sevanjem, ki so
posledica izvajanja sevalnih dejavnosti.
(4) Ne glede na velikost efektivne doze, ki jo prejme
posameznik iz prebivalstva, je mejna ekvivalenta doza za očesne leče 15 mSv na
leto in za kožo 50 mSv na leto.
(5) Mejna ekvivalentna doza za kožo se uporablja za povprečno
dozo na kateremkoli delu kože velikosti 1 cm2 ne glede na celotno
površino kože, ki je izpostavljena ionizirajočim sevanjem.
II.2. Dozne ograde pri načrtovanju optimizacije varstva pred
ionizirajočimi sevanji
11. člen
(dozne ograde)
(1) Dozne ograde so avtorizirane ali operativne mejne doze
ali vrednosti sevalnih veličin za posamezno delo pri izvajanju sevalne
dejavnosti ali za uporabo posameznega vira sevanja.
(2) Avtorizirane mejne doze ali vrednosti sevalnih veličin iz
prejšnjega odstavka določi pristojni upravni organ, operativne mejne doze ali
vrednosti sevalnih veličin iz prejšnjega odstavka pa pooblaščeni izvedenec
varstva pred ionizirajočimi sevanji.
(3) Pristojni upravni organ določi vrednosti doznih ograd za
posamezna dela pri izvajanju sevalne dejavnosti na podlagi podatkov o meritvah
dejansko prejetih posameznih in skupinskih efektivnih in ekvivalentnih doz delavcev
in prebivalstva pri že izvajanih sevalnih dejavnostih ob virih sevanja z
enakovrednimi delovnimi razmerami ter na podlagi primerjave ocen za posamezne
in skupinske efektivne in ekvivalentne doze, ki bi jih prejeli delavci in prebivalstvo
po uvedbi dodatnih zaščitnih ukrepov.
(4) Pri določanju doznih ograd mora pristojni upravni organ
upoštevati tudi gospodarske in družbene dejavnike sprejemljivosti izvajanja
posamezne sevalne dejavnosti. 
II.3. Ugotavljanje doz
12. člen
(ugotavljanje doz)
Pri načrtovanju sevalne dejavnosti in izdelavi načrta
optimizacije varstva pred ionizirajočimi sevanji se za vsak posamični vir
sevanja ugotavljajo efektivna in ekvivalentne doze izpostavljenih delavcev, ki
delajo z virom sevanja, ter skupinska efektivna doza za referenčno skupino
prebivalstva in skupinska efektivna doza za celotno prebivalstvo.
13. člen
(ugotavljanje doz za posameznike)
(1) Efektivna doza E za posameznika in ekvivalentne
doze HT v tkivu ali organih posameznikov za izpostavljenost ionizirajočim
sevanjem pri normalnih delovnih razmerah in za potencialno izpostavljenost
ionizirajočim sevanjem pri najbolj tveganih izrednih dogodkih se izračunajo ob
upoštevanju enačbe iz tretjega odstavka 5. člena te uredbe.
(2) Efektivna doza Ez
zaradi zunanje obsevanosti se izračuna na podlagi podatkov o hitrosti efektivne
doze Ėi,z ali ustreznih ekvivalentnih doz v polju zunanjega
sevanja okrog posameznega vira sevanja ter časov izpostavljanja ti
temu polju na naslednji način:
(3) Če so zaradi kontaminacije in izpustov radioaktivnih
snovi v okolje možni tudi vnosi posameznih radionuklidov Aj,ing
in Aj,inh, je treba k efektivni dozi iz prejšnjega odstavka
prišteti še predvidene efektivne doze.
(4) Podatki o hitrosti efektivne doze Ėi,z,
času izpostavljanja ti, vnosu radionuklidov zaradi zaužitja Aj,ing
in vnosu radionuklidov zaradi vdihavanja Aj,inh se pridobijo
na podlagi projektov, tehničnih načrtov, meritev ali na drug način in sicer za
območja neposredno ob določenemu viru sevanja, na delovnih mestih, v sosednjih
prostorih, na območju jedrskega ali sevalnega objekta in na območju izven
takega objekta v vse smeri.
14. člen
(ugotavljanje skupinske efektivne doze)
(1) Skupinsko efektivno dozo ES
se za posamezni vir sevanja izračuna iz porazdelitve prebivalstva po efektivni dozi
dN/dE na naslednji način:
kjer je število posameznikov, ki prejmejo
efektivno dozo z vrednostjo med E in E + dE.
(2) Če je znano število
posameznikov Ni v i-ti podskupini prebivalstva, ki prejmejo
povprečne efektivne doze Ēi, se ES izračuna kot vsota teh doz
na naslednji način:
II.4. Način izračuna in uporabe doznih ograd za prostovoljce
15. člen
(omejitev doz za prostovoljce)
(1) Če je zaradi nege in skrbi za bolnika neizogibno, ali če
gre za sodelovanje pri medicinskih ali biomedicinskih raziskavah, pri katerih
posamezniki iz prebivalstva zavestno in prostovoljno sodelujejo izven svoje
poklicne dejavnosti, efektivna doza lahko presega mejno efektivno dozo za
posameznike iz prebivalstva, vendar ne sme biti večja od 5 mSv v obdobju
zdravljenja ali zdravstvenih preiskav bolnikov.
(2) Ne glede na določbe prejšnjega odstavka pa efektivna
doza:
-       
za otroke, mlajše od 16 let, ki obiskujejo radioaktivne bolnike ali
pridejo v njihovo območje, ne sme presegati 1 mSv v obdobju zdravljenja,
-       
za odrasle, starejše od 60 let, ki obiskujejo radioaktivne bolnike ali
pridejo v njihovo območje, ne sme presegati 15 mSv v obdobju zdravljenja in
-       
za druge osebe, ki nevede pridejo v območje radioaktivnih bolnikov, ne
sme presegati 0,3 mSv na leto.
(3) Ne glede na določbe prejšnjega odstavka pa lahko
pristojni upravni organ odobri za posamezne primere večje vrednosti efektivne
doze, če gre za zdravstveno upravičene primere.
16. člen
(ugotavljanje doz za prostovoljce)
(1) Način izračuna doz za posameznike, ki zavestno in
prostovoljno izven svoje poklicne dejavnosti pomagajo pri negi in skrbi za
bolnika med zdravstvenim pregledom ali zdravljenjem, ali prostovoljcev, ki
sodelujejo pri medicinskih in biomedincinskih raziskavah, je enak kot način
izračuna doz iz 13. člena te uredbe.
(2) Prostovoljci iz prejšnjega odstavka morajo biti
seznanjeni s tveganjem zaradi izpostavljenosti ionizirajočim sevanjem in
prejeti pisno navodilo o ukrepih, ki jih morajo upoštevati, da se tveganje
zaradi obsevanosti zmanjša.
III. MEJNE VREDNOSTI RADIOAKTIVNE KONTAMINACIJE
17. člen
(radioaktivna kontaminacija)
Mejne vrednosti radioaktivne kontaminacije zraka, površinskih
in podzemnih voda, namenjenih za pripravo pitne vode, živil, radioaktivne
kontaminacije človekovega telesa, površin delovnega okolja, tal, krme, izdelkov
za osebno higieno in nego, tobaka in tobačnih izdelkov, gradbenega materiala
ter drugih izdelkov, se določijo na podlagi mejnih vrednosti letnega vnosa
radionuklidov v človeški organizem zaradi zaužitja in vdihavanja, hitrosti
efektivne doze zaradi
zunanje obsevanosti ter izpeljanimi vrednostmi koncentracij, določenimi na
podlagi primarnih in sekundarnih mejnih doz.
18. člen
(mejna vrednost letnega vnosa)
(1) Kontaminacija notranjosti
človekovega telesa ne sme presegati mejne vrednosti letnega vnosa posameznega radionuklida
v človekov organizem, ki se izračuna na naslednji način:
MLVj,inh
= Em / h(g)j,inh in
MLVj,ing
= Em / h(g)j,ing ,
kjer je MLV mejna vrednost letnega vnosa radionuklidov
ter h(g)j,inh in h(g)j,ing predvideni
efektivni dozi na enoto vnosa zaradi zaužitja oziroma vdihavanja.
(2) V tabeli 4 v prilogi te uredbe so določene mejne
vrednosti letnega vnosa za trideset najpomembnejših radionuklidov zaradi
inhalacije in ingestije za osebe, ki delajo z viri ionizirajočih sevanj.
(3) Pri vdihavanju radonovih in toronovih kratkoživih
potomcev je treba upoštevati vrednosti predvidene efektivne doze ali
potencialne energije delcev alfa na enoto vnosa iz 22. člena te uredbe. 
(4) Mejne vrednosti letnega vnosa zaradi zaužitja MLVj,ing
se lahko uporabljajo kot podlaga za izračun notranje obsevanosti, do katere je
prišlo zaradi vnosa radionuklidov v organizem zaradi zaužitja, ne smejo pa se uporabiti
za določitev koncentracije radionuklidov v pitni vodi in živilih v delovnem
okolju.
(5) Za vnos več radionuklidov v
organizem, ki je izpostavljen tudi zunanjim ionizirajočim sevanjem, je treba določiti
nižje mejne vrednosti letnega vnosa tako, da je izpolnjen pogoj iz drugega
odstavka 5. člena te uredbe, izražen na naslednji način:
kjer je MLVi⋅h(g)i
mejna efektivna doza za vnos i-tega radionukluda z zauživanjem ali vdihavanjem,
Ez,m mejna efektivna doza zaradi zunanje obsevanosti, Σj≠i,inh,ing
pa je vsota po vseh mejnih vnosih j-tih radionuklidov zaradi zauživanja in
vdihavanja razen i-tega.
19. člen
(izpeljane vrednosti koncentracije)
(1) Izpeljano vrednost
koncentracije posameznega radionuklida v zraku, vodi ali hrani se izračuna iz
mejne vrednosti letnega vnosa MLVj,inh ali MLVj,ing,
prostornine vdihanega zraka Vz (m3), prostornine
zaužite vode Vv (m3) ali mase zaužite hrane mh
(kg) na naslednji način:
IKj,inh
(zrak) = MLVj,inh / Vz ali
IKj,ing
(voda) = MLVj,ing / Vv ali
IKj,ing
(hrana) = MLVj,ing / mh ,
kjer je IK izpeljana vrednost koncentracije.
(2) Mejne vrednosti kontaminacije
so lahko enake izpeljanim vrednostim koncentracij le, če je samo ena prenosna pot
enega radionuklida vzrok za kontaminacijo. Če je območje istočasno
kontaminirano z različnimi radionuklidi, je treba določiti nižje izpeljane
mejne vrednosti koncentracij ob upoštevanju naslednje neenačbe:
Σi
Ki / IKi ≤ 1,
kjer je Ki koncentracija i-tega
radionuklida v zraku ali pitni vodi.
20. člen
(avtorizirane in operativne mejne vrednosti)
(1) Če s tehnično izvedljivimi in ekonomsko upravičenimi
ukrepi ob upoštevanju družbenih dejavnikov ni mogoče zagotoviti takšnih razmer,
da bi bile radioaktivne kontaminacije nižje od izpeljanih mejnih vrednosti koncentracij
iz prejšnjega člena, je treba skrajšati čase izpostavljenosti ionizirajočim
sevanjem ljudi z določitvijo avtoriziranih ali operativnih mejnih vrednosti
tako, da niso presežene mejne doze.
(2) Avtorizirane in operativne mejne vrednosti za hitrost
efektivne doze Ėi,z in za izpeljane vrednosti koncentracij IK
se izračunajo tako, da se v enačbah v 13, 18. in 19. členu te uredbe upošteva
nižje vrednosti za posamezne dozne ograde (Em, MLV ali
Ez,m) ter krajše čase izpostavljenosti ionizirajočim sevanjem
ti oziroma z njimi sorazmerne prostornine vdihanega kontaminiranega zraka Vz,
zaužite kontaminirane vode Vv ali mase zaužite kontaminirane
hrane mh.
(3) Avtorizirane mejne vrednosti za hitrost efektivne doze Ėi,z
in za izpeljane vrednosti koncentracij IK določi pristojni upravni
organ, operativne mejne vrednosti pa pooblaščeni izvedenec varstva pred
sevanji. 
21. člen
(mejne vrednosti kontaminacije zraka)
(1) Izpeljana vrednost
koncentracije posameznega radionuklida v zraku delovnega okolja se izračuna iz
mejne efektivne doze Em, predvidene efektivne doze na enoto
vnosa h(g)j,inh in prostornine vdihanega zraka Vz
v delovnih urah enega leta na naslednji način:
(2) kjer g označuje delovno skupino posameznika in j
posamezni radionuklid. Za delavce, razvrščene v kategorijo A izpostavljenih
delavcev, je treba uporabiti mejno dozo 20 mSv/leto, za delavce, razvrščene v
kategorijo B izpostavljenih delavcev, pa 6 mSv/leto, ter prostornino vdihanega
zraka 2400 m3/leto ali 1,2 m3/h v 2000 urah na leto.
(3) Izpeljana vrednost koncentracije v zraku bivalnega okolja
se izračuna na način iz prejšnjega odstavka, le da g označuje starostno skupino
posameznika, vrednost Em je 1 mSv/leto in prostornina
vdihanega zraka je 7000 m3/leto ali 0,8 m3/h v 8766 urah
na leto.
(4) Izpeljane vrednosti koncentracij za 30 radionuklidov so
določene v tabeli 4 v prilogi te uredbe.
(5) V tabeli 5 v prilogi te uredbe so določene predvidene
efektivne doze na enoto vnosa za hlapne in reaktivne pline za različne
starostne skupine.
(6) V tabeli 6 v prilogi te uredbe so določene efektivne doze
za izpostavljenost ionizirajočim sevanjem zaradi žlahtnih plinov.
22. člen
(mejna vrednost kontaminacije zraka zaradi radona in torona)
(1) Namesto mejne efektivne doze za izpostavljene delavce in
posameznike iz prebivalstva se pri vdihavanju kratkoživih potomcev radona 222Rn
(218Po, 214Pb, 214Bi in 214Po) in
torona 220Rn (216Po, 212Pb, 212Bi, 212Po
in 208Tl) uporablja mejna vrednost v letu dni vdihane potencialne
energije (PE) delcev alfa, izražena v milijoulih (mJ).
(2) Mejna vrednost kontaminacije zraka zaradi radona in
torona iz prejšnjega odstavka je enaka 17 mJ za potomce 222Rn in 51
mJ za potomce 220Rn.
(3) Izpeljana vrednost
koncentracije 222Rn v zraku delovnega okolja se za delavce,
razvrščene v kategorijo A izpostavljenih delavcev, izračuna iz mejne vrednosti
letnega vnosa PEr, potencialne energije delcev alfa na enoto
vnosa er in prostornine vdihanega zraka Vz v delovnih urah
enega leta na naslednji način:
(4) Pri normalnih razmerah v zraku je treba pri izračunu
izpeljane vrednosti koncentracije upoštevati, da je za kratkožive potomce 222Rn
vrednost er enaka 2,2 nJ/Bq in hr 2,6
nSv/Bq, prostornina vdihanega zraka Vz pa 2400 m3/leto
oziroma 1,2 m3/h v 2000 urah na leto. Razmere v zraku se štejejo za
normalne, če je razmerje koncentracij radonovih kratkoživih potomcev in
koncentracije radona 222Rn enako 0,4.
(5) Mejna vrednost koncentracije 222Rn v zraku
delovnega okolja za delavce, razvrščene v kategorijo A izpostavljenih delavcev,
se pri normalnih razmerah v zraku izračuna kot izpeljana vrednost koncentracije
IKr pri normalnih razmerah v zraku in je enaka 3,2 kBq/m3.
(6) Mejna vrednost koncentracije 222Rn v zraku
delovnega okolja se za delavce, razvrščene v kategorijo B izpostavljenih
delavcev, izračuna na podlagi enačbe za izračun izpeljane vrednosti
koncentracije IKr iz tretjega odstavka in podatkov iz
četrtega odstavka tega člena, le da se za PEr upošteva
vrednost 5 mJ/leto, in je pri normalnih razmerah v zraku enaka 1 kBq/m3.
(7) Mejna vrednost koncentracije 222Rn v zraku
bivalnega okolja se izračuna na podlagi enačbe za izračun izpeljane vrednosti
koncentracije IKr iz tretjega odstavka in podatkov iz
četrtega odstavka tega člena, le da je vrednost za PEr enaka
4,4 mJ/leto, vrednost za Em enaka 6 mSv/leto, vrednost za er
enaka 2 nJ/Bq, vrednost za hr enaka 2,7 nSv/Bq in vrednost za
Vz enaka 5600 m3/leto ali 0,8 m3/h v
7000 urah na leto, in je enaka 0,4 kBq/m3.
(8) Avtorizirano ali operativno mejno vrednost kontaminacije
zraka zaradi radona ali torona lahko pristojni upravni organ ali pooblaščeni
izvedenec za varstvo pred ionizirajočimi sevanji določi tako, da v izračunu iz
drugega odstavka tega člena upošteva nižje vrednosti za mejno vrednost letnega
vnosa ter druge vrednosti za potencialno energijo delcev alfa na enoto vnosa in
prostornino vdihanega kontaminiranega zraka, če uporabo teh vrednosti lahko
strokovno utemelji.
(9) Če v delovnem ali bivalnem okolju ni mogoče zagotoviti
takšnih razmer, da bi bile radioaktivne kontaminacije nižje od mejnih vrednosti
koncentracij 222Rn v zraku iz prejšnjih odstavkov tega člena, je
treba skrajšati čase izpostavljenosti ljudi ionizirajočim sevanjem.
23. člen
(mejna vrednost kontaminacije zraka zaradi urana in torija)
(1) Pri vdihavanju dolgoživih potomcev uranove (238U)
in torijeve (232Th) razpadne vrste v obliki prahu je mejna vrednost
letnega vnosa enaka celotni aktivnosti dolgoživih sevalcev alfa.
(2) Mejna vrednost letnega vnosa pri vdihavanju dolgoživih
potomcev uranove (238U) razpadne vrste v obliki prahu za delavce,
razvrščene v kategorijo A izpostavljenih delavcev, je 1000 Bq.
(3) Mejna vrednost letnega vnosa pri vdihavanju dolgoživih
potomcev torijeve (232Th) razpadne vrste v obliki prahu za delavce,
razvrščene v kategorijo A izpostavljenih delavcev, je 500 Bq.
24. člen
(mejne vrednosti kontaminacije površinskih in podzemnih
voda)
(1) Izpeljano vrednost
koncentracije za posamezni radionuklid v površinskih in podzemnih vodah, razen
za pitno vodo, se izračuna kot kvocient med mejno efektivno dozo za posameznike
iz prebivalstva in predvideno efektivno dozo na enoto vnosa h(g)j,ing
za posamezni radionuklid ter prostornino zaužite vode v enem letu, na naslednji
način:
kjer je:
-       
Vv prostornina zaužite vode v enem letu, ki je enaka
0,75 m3 za odrasle,
-       
g oznaka za skupino posameznikov, starejših od 17 let, in
-       
j oznaka za posamezni radionuklid.
(2) Mejna vrednost radioaktivne kontaminacije vode, namenjene
za oskrbo s pitno vodo, se določi kot izpeljano vrednost koncentracije
radionuklidov v vodi, izračunano iz enačbe iz prejšnjega odstavka ob
upoštevanju, da je vrednost mejne efektivne doze Em = 0,1
mSv/leto.
(3) Mejne vrednosti letnega vnosa radionuklidov MLV v
človeški organizem z zaužitjem pitne vode se izračunajo na podlagi enačbe iz
18. člena te uredbe ob upoštevanju, da je vrednost mejne efektivne doze Em
= 0,1 mSv/leto.
(4) V mejni efektivni dozi 0,1 mSv/leto iz prejšnjega
odstavka niso upoštevane efektivne doze zaradi prisotnosti tritija 3H,
kalija 40K, radona 222Rn, 220Rn in njunih
razpadnih produktov.
(5) Za 3H v pitni vodi je mejna koncentracija 0,1
MBq/m3.
(6) Izpeljane vrednosti koncentracije za 30 radionuklidov v
pitni vodi so določene v tabeli 4 v prilogi te uredbe. 
25. člen
(mejne vrednosti kontaminacije človekovega telesa)
(1) Mejna vrednost radioaktivne kontaminacije zunanjih
površin kože in vidnih sluznic posameznikov iz prebivalstva je 4 Bq na 100 cm2
za sevalce alfa in 40 Bq na 100 cm2 za sevalce beta in gama.
(2) Na koži ljudi v človekovem okolju ne sme biti
odstranljive kontaminacije.
(3) Mejna vrednost radioaktivne kontaminacije zunanjih površin
kože in vidnih sluznic izpostavljenih delavcev ne sme presegati 8 Bq na 100 cm2
za sevalce alfa in 80 Bq na 100 cm2 za sevalce beta in gama.
(4) Mejne vrednosti notranje kontaminacije posameznikov iz
prebivalstva so enake mejnim vrednostim letnega vnosa posameznih radionuklidov
v človekov organizem iz 18. člena te uredbe, pri čemer je mejna efektivna doza Em
določena v skladu z 10. in 11. členom te uredbe, vrednosti za h(g)j,inh
ali h(g)j,ing pa so določene v tabelah 1 in 2 v
prilogi te uredbe.
(5) Mejne vrednosti notranje kontaminacije izpostavljenih
delavcev so enake mejnim vrednostim letnega vnosa posameznih radionuklidov v
človekov organizem iz 18. člena te uredbe, pri čemer je mejna efektivna doza Em
določena glede na delovne razmere v skladu s 14. in 15. točko 3. člena ter 6.
in 11. členom te uredbe, h(g)j,inh in h(g)j,ing
pa so določene v tabeli 3 te uredbe.
26. člen
(mejne vrednosti kontaminacije delovnega okolja)
(1) Mejna vrednost odstranljive radioaktivne kontaminacije
površin v nadzorovanem območju in na zunanji strani zaščitnih oblek je 400 Bq
na 100 cm2 za sevalce alfa in 4000 Bq na 100 cm2 za
sevalce beta in gama.
(2) Mejne vrednosti iz prejšnjega odstavka ne vključujejo
trdno vezane kontaminacije, če je z gotovostjo ugotovljeno, da ni nevarnosti
pred širjenjem kontaminacije ali vpoja v kožo.
(3) Če je na površinah v nadzorovanem območju, na opremi, v
oblekah in v perilu le vezana radioaktivna kontaminacija, sta mejni vrednosti
odstranljive radioaktivne kontaminacije površin v nadzorovanem območju in na
zunanji strani zaščitnih oblek 40 Bq na 100 cm2 za sevalce alfa in
400 Bq na 100 cm2 za sevalce beta in gama.
(4) Mejna vrednost odstranljive in vezane radioaktivne
kontaminacije na nedostopni površini je enaka 0,4 MBq na 100 cm2 za
delce alfa in 4 MBq na 100 cm2 za delce beta in žarke gama.
(5) Če je v tehnološkem procesu zagotovljeno, da ni
nevarnosti pred širjenjem odstranljive kontaminacije z nedostopne površine, sme
kontaminacija presegati mejno vrednost iz prejšnjega odstavka.
27. člen
(mejne vrednosti kontaminacije površin)
(1) Mejna vrednost radioaktivne kontaminacije površin
človekovega bivalnega in delovnega okolja, ki ni del nadzorovanega območja, je
enaka 4 Bq na 100 cm2 za delce alfa in 40 Bq na 100 cm2
za sevalce beta in gama.
(2) Za površino iz prejšnjega odstavka štejejo površine tal,
prostorov in opreme, predmetov za splošno rabo, perila in osebne obleke, pri
čemer pa na njih ne sme biti odstranljive radioaktivne kontaminacije.
(3) Mejna vrednost hitrosti efektivne doze zunanjega sevanja Ėz
ali indeksa hitrosti ekvivalentne doze zaradi radioaktivno kontaminiranih
površin človekovega bivalnega in delovnega okolja, ki ni del nadzorovanega območja,
je enaka 1 μSv/h pri razdalji 10 cm od površine.
(4) Mejna vrednost hitrosti efektivne doze zunanjega sevanja Ėz
ali hitrosti indeksa ekvivalentne doze zaradi kontaminiranih površin
človekovega bivalnega in delovnega okolja, ki ni del nadzorovanega območja, je
enaka 0,1 μSv/h nad ozadjem naravnega sevanja pri razdalji 1 m od površine.
(5) Posamezne specifične aktivnosti lahko na površinah
zemljišča, manjših od 1 m2, do desetkrat presežejo mejne vrednosti
iz prvega odstavka tega člena, vendar povprečna radioaktivna kontaminacija na
površinah do 10 m2 ne sme presegati mejnih vrednosti. 
(6) Posamezne specifične aktivnosti lahko na površinah, ki
niso površine zemljišč in so manjše od 100 cm2, do desetkrat
presežejo mejne vrednosti iz prvega odstavka tega člena, vendar povprečna
radioaktivna kontaminacija na površinah do 1000 cm2 ne sme presegati
mejnih vrednosti.
28. člen
(mejne vrednosti kontaminacije delovne obleke)
Mejna vrednost kontaminacije delovne in zaščitne obleke,
posteljnine in perila iz medicinskih ustanov in laboratorijev, ki se perejo v
javnih pralnicah, ter zunanja stran pošiljk, ki vsebujejo radioaktivno snov in
se pošiljajo z javnim transportom, je enaka 40 Bq na 100 cm2 za
sevalce alfa in 400 Bq na 100 cm2 za sevalce beta in gama.
29. člen
(mejne vrednosti kontaminacije hrane in krme)
(1) Mejne vrednosti
kontaminacije hrane so enake izpeljanim vrednostim koncentracij, ki se
izračunajo na naslednji način:
kjer je:
-       
Em mejna efektivna doza za posameznike iz
prebivalstva,
-       
mh masa hrane, zaužite v enem letu,
-       
g oznaka za referenčno skupino prebivalstva in
-       
j oznaka za posamezni radionuklid.
(2) Če masa in sestava zaužite hrane za referenčno skupino
prebivalstva ni znana, je treba v izračunu iz prejšnjega odstavka prevzeti za
maso zaužite hrane vrednost 250 kg za odrasle osebe.
(3) Če je hrana kontaminirana z
več radionuklidi, je treba določiti mejne vrednosti kontaminacije hrane ob upoštevanju
neenačbe:
Σj
Kj / IKj ≤ 1,
kjer je Kj koncentracija j-tega
radionuklida v hrani.
(4) Če s tehnično izvedljivimi in ekonomsko upravičenimi
ukrepi ob upoštevanju družbenih dejavnikov ni mogoče zagotoviti takšnih razmer,
da bi bile radioaktivne kontaminacije hrane nižje od izpeljanih mejnih doz,
morajo pristojni organi v skladu s predpisom, ki ureja koordinacijo delovanja
ministrstev in organov v njihovi sestavi s pristojnostmi na področju varnosti
hrane oziroma živil pri vključevanju v proces analize tveganja, zagotoviti, da se
zmanjša količina zaužite kontaminirane hrane tako, da ni presežena mejna letna
efektivna doza.
30. člen
(mejne vrednosti kontaminacije zdravil in izdelkov za osebno
higieno in nego)
(1) Mejne vrednosti letnega vnosa radionuklidov v človeški
organizem z zdravili, ki niso radiofarmaki, je enaka mejni vrednosti letnega
vnosa radionuklidov v človeški organizem z zaužitjem pitne vode.
(2) Mejne vrednosti kontaminacije sredstev za osebno higieno
in nego, lepotilnih in negovalnih sredstev za obraz in telo in otroških igrač
so enake mejnim vrednostim radioaktivne kontaminacije vode, namenjene za oskrbo
s pitno vodo.
31. člen
(mejne vrednosti kontaminacije tobaka in tobačnih izdelkov)
Mejna vrednost radioaktivne kontaminacije tobaka in tobačnih
izdelkov je 37 Bq sevalcev alfa na kilogram tobaka in tobačnih izdelkov. 
32. člen
(mejne vrednosti kontaminacije gradbenega materiala)
(1) Kontaminacija gradbenega materiala z radioaktivnimi
snovmi ne sme povzročiti čezmernega obsevanja skupine posameznikov iz
prebivalstva in celotnega prebivalstva, pri čemer je treba upoštevati zunanje
in notranje obsevanje.
(2) Izpeljane mejne vrednosti koncentracij radionuklidov v
gradbenih materialih izračunajo pooblaščeni izvedenci varstva pred sevanji na
podlagi vrednosti za mejno dozo za posameznike iz prebivalstva in podatkov o
doznih ogradah.
(3) Ne glede na rezultate izračunov iz prejšnjega odstavka pa
vrednosti radioaktivne kontaminacije gradbenega materiala, ki se uporablja za
gradnjo stavb, ne smejo presegati naslednjih mejnih vrednosti:
-       
200 Bq/kg za 232Th,
-       
300 Bq/kg za 226Ra,
-       
3000 Bq/kg za 40K,
pri čemer mora biti izpolnjen naslednji pogoj:
CT/200 + CR/300 + CK/3000
≤ 1 ,
kjer so CT, CR in CK
radioaktivne kontaminacije zaradi 232Th, 226Ra in 40K,
izražene v Bq/kg.
(4) Radioaktivna kontaminacija lahko v posameznem delu
gradbenega materiala mase 10 kg preseže desetkratno vrednost mejnih vrednosti
iz prejšnjega odstavka, če povprečna vrednost v 100 kg tega gradbenega
materiala ne preseže mejnih vrednosti.
33. člen
(mejne vrednosti kontaminacije drugih izdelkov)
(1) Mejna vrednost radioaktivne kontaminacije zaradi
radionuklida, katerega razpolovni čas je daljši od 60 dni, je za tekoče ali
prašnate snovi splošne rabe, za katere mejne vrednosti niso določene s
predpisom, ki ureja sevalne dejavnosti, enaka mejni vrednosti radioaktivne
kontaminacije za površinsko in podzemno vodo, ki ni namenjena za pitje, pri
čemer je treba prostornino 1 m3 nadomestiti z maso snovi 1000 kg.
(2) Če je razpolovni čas radionuklida krajši od 60 dni, so
mejne vrednosti radioaktivne kontaminacije zaradi tega radionuklida desetkrat
večje od mejne vrednosti radioaktivne kontaminacije za tekoče ali prašnate
snovi iz prejšnjega odstavka.
(3) Mejna vrednost radioaktivne kontaminacije je za trdne
kompaktne predmete splošne rabe enaka stokratni vrednosti mejne vrednosti
radioaktivne kontaminacije za površinsko in podzemno vodo, pri čemer pa je
mejna vrednost hitrosti efektivne doze zunanjega sevanja enaka 1 μSv/h pri razdalji
10 cm od površine predmetov in 0,1 μSv/h nad ozadjem naravnega sevanja pri
razdalji 1 m od površine predmetov.
 (4) Ne glede na določbe prvega in drugega odstavka tega
člena veljajo za naravne radionuklide mejne vrednosti iz prejšnjega odstavka.
IV. INTERVENCIJSKI NIVOJI IN MEJNE DOZE PRI INTERVENCIJSKIH
UKREPIH
34. člen
(optimizacija intervencijskih ukrepov)
(1) Pri načrtovanju in izvajanju posamezne vrste
intervencijskih ukrepov ter njihovega obsega in trajanja je treba zagotoviti
optimizacijo varstva ljudi na območju intervencije tako, da so izpostavljenosti
ionizirajočim sevanjem ob upoštevanju gospodarskih in družbenih koristi
intervencijskih ukrepov na kolikor mogoči nizki ravni.
(2) Odločitve o izvedbi intervencijskih ukrepov morajo
temeljiti na vrednostih izogibnih doz in meril za intervencijsko ukrepanje iz
36., 37. in 38. člena te uredbe. 
35. člen
(vrste intervencijskih ukrepov)
(1) Glede na hitrost ukrepanja so intervencijski ukrepi
takojšnji, prehrambeni in dolgoročni.
(2) Hitrost ukrepanja je praviloma večja pri večjih
projiciranih dozah, takojšnji intervencijski ukrepi pa imajo prednost pred
prehrambenimi in dolgoročnimi.
(3) S takojšnjimi intervencijskimi ukrepi je treba čimprej po
izrednem dogodku preprečiti deterministične učinke sevanja z ukrepi:
-       
zmanjšanja ali preprečevanja neposrednega sevanja in emisij
radionuklidov iz vira sevanja,
-       
zmanjšanja prenosa radioaktivnih snovi do posameznikov na območju
izvajanja intervencijskih ukrepov,
-       
zmanjšanja izpostavljenosti ionizirajočim sevanjem posameznikov in
organizacije zdravljenja obsevanih oseb.
(4) Takojšnji intervencijski ukrepi trajajo od nekaj ur do
nekaj dni in se delijo na:
-       
osnovne, kot je zaklanjanje, evakuacija in zaužitje neradioaktivnega
joda, in
-       
dodatne, kot je nadzor območja načrtovanja intervencijskih ukrepov,
nadzor dostopov in izhodov ljudi s teh območij, zaščita dihalnih organov in
kože ter dekontaminacija ljudi.
(5) S prehrambeni intervencijski ukrepi se zmanjša tveganje
za stohastične učinke sevanja zaradi vnosa živil in pitne vode čimprej po
izrednem dogodku s preprečevanjem vnosa kontaminiranih živil in pitne vode. Prehrambeni
intervencijski ukrepi trajajo od nekaj dni do nekaj tednov za kratkožive
izotope, za dolgožive izotope pa tudi več desetletij.
(6) Prehrambeni zaščitni ukrepi so prepoved uporabe
kontaminirane hrane, zamenjava živinske krme, obdelava ali predelava
kontaminirane hrane, prepoved uporabe hrane ter prepovedi in omejitve pridelave
hrane ali krme v kmetijstvu.
(7) Z dolgoročnimi intervencijskimi ukrepi se zmanjša
tveganje za stohastične učinke sevanja in trajajo od nekaj tednov do nekaj
mesecev, lahko pa tudi več stoletij za zelo dolgožive izotope, pri čemer je
treba upoštevati ekonomske in socialne posledice teh ukrepov.
(8) Dolgoročni zaščitni ukrepi so začasna ali trajna
preselitev prebivalstva in dekontaminacija okolja.
36. člen
(intervencijski nivoji za takojšnje intervencijske ukrepe)
Takojšni intervencijski ukrepi
se začnejo uvajati praviloma pri naslednjih intervencijskih nivojih:


Takojšni intervencijski ukrep

Intervencijski nivo(a,b)


Zaklanjanje

v 2 dneh 10 mSv(c) (efektivna doza)


Evakuacija

v 7 dneh 50 mSv(d) (efektivna doza)


jodna profilaksa

v 2 dneh 100 mGy(e) (doza na organ)


kjer imajo oznake naslednji pomen:
(a)   
intervencijski nivoji se nanašajo na povprečno, ionizirajočim sevanjem
izpostavljeno skupino prebivalstva, in ne na najbolj izpostavljene posameznike
iz prebivalstva;
(b)   
takojšni intervencijski ukrep se uvede, če izogibna doza, dosežena z
uvedbo ukrepa, presega vrednost intervencijskega nivoja;
(c)   
zaklanjanje prebivalstva ni priporočljivo za dlje kot 2 dni. Izvede se
ga lahko tudi pri nižjih izogibnih dozah za krajši čas ali ob čakanju na
evakuacijo;
(d)   
evakuacija ni priporočljiva za dalj kot 1 teden. Izvede se jo lahko tudi
pri nižjih izogibnih dozah. Če je evakuacijo težko izpeljati, je dopustna tudi
višja vrednost izogibne doze. Če je izogibna doza večja od 500 mSv, je treba
evakuacijo nujno izpeljati;
(e)   
za ščitnico je za vse starostne skupine določen en sam intervencijski nivo.
37. člen
(intervencijski nivoji za dolgoročne intervencijske ukrepe)
(1)
Intervencijski nivoji za začetek uvajanja dolgoročnih intervencijskih ukrepov
so praviloma:


Dolgoročni intervencijski ukrep

Intervencijski nivo(a)


začasna preselitev

30 mSv v prvih 30 dneh(b)
10 mSv v naslednjih 30 dneh(b)


trajna preselitev

1 Sv do konca življenja(c)


kjer imajo oznake naslednji pomen:
(a)   
intervencijski nivoji se nanašajo na povprečno skupino ljudi na območju,
kjer je treba izvesti začasno ali trajno preselitev;
(b)   
začasna preselitev ljudi v pričakovanju, da se vrnejo v svoja
prebivališča v obdobju do dveh let;
(c)   
izogibna doza do konca življenja mora biti ocenjena za povprečno
populacijo na ogroženem območju. Pri tej oceni je treba upoštevati življenjsko
dobo 70 let.
(2) Če se izogibna doza za začasno preselitev zmanjša na manj
kot 10 mSv v obdobju katerega koli meseca po začetku preselitve, se lahko ne
glede na druge določbe te uredbe, ki veljajo za normalne razmere, ta intervencijski
ukrep ukine.
(3) Ne glede na določbe prejšnjega odstavka je za skupine
starejših ljudi, pri katerih je izogibna doza za posameznika iz te skupine
manjša od 1 Sv do konca predvidene življenjske dobe, dovoljena vrnitev v
njihova prebivališča.
38. člen
(operativni intervencijski nivoji)
Izhodiščne vrednosti operativnih
intervencijskih nivojev za evakuacijo, zaklanjanje, jodno profilakso ter
omejitev uporabe živil in pitne vode so:


Merilna veličina ali radionuklid
 

Oznaka operat.
  interven. nivoja

Izhodiščna vrednost
  operativnega intervencijskega nivoja

Priporočljiv intervencijski ukrep
 


Hitrost doze iz
 
 
 
 
 
 
Oblaka

 
 
1
 

 
 
1 mSv/h(a,c)

Evakuacija ali učinkovito zaklanjanje in jodna profilaksa
  (v primeru zaklanjanja) (b)


 
2
 

 
0,1 mSv/h(c)

Jodna profilaksa, zaklanjanje v hišah z zaprtimi vrati in okni;
  navodila za prebivalstvo po radiu in TV


Hitrost doze zaradi useda radioaktivnih snovi na zemljišče

 
3

 
1 mSv/h
 

Evakuacija ali učinkovito zaklanjanje v tem območju


4

0,2 mSv/h(d,e,f)

Začasna preselitev


5

0,001 mSv/h nad
  naravnim ozadjem

Takojšnja omejitev uporabe potencialno kontaminirane hrane
  in mleka v območju, dokler niso znani rezultati podrobnejših analiz


Površinska kontaminacija zemljišča z:

 

Hrana

Mleko
 

 


I-131 (i)

6

10 kBq/m2
(d,g)

2 kBq/m2
(d,h)

Omejitev uživanja hrane in mleka


Cs-137 (i)

7

2 kBq/m2
(d,g)

10 kBq/m2
(d,h)


Kontaminacija hrane, mleka, vode z:
 

 

Hrana

Mleko, pitna voda
 

 


I-131 (i)

8

1 kBq/kg (d,g)

0,1 kBq/kg (d,g)

Omejitev uživanja hrane, mleka in pitne vode


Cs-137 (i)

9

0,2 kBq/kg (d,g)

0,3 kBq/kg (d,g)


 
kjer imajo oznake naslednji pomen:
(a)   
če ni znamenj, da je prišlo do taljenja sredice, je operativni
intervencijski nivo (1) = 10 mSv/h, ker k prejeti dozi prispeva samo zunanje
obsevanje, ne pa tudi inhalacija radioaktivnih snovi, ki je bila upoštevana pri
izračunu izhodiščne vrednosti operativnih intervencijskih nivojev;
(b)   
učinkovito zaklanjanje je mogoče v za to zgrajenih zakloniščih, v kleteh
ali v notranjosti velikih zgradb. Zaklanjanje ne sme trajati več kot en ali dva
dni. Učinkovitost zaklanjanja je na območjih z visokimi hitrostmi doz treba
preverjati z meritvami;
(c)   
potreben je nadzor kontaminiranih evakuirancev; prebivalstvo pa mora
dobiti navodila o priročnih postopkih dekontaminacije;
(d)   
na osnovi analiz vzorcev je treba čimprej ovrednotiti vrednosti
operativnih intervencijskih nivojev, ki nadomestijo izhodiščne;
(e)   
od 2 do 7 dni po izrednem dogodku;
(f)    
če je začasno preselitev zelo težko izvesti, lahko izvajalec
intervencijskih ukrepov uporabi višji operativni intervencijski nivo;
(g)   
če živil primanjkuje ali če se kontaminacija s pripravo hrane pred
zaužitjem odstrani (pranje, lupljenje, radioaktivni razpad), lahko izvajalec
intervencijskih ukrepov odredi višje vrednosti operativnih intervencijskih
nivojev;
(h)   
za kozje mleko se vrednost deli z 10.
IV.1 Mejne doze za izpostavljene delavce pri izvajanju
intervencijskih ukrepov
39. člen
(dozne omejitve za delavce, ki izvajajo intervencijske
ukrepe)
(1) Če je pri intervencijskih ukrepih v okviru sanacije
posledic izrednega dogodka ali stare sevalne dejavnosti raven sevanja večja,
kot je sevanje naravnih virov, veljajo za delavce, ki sodelujejo pri teh
ukrepih, mejne doze iz 6. člena te uredbe.
(2) Pri načrtovanju in izvajanju intervencijskih ukrepov
varstva pred sevanjem z veliko skupinsko efektivno dozo ter pri izvajanju
intervencijskih ukrepov preprečevanja razvoja dogodkov z velikimi posledicami
za premoženje se mejne doze iz 6. in 10. člena te uredbe ne uporabljajo.
(3) Ne glede na določbe prejšnjih
odstavkov tega člena pa je treba pri načrtovanju intervencijskih ukrepov zagotoviti,
da efektivne doze za posameznike ne presegajo naslednjih vrednosti: 


vrsta ukrepa

intervencijska
  mejna doza
[mSv]
 


reševanje življenj
preprečevanje taljenja reaktorske sredice
preprečevanje velikega izpusta radioaktivnih snovi

 
500 (a)
 


preprečevanje resnih zdravstvenih poškodb
varstvo pred veliko skupinsko dozo
preprečevanje velike škode
popravilo varnostnih sistemov jedrskega reaktorja
monitoring hitrosti doze

 
 
100
 


krajša opravila, povezana z vzpostavitvijo prvotnega
  stanja
izvajanje takojšnjih zaščitnih ukrepov
vzorčevanje v okolju

 
50
 


daljša opravila povezana z vzpostavitvijo prvotnega stanja
rutinsko delo ob intervencijah
dela, ki niso neposredno povezana z izrednim dogodkom

 
20
 


(a)    treba je storiti
vse, da doza sevanja ne povzroči determinističnih učinkov. Ker gre pri
izvajanju intervencijskih ukrepov praviloma za zelo kratke izpostavitve
sevanju, se upošteva efektivna doza 500 mSv kot prag za deterministične učinke.
(4) Intervencijska mejna doza v tabeli v prejšnjem odstavku
vključuje efektivno dozo zaradi zunanjega obsevanja v času izrednega dogodka
ter predvideno dozo zaradi vnosa radioaktivnih snovi v istem času, in ne
vključuje doze, ki jo posameznik prejme po izrednem dogodku zaradi prebivanja
na območju, kjer ne veljajo posebne omejitve. 
(5) Izpostavljeni delavci so lahko samo zdravi prostovoljci
in če je le mogoče, morajo biti izurjeni za izvedbo zahtevanega
intervencijskega ukrepa. Dobro morajo poznati tveganje in morebitne akutne
učinke sevanja.
(6) Pri izvajanju sanacijskih ukrepov, kot so popravilo
objekta, zgradb, zbiranje in odlaganje odpadkov, dekontaminacija področja in
opreme, veljajo za delavce mejne doze za izpostavljene delavce iz 6. člena te uredbe.
(7) Pri ukrepih, ki niso navedeni v drugem in tretjem
odstavku tega člena, efektivne doze posameznikov, ki sodelujejo pri izvajanju
intervencijskih ukrepov, vključno z enotami policije in civilne zaščite,
reševalci, vozniki in drugimi, ne smejo presegati mejnih doz za izpostavljene
delavce iz 6. člena te uredbe.
(8) Ženske v reproduktivni dobi ne smejo biti načrtovano
izpostavljene sevanju, ki povzroči dozo večjo od 20 mSv, noseče ali doječe
ženske pa v intervencijskih ekipah ne smejo sodelovati.
(9) Za vse osebe v intervencijskih skupinah je treba
zagotoviti radiološki in zdravstveni nadzor.
40. člen
(umik delavca z območja sevanja)
Interventnega delavca je treba
umakniti iz območja izvajanja intervencijskih ukrepov, če njegov osebni
elektronski dozimeter zaradi zunanje obsevanosti doseže naslednje izhodiščne
vrednosti operativnih intervencijskih nivojev:


vrsta ukrepa
 

izhodiščna vrednost
  operativnih intervencijskih
nivojev
[mSv]


 

če delavci pred
  intervencijo zaužijejo stabilni jod
 

če delavci pred
  intervencijo ne zaužijejo stabilnega joda

če delavci med
  intervencijo uporabljajo dihalne aparate


reševanje življenj
preprečevanje taljenja reaktorske sredice
preprečevanje velikega izpusta radioaktivnih snovi

 
250
 

 
50

 
500


preprečevanje resnih zdravstvenih poškodb
varstvo pred veliko skupinsko dozo
preprečevanje velike škode
popravilo varnostnih sistemov reaktorja
monitoring hitrosti doze
 

 
 
 
50
 

 
 
 
10
 

 
 
 
100
 


krajša opravila povezana z vzpostavitvijo prvotnega stanja
izvajanje takojšnjih zaščitnih ukrepov
vzorčevanje v okolju

 
 
25
 

 
 
5

 
 
50


 
V. PREHODNE IN KONČNE DOLOČBE
41. člen
(prenehanje veljavnosti)
Z dnem uveljavitve te uredbe se prenehajo uporabljati:
-       
Pravilnik o mejah, ki jih ne sme presegati sevanje, kateremu so
izpostavljeni prebivalstvo in tisti, ki delajo z viri ionizirajočih sevanj, o
merjenju stopnje izpostavljenosti ionizirajočim sevanjem oseb, ki delajo z viri
teh sevanj in o prekušanju kontaminacije delovnega okolja do vključno 27. člena
(Uradni list SFRJ, št. 31/89, popravek Uradni list SFRJ, št. 63/89, in Uradni
list RS, št. 67/02 – ZVISJV),
-       
Pravilnik o pogojih, pod katerimi se smejo dajati v promet in
uporabljati pitna voda, živila in predmeti splošne rabe, ki vsebujejo
radioaktivne snovi, katerih aktivnost presega predpisane meje (Uradni list
SFRJ, št. 23/86, in Uradni list RS, št. 67/02 – ZVISJV) in
-       
Pravilnik o največjih mejah radioaktivne kontaminacije človekovega
okolja in o dekontaminaciji do vključno 15. člena (Uradni list SFRJ, št. 8/87,
in Uradni list RS, št. 67/02 – ZVISJV).
42. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 311-05/2004-2
Ljubljana, dne 29. aprila 2004.
EVA 2002-2511-0176
Vlada Republike Slovenije
mag. Anton Rop l. r.
Predsednik

Priloga