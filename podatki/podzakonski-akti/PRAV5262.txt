I. SPLOŠNA DOLOČBA
1. člen
(vsebina pravilnika)
Ta pravilnik ureja organizacijske,
kadrovske in tehnične pogoje za odobritev organizacij iz 96. člena zakona o
živinoreji (Uradni list RS, št. 18/02, 110/02 – ZUreP-1 in 110/02 – ZGO-1; v
nadaljnjem besedilu: zakon), njihove naloge in postopek odobritve ter
organizacijske, kadrovske in tehnične pogoje za priznanje drugih organizacij v
konjereji iz 98. člena zakona ter njihove naloge in postopek priznanja.
2. člen
(pomen izraza)
V tem pravilniku uporabljeni izraz
konjereja pomeni rejo domačih živali vrste konj ali osel
ter križancev med tema vrstama.
II. ODOBRENE ORGANIZACIJE V KONJEREJI
3. člen
(odobrene organizacije v konjereji)
Odobrene organizacije v konjereji, urejene
v tem pravilniku, so testna postaja, osemenjevalno središče, pripustna postaja
in organizacija za zbiranje podatkov na tekmovanjih s kopitarji.
1. Testna postaja
4. člen
(pravno-organizacijska oblika)
(1) Testna postaja izkaže
pravno-organizacijsko obliko, ki ji omogoča nastopanje v pravnem prometu:
-      
z izpiskom iz sodnega registra, če je
gospodarska družba, samostojni podjetnik posameznik, zadruga ali pravna oseba
javnega prava;
-      
z zakonom oziroma aktom o ustanovitvi pravne
osebe javnega prava, kadar zakon ne določa, da se vpiše v sodni register;
-      
z izpiskom iz uradnega registra ali evidence, v
katero je vpisana, če je pravna oseba zasebnega prava;
-      
z izpiskom iz vpisnika samostojnih podjetnikov
posameznikov pri Davčni upravi Republike Slovenije, če je samostojni podjetnik
posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka testna postaja hkrati izkaže tudi, da lahko
opravlja dejavnosti iz predpisa, ki ureja metode za merjenje in ocenjevanje
lastnosti ter metode za oceno plemenske vrednosti in napovedovanje genetskih
vrednosti za registrirane kopitarje, v skladu z rejskim programom za posamezno
pasmo.
5. člen
(pogoji za odobritev testne postaje)
Testna postaja mora za odobritev
izpolnjevati zlasti naslednje pogoje:
-      
da ima enega ali več objektov, kjer se izvajajo
preizkusi lastnosti ter delovnih sposobnosti kopitarjev;
-      
da ima zakonitega zastopnika testne postaje;
-      
da izpolnjuje tehnične pogoje za sprejem
kopitarjev v preizkus;
-      
da izpolnjuje tehnične pogoje za izvajanja
posameznih preizkusov;
-      
da zagotavlja enake pogoje za vse kopitarje v
preizkusu;
-      
da ima merilno in laboratorijsko opremo, ki je
potrebna za izvajanje preizkusov;
-      
da izvaja sprotno pošiljanje podatkov v času
izvajanja preizkusa priznani rejski organizaciji, za katero opravlja preizkus
kopitarjev;
-      
da zagotavlja arhiviranje podatkov za obdobje
najmanj petih let po zaključku vsakega posameznega preizkusa;
-      
da ima usposobljenega strokovnega vodjo testne
postaje, ki izpolnjuje pogoje iz 101. člena zakona, ima najmanj univerzitetno
izobrazbo s področja kmetijstva – smer zootehnika, s področja veterine ali
druge podobne smeri ter najmanj pet let delovnih izkušenj s področja selekcije
živali;
-      
da delavci, ki izvajajo preizkuse na testni
postaji, za posamezne naloge izpolnjujejo pogoje iz 14., 15. in 101. člena
zakona.
6. člen
(vloga za odobritev testne postaje)
(1) Za odobritev testne postaje je treba
ministrstvu, pristojnemu za živinorejo (v nadaljnjem besedilu: ministrstvo),
predložiti vlogo, ki vsebuje:
-      
ime, sedež in pravno-organizacijsko obliko
organizacije;
-      
naslov oziroma lokacijo posameznih objektov
testne postaje z navedbo posameznih identifikacijskih številk kmetijskega
gospodarstva (v nadaljnjem besedilu: KMG-MID);
-      
delovno območje in podrobnejši opis delovnega
področja;
-      
osebno ime in naslov zakonitega zastopnika
organizacije in strokovnega vodje testne postaje;
-      
opis tehničnih pogojev za sprejem kopitarjev v
preizkus (minimalna starost ob vhlevitvi, način vhlevitve, možnost karantene in
drugo);
-      
opis tehničnih pogojev izvajanja posameznih
preizkusov;
-      
skupno kapaciteto testne postaje in kapaciteto
vhlevljanja kopitarjev;
-      
opis tehničnih pogojev, iz katerih je razvidno,
da je mogoče zagotoviti enake pogoje preizkusov za vse kopitarje v obdobju
izvajanja preizkusov;
-      
navedbo merilne in laboratorijske opreme, ki je
na testni postaji na voljo za izvajanje preizkusov;
-      
opis pošiljanja podatkov v času izvajanja
preizkusov priznani rejski organizaciji, za katero opravlja testna postaja
preizkus kopitarjev;
-      
opis načina arhiviranja podatkov za obdobje
najmanj petih let po zaključku vsakega posameznega preizkusa;
-      
opis načina zagotavljanja veterinarskih ukrepov
in preventivnega zdravstvenega varstva živali na testni postaji;
-      
dokazilo o usposobljenosti strokovnega vodje
testne postaje za izvajanje preizkusov z navedbo strokovnih referenc;
-      
poimenski seznam vseh zaposlenih na testni
postaji z opisom delovnih mest in specifikacijo strokovne izobrazbe, tehničnega
znanja, izpopolnjevanja in izkušenj pri izvajanju preizkusov registriranih
kopitarjev ter dokazili o izpolnjevanju pogojev iz 14., 15. in 101. člena
zakona;
-      
dokazilo o zaposlitvi oseb iz prejšnje alinee;
-      
strokovno mnenje o izpolnjevanju pogojev za
odobritev testne postaje iz prejšnjega člena ter o ustreznosti dokumentov in
prilog iz tega člena, ki ga poda Inštitut za rejo in zdravstveno varstvo
kopitarjev Veterinarske fakultete.
(2) Če vlogo za odobritev testne postaje
vloži Inštitut za rejo in zdravstveno varstvo kopitarjev Veterinarske
fakultete, poda strokovno mnenje o izpolnjevanju pogojev komisija, ki jo v
postopku odobritve imenuje minister in je sestavljena iz enega predstavnika
ministrstva in dveh strokovnjakov s področja konjereje.
7. člen
(vpis testne postaje v register)
Pri vpisu testne postaje v register pri
ministrstvu se navedejo zlasti naslednji podatki:
-      
ime in sedež testne postaje;
-      
naslov oziroma lokacija posameznih objektov
testne postaje, na katerih se izvajajo preizkusi, z navedbo posameznih KMG-MID;
-      
številka in datum odločbe o odobritvi testne
postaje;
-      
področje in območje delovanja;
-      
obdobje veljavnosti odobritve.
2. Osemenjevalno središče
8. člen
(pravno-organizacijska oblika)
(1) Osemenjevalno središče izkaže
pravno-organizacijsko obliko, ki mu omogoča nastopanje v pravnem prometu:
-      
z izpiskom iz sodnega registra, če je gospodarska
družba, samostojni podjetnik posameznik, zadruga ali pravna oseba javnega
prava;
-      
z zakonom oziroma aktom o ustanovitvi pravne
osebe javnega prava, kadar zakon ne določa, da se vpiše v sodni register;
-      
z izpiskom iz uradnega registra ali evidence, v
katero je vpisana, če je pravna oseba zasebnega prava;
-      
z izpiskom iz vpisnika samostojnih podjetnikov
posameznikov pri Davčni upravi Republike Slovenije, če je samostojni podjetnik
posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka osemenjevalno središče hkrati izkaže tudi,
da lahko pridobiva, shranjuje in opravlja promet s semenom za potrebe enega ali
več potrjenih rejskih programov.
9. člen
(naloge osemenjevalnega središča)
Naloge osemenjevalnega središča so zlasti,
da:
-      
uporablja plemenske žrebce v skladu z rejskimi
programi;
-      
sodeluje z rejskimi organizacijami pri
preizkusu plemenskih žrebcev v skladu z rejskimi programi;
-      
imenuje strokovno telo, ki ga sestavljajo
predstavniki posameznih organizacij iz 84. člena, za katere izvaja
osemenjevalno središče posamezne naloge iz rejskega programa, in predstavniki
izvajalcev osemenjevanja za potrebe potrditve letnega programa dela in letnih
poročil o delu ter za potrebe drugih strokovnih nalog;
-      
izvaja letni program dela, ki ga potrdi
imenovano strokovno telo;
-      
ocenjuje libido in plodnost plemenskih žrebcev;
-      
odvzema, pregleduje, pripravlja in označuje
seme;
-      
opravlja promet s semenom, ki izpolnjuje pogoje
iz 44. člena zakona;
-      
vodi zbirke podatkov za žrebce, za pridobljeno
in za porabljeno seme;
-      
posreduje podatke priznanim rejskim
organizacijam.
10. člen
(pogoji za odobritev osemenjevalnega
središča)
Osemenjevalno središče mora za odobritev
poleg pogojev iz tretjega odstavka 61. člena zakona izpolnjevati tudi naslednje
pogoje:
-      
da ima objekt in opremo za prevzem plemenskih
žrebcev na osemenjevalno središče, za oskrbo plemenskih žrebcev, pridobivanje,
obdelavo in skladiščenje semena ter objekt za oddajo semena v promet;
-      
da ima zakonitega zastopnika osemenjevalnega
središča;
-      
da ima laboratorijsko in drugo opremo, ki je
potrebna za delovanje osemenjevalnega središča in za preverjanje kakovosti
semena;
-      
da se za vse seme osemenjevalnega središča, ki
je uporabljeno na območju Republike Slovenije, zagotavlja zbiranje podatkov v
skladu s predpisom, ki ureja evidence o razmnoževanju domačih živali;
-      
da izvaja sprotno pošiljanje podatkov priznani
rejski organizaciji, s katero ima sklenjeno pogodbo o izvajanju posameznih
nalog rejskega programa;
-      
da ima urejena medsebojna razmerja iz tretjega
odstavka 63. člena zakona;
-      
da zagotavlja arhiviranje podatkov za obdobje
najmanj desetih let za pridobljeno in za porabljeno seme oziroma najmanj za
obdobje shranjevanja semena, kadar je obdobje shranjevanja daljše od desetih
let;
-      
da zagotavlja shranjevanje semena za genetske
rezerve, vključno z rezervami, ki so potrebne za razmnoževanje kopitarjev v
izrednih razmerah oziroma ob nepredvidenih dogodkih;
-      
da ima usposobljenega strokovnjaka, odgovornega
za izvajanje nalog osemenjevalnega središča v skladu z rejskim programom, ki
izpolnjuje pogoje iz 101. člena zakona, ima najmanj univerzitetno izobrazbo s
področja kmetijstva – smer zootehnika, s področja veterine ali druge podobne
smeri ter najmanj pet let delovnih izkušenj s področja selekcije živali;
-      
da morajo delavci, ki opravljajo posamezne
naloge na osemenjevalnem središču, za te naloge izpolnjevati pogoje iz 14., 15.
in 101. člena zakona;
-      
da zagotavlja spremljanje in analiziranje
podatkov o izdanem in porabljenem semenu in uspešnosti osemenjevanja po
posameznem plemenskem žrebcev;
-      
da vodi tekočo evidenco o vhlevitvi plemenskih
žrebcev;
-      
da vodi dokumentacijo, potrebno za izračun
parametrov plodnosti;
-      
zagotavlja sistem notranjega nadzora.
11. člen
(vloga za odobritev osemenjevalnega
središča)
(1) Za odobritev osemenjevalnega središča
za kopitarje je treba ministrstvu predložiti vlogo, ki vsebuje:
-      
ime, sedež in pravno-organizacijsko obliko
organizacije;
-      
naslov oziroma lokacijo posameznih objektov
osemenjevalnega središča z navedbo posameznih KMG-MID;
-      
delovno območje in podrobnejši opis delovnega
področja;
-      
osebno ime in naslov zakonitega zastopnika
organizacije in usposobljenega strokovnjaka osemenjevalnega središča;
-      
opis tehničnih pogojev za sprejem plemenskih
žrebcev v osemenjevalno središče (zagotovitev prostorov za karanteno, načini
vhlevitve v posameznih objektih, kapaciteta vhlevljanja in drugo);
-      
opis tehničnih pogojev za rejo plemenskih
žrebcev v obdobju, ki je potrebno za zagotovitev s selekcijskim programom
predpisanega števila doz semena posameznega plemenskega žrebca (način reje,
krmni obrok, možnost izpustov ali drugih načinov, ki omogočajo gibanje
plemenskih žrebcev in drugo);
-      
opis tehničnih pogojev za odvzem semena,
označevanje semena, analizo kakovosti semena in kapacitet za shranjevanje
semena;
-      
opis tehničnih pogojev in načina zagotavljanja
shranjevanja semena za genetske rezerve, vključno z rezervami, ki zagotavljajo
razmnoževanje kopitarjev v izrednih razmerah oziroma ob nepredvidenih dogodkih,
ter opis načinov trajnega shranjevanja in varovanja tega semena za vse tiste
žrebce, od katerih osemenjevalno središče pridobiva seme;
-      
opis načina arhiviranja podatkov za pridobljeno
in za porabljeno seme;
-      
opis načina tekočega in trajnega arhiviranja
podatkov za seme, ki je vključeno v genetsko rezervo;
-      
opis načina spremljanja in analiziranja
podatkov o izdanem in porabljenem semenu ter uspešnosti osemenjevanja po
posameznemu plemenskem žrebcu;
-      
opis zootehniških opravil, ki jih mora
opravljati strokovnjak iz četrte alinee tega odstavka;
-      
seznam članov strokovnega telesa;
-      
opis načina vodenja dokumentacije, potrebne za
izračun parametrov plodnosti;
-      
opis načina zagotavljanja veterinarskih ukrepov
in preventivnega zdravstvenega varstva živali na osemenjevalnem središču;
-      
dokazilo o izpolnjevanju predpisanih
veterinarskih pogojev v skladu s prvim odstavkom 62. člena zakona;
-      
poimenski seznam vseh zaposlenih na
osemenjevalnem središču z opisom delovnih mest in specifikacijo strokovne
izobrazbe, tehničnega znanja, izpopolnjevanja in izkušenj s področja delovanja
osemenjevalnega središča, ter dokazili o izpolnjevanju pogojev iz 14., 15. in
101. člena zakona;
-      
dokazilo o zaposlitvi oseb iz prejšnje alinee;
-      
kopijo odločbe o priznanju osemenjevalnega
središča in dodelitvi veterinarske registrske številke, ki jo je izdal
pristojni organ za veterinarstvo;
-      
dokazilo o priznanju osemenjevalnega središča,
ki omogoča prodajo na osemenjevalnem središču pridobljenega semena državam
članicam Evropske unije (če takšno dokazilo obstaja);
-      
strokovno mnenje o izpolnjevanju pogojev za
odobritev testne postaje iz prejšnjega člena ter o ustreznosti dokumentov in
prilog iz tega člena, poda Inštitut za rejo in zdravstveno varstvo kopitarjev
Veterinarske fakultete.
(2) Če vlogo za odobritev testne postaje
vloži Inštitut za rejo in zdravstveno varstvo kopitarjev Veterinarske
fakultete, poda strokovno mnenje o izpolnjevanju pogojev komisija, ki jo v
postopku odobritve imenuje minister in je sestavljena iz enega predstavnika
ministrstva in dveh strokovnjakov s področja konjereje.
12. člen
(vpis osemenjevalnega središča v evidenco)
Pri vpisu osemenjevalnega središča v
evidenco pri ministrstvu se navedejo naslednji podatki:
-      
sedež osemenjevalnega središča;
-      
naslov oziroma lokacija objektov
osemenjevalnega središča;
-      
KMG-MID;
-      
številka in datum odločbe o odobritvi
osemenjevalnega središča;
-      
področje in območje delovanja;
-      
obdobje veljavnosti odobritve.
3. Pripustna postaja
13. člen
(naloge pripustne postaje)
Naloge pripustne postaje so zlasti
naslednje:
-      
oskrba plemenskih žrebcev;
-      
spremljanje libida in plodnosti plemenskih
žrebcev;
-      
spremljanje zdravstvenega stanja plemenskih
žrebcev;
-      
pripuščanje plemenskega žrebca samo na kobile
(v nadaljnjem besedilu: plemenice), ki so označene v skladu s predpisom, ki
ureja identifikacijo in registracijo kopitarjev;
-      
posredovanje podatkov o pripustih priznani
rejski organizaciji, ki je v skladu s predpisom o sprejetju kopitarjev za pleme
izdala zootehniški dokument o priznavanju plemenskega žrebca in pristojni
veterinarski organizaciji.
14. člen
(pogoji za odobritev pripustne postaje)
Pripustna postaja mora poleg pogojev, ki
jih določa zakon, za odobritev in delovanje izpolnjevati tudi naslednje pogoje:
-      
imeti mora urejen prostor za plemenskega žrebca
na določeni lokaciji in opremo v skladu z zakonom;
-      
organizirana mora biti v enem objektu znotraj kmetijskega
gospodarstva;
-      
lastnik pripustne postaje oziroma imetnik, ki
bo pripuščal žrebca na pripustni postaji mora biti strokovno usposobljen;
-      
zagotovljeni morajo biti veterinarski ukrepi in
preventivno zdravstveno varstvo živali na pripustni postaji;
-      
zagotovljeno mora biti vodenje evidence
pripustov iz priloge 1, ki je sestavni del tega pravilnika, in izdajanje
potrdil o pripustu iz prilog 2 in 3, ki sta sestavni del tega pravilnika;
-      
uporaba plemenskih žrebcev mora biti v skladu s
43. členom zakona.
15. člen
(objekti in prostori)
(1) Objekti na kmetijskem gospodarstvu, kot
so hlev za rejo plemenskih žrebcev, prostor za pripust plemenskih žrebcev in
pripustna pregrada, morajo biti zgrajeni tako, da je zagotovljena varnost ljudi
in živali. V teh objektih mora biti zagotovljeno krmljenje in napajanje živali.
Na kmetijskem gospodarstvu s pripustno postajo mora biti na vidnem mestu tudi
omarica z opremo za prvo pomoč.
(2) Prostori, kjer se nahajajo plemenski
žrebci oziroma se izvaja pripust, morajo biti primerno veliki, zračni in
osvetljeni, tla pa morajo biti iz materialov, ki ne drsijo.
(3) Plemenski žrebci morajo biti vhlevljeni
v individualnih boksih, zagotovljeno mora biti tekališče.
16. člen
(evidenca, dokumentacija in poročanje)
(1) Imetnik plemenskega žrebca mora o
osemenitvi ali pripustu kobile voditi predpisano evidenco o vsakem pripustu na
njegovi pripustni postaji ter o tem poročati v skladu s tem pravilnikom in
predpisom, ki ureja razmnoževanje domačih živali. To evidenco mora hraniti še
vsaj tri leta po izločitvi plemenskega žrebca iz kmetijskega gospodarstva.
(2) Imetnik plemenskega žrebca mora ob
opravljenem pripustu izdati imetniku kobile potrdilo o pripustu ali osemenitvi
kobile na obrazcu iz prilog 2 ali 3 tega pravilnika. Potrdilo o pripustu ali
osemenitvi kobile je natisnjeno v štirih kopijah. Potrdilo o pripustu ali
osemenitvi kobile prejmejo imetnik kobile, imetnik plemenskega žrebca in
priznana rejska organizacija, ki je v skladu s predpisom o sprejetju
registriranih kopitarjev za pleme izdala zootehniški dokument o priznavanju
plemenskega žrebca. En izvod se v skladu z veterinarskimi predpisi pošlje
pristojni veterinarski organizaciji, ki ima koncesijo za opravljanje
veterinarskih storitev. Imetnik plemenskega žrebca mora do desetega v tekočem
mesecu priznani rejski organizaciji in pristojni veterinarski organizaciji
poslati kopije v preteklem mesecu porabljenih obrazcev potrdil o pripustu ali
osemenitvi kobile in do 31. decembra priznani rejski organizaciji seznam kobil
pripuščenih v koledarskem letu na obrazcu iz priloge 1 tega pravilnika.
(3) Priznana rejska organizacija, ki v
skladu z rejskim programom prizna plemenskega žrebca za uporabo na pripustni
postaji, založi in izda obrazce iz prilog 1, 2 in 3 tega pravilnika ter vodi
evidenco o izdanih in porabljenih obrazcih.
17. člen
(postopek)
(1) Lastnik, imetnik oziroma zakupnik
kmetijskega gospodarstva vloži vlogo za odobritev pripustne postaje na
pristojno upravno enoto.
(2) Po preveritvi pogojev zaprosi upravna
enota ministrstvo za dodelitev zootehniške registrske številke ter izda odločbo
o odobritvi pripustne postaje za obdobje petih let, s katero ugotovi, da ta
izpolnjuje predpisane pogoje za odobritev.
(3) En izvod odločbe vroči upravna enota
ministrstvu, en izvod pristojni območni enoti Veterinarske uprave Republike
Slovenije, en izvod pa organizaciji v živinoreji, s katero ima pripustna
postaja sklenjeno pogodbo.
18. člen
(vloga za odobritev pripustne postaje)
Za odobritev pripustne postaje za kopitarje
je treba na upravno enoto predložiti vlogo, ki vsebuje naslednje podatke:
-      
naslov kmetijskega gospodarstva – pripustne
postaje;
-      
KMG-MID;
-      
ime in priimek nosilca kmetijskega
gospodarstva;
-      
ime in priimek imetnika žrebca, ki bo izvajal
pripust, če ta ni nosilec kmetijskega gospodarstva;
-      
navedbo objekta znotraj kmetijskega
gospodarstva, kjer bo plemenski žrebec stalno vhlevljen oziroma v reji;
-      
zemljiškoknjižni izpisek (kot dokazilo
lastništva oziroma zakupa) , ki ni starejši od treh mesecev, za parcelo, na
kateri se objekt nahaja, ali overjeno pogodbo o zakupu objekta, v katerem bo
plemenski žrebec vhlevljen oziroma v reji;
-      
skico tlorisa objekta, kjer bodo vhlevljeni
plemenski žrebci in se bo izvajal pripust;
-      
predvideno število plemenskih žrebcev po
posameznih pasmah;
-      
opis proizvodnih kapacitet kmetijskega
gospodarstva po vrstah živali, kadar se na istem kmetijskem gospodarstvu poleg
plemenskih žrebcev redijo še druge živali;
-      
opis načina zagotavljanja veterinarskih ukrepov
in preventivnega zdravstvenega varstva živali na pripustni postaji;
-      
opis vodenja predpisane zootehniške
dokumentacije;
-      
dokazilo o usposobljenosti imetnika žrebca, ki
bo izvajal pripust v skladu s 15. členom zakona;
-      
kopijo veljavne pogodbe, ki ureja dobavo
predpisanih obrazcev in poročanje o pripustih, sklenjene z organizacijo v
živinoreji iz 86. člena zakona najmanj za obdobje odobritve pripustne postaje;
-      
strokovno mnenje organizacije v živinoreji iz
86. ali 98. člena zakona o izpolnjevanju pogojev iz 13. člena tega pravilnika
ter o ustreznosti objektov in prostorov v skladu s 14. členom tega pravilnika,
ki ne sme biti starejše od šestih mesecev.
19. člen
(vpis pripustne postaje v register)
Pri vpisu pripustne postaje v register pri
ministrstvu se navedejo zlasti naslednji podatki:
-      
ime in priimek nosilca kmetijskega
gospodarstva;
-      
ime in priimek imetnika žrebca, ki bo izvajal
pripust, če ta ni nosilec kmetijskega gospodarstva;
-      
naslov pripustne postaje;
-      
KMG-MID;
-      
številka in datum odločbe o odobritvi pripustne
postaje;
-      
zootehniška registrska številka;
-      
področje delovanja;
-      
obdobje veljavnosti odobritve.
4. Organizacija za zbiranje podatkov na
tekmovanjih s kopitarji
20. člen
(pravno-organizacijska oblika)
(1) Organizacija za zbiranje podatkov na
tekmovanjih s kopitarji izkaže pravno-organizacijsko obliko, ki ji omogoča
nastopanje v pravnem prometu:
-      
z izpiskom iz sodnega registra, če je
gospodarska družba, samostojni podjetnik posameznik, zadruga ali pravna oseba
javnega prava;
-      
z zakonom oziroma aktom o ustanovitvi pravne
osebe javnega prava, kadar zakon ne določa, da se vpiše v sodni register;
-      
z izpiskom iz uradnega registra ali evidence, v
katero je vpisana, če je pravna oseba zasebnega prava;
-      
z izpiskom iz vpisnika samostojnih podjetnikov
posameznikov pri Davčni upravi Republike Slovenije, če je samostojni podjetnik
posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka organizacija za zbiranje podatkov na
tekmovanjih s kopitarji hkrati izkaže tudi, da lahko opravlja dejavnosti iz
predpisa, ki ureja metode za merjenje in ocenjevanje tekmovalnih lastnosti
registriranih kopitarjev, pogoje za udeležbo kopitarjev na tekmovanjih ter
zbiranje podatkov o tekmovanjih za kopitarje.
21. člen
(naloge organizacije za zbiranje podatkov
na tekmovanjih s kopitarji)
Naloge organizacije za zbiranje podatkov na
tekmovanjih s kopitarji so, da v skladu s tekmovalnimi in strokovnimi pravili
izvaja:
-      
vodenje registra tekmovalnih konj, tekmovalcev,
trenerjev, organizatorjev tekmovanj, objektov za izvajanje tekmovanj s
kopitarji in drugih podatkov, potrebnih za tekmovanja s kopitarji;
-      
pripravo letnega programa tekmovanj v
sodelovanju z organizatorji tekmovanj;
-      
nadzor nad organizacijo in izvedbo tekmovanj;
-      
zbiranje podatkov na tekmovanjih s kopitarji v
skladu z mednarodno usklajenimi standardi;
-      
sprotno pošiljanje podatkov s tekmovanj
priznani rejski organizaciji, za katero opravlja zbiranje podatkov;
-      
redno mesečno poročanje komisiji za tekmovanja
s kopitarji, ki jo določa predpis, ki ureja pogoje za udeležbo kopitarjev na
tekmovanjih in zbiranje podatkov s tekmovanj s kopitarji;
-      
arhiviranje podatkov s področja delovanja in
-      
druge naloge s področja odobritve.
22. člen
(pogoji za odobritev organizacije za
zbiranje podatkov na tekmovanjih s kopitarji)
Organizacija za zbiranje podatkov na
tekmovanjih s kopitarji mora za odobritev izpolnjevati zlasti naslednje pogoje:
-      
da izvaja zbiranje podatkov na tekmovanjih s
kopitarji v skladu z mednarodno usklajenimi standardi, če ti obstajajo oziroma
da je včlanjena v mednarodno organizacijo za organizacijo tekmovanj s
kopitarji, če ta obstaja;
-      
da ima sprejeta tekmovalna pravila, ki glede na
vrsto in način tekmovanja s kopitarji urejajo podrobnejše pogoje izvedbe
tekmovanj, vključno s spremljanjem, obdelavo in posredovanjem podatkov in
ureditvijo izplačila nagrad na tekmovanjih s kopitarji, ter urejajo druge
pogoje v skladu s predpisom, ki ureja pogoje za udeležbo kopitarjev na
tekmovanjih in zbiranje podatkov s tekmovanj s kopitarji;
-      
da si pred uporabo tekmovalnih pravil iz
prejšnje alinee pridobi soglasje komisije za tekmovanja s kopitarji, določene s
predpisom, ki ureja pogoje za udeležbo kopitarjev na tekmovanjih in zbiranje
podatkov s tekmovanj s kopitarji;
-      
da ima sprejeta strokovna pravila za izvajanje
nalog iz prejšnjega člena;
-      
da ima potrebno merilno opremo, ki omogoča
meritve na način, ki ga določajo pravila mednarodnih organizacij za tekmovanja
s kopitarji;
-      
da zagotavlja arhiviranje podatkov zbranih v
posameznem koledarskem letu za obdobje najmanj petih let;
-      
da ima usposobljenega strokovnega vodjo
izvajanja meritev in ocenjevanja ter nadzora nad zbiranjem podatkov, ki
izpolnjuje pogoje iz 101. člena zakona, ima najmanj univerzitetno izobrazbo s
področja kmetijstva – smer zootehnika, s področja veterine ali druge podobne
smeri, da sodelavci, ki izvajajo meritve in ocenjevanje tekmovalnih lastnosti
kopitarjev za posamezne naloge, izpolnjujejo pogoje iz prvega odstavka 101.
člena zakona.
23. člen
(vloga za odobritev organizacije za
zbiranje podatkov na tekmovanjih s kopitarji)
(1) Za odobritev organizacije za zbiranje
podatkov na tekmovanjih s kopitarji je treba ministrstvu predložiti vlogo, ki
vsebuje poleg dokazil o izpolnjevanju pogojev iz prejšnjega člena še:
-      
ime, sedež in pravno-organizacijsko obliko
organizacije;
-      
delovno območje in podrobnejši opis delovnega
področja;
-      
osebno ime in naslov zakonitega zastopnika
organizacije;
-      
osebno ime in naslov strokovnega vodje
izvajanja meritev in ocenjevanja ter nadzora nad zbiranjem podatkov;
-      
opis tehničnih pogojev za izvajanje tekmovanj s
kopitarji;
-      
opis pošiljanja podatkov s tekmovanj priznani
rejski organizaciji, za katero opravlja zbiranje podatkov;
-      
poimenski seznam vseh sodelavcev ki izvajajo
meritve, ocenjevanja in zbiranje podatkov z opisom nalog in specifikacijo
strokovne izobrazbe, tehničnega znanja, izpopolnjevanja in izkušenj pri
izvajanju meritev, ocenjevanja in zbiranja podatkov na tekmovanjih s kopitarji
ter dokazili o izpolnjevanju pogojev iz prvega odstavka 101. člena zakona;
-      
strokovno mnenje priznane rejske organizacije
za pasmo, za katero se izvaja zbiranje podatkov na tekmovanjih s kopitarji in
mnenje komisije za tekmovanja s kopitarji, določene s predpisom, ki ureja
pogoje za udeležbo kopitarjev na tekmovanjih in zbiranje podatkov s tekmovanj s
kopitarji o izpolnjevanju pogojev za odobritev organizacije za zbiranje
podatkov na tekmovanjih s kopitarji iz prejšnjega člena ter o ustreznosti
dokumentov in prilog iz tega člena.
(2) Če vlogo za odobritev organizacije za
zbiranje podatkov na tekmovanjih s kopitarji vloži priznana rejska
organizacija, poda strokovno mnenje o izpolnjevanju pogojev komisija, ki jo v
postopku odobritve imenuje minister in je sestavljena iz enega predstavnika
ministrstva in dveh strokovnjakov s področja konjereje.
24. člen
(vpis organizacije za zbiranje podatkov na
tekmovanjih s kopitarji v register)
Pri vpisu organizacije za zbiranje podatkov
na tekmovanjih s kopitarji v register pri ministrstvu se navedejo zlasti
naslednji podatki:
-      
ime in sedež organizacije za zbiranje podatkov
na tekmovanjih s kopitarji;
-      
številka in datum odločbe o odobritvi
organizacije za zbiranje podatkov na tekmovanjih s kopitarji;
-      
področje in območje delovanja;
-      
obdobje veljavnosti odobritve.
III. DRUGE PRIZNANE ORGANIZACIJE V KONJEREJI
25. člen
(pravno-organizacijska oblika)
(1) Druga organizacija v konjereji izkaže
pravno-organizacijsko obliko, ki ji omogoča nastopanje v pravnem prometu:
-      
z izpiskom iz sodnega registra, če je
gospodarska družba, samostojni podjetnik posameznik, zadruga ali pravna oseba
javnega prava;
-      
z zakonom oziroma aktom o ustanovitvi pravne
osebe javnega prava, kadar zakon ne določa, da se vpiše v sodni register;
-      
z izpiskom iz uradnega registra ali evidence, v
katero je vpisana, če je pravna oseba zasebnega prava;
-      
z izpiskom iz vpisnika samostojnih podjetnikov
posameznikov pri Davčni upravi Republike Slovenije, če je samostojni podjetnik
posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka druga organizacija v konjereji hkrati izkaže
tudi, da lahko opravlja dejavnosti iz prvega odstavka 98. člena zakona.
26. člen
(naloge druge priznane organizacije v
konjereji, priznane za celotno območje Republike Slovenije)
Druga priznana organizacija v konjereji v
skladu z 98. členom zakona izvaja posamezne naloge potrjenega rejskega
programa na celotnem območju Republike Slovenije. Te naloge so zlasti:
-      
meritve in ocenjevanje lastnosti;
-      
označevanje kopitarjev;
-      
vodenje registra kopitarjev;
-      
vodenje preizkusov v pogojih reje;
-      
laboratorijski preizkusi in meritve;
-      
vodenje in vzdrževanje podatkovnih zbirk;
-      
razvoj in vzdrževanje enotnega informacijskega
sistema v konjereji;
-      
spremljanje lastnosti kopitarjev;
-      
obdelava podatkov in interpretacija rezultatov;
-      
napovedovanje genetskih vrednosti in objava
rezultatov;
-      
posredovanje podatkov organizacijam iz 84.
člena zakona;
-      
razvoj preizkusov in metod za izvajanje
rejskega progama;
-      
izdajanje predpisanih zootehniških dokumentov;
-      
opravljanje nalog na področju razmnoževanja
kopitarjev;
-      
izvajanje drugih nalog za potrebe rejskega
programa, ki izhajajo iz zakona.
27. člen
(pogoji za priznanje druge organizacije,
priznane za celotno območje Republike Slovenije)
(1) Druga priznana organizacija iz prejšnjega
člena mora za priznanje v skladu z 98. členom zakona glede na naloge, za katere
organizacija poda vlogo za priznanje, imeti zlasti:
-      
ustrezen prostor oziroma potrebne laboratorije
z ustrezno merilno opremo;
-      
strojno in programsko opremo za oceno plemenske
vrednosti oziroma napovedovanje genetske vrednosti;
-      
strojno, programsko in drugo ustrezno opremo za
izvajanje posameznih nalog v konjereji;
-      
ustrezno opremo za izvajanje drugih posameznih
nalog;
-      
opremo, ki omogoča primerno hitro in zanesljivo
komunikacijo z organizacijami v živinoreji, ki izvajajo rejske programe oziroma
vodijo zbirke podatkov;
-      
ustrezno usposobljen kader v skladu s 101.
členom zakona za izvajanje posameznih nalog iz prejšnjega člena.
(2) Strokovni vodja druge priznane
organizacije iz prejšnjega člena oziroma odgovorna oseba mora izpolnjevati
pogoje iz 101. člena zakona in mora imeti:
-      
univerzitetno izobrazbo s področja kmetijstva –
smer zootehnika, področja veterine in ostalih ustreznih smeri; in najmanj pet
let delovnih izkušenj s področja priznanja;
-      
znanje najmanj enega tujega jezika;
-      
objavljena strokovna oziroma znanstvena dela s
področja priznanja;
-      
organizacijske sposobnosti pri raziskovalnem in
rutinskem delu;
-      
najmanj eno strokovno priporočilo.
28. člen
(vloga za priznanje druge organizacije,
priznane za celotno območje Republike Slovenije)
Vloga za priznanje organizacije iz
prejšnjega člena mora poleg dokazil o izpolnjevanju pogojev iz prejšnjega člena
vsebovati še:
-      
ime, sedež in pravno organizacijsko obliko
organizacije;
-      
popis prostorov;
-      
ime in priimek strokovnega vodje organizacije
oziroma odgovorne osebe;
-      
opis področja delovanja s seznamom nalog, za
katere organizacija v vlogi prosi za priznanje;
-      
krajši opis nalog iz prejšnje alinee;
-      
opis delovnih mest z zahtevano izobrazbo;
-      
poimenski seznam vseh zaposlenih s področja
priznanja s specifikacijo strokovne izobrazbe in tehničnega znanja,
izpopolnjevanja in izkušenj s področja priznanja ter dokazili o izpolnjevanju
pogojev iz 101. člena zakona;
-      
dokazilo o zaposlitvi oseb iz prejšnje alinee;
-      
kopijo podpisanih pogodb z organizacijami, kjer
so zaposleni pregledniki za potrebe identifikacijskega pregleda kopitarjev, če
organizacija vloži vlogo za vodenje registra kopitarjev.
29. člen
(vpis druge priznane organizacije v
evidence)
Za druge priznane organizacije iz 25. člena
tega pravilnika se pri vpisu v evidence drugih priznanih organizacij pri
ministrstvu vpišejo najmanj naslednji podatki:
-      
ime in sedež organizacije;
-      
številka in datum odločbe o priznanju druge
organizacije;
-      
področje in območje delovanja;
-      
obdobje veljavnosti priznanja.
30. člen
(nadzor)
Kmetijska inšpekcija izvaja nadzor nad
delovanjem:
-      
osemenjevalnih središč najmanj dvakrat letno;
-      
pripustnih postaj najmanj enkrat letno;
-      
testnih postaj in drugih odobrenih organizacij
in drugih priznanih organizacij najmanj dvakrat v obdobju petih let.

Priloga
1: Seznam pripuščenih kobil
Priloga
2: Potrdilo o pripustu ali osemenitvi kobile
Priloga
3: Potrdilo o pripustu kobile angleške polnokrvne pasme

Pravilnik o pogojih za odobritev organizacij
in priznanje drugih organizacij v konjereji (Uradni list RS, št. 125/03)
vsebuje naslednje prehodne in končne določbe:
»IV. PREHODNE IN KONČNE DOLOČBE
31. člen
(prehodne
določbe)
(1) Izvajalci strokovnih nalog iz 122.
člena zakona, ki na dan uveljavitve tega pravilnika opravljajo naloge javne
službe v živinoreji v skladu s potrjenim skupnim temeljnim rejskim programom za
leto 2003, izvajale te naloge na dosedanji način do 31. decembra 2003.
(2) Do uveljavitve predpisa, ki ureja
obvezne vsebine in najmanjši obseg strokovnega izpopolnjevanja ter postopke in
načine preizkusov in preverjanja znanja, iz 101. člena zakona se šteje, da so
fizične osebe, ki izvajajo strokovne naloge iz prvega odstavka 101. člena
zakona, ustrezno usposobljene, če so opravljale te naloge najmanj dve leti pred
uveljavitvijo tega pravilnika. Prav tako se šteje, da so fizične osebe, ki
izvajajo strokovne naloge iz drugega odstavka 101. člena zakona, ustrezno usposobljene,
če so izvajale te naloge najmanj tri leta pred uveljavitvijo tega pravilnika.
(3) Vsa kmetijska gospodarstva, na katerih
se na dan uveljavitve tega pravilnika izvaja pripust plemenskih žrebcev v
smislu prvega odstavka 60. člena zakona, morajo izvajanje pripusta plemenskih
žrebcev na kobile, ki so vpisane v registre drugih kmetijskih gospodarstev,
uskladiti s tem pravilnikom do 31. decembra 2004.
(4) Rejci, ki so najmanj eno leto pred
uveljavitvijo tega pravilnika izvajali pripust s priznanimi plemenskimi žrebci,
niso dolžni vlogi za odobritev pripustne postaje predložiti dokazila o
usposobljenosti, vendar ga morajo predložiti najpozneje v roku dveh let po
uveljavitvi predpisa iz drugega odstavka tega člena.
32. člen
(končna
določba)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi pravilnika o pogojih za
odobritev organizacij in priznanje drugih organizacij v konjereji (Uradni list
RS, št. 26/04) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.