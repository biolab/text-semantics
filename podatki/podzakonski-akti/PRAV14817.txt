1. člen
(vsebina)
Ta pravilnik določa vsebino in obliko obrazcev, na katerih
mora podjetje zagotoviti potrošniku predpogodbene informacije o pogodbah o
časovnem zakupu, o dolgoročnem počitniškem proizvodu, o nadaljnji prodaji in o
zamenjavi ter vsebino in obliko obrazca za uveljavljanje pravice potrošnika do
odstopa od pogodb, v skladu z Direktivo 2008/122/ES Evropskega parlamenta in
Sveta z dne 14. januarja 2009 o varstvu potrošnikov v zvezi z nekaterimi
vidiki pogodb časovnega zakupa, dolgoročnih počitniških proizvodov, nadaljnje
prodaje in zamenjave (UL L št. 33 z dne 3. 2. 2009, str. 10).
2. člen
(obrazci za predpogodbene informacije in odstop od pogodbe)
(1) Predpogodbene informacije o pogodbah iz
1. člena tega pravilnika podjetje zagotovi potrošniku, preden postane
pogodba ali ponudba zavezujoča za potrošnika, na naslednjih obrazcih, ki so kot
Priloge 1, 2, 3 in 4 sestavni del tega pravilnika:
-       
obrazec za informacije o pogodbi o časovnem zakupu (Obr. PČZ);
-       
obrazec za informacije o pogodbi o dolgoročnem počitniškem proizvodu
(Obr. PDPP);
-       
obrazec za informacije o pogodbi o nadaljnji prodaji (Obr. PNP);
-       
obrazec za informacije o pogodbi o zamenjavi (Obr. PZ).
(2) Potrošnik lahko za odstop od pogodb iz 1. člena
tega pravilnika uporabi »Obrazec za uveljavljanje pravice do odstopa od pogodbe
(Obr. OP)«, ki je kot Priloga 5 sestavni del tega pravilnika.
KONČNI DOLOČBI
3. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o obrazcih za informacije o pogodbah o časovnem zakupu, o dolgoročnem
počitniškem proizvodu, o nadaljnji prodaji in o zamenjavi ter o obrazcu za
odstop od pogodb (Uradni list RS, št. 100/11 in 130/122 – ZVPot-1).
4. člen
(začetek veljavnosti)
Ta pravilnik začne veljati 26. januarja 2023.
Št. 007-314/2022
Ljubljana, dne 11. novembra 2022
EVA 2022-2130-0033
Matjaž Han
minister
za gospodarski razvoj in tehnologijo

Priloga
1: Obrazec za informacije o pogodbi o časovnem zakupu (Obr. PČZ)
Priloga
2: Obrazec za informacije o pogodbi o dolgoročnem počitniškem proizvodu (Obr. PDPP)
Priloga
3: Obrazec za informacije za pogodbe o nadaljnji prodaji (Obr. PNP)
Priloga
4: Obrazec za informacije za pogodbe o zamenjavi (Obr. PZ)
Priloga
5. Obrazec za uveljavljanje pravice do odstopa od pogodbe (Obr. OP)