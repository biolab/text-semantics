A. SPLOŠNI DEL
1. člen
(vsebina tarife, stranka)
(1) Ta tarifa določa način
vrednotenja, obračunavanje in plačilo odvetniških storitev in izdatkov, ki so
jih stranke oziroma naročniki storitev dolžni plačati odvetnikom oziroma
odvetniškim družbam (v nadaljnjem besedilu: odvetnik) za izvršene pravne
storitve.
(2) Stranka je oseba, za katero odvetnik
izvrši pravno storitev na podlagi pooblastila oziroma oseba, v korist katere je
pooblastilno razmerje sklenjeno ali za katero opravi odvetnik pravno storitev
po sklepu pristojnega organa (naročnik storitve).
2. člen
(odvetniška storitev, odvetniški stroški)
(1) Odvetniška storitev (v nadaljnjem
besedilu: storitev) je delo, ki ga odvetnik opravi v smislu določb zakona, ki
ureja odvetništvo, za stranko na podlagi pooblastila ali po sklepu pristojnega
organa.
(2) Odvetniški stroški so skupna cena
odvetniških storitev in izdatkov, ki so potrebni za izvršitev dela, povečani za
davek na dodano vrednost (v nadaljnjem besedilu: DDV) v primeru, ko je odvetnik
davčni zavezanec v Republiki Sloveniji.
(3) Odvetniške stroške je dolžna
plačati stranka oziroma naročnik storitve.
(4) Ta tarifa se uporablja tudi v
primeru, ko odvetnika nadomešča drug odvetnik, odvetniški kandidat ali
odvetniški pripravnik.
3. člen
(vrednotenje storitev)
Storitve se vrednotijo po naslednjih
merilih:
-       
strokovna zahtevnost;
-       
odgovornost;
-       
vrednost obravnavanega predmeta;
-       
specialistično znanje;
-       
strokovno znanje s področja drugih strok;
-       
znanje tujih pravnih virov;
-       
uporaba tujega jezika;
-       
čas, potreben za izvršitev dela;
-       
število zastopanih oseb;
-       
druga merila, določena s to tarifo.
4. člen
(določanje vrednosti storitve)
(1) Vrednost storitve je določena s
številom točk.
(2) Če vrednost storitve ni določena s
številom točk, jo določi odvetnik s številom točk, glede na vrednost obravnavanega
predmeta po lestvici iz tarifne številke 19 posebnega
dela te tarife.
(3) Odvetnik določi vrednost
obravnavanega predmeta po višini, ki jo navede stranka oziroma drugi udeleženci
postopka.
(4) Če tako določena vrednost ne
ustreza pravi prometni vrednosti, lahko odvetnik za določitev vrednosti
storitve uporabi vrednost, ki jo je ugotovil pristojni davčni urad ali sodni
izvedenec ali cenilec ustrezne stroke, oziroma o kateri se pisno sporazume s
stranko.
(5) Izjemoma določa tarifa število
točk v razponu tako, da določa najnižjo in najvišjo vrednost storitve. V tem
primeru uporabi odvetnik za določitev vrednosti znotraj razpona merila iz
prejšnjega člena.
(6) Storitve, ki jih tarifa ne
ovrednoti, oceni odvetnik s primerjavo podobnih storitev, ki so v tarifi
ovrednotene. Pri vrednotenju takih storitev uporabi odvetnik določbe posebnega
dela tarife in merila iz prejšnjega člena.
(7) Če vrednosti storitve ni mogoče
določiti po katerem od prejšnjih odstavkov tega člena, se določi glede na
porabljeni čas po tarifni številki 50 posebnega dela te tarife.
5. člen
(čas izvrševanja storitve)
Za storitev, ki jo odvetnik opravi na
zahtevo stranke ali na zahtevo organa, ki vodi postopek, ob dela prostih dnevih
(prazniki, sobota in nedelja) ali med delavniki v času med 20.00 uro zvečer in
8.00 uro zjutraj, se točkovna vrednost storitve zviša za 50 odstotkov.
6. člen
(urnina)
(1) Za porabljeni čas zlasti med
zastopanjem na narokih, ogledih in drugih sorodnih storitvah gre odvetniku
vselej poleg plačila za zastopanje, določenega v tarifnih številkah posebnega
dela, za vsake začete nadaljnje pol ure nad eno uro tudi urnina v višini 50
točk, vendar za vsakokratno zastopanje največ do višine postavke, ki je v
tarifnih številkah posebnega dela določena za prvo tovrstno zastopanje.
(2) Enako pripada odvetniku urnina za
vsake začete pol ure nad 15 minut za čakanje na narok za obravnavo ali drug
narok, ki se je pričel z zamudo, za čakanje med posvetovanjem organa ali
podobne porabe časa.
(3) Kadar trajata čakanje na narok in
narok skupno do 45 minut, pripada odvetniku samo plačilo za udeležbo na naroku.
(4) Za odsotnost iz pisarne v času
potovanja za stranko pripada odvetniku za vsake začete pol ure 20 točk.
(5) V čas odsotnosti iz pisarne se ne
všteva čas trajanja naroka oziroma dela za stranko.
7. člen
(zvišanje vrednosti storitve)
(1) Za zastopanje več strank, ki
uveljavljajo pravico iz iste dejanske in pravne podlage v pravdnih in
nepravdnih zadevah, v postopkih pred delovnimi in socialnimi sodišči ter upravnih
in drugih postopkih, se skupna vrednost storitve zviša za 10 odstotkov za vsako
nadaljnjo stranko, vendar največ za 100 odstotkov, v primerih, ko odvetnik
zastopa več kot trideset strank, pa največ za 200 odstotkov.
(2) Za zastopanje več strank v istem
postopku o prekršku, disciplinskem postopku in podobnih postopkih pripada odvetniku
za drugo in vsako nadaljnjo zastopano stranko 50 odstotni povišek na skupno
vrednost storitve.
(3) Za zastopanje obdolženca, za zastopanje
oškodovanca, oškodovanca kot tožilca ali zasebnega tožilca v kazenskem postopku
se skupna vrednost storitve zviša za drugo in vsako nadaljnje očitano dejanje
za 25 odstotkov, vendar največ za 100 odstotkov.
(4) Za uporabo tujega jezika pri
opravljanju storitev se skupna vrednost storitve poviša za 100 odstotkov, kar
velja le za obračun storitev med odvetnikom in stranko, ne pa tudi za odmero,
ki jo opravi sodišče ali drug organ.
8. člen
(uporaba tuje tarife)
(1) Tujim fizičnim in pravnim osebam
sme odvetnik svojo storitev obračunati po predpisih oziroma po tarifi, ki velja
na območju države, v kateri odvetnik stranko zastopa oziroma zanjo deluje.
(2) Za storitev, ki jo odvetnik opravi
za domačo stranko v tujini, ima pravico zahtevati plačilo odvetniških stroškov
po tej tarifi ali po predpisih oziroma tarifi, ki velja v državi, v kateri
zastopa stranko, kar velja tudi za primer, da stranko zastopa oziroma zanjo
dela le pisno.
(3) Določila iz prvega in drugega
odstavka tega člena se uporabijo le za obračun odvetniških storitev med
odvetnikom in stranko, ne pa tudi za odmero, ki jo opravi sodišče ali drug
organ.
9. člen
(izdatki, potrebni za izvršitev storitve)
Izdatki, potrebni za izvršitev storitve,
so:
-       
potni stroški;
-       
dnevnice;
-       
poštnine;
-       
telefonski stroški;
-       
izdatki za takse;
-       
izdatki za bančne storitve;
-       
izdatki za fotokopiranje, prepisovanje;
-       
drugi stroški.
10. člen
(potni stroški in dnevnice)
(1) Odvetnik ima pravico do povračila
prevoznih stroškov, parkirnine, dnevnice in dejanskih stroškov za prenočevanje,
če so ti izdatki v zvezi z delom, ki ga opravi za stranko.
(2) Odvetnik ima pravico do uporabe
osebnega avtomobila in povračila kilometrine za potovanje na razdalji do 400 km
v eno smer, lahko pa se odvetnik s stranko dogovori za uporabo osebnega
avtomobila in plačilo kilometrine tudi na daljši razdalji.
(3) Za uporabo osebnega avtomobila se
odmeri kilometrina v višini najvišjega zneska, ki se po predpisih, ki urejajo
dohodnino, ne všteva v davčno osnovo za službeno potovanje.
(4) Če odvetnik uporablja javna prevozna
sredstva (vlak, avtobus, ladja ali letalo), je upravičen do uporabe poslovnega
razreda ali 1. razreda in do uporabe spalnika v vlaku ali kabine na ladji, če
opravi potovanje ponoči.
(5) Dnevnica za odsotnost iz kraja
odvetnikove pisarne znaša določen odstotek povprečne mesečne plače v
gospodarstvu v Republiki Sloveniji za pretekle tri mesece, in sicer:
-       
za čas od 6 do 8 ur 1,74 %
-       
za čas od 8 do 12 ur 2,50 %
-       
za čas nad 12 ur 5 %.
(6) Za potovanje v tujino ima odvetnik
pravico do povračila stroškov v višini, kot je določena za javne uslužbence po
predpisih, ki urejajo povračilo stroškov za službena potovanja v tujino.
11. člen
(založena sredstva in izdatki za stranko)
(1) Stranka je dolžna odvetniku povrniti
sredstva, ki jih je zanjo založil.
(2) Odvetnik je upravičen tudi do povračila
izdatkov za poštne in telefonske storitve, obrazce, za bančne storitve, za
fotokopiranje in prepisovanje spisov, listin ter dokumentacije in podobne
izdatke.
(3) Izdatke iz prejšnjega odstavka lahko
odvetnik obračuna v dejanski višini ali v pavšalnem znesku v višini 2 odstotkov
od skupne vrednosti storitve do 1.000 točk, v zadevah, v katerih vrednost
storitve presega 1.000 točk, pa še 1 odstotek od presežka nad 1.000 točk.
12. člen
(cena storitve)
(1) Cena storitve je vsota točk za
vsako posamezno storitev, pomnožena z vrednostjo točke.
(2) Stranka je dolžna plačati
odvetniku storitev po tarifi, veljavni v času, ko je odvetnik delo opravil,
pomnoženi z vrednostjo točke v času plačila, povečano za DDV, če je odvetnik
zavezanec za plačilo v Republiki Sloveniji.
(3) Izjemoma je stranka dolžna
odvetniku plačati storitve po tarifi, veljavni ob uvedbi postopka, če se med
postopkom ni spreminjala vrednost obravnavanega predmeta, zaradi spremenjene
tarife, veljavne v času plačila, pa je število točk za opravljeno storitev
nižje za več kot 10 odstotkov.
13. člen
(vrednost točke)
(1) Vrednost točke znaša 0,459 EUR.
(2) Vrednost točke se spreminja glede
na rast življenjskih potrebščin v Republiki Sloveniji, ki jo ugotavlja
Statistični urad Republike Slovenije, ali glede na rast plač sodnikov.
Sprememba vrednosti točke je možna v primeru, ko rast življenjskih potrebščin
ali rast plač sodnikov v času od uveljavitve zadnjega zvišanja preseže 10
odstotkov.
(3) Upravni odbor Odvetniške zbornice
Slovenije odloča o spremembi vrednosti točke, upoštevaje merila iz prejšnjega
odstavka.
(4) K sklepu upravnega odbora daje,
upoštevaje merila iz drugega odstavka tega člena, soglasje minister, pristojen
za pravosodje.
14. člen
(uporaba tarife)
(1) Tarifo so dolžni uporabljati vsi
odvetniki za obračunavanje odvetniških storitev, opravljenih na območju
Republike Slovenije.
(2) Sodišča in drugi organi ter druge
pravne osebe, ki odločajo v okviru svojih pristojnosti o odvetniških stroških,
so pri tem dolžni uporabljati to tarifo.
(3) O predlogu odvetnika za priznanje
in odmero stroškov zastopanja, opravljenega za določeno osebo na zahtevo
pristojnega organa ali v primeru, če je zastopana oseba po veljavnih predpisih
upravičena do povrnitve stroškov zastopanja, mora sodišče ali drug pristojni
organ odločiti v tridesetih dneh od prejema predloga.
(4) Sodišča in drugi organi so dolžni
na predlog odvetnika odmeriti odvetniške stroške tudi ob upoštevanju določbe
tretjega odstavka 12. člena te tarife.
15. člen
(pogodba o plačilu odvetniških stroškov)
(1) Odvetnik in stranka lahko skleneta
pisno pogodbo o plačilu storitev v določenem (pavšalnem) znesku, ali v odstotku
od vrednosti prisojenega zneska ali od vrednosti, pridobljene v postopku ali v
odvisnosti od posebej dogovorjenih meril uspeha (plačilo po uspehu), ali po
porabljenem času, ali po posebnem delu te tarife s povečanjem za določen
odstotek. Pogodba lahko vsebuje tudi kombinacijo posameznih metod obračuna,
razen kombinacije plačila po uspehu in plačila po določbah posebnega dela te
tarife.
(2) Pogodba ne sme biti v nasprotju z
določbami zakona, ki ureja odvetništvo, o plačilu za delo odvetnikov in
povračilu stroškov v zvezi z njihovim opravljenim delom, in s splošnim delom te
tarife, biti mora ločena od pooblastila in drugih dogovorov ter mora vsebovati
opozorilo glede določbe iz četrtega odstavka tega člena. Vsebina in učinki pogodbe
se presojajo po določbah zakona, ki ureja obligacijska razmerja, zlasti po
določbah pogodbe o naročilu (mandatu).
(3) Sklenitev pogodbe izključuje
obračun in plačilo storitev po določbah posebnega dela tarife, razen če se s
pogodbo kombinira obračun po določbah posebnega dela tarife z drugo metodo, če
je taka kombinacija dovoljena po prvem odstavku tega člena.
(4) Sodišča in drugi organi iz
prejšnjega člena pri odmeri odvetniških stroškov pogodbe iz prvega odstavka
tega člena ne smejo upoštevati, razen v sporu med odvetnikom in njegovo
stranko, ki izvira iz takšne pogodbe.
(5) Odvetniški stroški se v primeru
zastopanja stranke po uradni dolžnosti ali v primeru nudenja brezplačne pravne
pomoči odmerijo samo po tej tarifi. Drugačni dogovori so nični.
16. člen
(obračun storitev in izstavitev računa)
(1) Odvetnik je dolžan v skladu s
predpisi izstaviti stranki oziroma naročniku storitve specificiran račun za
opravljeno odvetniško storitev ali plačani predujem najkasneje osmi dan po tem,
ko je storitev opravljena, ali po tem, ko je predujem plačan.
(2) V specifikaciji računa je treba
navesti zneske odvetniških stroškov za posamezne storitve in izdatke, predujme,
kratek opis dejstev glede posameznih storitev, opis izdatkov, številke iz
posebnega dela tarife, ki so bile uporabljene kot podlaga za odmero odvetniških
stroškov ter vrednost predmeta pri storitvah, ki se vrednotijo po vrednosti
predmeta. Pri plačilih poštnih in telekomunikacijskih storitev zadostuje
navedba skupnega zneska. Pri navajanju zneskov, ki so v posebnem delu tarife
določeni v razponu, mora odvetnik kratko obrazložiti razloge, ki utemeljujejo
navedene zneske.
(3) Šteje se, da je odvetniška
storitev opravljena najkasneje, ko odvetnik v celoti izvrši vsa opravila, ki
izhajajo iz pooblastilnega razmerja ali iz sklepa pristojnega organa.
(4) Odvetnik lahko od stranke pred
zaključkom postopka zahteva plačilo predujma za naročeno storitev in izdatke.
17. člen
(znižanje cene storitve)
Odvetnik in stranka se lahko s pisnim
dogovorom dogovorita za nižje plačilo odvetniških stroškov, kot so določeni po
tej tarifi. V primeru spora o obstoju takšnega dogovora je dokazno breme na
stranki.
18. člen
(plačilo računa)
(1) Stranka je dolžna plačati račun v
roku petnajst dni po izstavitvi, če zakon ne določa drugače.
(2) Če sodišče ali drug pristojni
organ iz 14. člena te tarife ne odloči o povrnitvi stroškov zastopanja v
tridesetih dneh od prejema odvetnikovega predloga ali ne plača odvetnikovega
računa, izdanega na podlagi sklepa o stroških, v osmih dneh po izstavitvi ali v
zakonsko določenem roku, če je ta daljši, ima odvetnik pravico do zamudnih
obresti, ki tečejo od dneva zamude do plačila.
19. člen
(pojasnila o uporabi tarife)
(1) Upravni odbor Odvetniške zbornice
Slovenije daje pojasnila in obvezne razlage o uporabi tarife.
(2) Pojasnila in obvezne razlage, ki
jih daje Upravni odbor Odvetniške zbornice Slovenije v smislu prejšnjega
odstavka, so v okviru procesnih predpisov dolžna upoštevati tudi sodišča in
drugi organi, ki odločajo v okviru svojih pristojnosti o odvetniških stroških.
Prehodni in končna določba
20. člen
(prehodna določba za postopke, začete pred
uveljavitvijo te tarife)
(1) Če se je sodni postopek na prvi
stopnji začel pred uveljavitvijo Zakona o odvetniški tarifi (Uradni list RS, št.
67/08, 35/09 – ZOdv-C), se odvetniški stroški v tem postopku in v vseh
nadaljnjih postopkih s pravnimi sredstvi določajo po do tedaj veljavni
Odvetniški tarifi (Uradni list RS, št. 7/95, 3/97, 62/98, 49/00, 57/00 – popr.,
67/03 in 70/03 – popr.).
(2) Če se je sodni postopek na prvi
stopnji začel pred uveljavitvijo te tarife in po uveljavitvi Zakona o
odvetniški tarifi (Uradni list RS, št. 67/08, 35/09 – ZOdv-C), se odvetniški
stroški v tem postopku in v vseh nadaljnjih postopkih s pravnimi sredstvi določajo
po Zakonu o odvetniški tarifi (Uradni list RS, št. 67/08, 35/09 – ZOdv-C).
21. člen
(prva uskladitev vrednosti točke)
Pri prvi uskladitvi vrednosti točke od
uveljavitve te tarife se kot datum zadnjega zvišanja vrednosti točke upošteva
24. junij 2003.
22. člen
(začetek veljavnosti)
Ta tarifa začne veljati naslednji dan po
objavi v Uradnem listu Republike Slovenije.
B. POSEBNI DEL
Posamezne storitve so določene z
naslednjim številom točk:
I. PORAVNAVE IN MEDIACIJE
Tarifna številka 1
1.     
Sklenitev sporazuma pred poravnalcem oziroma v postopku pogojno
odloženega kazenskega pregona pred državnim tožilcem oziroma sklenitev
sporazuma o priznanju krivde:
- 
pred začetkom kazenskega postopka – po 1. do 5. točki tarifne
številke 10, zvišano za 150 %,
- 
med kazenskim postopkom – po 1. do 5. točki tarifne številke 10, zvišano
za 100 %,
- 
če je sklenjen sporazum tudi o premoženjskopravnem zahtevku se dodatno
obračuna nagrada še po tarifni številki 19;
2.     
Zastopanje oškodovanca – v polnem znesku po prejšnji točki te tarifne
številke.
Tarifna številka 2
Sklenitev poravnave v postopkih pri
delodajalcu − po tarifni številki 14, zvišano za 50 %.
Tarifna številka 3
1.     
Sklenitev poravnave pred začetkom pravdnega, nepravdnega in izvršilnega
postopka pred poravnalnim ali pripravljalnim narokom in v postopku mediacije
ali med temi postopki in v delovnih in socialnih sporih:
- 
pred začetkom postopka ali na poravnalnem ali pripravljalnem naroku − po
1. točki tarifne številke 16 in po tarifnih številkah 17, 19, 23, 24, 27, 30 in
31, zvišano za 150 %,
- 
na naroku ali izven naroka − po 1. točki tarifne številke 16 in po
tarifnih številkah 17, 19, 23, 24, 27, 30 in 31, zvišano za 100 %,
- 
v zadevah iz tarifne številke 42 − po tej tarifni številki, zvišano za
100 %;
2.     
Sklenitev poravnave v upravnem postopku in upravnem sporu za storitve iz
tarifnih številk 32 in 34 − po teh tarifnih številkah, zvišano za 50 %.
Tarifna številka 4
1.     
Zastopanje v postopku mediacije, če ne pride do sklenitve poravnave − po
1. točki tarifne številke 21;
2.     
Sklenitev poravnave v postopku mediacije − po 1. točki tarifne
številke 16 ter po tarifnih številkah 17, 19, 23, 24, 27, 30, 31 in 42, zvišano
za 100 %;
3.     
Sklenitev poravnave, ki se nanaša na več odprtih sodnih, upravnih ali
drugih postopkov oziroma pravnih razmerij med istimi strankami – seštevek vrednosti
po tarifnih številkah 1–3.
II. ARBITRAŽNI POSTOPEK
Tarifna številka 5
1.     
Tožba, odgovor na tožbo in prva obrazložena vloga:
- 
v ocenljivih zadevah po tarifni številki 19,
- 
v neocenljivih zadevah od 500 do 1.000 točk;
2.     
Druge vloge − po 2. in 3. točki tarifne številke 20;
3.     
Zastopanje na narokih v arbitražnih postopkih − po tarifni številki 21;
4.     
V sporih pred mednarodno gospodarsko ali investicijsko arbitražo oziroma
arbitraži z mednarodnim elementom – po točkah 1–3, povišano do 200 %,
odvisno od zahtevnosti zadeve.
III. POSTOPEK PRED DRŽAVNIM ZBOROM PO
ZAKONU, KI UREJA PARLAMENTARNO PREISKAVO
Tarifna številka 6
Zastopanje preiskovanca pred preiskovalno
komisijo Državnega zbora in vsaka obrazložena pisna vloga v tem postopku                                                                                                            500
točk.
IV. POSTOPEK PRED USTAVNIM SODIŠČEM
Tarifna številka 7
1.     
Vloga, s katero se začne postopek pred ustavnim sodiščem za oceno
ustavnosti in zakonitosti predpisov in splošnih aktov, izdanih za izvrševanje
javnih pooblastil, glede na zahtevnost                                                                                   od
500 do 2.000 točk;
2.     
Obrazložene vloge med postopkom in zastopanje na vsaki obravnavi − 75 %
iz prejšnje točke;
3.     
Ustavna pritožba zaradi kršitev človekovih pravic in temeljnih svoboščin
s posamičnimi akti:
- 
v ocenljivih zadevah – po tarifni številki 19, zvišano za 25 %, vendar
ne manj kot 400 točk, 
- 
v neocenljivih zadevah glede na zahtevnost                              od
400 do 1.500 točk;
4.     
Obrazložene vloge med postopkom in zastopanje na vsaki obravnavi − 75 %
iz prejšnje točke;
5.     
Predlog za začasno zadržanje – 50 % iz 1. in 3. točke te tarifne
številke.
V. KAZENSKI POSTOPEK
Tarifna številka 8
Sestavljanje vlog:

1.     
  Zasebna tožba in obtožni predlog oškodovanca kot tožilca

200 točk;


2.     
  Predlog za pregon in obrazložena kazenska ovadba

100 točk;


3.     
  Obrazložena kazenska ovadba zaradi najzahtevnejših kaznivih dejanj iz
  pristojnosti specializiranega državnega tožilstva

250 točk;


4.     
  Zahteva za preiskavo

250 točk;


5.     
  Obtožnica oškodovanca kot tožilca

250 točk;


6.     
  Ugovor zoper obtožnico

200 točk;


7.     
  Zasebna tožba zaradi kaznivih dejanj, storjenih s sredstvi javnega
  obveščanja ali na javnem shodu

250 točk;


8.     
  Obrazložen dokazni predlog − 50 točk za vsak
  dokaz, vendar za vse dokazne predloge skupaj ne več kot 250 točk;


9.     
  Predlog za odpravo pripora, predlog za odlog nastopa kazni ali za
  pogojni odpust

100 točk;


10.  
  Predlog za rehabilitacijo

70 točk;


11.  
  Prošnja za pomilostitev in zahteva za izredno omilitev kazni

100 točk;


12.  
  Obrazložena vloga s premoženjskopravnim zahtevkom − po 1. točki
  tarifne številke 19;
13.  
  Vloga, ki vsebuje pisni zagovor − po 1. do 4. in 6. točki tarifne
  številke 10;


14.  
  Predlog za preklic pogojne obsodbe

100 točk;


15.  
  Ostale obrazložene vloge

100 točk;


16.  
  Druge vloge

50 točk.

Tarifna številka 9
Zagovor ali zastopanje v predhodnem
postopku ter udeležbo na preiskovalnih in drugih uradnih dejanjih izven glavne
obravnave:
1.     
Zagovor obdolženca, zastopanje oškodovanca kot tožilca ali zasebnega
tožilca:

- 
  zaradi kaznivega dejanja, za katerega se sme po zakonu izreči zapor do
  enega leta ali denarna kazen

100 točk,


- 
  zaradi kaznivega dejanja, za katerega se sme po zakonu izreči zapor
  nad eno leto

120 točk,


- 
  zaradi kaznivega dejanja, za katerega se sme po zakonu izreči zapor
  nad pet let

160 točk,


- 
  zaradi kaznivega dejanja, za katerega se sme po zakonu izreči zapor
  nad deset let

200 točk,


- 
  zaradi kaznivega dejanja, za katerega se sme po zakonu izreči zapor
  tridesetih let

250 točk,


- 
  zaradi kaznivega dejanja, za katerega je možno izreči dosmrtni zapor

400 točk;

2.     
Zastopanje oškodovanca − 50 % iz prejšnje točke;
3.     
Če posamezno dejanje po pristopu na narok ni opravljeno: 50 točk, vendar
ne več kot 300 točk v enem dnevu, razen v primerih, ko se ne opravi iz razloga
na strani odvetnika ali je bil odvetnik pravočasno obveščen o preklicu.
Tarifna številka 10
Zagovor ali zastopanje na predobravnavnem
naroku, naroku za izrek kazenske sankcije, naroku za glavno obravnavo, seji ali
pri ogledu ali rekonstrukciji:

1.     
  Zagovor obdolženca ali zastopanje zasebnega tožilca po zasebni tožbi
  pred sodnikom posameznikom

200 točk;


2.     
  Zagovor obdolženca ali zastopanje oškodovanca kot tožilca pred
  sodnikom posameznikom

250 točk;


3.     
  Zagovor obdolženca ali zastopanje oškodovanca kot tožilca pred senatom
  treh sodnikov po obtožnici, po zasebni tožbi ali obtožnem predlogu zaradi kaznivih
  dejanj, storjenih s sredstvi javnega obveščanja ali na javnem shodu

600 točk;


4.     
  Zagovor obdolženca ali zastopanje oškodovanca kot tožilca pred petčlanskim
  sodnim senatom

1.000 točk;


5.     
  Zagovor obdolženca ali zastopanje oškodovanca kot tožilca v postopku
  zaradi kaznivega dejanja, za katerega je možno izreči dosmrtni zapor

2.000 točk;


6.     
  Zagovor obdolženca, zastopanje zasebnega tožilca ali oškodovanca kot
  tožilca na seji pritožbenega senata pred višjim sodiščem − 50 % iz 1. do 5.
  točke te tarifne številke;
7.     
  Zagovor obdolženca, zastopanje oškodovanca kot tožilca ali zasebnega
  tožilca na naroku za glavno obravnavo pred sodiščem druge stopnje − po 1. do
  5. točki te tarifne številke;
8.     
  Če se zaradi preložitve glavna obravnava ali seja prične znova, − po
  1. do 7. točki te tarifne številke, tudi za novo obravnavo ali sejo;
9.     
  Kadar traja obravnava ali seja več kot en dan, − po 1. do 7. točki
  te tarifne številke tudi za zadnji narok, za vse ostale naroke − v višini 50 %
  iz 1. do 7. točke te tarifne številke;
10.  
  V primeru, da pride po vložitvi obtožnice, obtožnega predloga ali
  zasebne tožbe po oklicu naroka za glavno obravnavo pred izvajanjem dokazov do
  ustavitve postopka ali do preložitve obravnave, obračuna odvetnik 50 % iz 1.
  do 7. točke te tarifne številke;
11.  
  Za sodelovanje pri ogledih in rekonstrukcijah ter drugih sodnih
  dejanjih, ki jih sodišče izvaja izven zgradbe sodišča, − v višini 50 % iz 1.
  do 7. točke te tarifne številke;

 


12.  
  Zagovor obdolženca in zastopanje oškodovanca kot tožilca na naroku za
  preklic pogojne obsodbe

250 točk;


13.  
  Zastopanje oškodovanca na naroku za preklic pogojne obsodbe

125 točk;


14.  
  Zastopanje obdolženca na naroku za izrek kazenske sankcije – 75% iz 1.
  do 5. točke te tarifne številke;

 


15.  
  Zastopanje oškodovanca − 50 %
  iz te tarifne številke.

 

Tarifna številka 11
Pravna sredstva upravičenih oseb:
1.     
Redno pravno sredstvo zoper sodbo in odgovor nanj – po 1. do 5. in
7. točki tarifne številke 10, zvišano za 25 %;
2.     
Redno pravno sredstvo zoper drugo sodno odločbo v postopku in odgovor
nanj:
- 
če gre za meritorno odločbo – po 1. do 5. in 7. točki tarifne številke
10,
- 
če gre za nemeritorno odločbo – po 1. do 5. in 7. točki tarifne številke
10, znižano za 50 %;
3.     
Odgovor na mnenje tožilca – po 1. in 2. točki te tarifne številke,
zmanjšano za 50 %;
4.     
Zahteva za varstvo zakonitosti, odgovor na zahtevo − po tarifni številki
10, zvišano za 50 %;
5.     
Predlog za obnovo postopka, odgovor na predlog in pritožba zoper odločbo
v tem postopku − po tarifni številki 10, zvišano za 50 %.
Tarifna številka 12
Zagovor pravne osebe ali odgovorne osebe
Za zagovor pravne ali odgovorne osebe za
kazniva dejanja se smiselno uporabijo določbe tarifnih številk 8 do 11, pri čemer
se pri tarifni številki 9 in 10 vrednost storitve določi po 1. točki tarifne
številke 19, pri tem pa se kot vrednost obravnavanega predmeta uporabi znesek
aritmetične sredine zagrožene denarne kazni, po izdaji prvostopne sodbe pa
vrednost izrečene kazni.
Tarifna številka 13
Kazenski postopek proti mladoletnikom
1.     
Zagovor mladoletnika v predhodnem postopku, na preiskovalnih in drugih
uradnih dejanjih, preden je razpisana seja oziroma glavna obravnava in v
pripravljalnem postopku, za vsako posamezno opravljeno dejanje:


-  zaradi kaznivega dejanja,
  za katerega se sme izreči mladoletniški zapor – 50 % iz 2.
točke te tarifne številke,


-  zaradi ostalih kaznivih
  dejanj – 50 % iz 2. točke te tarifne številke;

2.     
Zagovor mladoletnika na naroku za glavno obravnavo:

- 
  zaradi kaznivega dejanja, za katerega se sme izreči mladoletniški
  zapor    

400 točk,


- 
  zaradi ostalih kaznivih dejanj

250 točk;

3.     
Zagovor mladoletnika na seji – 50 % iz 2. točke te tarifne
številke;
4.     
Zastopanje oškodovanca in odgovor na mnenje tožilca – 50 % iz 1. in
2. točke te tarifne številke;
5.     
Če posamezno dejanje po pristopu na narok ni opravljeno: 50 točk, vendar
ne več kot 300 točk v enem dnevu, razen v primerih, ko se ne opravi iz razloga
na strani odvetnika ali je bil odvetnik pravočasno obveščen o preklicu;
6.     
V primeru, da pride po oklicu seje ali naroka za glavno obravnavo, pred
izvajanjem dokazov do ustavitve postopka ali do preložitve obravnave, obračuna
odvetnik 50 % iz 2. točke te tarifne številke;
7.     
Pravna sredstva upravičenih oseb:
- 
redno pravno sredstvo zoper končno odločbo, odgovor nanj – po 2. točki
te tarifne številke, zvišano za 25 %,
- 
redno pravno sredstvo zoper drugo sodno odločbo v postopku, odgovor
nanj:
-   
če gre za meritorno odločbo – po 2. točki te
tarifne številke, 
-   
če gre za nemeritorno odločbo – po 2. točki te
tarifne številke, znižano za 50 %, 
- 
zahteva za varstvo zakonitosti in odgovor nanjo – po 2. točki te tarifne
številke, zvišano za 50 %,
- 
predlog za obnovo postopka, odgovor na predlog in pritožba zoper odločbo
v tem postopku − po 2. točki te tarifne številke, zvišano za 50 %;
8.     
Za ostale opravljene storitve v kazenskem postopku proti mladoletnikom,
zlasti za sestavljanje pisnih vlog, se smiselno uporablja tarifna številka 8.
VI. POSTOPKI PRI DELODAJALCU, DELOVNO
PRAVNI AKTI IN POGODBE
Tarifna številka
14


1.

Zagovor
  delavca v disciplinskem postopku ter zagovor delavca v postopku odpovedi
  pogodbe o zaposlitvi

200
  točk;


2.

Obrazložene
  vloge med postopkom − po prejšnji točki;


3.

Obrazložena
  vloga v postopku izredne odpovedi pogodbe o zaposlitvi s strani delavca

200
  točk;


4.

Zahteve
  za varstvo pravic – po 1. točki te tarifne številke, zvišano za 25 %;


5.

Pritožbe
  zoper odločitve o pravicah in obveznostih ter zastopanje v teh postopkih − po
  1. točki te tarifne številke, zvišano za 25 %;


6.

V
  drugih postopkih za varstvo pravic delavcev pri organizacijah in delodajalcu
  − po tarifni številki 16;


7.

Vodenje
  postopkov na strani delodajalca in sestavljanje obdolžitev ter enostranskih
  odločitev delodajalca − po tarifni številki 16, zvišano za 100 %;


8.

 Druge
  vloge

50
  točk.


Tarifna številka 15

1.     
  Pogodba o zaposlitvi

od 300 do 600 točk;


2.     
  Suspenz pogodbe o zaposlitvi in drugi akti ter pogodbe iz naslova opravljanja dela ali  v zvezi z delom

 
400 točk;




3.     
Pogodba o zaposlitvi direktorja ali prokurista ter mandatna pogodba za 
direktorja ali prokurista – po 1. točki tarifne številke 39 (kot vrednost se
vzame letna plača oziroma letni prihodki), vendar najmanj 800 točk; 
4.     
Splošni akti delodajalca – po 1. točki tarifne številke 36.    
VII. POSTOPEK PRED DELOVNIMI IN
SOCIALNIMI SODIŠČI
Tarifna številka 16
1.     
Tožba in odgovor na tožbo v individualnem delovnem sporu:
a)   
za dajatvene zahtevke − po 1. točki tarifne številke 19;
b)   
v neocenljivih zadevah o premoženjskih in drugih posamičnih pravicah in
obveznostih, v katerih ni mogoče ugotoviti vrednosti interesa stranke, glede na
zahtevnost zadeve in potreben čas:

-   
  v sporih med
  organizacijo oziroma delodajalcem in dijakom, vajencem ali študentom v zvezi
  s štipendijo ali v zvezi z drugo vrsto štipendije ter v sporih v zvezi s posojilom
  za študij ali učno pogodbo ali v zvezi z opravljanjem pripravništva

160 točk,


-   
  v sporih v zvezi s pogodbami o zaposlitvi in
  o delu za opravljanje občasnih ali začasnih del ter v zvezi z začasnim ali
  občasnim opravljanjem dela dijakov in študentov

200 točk,


-   
  v sporih o premoženjskih ali drugih
  posamičnih pravicah in obveznostih iz delovnega razmerja ali v zvezi z
  delovnim razmerjem med delavcem in delodajalcem, v sporih o sklenitvi,
  obstoju in prenehanju delovnega razmerja in v sporih s področja socialne
  varnosti

300 točk,


c)   
  v zadevah, opredeljenih pod b) te tarifne številke, se tarifa za
  zastopanje delodajalca zviša za 100 %;


č)
  v ocenljivih zadevah, opredeljenih pod b) te tarifne številke − po 1. točki
  tarifne številke 19; 

2.     
Obrazložene vloge med postopkom − 75 % iz prejšnje točke;
3.     
Zastopanje:
a)   
prvi narok za glavno obravnavo, na katerem se je obravnavala glavna
stvar ali so se sprejemali dokazi, − po 1. točki te tarifne številke;
b)   
drugi in naslednji naroki za glavno obravnavo ali poravnalni narok, ki
mu ni sledil prvi narok, ogledi, itd. − 50 % iz 1. točke te tarifne
številke;
4.     
Pritožba in odgovor nanjo − po 1. točki te tarifne številke, zvišano za
25 %;
5.     
Za zastopanje na obravnavi pred sodiščem druge stopnje − po 1. točki
tarifne številke 15, zvišano za 25 %;
6.     
Izredno pravno sredstvo in odgovor nanj − po 1. točki te tarifne
številke, zvišano za 50 %;
7.     
Obrazložena pobuda za vložitev izrednega pravnega sredstva ter predlog
za dopustitev pravnega sredstva − po 1. točki te tarifne številke, zvišano
za 25 %;
8.     
50 % odvetniških stroškov iz prejšnje točke se všteje v odvetniške
stroške iz 6. točke te tarifne številke.
Tarifna številka 17
Vloge in zastopanje v kolektivnih delovnih
sporih pred sodišči in v postopkih konciliacije, mediacije in arbitraže − po 3.
in 4. točki tarifne številke 7.
Tarifna številka 18

1.     
  Vloga, s katero se začne postopek v zunanji arbitraži in postopek
  pomirjanja

300 točk;


2.     
  Vloga, s katero se začne postopek notranje arbitraže

200 točk;


3.     
  Obrazložene vloge med postopkom, zastopanje in sodelovanje na sejah
  arbitražnih komisij − 75 % iz 1. ali 2. točke te tarifne številke.

VIII. PRAVDNI POSTOPEK
Tarifna številka 19
Sestavljanje vlog:
1.     
Tožbe − od vrednosti obravnavanega (spornega) predmeta:
Nad vrednostjo
predmeta 120.000 točk znaša vrednost storitve za vsakih nadaljnjih začetih
40.000 točk še 100 točk, vendar največ 9.000 točk.


Vrednost predmeta

Vrednost storitve TOČK


nad TOČK

do TOČK



3.000

200


3.000

10.000

300


10.000

20.000

400


20.000

35.000

500


35.000

50.000

600


50.000

65.000

700


65.000

80.000

800


80.000

100.000

900


100.000

120.000

1.000


2.     
Tožbe v drugih zadevah:


-       
  spori zaradi motenja posesti

300
  točk,


-       
  spori o osebnih in stvarnih služnostih

300
  točk,


-       
  spori iz stanovanjskih razmerij, odpovedi poslovnih prostorov,
  izpraznitve stanovanjskih in poslovnih prostorov − od vrednosti enoletne
  najemnine ali zakupnine − po prejšnji točki,


-       
  spori iz avtorskega prava, industrijske lastnine, nelojalne konkurence
  in podobni spori, če so ocenljivi, − po prejšnji točki, če pa niso ocenljivi

500
  točk,


-       
  mandatne tožbe na podlagi faktur ali izpiskov iz poslovnih knjig, če
  izda sodišče plačilni nalog − 50 % iz prejšnje točke, vendar največ

200
  točk.


Tarifna številka 20
Sestavljanje vlog:
1.     
Obrazložen odgovor na tožbo, prva obrazložena pripravljalna vloga in
ugovor zoper plačilni nalog − po tarifni številki 19;
2.     
Druga obrazložena pripravljalna vloga – 75 % iz tarifne številke 19;
3.     
Tretja in nadaljnje obrazložene pripravljalne vloge med postopkom − 50 %
iz tarifne številke 19;
4.     
Dokazni predlog in druge vloge                                                                                 50
točk;
5.     
Predložitev posamezne pisne izjave priče – 25% iz tarifne številke 19,
vendar za vse predložene izjave prič ne več kot 100 % vrednosti iz tarifne
številke 19;
6.     
Predlog za vrnitev v prejšnje stanje − 50 % iz tarifne številke 19,
vendar ne manj kot 50 točk in ne več kot 300 točk.
Tarifna številka 21
Zastopanje:
1.     
Za prvi narok za glavno obravnavo, na katerem se je obravnavala glavna
stvar ali so se sprejemali dokazi, − po tarifni številki 19;
2.     
Za vsak nadaljnji narok za glavno obravnavo, na katerem se je
obravnavala glavna stvar ali so se sprejemali dokazi, pripravljalni narok ali
poravnalni narok, ki mu ni sledil prvi narok, − 50 % iz tarifne številke
19;
3.     
Za vsak narok, na katerem so se obravnavala samo procesna vprašanja ali
na katerem je pred obravnavanjem glavne stvari postopek končan z umikom tožbe
ali pripoznavo ali se narok ni opravil, ker je bil preložen − 25 % iz
tarifne številke 19;
4.     
Za zastopanje na naroku za glavno obravnavo izven zgradbe sodišča, na
ogledu ali pri delu izvedenca − 50 % iz tarifne številke 19;
5.     
Za zastopanje na obravnavi pred sodiščem druge stopnje − po tarifni
številki 19, zvišano za 25 %.
Tarifna številka 22
Pravna sredstva:
1.     
Redno pravno sredstvo in odgovor na to pravno sredstvo − po tarifni
številki 19, zvišano za 25 %;
2.     
Redno pravno sredstvo v postopku zoper procesni sklep in odgovor na to
pravno sredstvo − 50 % iz tarifne številke 19;
3.     
Izredno pravno sredstvo in odgovor na to pravno sredstvo − po tarifni
številki 19, zvišano za 50 %;
4.     
Obrazložena pobuda za vložitev izrednega pravnega sredstva ter predlog
za dopustitev pravnega sredstva − po tarifni številki 19, zvišano za 25 %;
5.     
50 % odvetniških stroškov iz prejšnje točke se všteje v odvetniške
stroške iz 3. točke te tarifne številke.
IX. NEPRAVDNI POSTOPEK
Tarifna številka 23
Zapuščinski postopek, postopek v stanovanjskih
zadevah, postopek za ureditev razmerij med solastniki, postopek za ureditev razmerij
med solastniki in postopki za urejanje premoženjskih razmerij:
1.     
Vloga, s katero se uvede postopek, in obrazložene vloge med postopkom
ter odgovor na to vlogo − 50 % iz 1. točke tarifne številke 19;
2.     
Predlog za izdajo evropskega potrdila o dedovanju                                        100
točk;
3.     
Zastopanje:
- 
na vsakem posameznem naroku − 50 % iz 1. točke tarifne številke 19,
- 
pri naroku, ogledu in delu izvedenca izven sodišča − 50 % iz 1. točke
tarifne številke 19;
4.     
Pravna sredstva in odgovori na pravna sredstva:
- 
proti meritorni odločbi − po 1. točki tarifne številke 19, zvišano za
25 %,
- 
proti procesnim sklepom v postopku − 50 % iz 1. točke tarifne številke 19,
vendar ne več kot 200 točk,
- 
izredno pravno sredstvo proti meritorni odločbi in odgovor nanj,
obrazložena pobuda za vložitev izrednega pravnega sredstva ter predlog za
dopustitev pravnega sredstva − po 1. točki tarifne številke 19, zvišano za 50 %,
- 
50 % odvetniških stroškov za pobudo ali predlog za dopustitev pravnega
sredstva se všteje v odvetniške stroške za izredno pravno sredstvo ali odgovor
na to pravno sredstvo.
Tarifna številka 24
Postopek za sodno ureditev meje in
določitev najemnika, dovolitev nujne poti, ustanavljanje služnosti in drugi
nepravdni postopki (ki niso zajeti v ostalih tarifnih številkah IX. poglavja):
1.     
Vloga
- 
s katero se uvede postopek in odgovor na to vlogo                                          200
točk,
- 
obrazložene vloge med postopkom − po prejšnji alineji;
2.     
Zastopanje na naroku:
- 
prvi narok in narok na kraju samem − po prvi alinei prejšnje točke,
- 
nadaljnji naroki − 50 % iz prve alinee prejšnje točke;
3.     
Pravna sredstva in odgovori na pravna sredstva:
- 
     proti meritorni odločbi                                                                                         200
točk,
- 
     proti drugim sklepom                                                                                          100
točk,
- 
     izredno pravno sredstvo proti meritorni odločbi in odgovor na
- 
to pravno sredstvo                                                                                              300
točk.
 
Tarifna številka 25 
Postopek za sprejem na zdravljenje v
psihiatrično bolnišnico v oddelek pod posebnim nadzorom brez privolitve in v
nujnih primerih, postopek za sprejem v obravnavo v varovani oddelek socialno
varstvenega zavoda brez privolitve in postopek za sprejem na zdravljenje v
nadzorovano obravnavo brez privolitve:


1.
  Pregled spisovne dokumentacije

50 točk;


2.
  Razgovor s stranko v psihiatrični bolnišnici, zavodu ali izven

od 50 
do 100 točk;


3.
  Vloga:


– odgovor
  na predlog za uvedbo postopka 

200 točk,


– vloge
  med postopkom 

100 točk;


4.
  Zastopanje na naroku: 


– prvi
  narok izven sodišča ali na sodišču 

200 točk,


– nadaljnji
  naroki 

100 točk;


5.
  Pravna sredstva in odgovori na pravna sredstva: 


– proti
  meritorni odločbi 

300 točk,


– proti
  drugim odločbam 

100 točk,


– izredno
  pravno sredstvo 

400 točk.

 
Tarifna številka 26 
Postavitev odrasle osebe pod skrbništvo:


1. Predlog
  s katerim se uvede postopek:



– za
  postavitev pod skrbništvo in predlog za razrešitev in postavitev novega
  skrbnika

250 točk,


– za
  spremembo obsega pravic in obveznosti skrbnika in predlog za prenehanje
  skrbništva

200 točk;


2. Obrazložene
  vloge med postopki iz prejšnje točke – po prejšnji točki;


3. Narok
  z zaslišanjem udeleženca in izvedenca

300 točk;


4. Drugi
  naroki

100 točk;


5.
  Pravna sredstva


– proti
  meritorni odločbi – po 1. točki te tarifne številke, zvišano za 25 %,


– proti
  drugim odločbam – po 1. točki te tarifne številke,


– izredno
  pravno sredstvo – po 1. točki te tarifne številke, zvišano za 50 %.

Tarifna številka 27 
Postopki v zakonskih sporih, za ugotovitev
in izpodbijanje očetovstva in materinstva, za varstvo in koristi otroka


1.
  Predlog in odgovor na predlog:



– za
  ugotovitev neobstoja zakonske zveze in za razveljavitev zakonske zveze

240 točk,


– za
  razvezo zakonske zveze

160 točk,


– za
  ugotovitev in izpodbijanje očetovstva in materinstva

320 točk,


– za
  določitev preživnine za zakonca in dodelitev stanovanja v uporabo 

240 točk,


– za
  odločitev o varstvu in vzgoji, stikih in preživljanju

480 točk,


– za
  spremembo odločitve v zvezi z dodelitvijo, stiki ali preživnino

320 točk,


– v
  zvezi z izvrševanjem starševske skrbi varstvu in vzgoji, stikih in
  preživljanju

320 točk,


– za
  odločanje o ukrepih za varstvo koristi otrok in postavitev otroka pod
  skrbništvo

480 točk;


2.
  Predlog za izdajo začasne odredbe in predlog za ukrep trajnejšega značaja

320 točk;


3.
  Odgovor na predlog za izdajo začasne odredbe in predlog za ukrep trajnejšega
  značaja

320 točk;


4.
  Predlog v zvezi s preprečevanjem nasilja v družini in odgovor nanj

400 točk;


– predlog
  za podaljšanje ukrepa za preprečevanje nasilja v družini

160 točk;


5.
  Vloge med postopkom:


– prva
  vloga enako kot predlog,


– druga
  vloga 75 % prve alineje,


– nadaljnje
  vloge 50 % prve alineje;


6.
  Zastopanje na naroku


– prvi
  narok

320 točk,


– nadaljnji
  naroki 

160 točk,


– zastopanje
  na naroku pred sodiščem druge stopnje – po prejšnjih alinejah te točke,
  zvišano za 25 %;


7.
  Pravna sredstva in odgovori na pravna sredstva:


– proti
  meritorni odločbi

320 točk,


– proti
  drugim odločbam

160 točk,


– izredno
  pravno sredstvo 

400 točk;


8.
  Sestava predloga za sporazumno razvezo

80 točk;


9.
  Sestava sporazuma o medsebojnem preživljanju, stanovanjskem varstvu ali
  preživljanju polnoletnih otrok

240 točk;


10.
  Sestava sporazuma o vzgoji in varstvu, preživljanju otrok in stikih

320 točk.

Tarifna številka 28 
Pridobitev poslovne sposobnosti otroka, ki
je postal roditelj, postopek za dovolitev sklenitve zakonske zveze in drugi
postopki, ki niso zajeti v ostalih tarifnih številkah IX. poglavja Nepravdni
postopki:


1. Vloga
  s katero se uvede postopek

200 točk;

2. Obrazložena vloga med postopkom:
– prva vloga − po prejšnji točki,
– druga in nadaljnje vloge − 50 %
iz prejšnje točke;
3. Zastopanje:
– prvi narok − po 1. točki te tarifne
številke,
– drugi in nadaljnji naroki −
50 % iz 1. točke te tarifne številke;
4. Pravna sredstva in odgovori na
pravna sredstva:
– proti meritorni odločbi − po 1.
točki te tarifne številke, zvišano za 25 %,
– proti drugim odločbam − 50 % iz
1. točke te tarifne številke,
– izredno pravno sredstvo − po 1.
točki te tarifne številke, zvišano za 50 %.
Tarifna številka 29 
Postopek za amortizacijo listin in
protestiranje menic:
1. Vloga:


a)
  na podlagi katere se začne amortizacijski postopek:


– pri
  vrednosti listine do 1.000 točk

50 točk,


– pri
  vrednosti listine nad 1.000 točk

100 točk,


b)
  druge obrazložene vloge med postopkom

50 točk;

2. Vloga za protestiranje menice ali
čeka − 25 % iz 1. točke tarifne številke 19, vendar ne manj kot 100
točk;
3. Pravna sredstva in odgovori na
pravna sredstva:
a) proti meritorni odločbi – po 1. in 2.
točki te tarifne številke, zvišano za 25 %,
b) proti drugim odločbam − 50 % iz 1.
točke pod a) in 2. točke te tarifne številke.
Tarifna številka 30 
Nepravdni postopek po določbah zakona, ki
ureja gospodarske družbe:
1. Vloga, s katero se uvede postopek,
in odgovor na to vlogo:
– v ocenljivih zadevah po tarifni
številki 19,


– v
  neocenljivih zadevah glede na merila iz 3. člena te tarife 

od 300 do 2.000
  točk;

2. Obrazložena vloga med postopkom:
– prva vloga − po prejšnji točki,
– druga in nadaljnje vloge − 50 %
iz prejšnje točke;
3. Zastopanje
– prvi narok − po 1. točki te tarifne
številke,
– drugi in nadaljnji naroki −
50 % iz 1. točke te tarifne številke;
4. Pravna sredstva in odgovori na
pravna sredstva:
– proti meritorni odločbi − po 1.
točki te tarifne številke, zvišano za 25 %,
– proti drugim odločbam − 50 % iz
1. točke te tarifne številke,
– izredno pravno sredstvo − po 1.
točki te tarifne številke, zvišano za 50 %.
X. IZVRŠBA IN ZAVAROVANJE 
Tarifna številka 31 
1. Predlog za izvršbo na podlagi
verodostojne listine − 50 % iz tarifne številke 19, vendar ne več kot 200
točk;
2. Predlog za izvršbo na podlagi
izvršilnega naslova − 50 % iz tarifne številke 19, vendar ne več kot 250
točk;
3. Predlog za izdajo predhodne
odredbe, predlog za izdajo začasne odredbe in za ugovor zoper te predloge −
50 % iz tarifne številke 19;
4. Predlog za zavarovanje denarnih
terjatev z zastavno pravico na nepremičnih in premičnih stvareh na podlagi
sporazuma strank − 50 % iz tarifne številke 19;
5. Zahteva za priznanje tujega
izvršilnega naslova:
– v ocenljivih zadevah − 50 % iz
tarifne številke 19,


– pri
  neocenljivih zadevah

200 točk;

6. Sestava predloga dražbenih pogojev
− po 1. točki tarifne številke 19;
7. Redno in izredno pravno sredstvo
ter odgovor na to pravno sredstvo − po tarifni številki 19;
8. Druge obrazložene vloge:
– 25 % iz tarifne številke 19, če
gre za izvršbo za uveljavitev denarne terjatve na denarno terjatev dolžnika ali
za obračun terjatve,
– 50 % iz tarifne številke 19, če
gre za izvršbo za uveljavitev denarne terjatve na premične stvari ali v
postopkih zavarovanj s predhodnimi ali začasnimi odredbami,
– 75 % iz tarifne številke 19, če
gre za izvršbo za uveljavitev denarne terjatve na terjatev, da se izročijo ali
dobavijo premične stvari ali da se izroči nepremičnina, ali na druge
premoženjske ali materialne pravice, ali na nepremičnine, ali če gre za izvršbo
za uveljavitev nedenarne terjatve;


9. Druge
  vloge

50 točk;

10. Zastopanje na naroku, ki ga
razpišeta sodišče ali izvršitelj − 50 % iz tarifne številke 21.
XI. UPRAVNI POSTOPEK 
Tarifna številka 32 
1. Vloga, s katero se uvaja upravni
postopek, in odgovor na to vlogo:
– v ocenljivih zadevah − po 1. točki
tarifne številke 19,


– v
  neocenljivih zadevah 

200 točk;

2. Obrazložene vloge med postopkom:
– prva obrazložena vloga − po prejšnji
točki,
– druge in nadaljnje obrazložene vloge
− 50 % iz prejšnje točke;
3. Druge vloge − 25 % iz 1. točke
te tarifne številke;
4. Zastopanje na naroku:
– prvi narok − po 1. točki te tarifne
številke,
– drugi in nadaljnji naroki −
50 % iz 1. točke te tarifne številke;
5. Pravno sredstvo in odgovor na
pravno sredstvo − po 1. točki te tarifne številke, zvišano za 25 %;
6. Izredno pravno sredstvo in odgovor
na izredno pravno sredstvo − po 1. točki te tarifne številke, zvišano za
50 %.
XII. POSTOPKI PRED KONTROLNIMI IN
INŠPEKCIJSKIMI ORGANI 
Tarifna številka 33 
1. Pripombe na zapisnik o
opravljenem pregledu in druge obrazložene vloge pred izdajo odločbe kontrolnega
organa:
– v ocenljivih zadevah − po 1. točki
tarifne številke 19,


– v
  neocenljivih zadevah − glede na zahtevnost

od 200 
do 500 točk;

2. Zastopanje na naroku:
– prvi narok − po prejšnji točki,
– drugi in nadaljnji naroki −
50 % iz prejšnje točke;
3. V primeru obravnave več med seboj
različnih zadev − vrednosti iz 1. in 2. točke te tarifne številke se zvišajo za
25 % za vsako dodatno obravnavano zadevo, vendar ne več kot za 100 %.
XIII. UPRAVNI SPORI 
Tarifna številka 34 
1. Tožba in odgovor na tožbo:
– v ocenljivih zadevah − po 1. točki
tarifne številke 19,


– v
  neocenljivih zadevah

500 točk,


– pri
  posebej zahtevnih upravnih sporih po zakonu, ki ureja bančništvo, zakonu, ki
  ureja trg finančnih instrumentov, zakonu, ki ureja prevzeme, zakonu, ki ureja
  revidiranje, zakonu, ki ureja zavarovalništvo, zakonu, ki ureja preprečevanje
  omejevanja konkurence, zakonu, ki ureja ukrepe Republike Slovenije za
  krepitev stabilnosti bank, in zakonu, ki ureja pravno varstvo v postopkih
  javnega naročanja

2000 točk;

2. Obrazložene vloge:
– prva obrazložena vloga − po prejšnji
točki,
– nadaljnje obrazložene vloge −
50 % iz prejšnje točke,
– druge vloge − 25 % iz prejšnje
točke;
3. Zastopanje:
– prvi narok − po 1. točki te tarifne
številke,
– nadaljnji naroki − 50 % iz 1.
točke te tarifne številke;
4. Pravno sredstvo in odgovor na
pravno sredstvo − po 1. točki te tarifne številke, zvišano za 25 %;
5. Izredno pravno sredstvo in odgovor
nanj − po 1. točki te tarifne številke, zvišano za 50 %.
XIV. POSTOPEK ZA REGISTRACIJO GOSPODARSKIH
DRUŽB IN SAMOSTOJNEGA PODJETNIKA 
Tarifna številka 35 
1. Vloga za vpis:


– ustanovitve
  gospodarske družbe v sodni register

200 točk,


– samostojnega
  podjetnika

150 točk;


2. Vloga
  za vpis sprememb v sodni register

100 točk;


3. Predlog
  za prenehanje subjektov po skrajšanem postopku

100 točk; 


4. Druge
  obrazložene vloge − 50 % iz 1., 2. ali 3. točke te tarifne številke;


5. Pravno
  sredstvo − po 1., 2. ali 3. točki te tarifne številke, zvišano za 25 %.

XV. PRIPRAVA SPLOŠNIH AKTOV IN STATUSNE
ZADEVE 
Tarifna številka 36 


1. Sestava
  ustanovitvenih aktov in drugih sporazumov v zvezi z ustanavljanjem
  gospodarskih družb ter njihovimi statusnimi spremembami in drugih splošnih
  aktov − po tarifni številki 39, glede na višino kapitala, vendar ne manj kot

500 točk;


2.
  Priprava ustanovitvenih aktov in drugih sporazumov v zvezi z ustanavljanjem
  društev in drugih pravnih oseb se glede na merila iz 3. člena te tarife
  določi 

od 300 
do 1.000 točk;


3.
  Zastopanje strank na skupščini subjektov iz 1. (glede na višino zastopanega
  kapitala) in 2. točke te tarifne številke − 50 % iz 1. in 2. točke te
  tarifne številke;


4.
  Vodenje skupščine subjektov iz 1. točke te tarifne številke − po 1. točki
  tarifne številke 19 glede na vrednost kapitala, vendar ne manj kot 500 točk,
  vodenje skupščine subjektov iz 2. točke te tarifne številke − po 2. točki te
  tarifne številke.

XVI. POSTOPEK PRISILNE PORAVNAVE, STEČAJNI,
LIKVIDACIJSKI POSTOPEK IN POSTOPEK IZBRISA BREZ LIKVIDACIJE 
Tarifna številka 37 
1. Sestava predloga za začetek
postopka zaradi insolventnosti:
– Sestava predloga za začetek prisilne
poravnave ter za začetek stečajnega postopka in ugovor zoper predlog za začetek
stečajnega postopka − po 1. točki tarifne številke 19 ob upoštevanju vrednosti
oziroma zneska, za katerega je dolžnik prezadolžen,
– Sestava predloga za začetek
stečajnega postopka po pooblastilu stečajnega dolžnika – 50 % iz prejšnje
alineje;
2. Obrazložene vloge med postopkom −
50 % iz prve alineje prejšnje točke;
3. Prijava terjatev:
– Prijava upniških terjatev na podlagi
verodostojnih listin − po 1. točki tarifne številke 31,
– Prijava drugih upniških terjatev in
pravic − po 1. točki tarifne številke 19,
– Prijava ločitvenih in izločitvenih
zahtevkov − po 1. točki tarifne številke 19, zvišano za 50 %,
– Prijava terjatev delavcev iz naslova
plač in drugih prejemkov iz delovnega razmerja − po 1. točki tarifne
številke 19, vendar ne več kot 200 točk;
4. Zastopanje na narokih − 50 %
iz 1. ali 3. točke te tarifne številke;
5. Pravno sredstvo − po 1. točki te
tarifne številke, zvišano za 25 %;
6. Vloga ali pravno sredstvo v
postopku izbrisa brez postopka likvidacije:
– glede na vrednost kapitala pravne
osebe − po 1. točki tarifne številke 19, zvišano za 25 %, vendar najmanj
500 točk,


– v
  primeru pravnih oseb brez osnovnega kapitala

500 točk.

XVII. SESTAVLJANJE LISTIN 
Tarifna številka 38 
1. Pogodba o prenosu lastninske
pravice na nepremičninah in o drugih stvarnih pravicah na nepremičninah ter
druge pogodbe, ki niso v tarifi urejene − po 1. točki tarifne številke 19;
2. Enostavna pogodba iz prejšnje
točke, ki vsebuje samo bistvene sestavine, določene z zakonom − 50 % iz
1. točke tarifne številke 19;
3. Pogodba o razdružitvi ali
razdelitvi solastnega ali skupnega premoženja, pogodba o urejanju premoženjskih
razmerij med zakoncema, menjalna pogodba za nepremičnine, pogodba o dosmrtnem
preživljanju, pogodba o razdelitvi premoženja med dediči, izročilna pogodba,
darilna pogodba za primer smrti in podobne pogodbe − po 1. točki te tarifne
številke, zvišano za 25 %;
4. Zakupna pogodba, najemna pogodba,
podnajemna pogodba − od vrednosti zakupnine in najemnine za dogovorjeno dobo,
vendar pri zakupni in najemni pogodbi največ za tri leta, pri podnajemni
pogodbi pa največ za eno leto − po 1. točki tarifne številke 19, vendar
največ 300 točk;
5. Enostranska izjava
(zemljiškoknjižno dovolilo, izbrisno dovoljenje, dovoljenje za bremen prosti
odpis in pod.) − 25 % iz 1. točke te tarifne številke;


6. Listina
  v neocenljivi zadevi:



– v
  enostavni zadevi

50 točk,


– v
  zahtevnejši zadevi

100 točk;


7. Sestava
  oporoke:


– enostavna,
  kadar oporočitelj določi samo dediče svojega premoženja

100 točk,


– zapletena
  − po 1. točki tarifne številke 19, zvišano za 25 %, vendar najmanj 200
  točk,


– predlog
  za hrambo in vpis oporoke v register oporok

100 točk;


8.
  Sestava izjave o priznanju očetovstva 

100 točk;


9.
  Izjava o vnaprej izraženi volji staršev glede izvajanja starševske
  skrbi 

200 točk;


10.
  Listina, ki je sestavljena na obrazcu

100 točk.

11. Vrednosti storitev iz 1. do 10.
točke te tarifne številke (razen tretje alineje 7. točke) so določene za
sestavo prvega osnutka listine. Pregled prvega osnutka listine iz 1. do
10. točke te tarifne številke (razen tretje alineje 7. točke) se obračuna
v višini 50 % vrednosti storitev iz teh točk. Zastopanje stranke v
pogajanjih in usklajevanje besedila listin v procesu pogajanj se obračuna po
urnih postavkah iz druge in tretje alineje 1. točke tarifne številke 43.
12. Pogodba o prenosu udeležbe v
kapitalskih družbi in ustanoviteljskih pravic v drugih pravnih osebah, dogovor
o izplačilu družbenikov in članov pravne osebe ob prenehanju njihove udeležbe
se obračunajo po tarifni številki 39.
Tarifna številka 39 
1. Gospodarska pogodba: prvi
osnutek − po tarifni številki 19;


2. Gospodarska
  pogodba, pri kateri vrednost ni ugotovljiva: prvi osnutek − glede na
  zahtevnost

od 200 
do 3000 
točk;

3. Gospodarska pogodba s tujimi
pogodbeniki: prvi osnutek − po 1. točki tarifne številke 19, zvišano za
200 %;
4. Pregled prvega osnutka listine iz
1. do 3. točke te tarifne številke − v višini 50 % vrednosti storitev iz
navedenih točk. Pogajanja in usklajevanje besedila gospodarskih pogodb v
procesu pogajanj se obračuna po urnih postavkah iz druge in tretje alineje 1.
točke tarifne številke 43.
XVIII. ZEMLJIŠKOKNJIŽNI POSTOPEK 
Tarifna številka 40 
1. Predlog:


– za
  vpis lastninske ali drugih stvarnih pravic

150 točk,


– za
  vpis etažne lastnine

200 točk,


– za
  vpis zaznamb

150 točk,


– drugi
  vpisi

100 točk;

2. Narok v zemljiškoknjižnem postopku
− po prejšnji točki;
3. Pravno sredstvo proti
zemljiškoknjižnemu sklepu in odgovor na to sredstvo − po 1. točki te tarifne
številke, zvišano za 25 %.
XIX. POSTOPKI V ZVEZI S PREKRŠKI 
Tarifna številka 41 
1. Vloga, s katero se predlaga
uvedba postopka (vključno z obrazloženo pobudo), druge obrazložene vloge med
postopkom (za storilca, oškodovanca in lastnika predmetov) in odgovori na vloge
oziroma pozive prekrškovnega organa oziroma sodišča, zagovor storilca, pravne
osebe, samostojnega podjetnika posameznika, posameznika, ki samostojno opravlja
dejavnost in odgovorne osebe ali zastopanje oškodovanca oziroma lastnika
predmetov na posameznih narokih (sejah) ter udeležba na preiskovalnih in drugih
uradnih dejanjih:
– v zadevah, kjer je predpisana globa
– po 1. točki tarifne številke 19, ob upoštevanju globe, ki je za obravnavan
prekršek predpisana, v primeru globe predpisane v razponu, ob upoštevanju
aritmetične sredine predpisane globe,
– v drugih zadevah, vključno s
postopki proti mladoletnikom – po 1. točki tarifne številke 19, glede na
ocenljivo vrednost predmeta (zahtevka), vendar ne manj kot 200 točk,
– v zadevah, kjer je predpisan izrek
stranske sankcije:
a) po prvi in drugi alineji te točke,
zvišano za 50 %;
b) kadar so kot stranska sankcija predpisane
kazenske točke v višini manj kot 16 kazenskih točk – zvišano za 25 %;


2.
  Druge obrazložene vloge 

200 točk;


3.
  Druge ne obrazložene vloge 

50 točk;

4. Če posamezno dejanje ni opravljeno
oziroma je preloženo − 25 % iz 1. točke te tarifne številke, razen v
primerih, ko se ne opravi iz razloga na strani odvetnika ali je bil odvetnik
pravočasno obveščen o preklicu;
5. Redno pravno sredstvo in dogovor
nanj – po 1. in 2. točki te tarifne številke, povišano za 25 %;
6. Izredno pravno sredstvo (obrazložena
pobuda) in odgovor nanj – po 1. in 2. točki te tarifne številke, povišano za
50 %.
XX. UVELJAVLJANJE ODŠKODNINSKIH IN DRUGIH
ZAHTEVKOV 
Tarifna številka 42 
1. Zahtevki in druge
obrazložene vloge, na podlagi katerih poteka postopek za določitev odškodnine
ali priznanje drugega zahtevka pri zavarovalnicah, gospodarskih družbah in
drugih pravnih ali fizičnih osebah, odgovori na take vloge − po 1. točki
tarifne številke 19;
2. Obravnavanje zahtevkov pred
navedenimi pravnimi osebami in njihovimi organi:
– prvi narok − po 1. točki tarifne
številke 19,
– nadaljnji naroki − 50 % iz 1.
točke tarifne številke 19;
3. Pravno sredstvo − po 1. točki
tarifne številke 19, zvišano za 25 %;
4. Obrazložen opomin pred tožbo (v
kolikor ne vsebuje zahtevka iz 1. točke te tarifne številke):
– v ocenljivih zadevah − 25 % iz
tarifne številke 19, vendar ne manj kot 100 točk,


– v
  neocenljivih zadevah

100 točk.

XXI. POSVETI, NASVETI, MNENJA IN UDELEŽBA
NA KONFERENCAH, PREGLEDI SPISOV IN LISTIN TER DRUGE STORITVE 
Tarifna številka 43 
Če storitve iz te tarifne številke niso
zajete v drugih tarifnih številkah, ker gre za samostojno storitev, obračuna
odvetnik:
1. Posveti, nasveti in mnenja:


– za
  posvet s stranko ali razgovor s pripornikom v priporu za vsake začete pol ure

50 točk,


– za
  pripravo ter udeležbo na konferencah in sestankih za vsake začete pol ure

100 točk,


– za
  pisne pravne nasvete in pravna mnenja za vsake začete pol ure dela glede na
  zahtevnost

od 50 
do 100 točk;


2. Za
  preglede listin in druge dokumentacije ter za sestavo poročila o pregledu ter
  študij spisa, za vsake začete pol ure

50 točk;


3. Za
  obrazložene dopise (v kolikor ne gre za storitev iz 1. ali 4. točke tarifne
  številke 42)

50 točk;


4. Za
  kratke dopise in obvestila 

20 točk;


5. Za
  pribavo zemljiškoknjižnih izpiskov, izpiskov iz sodnega registra in drugih
  izpiskov in podatkov, za vsak izpisek in podatek

50 točk;


6. Za
  izpolnjevanje formularjev − za vsake začete pol ure

50 točk;


7. Za
  razne druge storitve (npr. nakazila izvedenin, taks in podobno) za vsako storitev

20 točk;


8. Hramba
  oporoke in drugih listin 

100 točk.

XXII. POSTOPKI V ZVEZI Z JAVNIMI NAROČILI
Tarifna številka 44 
1. Zahtevek za revizijo − po 1.
točki tarifne številke 19;
2. Obrazložene vloge med postopkom −
50 % iz 1. točke tarifne številke 19;
3. Zahteva za nadaljevanje postopka −
25 % iz 1. točke tarifne številke 19;
4. Predlog za uvedbo pomirjevalnega
postopka − 50 % iz 1. točke tarifne številke 19.
XXIII. POSTOPKI ZARADI VARSTVA PRAVICE DO
SOJENJA BREZ NEPOTREBNEGA ODLAŠANJA 
Tarifna številka 45 


1. Nadzorstvena
  pritožba in rokovni predlog

200 točk;

2. Zahteva za pravično zadoščenje − po
tarifni številki 42.
XXIV. POSTOPKI PRED MEDNARODNIMI
SODIŠČI 
Tarifna številka 46 
1. Vloga, s katero se začne
postopek pred Mednarodnim sodiščem za človekove pravice, Sodišči Evropske
skupnosti (Sodišče prve stopnje in Sodiščem Evropske skupnosti in Sodiščem za
uslužbence), Mednarodnim kazenskim sodiščem, Mednarodnim pomorskim sodiščem ali
drugimi mednarodnimi sodišči (mednarodna sodišča):
– v ocenljivih zadevah − po 1. točki
tarifne številke 19, vendar ne manj kot 2.000 točk,


– v
  neocenljivih zadevah − glede na zahtevnost

od 2.000 do 4.000
  točk;

2. Prva obrazložena vloga med
postopkom in zastopanje na vsaki obravnavi − 75 % iz prejšnje točke;
3. Zahteva za obravnavo zadeve pred
velikim senatom Evropskega sodišča za človekove pravice in odgovor nanjo,
pritožba in odgovor na pritožbo pred Sodišči Evropske skupnosti ali katerakoli
vloga, ki ima naravo pravnega sredstva pred drugim mednarodnim sodiščem ter
vsaka nadaljnja vloga v pritožbenem postopku − po 1. točki te tarifne številke,
zvišano za 25 %;
4. Ta tarifna številka se uporabi, če
ni drugače določeno za posamezno mednarodno sodišče ali ne velja izrecno
predpisana tarifa za posamezno mednarodno sodišče, ki jo je odvetnik dolžan
upoštevati.
Tarifna številka 47 
Sodišče Evropskih skupnosti


1. Vloga,
  s katero stranka zahteva brezplačno pravno pomoč 

500 točk;

2. Vloga, s katero stranka zahteva
odpravo dejanj ali ukrepov, predlaga izdajo začasnih ukrepov, postavi predhodno
vprašanje, poda zahtevo za intervencijo, predlaga izdajo zamudne sodbe ali
odpravo le te, poda predlog za izredno revizijo in revizijo, vloži pritožbo
zoper odločbo arbitraže, poda predlog za razlago sodne odločbe, predlaga izdajo
predhodne odločbe, glede na zahtevnost od 1.000 do največ 3.000 točk, vendar v
zadevah, ki imajo naravo gospodarskega spora, največ 6.000 točk.
Tarifna številka 48 
Evropsko sodišče za človekove pravice


1. Vloga,
  s katero stranka zahteva brezplačno pravno pomoč

500 točk;


2. Vloga,
  s katero se predlaga začasne ukrepe, zahteva razlago sodbe, revizijo sodbe,
  predlaga, da se opravijo preiskovalni ukrepi, − glede na zahtevnost

od 1.000 do
  3.000 
točk;


3. Vloga,
  s katero se postavi zahtevek za pravično denarno zadoščenje ali poda
  obrazložen predlog za sklenitev prijateljske poravnave, po tarifni številki
  19, vendar ne manj kot 500 točk;


4. Druge
  obrazložene vloge, s katerimi se uveljavlja kakšna od pravic, ki gredo
  stranki v postopku

500 točk;


5. Udeležba
  odvetnika na obravnavi ali seji senata sodišča, ki poteka izključno zaradi
  zaslišanja priče ali na kraju kjer je zaslišana priča − 1.000 točk na dan,
  vendar skupaj največ 3.000 točk;


6. Sodelovanje
  odvetnika pri pogajanjih glede sklenitve prijateljske poravnave 

500 točk;


7. Odvetnik
  je upravičen tudi do povrnitve vseh ostalih stroškov v dejanski višini, ki so
  določeni v tej tarifi.

XXV. POSTOPKI PRED DRUGIMI MEDNARODNIMI
ORGANI IN ORGANIZACIJAMI 
Tarifna številka 49 
1. Vloga, s katero se začne
postopek pred Evropsko komisijo, Uradom za harmonizacijo in notranji trg
(OHIM), Evropskim patentnim uradom (EPO), Evropskim varuhom človekovih pravic
ali drugim mednarodnim organom ali organizacijo:
– v ocenljivih zadevah − po 1. točki
tarifne številke 19, vendar ne manj kot 1000 točk,
– v neocenljivih zadevah − glede na
zahtevnost od 1.000 do 4.000 točk;
2. Prva obrazložena vloga med
postopkom in zastopanje na vsaki obravnavi − 75 % po prejšnji točki;
3. Pritožba ali vloga, ki ima naravo
pravnega sredstva v postopku in odgovor na takšno vlogo − po 1. točki te
tarifne številke, zvišano za 25 %.
XXVI. VREDNOTENJE STORITEV, KATERIH
VREDNOST NI IZRECNO DOLOČENA V TARIFI 
Tarifna številka 50 
1. Storitve, ki so odvisne
zlasti od porabljenega časa in v tarifi niso posebej ovrednotene, − za vsake
začete pol ure po 50 točk;


2. V
  neocenljivih zadevah, v katerih vrednost storitve s tarifo ni izrecno
  določena, vrednost obravnavanega predmeta pa se ne da ugotoviti s primerjavo
  po petem odstavku 4. člena te tarife, − za vsako posamezno storitev
  (vloge, zastopanje na narokih, pravna sredstva, ipd.)

100 točk.«.

 
Ljubljana,
dne 23. septembra 2014
Predsednik
Odvetniške zbornice
Slovenije
Roman Završek l.r.
K tej tarifi je dal soglasje
minister za pravosodje dne 28. 7. 2014 pod št. 007-757/2012.