1. člen
(namen uredbe)
S to uredbo se za izvajanje Uredbe Evropskega parlamenta in
Sveta (ES) št. 2111/2005 z dne 14. decembra 2005 o vzpostavitvi seznama
Skupnosti o letalskih prevoznikih, za katere velja prepoved opravljanja letov v
Skupnosti, in informiranju potnikov v zračnem prometu o identiteti letalskega
prevoznika, ki opravlja let, ter razveljavitvi člena 9 Direktive 2004/36/ES (UL
L, št. 344 z dne 27. 12. 2005, str. 15; v nadaljnjem besedilu: Uredba
2111/2005/ES) določajo pristojni organi in sankcije za kršitve njenih določb.
2. člen
(pomen izrazov)
Posamezni izrazi, uporabljeni v tej uredbi, imajo enak pomen,
kot ga določa Uredba 2111/2005/ES.
3. člen
(pristojni organ)
Pristojni organ za izvajanje Uredbe 2111/2005/ES je
ministrstvo, pristojno za promet, ki Komisijo Evropske unije tudi obvešča o
njenem izvajanju.
4. člen
(prekrški)
(1) Z globo od 200.000 do 8.000.000 tolarjev se kaznuje za
prekršek pogodbenik za zračni prevoz, če: 
-       
ne obvesti potnika o prevozniku oziroma prevoznikih, ki bodo opravili
let, v skladu s členom 11 Uredbe 2111/2005/ES, 
-       
ne izpolni svojih obveznosti do potnika v skladu z zahtevami iz člena 12
Uredbe 2111/2005/ES. 
(2) Z globo od 100.000 do 3.000.000 tolarjev se kaznuje za
prekršek letalski prevoznik ali organizator potovanja, če: 
-       
ne obvesti pogodbenika za zračni prevoz o identiteti letalskega
prevoznika v skladu s členom 11 Uredbe 2111/2005/ES.
5. člen
(organ za nadzor)
Nadzor nad izvrševanjem določb te uredbe izvaja Prometni
inšpektorat Republike Slovenije.
6. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00721-2/2006/8
Ljubljana, dne 9. marca 2006
EVA 2006-2411-0032
Vlada Republike Slovenije
Janez Janša l.r. 
Predsednik