1. člen
S tem pravilnikom se ureja denarne prejemke vojakov in
kandidatov za podčastnike ter častnike vojnih enot med služenjem vojaškega roka
in med usposabljanjem za opravljanje nalog v rezervni sestavi policije v skladu
z zakonom. 
Prejemki iz prejšnjega odstavka so prejemki za osebne potrebe
ter dodatni prejemki za zahtevnost vojaške službe.
2. člen
Višino prejemkov iz prejšnjega člena se določi od osnove, ki
jo predstavlja minimalna plača v Republiki Sloveniji.
3. člen
Prejemki za osebne potrebe, določeni od osnove iz prejšnjega
člena, znašajo za:
-    
vojaka                                                                                                  5,5
odstotka,
-    
kandidata za podčastnika vojnih enot                                                 6
odstotkov,
-    
kandidata za častnika vojnih enot                                                       7
odstotkov.
Prejemki iz prejšnjega odstavka pripadajo vojaškim obveznikom
v polnem znesku od nastopa vojaške službe dalje, če so vojaško službo nastopili
v prvi polovici meseca ali če jim je vojaška služba prenehala v drugi polovici
meseca. Če so vojaško službo nastopili v drugi polovici meseca ali jim je
prenehala v prvi polovici meseca, jim pripadajo denarni prejemki v polovični
višini.
4. člen
Dodatni prejemki vojakov in kandidatov za podčastnike ter
častnike vojnih enot za opravljanje vojaške službe, določeni od osnove iz 2.
člena tega pravilnika, znašajo za:
-    
vojake med prvo fazo usposabljanja                                                   8
odstotkov,
-    
vojake med drugo fazo usposabljanja                                                 12
odstotkov,
-    
vojake med tretjo fazo usposabljanja                                                  16
odstotkov,
-    
kandidate med usposabljanjem za podčastnike vojnih enot               18
odstotkov,
-    
kandidate med usposabljanjem za častnike vojnih enot                     20
odstotkov.
Zneski iz prejšnjega odstavka se izplačujejo skupaj z zneski
za osebne potrebe za tekoči mesec. Pri višini skupnega zneska se smiselno
uporabljajo določbe prejšnjega člena glede na začetek nastopa ali prenehanja
vojaške službe. 
Dodatni prejemek v višini iz tretje alinee prvega odstavka
tega člena pripada tudi državljanu, ki opravlja nadomestno civilno službo v
operativni gasilski enoti.
5. člen
Vojakom in kandidatom za podčastnike ter častnike vojnih enot
pripada dodatek, če služijo vojaški rok v enotah, za katere so določeni posebni
pogoji. Ta dodatek, ki se izplačuje za tekoči mesec, se določi od osnove iz 2.
člena tega pravilnika, in znaša:
-    
v gardnih enotah                                                                                  2
odstotka,
-    
v enotah vojaške policije                                                                     3
odstotke.
6. člen
Vojakom in kandidatom za podčastnike ter častnike vojnih
enot, ki so povišani ali jim je podeljen čin, pripadajo od prvega dne
naslednjega meseca denarni prejemki, določeni od osnove iz 2. člena tega
pravilnika, in znašajo za:
-    
poddesetnika                                                                                       2
odstotka,
-    
desetnika                                                                                             4
odstotke,
-    
naddesetnika                                                                                       6
odstotkov,
-    
vodnika                                                                                                8
odstotkov.
7. člen
Vojakom in kandidatom za podčastnike ter častnike vojnih
enot, ki opravljajo poveljniško dolžnost, pripada poveljniški dodatek, ki se
določi od osnove iz 2. člena tega pravilnika, in znaša za:
-    
poveljnika oddelka ali posadke bojnega vozila oziroma za opravljanje 
dolžnosti, za katero se s
formacijo zahteva čin podčastnika              2 odstotka,
-    
poveljnika voda                                                                                    4
odstotke.
8. člen
Vojakom in kandidatom za podčastnike ter častnike vojnih
enot, ki opravljajo stražarsko službo nepretrgoma 7 dni, pripada dodatek v
višini 3 odstotkov od osnove iz 2. člena tega pravilnika. 
Prejemki iz prejšnjega in tega člena se izplačujejo mesečno za
nazaj.
9. člen
Vojakom, ki se usposabljajo za opravljanje nalog v rezervni
sestavi policije, obračunava in izplačuje denarne prejemke po tem pravilniku
pristojna organizacijska enota Ministrstva za notranje zadeve.
10. člen
Prejemki, določeni s tem pravilnikom, se izplačujejo v
gotovini.
11. člen
Z dnem uveljavitve tega pravilnika preneha veljati pravilnik
o denarnih prejemkih vojakov, gojencev in učencev vojaških šol (Uradni list RS,
št. 21/91 in 19/93).
12. člen
Ta pravilnik se objavi v Uradnem listu Republike Slovenije in
začne veljati 1. 9. 2002.
Št. 017-02-10/2002-1
Ljubljana, dne 26. julija 2002.
dr. Anton Grizold l. r. 
Minister 
za obrambo