I. SPLOŠNE DOLOČBE
1. člen
(vsebina)
(1) Ta uredba določa merila za
ugotavljanje stanja površinskih voda, okoljske standarde kakovosti za
ugotavljanje kemijskega stanja ter merila in okoljske standarde kakovosti za
ugotavljanje ekološkega stanja površinskih voda ter vrste monitoringa stanja
površinskih voda v skladu z:
-      
Direktivo Evropskega parlamenta in Sveta
2000/60/ES z dne 23. oktobra 2000 o določitvi okvira za ukrepe Skupnosti na
področju vodne politike (UL L št. 327 z dne 22. 12. 2000, str. 1), zadnjič
spremenjeno z Direktivo Komisije 2014/101/EU z dne 30. oktobra 2014 o spremembi
Direktive Evropskega parlamenta in Sveta 2000/60/ES o določitvi okvira za
ukrepe Skupnosti na področju vodne politike (UL L št. 311 z dne 31. 10. 2014,
str. 32),
-      
Direktivo 2008/105/ES Evropskega parlamenta in
Sveta z dne 16. decembra 2008 o okoljskih standardih kakovosti na področju
vodne politike, spremembi in poznejši razveljavitvi direktiv Sveta 82/176/EGS,
83/513/EGS, 84/156/EGS, 84/491/EGS, 86/280/EGS ter spremembi Direktive
2000/60/ES Evropskega parlamenta in Sveta (UL L št. 348 z dne 24. 12. 2008,
str. 84), zadnjič spremenjeno z Direktivo 2013/39/EU Evropskega parlamenta in
Sveta z dne 12. avgusta 2013 o spremembi direktiv 2000/60/ES in 2008/105/ES v
zvezi s prednostnimi snovmi na področju vodne politike (UL L št. 226 z dne 24.
8. 2013, str. 1), in
-      
Direktivo Komisije 2009/90/ES z dne 31. julija
2009 o določitvi strokovnih zahtev za kemijsko analiziranje in spremljanje
stanja voda v skladu z Direktivo Evropskega parlamenta in Sveta 2000/60/ES (UL
L št. 201 z dne 1. 8. 2009, str. 36).
(2) Ta uredba za kemijsko stanje
površinskih voda določa:
-      
kemijske parametre za ugotavljanje kemijskega
stanja površinskih voda (v nadaljnjem besedilu: parametri kemijskega stanja),
-      
okoljske standarde kakovosti za parametre
kemijskega stanja površinskih voda,
-      
merila za ugotavljanje kemijskega stanja
površinskih voda in razvrščanje vodnih teles površinskih voda v razrede
kemijskega stanja.
(3) Ta uredba za ekološko stanje
površinskih voda določa:
-      
elemente kakovosti za ugotavljanje ekološkega
stanja oziroma ekološkega potenciala površinskih voda (v nadaljnjem besedilu:
elementi kakovosti),
-      
metrike za vrednotenje s posameznimi biološkimi
elementi ekološkega stanja (v nadaljnjem besedilu: metrike),
-      
parametre za vrednotenje posameznih kemijskih
elementov kakovosti, ki podpirajo biološke elemente ekološkega stanja (v
nadaljnjem besedilu: posebna onesnaževala),
-      
parametre za vrednotenje posameznih splošnih
fizikalno-kemijskih elementov kakovosti, ki podpirajo biološke elemente
ekološkega stanja (v nadaljnjem besedilu: splošni fizikalno-kemijski
parametri),
-      
parametre za vrednotenje s posameznimi
hidromorfološkimi elementi kakovosti, ki podpirajo biološke elemente ekološkega
stanja,
-      
razrede in opisne opredelitve razredov
ekološkega stanja vodnih teles površinskih voda ter razredov ekološkega
potenciala umetnih in močno preoblikovanih vodnih teles,
-      
mejne vrednosti za posamezne razrede ekološkega
stanja za vrednotenje z biološkimi elementi ekološkega stanja,
-      
mejne vrednosti za posamezne razrede ekološkega
stanja za posebna onesnaževala,
-      
mejne vrednosti za posamezne razrede ekološkega
stanja za splošne fizikalne-kemijske parametre,
-      
merila za vrednotenje s posameznimi elementi
ekološkega stanja,
-      
merila za ugotavljanje ekološkega stanja vodnih
teles površinskih voda in njihovo razvrščanje v razrede ekološkega stanja.
(4) Ta uredba določa tudi dodatne
zahteve za:
-      
vodna telesa površinskih voda ali njihove dele,
kjer se odvzema voda za oskrbo s pitno vodo, in
-      
vodna telesa površinskih voda ali njihove dele
na posebnih varstvenih območjih (območjih Natura 2000) v skladu s predpisi, ki
urejajo ohranjanje narave (v nadaljnjem besedilu: posebna varstvena območja).
2. člen
(uporaba)
(1) Ta uredba se uporablja za vodna
telesa površinskih voda, določena s predpisom, ki ureja določitev in
razvrstitev vodnih teles površinskih voda, ali njihove dele ali skupine.
(2) Ne glede na prejšnji odstavek se za
vodna telesa teritorialnega morja ne uporabljajo določbe te uredbe, ki se
nanašajo na ekološko stanje obalnih voda.
(3) Za umetna in močno preoblikovana
vodna telesa se navajanje ekološkega stanja šteje za navajanje ekološkega
potenciala, razen kadar ta uredba določa drugače.
3. člen
(izrazi)
Izrazi, uporabljeni v tej uredbi, imajo
naslednji pomen:
1.    
okoljski standard kakovosti je koncentracija
posameznega onesnaževala ali skupine onesnaževal v vodi, sedimentu ali
organizmih, ki ne sme biti presežena zaradi varstva zdravja ljudi in okolja. Za
splošne fizikalno-kemijske parametre in posebna onesnaževala se za okoljski
standard kakovosti šteje mejna vrednost med razredoma dobro in zmerno ekološko
stanje;
2.    
dobro kemijsko stanje je kemijsko stanje
vodnega telesa površinske vode, ki izpolnjuje merila iz 8. člena te uredbe;
3.    
prednostne snovi so snovi, določene v prilogi
1, ki je sestavni del te uredbe;
4.    
prednostne nevarne snovi so snovi, ki so kot
prednostne nevarne snovi opredeljene v prilogi 1 te uredbe;
5.    
metrika označuje merljivi del ali proces
biološkega sistema, ki se spreminja z velikostjo človekovega vpliva;
6.    
modul je vrsta obremenitve, katere vpliv na
združbe vodnih organizmov (biološke elemente kakovosti) se vrednoti z izbranimi
metrikami;
7.    
dobro ekološko stanje je ekološko stanje
vodnega telesa površinske vode, ki izpolnjuje pogoje za razvrstitev v dobro
ekološko stanje iz priloge 6, ki je sestavni del te uredbe;
8.    
medij je del vodnega okolja, in sicer voda,
sediment ali organizem;
9.    
takson je posamezni vodni takson na taksonomski
ravni ‚poddeblo‘, ‚razred‘ ali drugi ustrezni ravni.
II. STANJE POVRŠINSKIH VODA
4. člen
(ugotavljanje stanja površinskih voda)
(1) Stanje površinskih voda se
ugotavlja na podlagi rezultatov monitoringa kemijskega in ekološkega stanja
vodnih teles površinskih voda.
(2) Stanje posameznega vodnega telesa
površinskih voda je določeno s kemijskim ali ekološkim stanjem tega vodnega
telesa površinskih voda, in sicer s tistim, ki je slabši.
(3) Za vodno telo površinskih voda ali
njegov del, ki sega na območje s posebnimi zahtevami, se ugotavlja tudi
ustreznost glede na dodatne zahteve iz 15. in 16. člena te uredbe.
5. člen
(merila za dobro stanje površinskih voda)
Stanje vodnega telesa površinske vode je
dobro, če:
-      
ima dobro kemijsko stanje,
-      
ima zelo dobro ali dobro ekološko stanje in
-      
ima umetno ali močno preoblikovano vodno telo
največji ali dober ekološki potencial.
1. Kemijsko stanje površinskih voda
6. člen
(ugotavljanje kemijskega stanja)
(1) Kemijsko stanje vodnega telesa
površinske vode se ugotavlja na podlagi rezultatov kemijske analize vzorcev
površinskih voda in organizmov, ki se pridobijo z monitoringom stanja
površinskih voda.
(2) Parametri kemijskega stanja površinskih
voda so določeni v prilogi 1 te uredbe.
(3) Okoljski standardi kakovosti (v
nadaljnjem besedilu: OSK) za parametre kemijskega stanja v vodi in organizmih
so določeni v prilogi 2, ki je sestavni del te uredbe, in so določeni kot:
-      
letna povprečna vrednost parametra kemijskega
stanja v vodi (v nadaljnjem besedilu: LP-OSK),
-      
največja dovoljena koncentracija parametra
kemijskega stanja v vodi (v nadaljnjem besedilu: NDK-OSK) in
-      
okoljski standardi za organizme (v nadaljnjem
besedilu: OSK organizmi).
(4) Za snovi, navedene pod številkami 5,
15, 16, 17, 21, 28, 34, 35, 37, 43 in 44 v prilogi 1 te uredbe, se uporabljajo
OSK organizmi iz priloge 2 te uredbe. Za ostale snovi iz priloge 1 te uredbe se
uporabljajo OSK za parametre kemijskega stanja v vodi iz priloge 2 te uredbe.
(5) Kemijsko stanje ene ali več vrst
površinskih voda se lahko ugotavlja na podlagi OSK za medij, ki ni določen v
prejšnjem odstavku, ali na podlagi taksona.
(6) Če se kemijsko stanje površinskih voda
ugotavlja na podlagi izjeme iz prejšnjega odstavka, se uporabi ustrezen OSK iz
priloge 2 te uredbe ali, če ni naveden noben OSK za medij ali takson, se določi
OSK, ki zagotavlja vsaj enakovredno raven varstva kot OSK iz priloge 2 te
uredbe.
(7) Izjema iz petega odstavka tega člena se
lahko uporabi, če analitska metoda za izbrani medij ali takson izpolnjuje
minimalna izvedbena merila za analizne metode iz 16. člena Pravilnika o
monitoringu stanja površinskih voda (Uradni list RS, št. 10/09 in 81/11). Če ta
merila niso izpolnjena za noben medij, se monitoring izvaja z uporabo
najboljših razpoložljivih tehnik, ki ne povzročajo nesorazmerno visokih
stroškov, pri čemer mora biti ta analizna metoda enakovredna metodi, ki je na
voljo za medij iz četrtega odstavka tega člena za ustrezno snov.
(8) Kadar se na podlagi izmerjenih ali
ocenjenih koncentracij ali emisij v okolju ugotovi, da zaradi akutne
izpostavljenosti obstaja potencialno tveganje za vodno okolje ali tveganje, ki
se prenaša po vodnem okolju, in kadar se uporabljajo OSK organizmi ali OSK za
sedimente, je treba zagotoviti tudi spremljanje koncentracij v površinski vodi
in za ugotavljanje kemijskega stanja uporabiti tudi NDK-OSK iz priloge 2 te
uredbe, kadar so taki OSK določeni.
7. člen
(izračun kemijskega stanja)
(1) Kemijsko stanje vodnega telesa
površinske vode se ugotavlja na posameznem mestu vzorčenja na podlagi:
-      
izračuna letne povprečne vrednosti parametrov
kemijskega stanja in
-      
največje vrednosti parametrov kemijskega stanja
za tiste parametre, za katere je v prilogi 2 te uredbe določena NDK–OSK.
(2) Če rezultati monitoringa vsebujejo
primere ubežnikov, se največja vrednost parametrov kemijskega stanja lahko
izračuna z uporabo statistične metode. Uporabljena statistična metoda se navede
v poročilu o monitoringu v skladu s predpisom, ki ureja monitoring stanja
površinskih voda.
(3) Če se izračunana srednja vrednost
rezultatov, dobljenih z uporabo najboljše razpoložljive tehnike, ki ne povzroča
nesorazmerno visokih stroškov, označi z izrazom „pod mejo določljivosti“ in
meja določljivosti, dobljena s to tehniko, presega OSK, se rezultat za snov, ki
se meri, ne upošteva pri ocenjevanju splošnega kemijskega stanja tega vodnega
telesa.
8. člen
(merila za dobro kemijsko stanje)
(1) Vodno telo površinske vode ima
dobro kemijsko stanje, če:
-      
letna povprečna vrednost parametra kemijskega
stanja, izračunana kot aritmetična sredina koncentracij, izmerjenih v različnih
časovnih obdobjih leta, na nobenem od mest vzorčenja za nobenega od parametrov
kemijskega stanja ni večja od LP–OSK, ki je za ta parameter določena v prilogi
2 te uredbe, 
-      
največja izmerjena vrednost parametra
kemijskega stanja na nobenem od mest vzorčenja za nobenega od parametrov
kemijskega stanja ni večja od NDK–OSK, ki je za ta parameter določena v prilogi
2 te uredbe, in
-      
vrednost parametra kemijskega stanja v
organizmih na nobenem od mest vzorčenja za nobenega od parametrov kemijskega
stanja ni večja od OSK organizmi, ki je za ta parameter določena v prilogi 2 te
uredbe.
(2) Pri izračunu letne povprečne
vrednosti parametra kemijskega stanja se:
-      
rezultat analize opredeli kot polovica
vrednosti meje določljivosti za ta parameter, kadar je izmerjena koncentracija
parametra pod mejo določljivosti. Če je tako izračunana letna povprečna
vrednost nižja od meje določljivosti, se taka letna povprečna vrednost označi z
izrazom »pod mejo določljivosti« in
-      
za parametre, ki so skupna vsota dane skupine
snovi, vključno z ustreznimi metaboliti, produkti razgradnje in reakcijskimi
produkti, vrednosti izmerjenih koncentracij, ki ne dosegajo meje določljivosti
za posamezno snov, opredeli kot nič.
(3) LP–OSK in NDK–OSK iz priloge 2 te
uredbe so izraženi kot skupna koncentracija snovi v celotnem vzorcu vode, razen
za kadmij, svinec, živo srebro in nikelj (v nadaljnjem besedilu: kovine). Pri
kovinah se LP–OSK in NDK–OSK nanašajo na raztopljene koncentracije, in sicer na
raztopljeno fazo vzorca vode, ki se pridobi s filtriranjem skozi filter z
velikostjo por 0,45 µm ali z drugo enakovredno predobdelavo.
(4) Pri presoji rezultatov monitoringa
kemijskega stanja glede na LP–OSK in NDK–OSK za kovine se lahko upoštevajo:
-      
koncentracije naravnega ozadja za kovine in
njihove spojine, če so vzrok za neskladnost z LP–OSK ali NDK–OSK, in
-      
trdota vode, pH ali drugi parametri, ki lahko
vplivajo na biološko razpoložljivost kovin.
(5) Koncentracije naravnega ozadja za
kovine in njihove spojine so za celinske vode določene v prilogi 10, ki je
sestavni del te uredbe.
9. člen
(slabo kemijsko stanje)
Vodno telo površinske vode ima slabo
kemijsko stanje, če ne izpolnjuje pogojev za dobro kemijsko stanje iz prvega
odstavka prejšnjega člena.
9.a člen
(dolgoročna analiza trendov)
(1) Za vodna telesa površinskih voda
ali njihove skupine se zagotovi dolgoročna analiza trenda koncentracij
parametrov kemijskega stanja, ki so nagnjene h kopičenju v sedimentu oziroma
organizmih in so določeni v prilogi 1 te uredbe.
(2) Za parametre kemijskega stanja iz
prejšnjega odstavka ministrstvo, pristojno za varstvo okolja (v nadaljnjem
besedilu: ministrstvo), zagotovi ugotavljanje koncentracije v sedimentu oziroma
organizmih in pomembno povečanje koncentracije parametra kemijskega stanja v
sedimentu oziroma organizmih ugotovi v poročilu o monitoringu v skladu s predpisom,
ki ureja monitoring stanja površinskih voda.
2. Ekološko stanje površinskih voda
10. člen
(ugotavljanje ekološkega stanja)
(1) Ekološko stanje vodnega telesa
površinske vode se ugotavlja na podlagi rezultatov kemijskih in
fizikalno-kemijskih analiz vzorcev površinskih voda, rezultatov analiz
bioloških vzorcev in rezultatov spremljanja hidromorfoloških elementov
kakovosti, ki se pridobijo z monitoringom stanja površinskih voda.
(2) Elementi kakovosti za razvrščanje
po ekološkem stanju so določeni ločeno za reke, jezera, somornice in obalne
vode v prilogi 3, ki je sestavni del te uredbe.
(3) Elementi kakovosti za razvrščanje
umetnih in močno preoblikovanih vodnih teles po ekološkem potencialu so
elementi, ki se uporabljajo za tisto izmed vrst naravne površinske vode iz
prejšnjega odstavka, ki je najbolj podobna takemu umetnemu ali močno
preoblikovanemu vodnemu telesu.
(4) Parametri in metrike za
vrednotenje s posameznim elementom kakovosti in obremenitve, na katere so
občutljivi posamezni elementi kakovosti, so določeni v preglednicah 1, 2 in 3 iz priloge 4, ki je sestavni del te uredbe. Elementi kakovosti, ki so najbolj občutljivi na
posamezne obremenitve, so določeni v preglednici 4 iz priloge 4 te uredbe.
11. člen
(razredi ekološkega stanja in ekološkega
potenciala)
(1) Posamezno vodno telo površinske
vode se na podlagi rezultatov vrednotenja s posameznimi elementi kakovosti
razvrsti v naslednji razred ekološkega stanja:
-      
zelo dobro,
-      
dobro,
-      
zmerno,
-      
slabo ali
-      
zelo slabo ekološko stanje.
(2) Posamezno umetno in močno
preoblikovano vodno telo se na podlagi rezultatov vrednotenja s posameznimi
elementi kakovosti razvrsti v naslednji razred ekološkega potenciala:
-      
največji,
-      
dober,
-      
zmeren,
-      
slab ali
-      
zelo slab ekološki potencial.
(3) Opisne opredelitve razredov ekološkega
stanja in ekološkega potenciala so določene v prilogi 5, ki je sestavni del te
uredbe.
12. člen
(mejne vrednosti razredov ekološkega
stanja)
(1) Biološki, splošni
fizikalno-kemijski in hidromorfološki elementi ter posebna onesnaževala morajo
za razvrstitev v posamezen razred ekološkega stanja ustrezati opisnim
opredelitvam iz prve do pete točke priloge 5 te uredbe. Biološki in
hidromorfološki elementi kakovosti, splošne razmere ter posebna onesnaževala
morajo za razvrstitev v posamezen razred ekološkega potenciala ustrezati
opisnim opredelitvam iz šeste točke priloge 5 te uredbe.
(2) Metrike za vrednotenje s
posameznimi biološkimi elementi morajo ustrezati mejnim vrednostim, ki so za
posamezne razrede ekološkega stanja določene kot razmerje ekološke kakovosti iz
priloge 6 te uredbe. Razmerje ekološke kakovosti je razmerje med vrednostmi
metrik za vrednotenje s posameznimi biološkimi elementi, ugotovljenimi v vodnem
telesu površinske vode na podlagi monitoringa iz 17. člena te uredbe, in
vrednostmi za te metrike pri referenčnih razmerah, značilnih za tip površinske
vode (v nadaljnjem besedilu: za tip značilne referenčne razmere).
(3) Za vsako vrsto površinskih voda se
razdeli lestvica razmerij ekološke kakovosti v pet razredov od zelo dobrega do
zelo slabega ekološkega stanja. Vrednost, ki predstavlja mejo med zelo dobrim
in dobrim ekološkim stanjem, ter vrednost, ki predstavlja mejo med dobrim in
zmernim ekološkim stanjem, se določita v skladu z Odločbo 2008/915/ES.
(4) Vrednosti posebnih onesnaževal za
zelo dobro in dobro ekološko stanje ne smejo presegati mejnih vrednosti, ki so
za posamezne razrede ekološkega stanja določene v prilogi 8, ki je sestavni del
te uredbe. Okoljski standardi kakovosti za posebna onesnaževala so določeni v
skladu s postopkom iz pododdelka 1.2.6 Priloge 4 Direktive 2000/60/ES.
(5) Vrednosti splošnih
fizikalno-kemijskih parametrov morajo za zelo dobro in dobro ekološko stanje
ustrezati okvirnim mejnim vrednostim iz priloge 7, ki je sestavni del te
uredbe, in ne smejo presegati mejnih vrednosti, ki so za posamezne razrede
ekološkega stanja glede na opis tipa natančno določene v metodologiji za
vrednotenje splošnih fizikalno-kemijskih elementov v skladu s predpisom, ki
ureja monitoring stanja površinskih voda.
(6) Hidromorfološki elementi morajo za
zelo dobro ekološko stanje ustrezati pogojem v metodologiji za vrednotenje
ekološkega stanja s hidromorfološkimi elementi v skladu s predpisom, ki ureja
monitoring stanja površinskih voda.
13. člen
(vrednotenje s posameznimi elementi
kakovosti)
(1) Vrednotenje s posameznim biološkim
elementom kakovosti se izvede za posamezno mesto vzorčenja.
(2) Vrednotenje s posameznim biološkim
elementom kakovosti se izvede na podlagi izračuna vrednosti metrik iz priloge 4
te uredbe z uporabo statistične metode, ki je za posamezno metriko določena v
metodologijah v skladu s predpisom, ki ureja monitoring stanja površinskih
voda.
(3) Posamezno posebno onesnaževalo se
vrednoti na podlagi:
-      
letne povprečne vrednosti posebnih onesnaževal
iz priloge 4 te uredbe, izračunane kot aritmetična sredina koncentracij,
izmerjenih v različnih časovnih obdobjih leta, in
-      
največje izmerjene vrednosti posebnih
onesnaževal, za katere je v prilogi 8 te uredbe določena NDK–OSK.
(4) Pri izračunu letne povprečne
vrednosti posebnega onesnaževala se:
-      
rezultat analize opredeli kot polovica
vrednosti meje določljivosti za ta parameter, kadar je izmerjena koncentracija
parametra pod mejo določljivosti. Če je tako izračunana letna povprečna
vrednost nižja od meje določljivosti, se taka letna povprečna vrednost označi z
izrazom »pod mejo določljivosti« in
-      
za parametre, ki so skupna vsota dane skupine
snovi, vključno z ustreznimi metaboliti, produkti razgradnje in reakcijskimi
produkti, vrednosti izmerjenih koncentracij, ki ne dosegajo meje določljivosti
za posamezno snov, opredeli kot nič.
(5) Če rezultati monitoringa vsebujejo
primere ubežnikov, se največja vrednost posebnih onesnaževal lahko izračuna z
uporabo statistične metode. Uporabljena statistična metoda se navede v poročilu
o monitoringu v skladu s predpisom, ki ureja monitoring stanja površinskih
voda.
(6) Posamezen splošen
fizikalno-kemijski parameter, za katerega so mejne vrednosti razredov
ekološkega stanja določene v prilogi 7 te uredbe, se vrednoti na podlagi
izračuna z uporabo statistične metode, kot na primer izračun percentila
izmerjenih vrednosti. Uporabljena statistična metoda se navede v poročilu o
monitoringu v skladu s predpisom, ki ureja monitoring stanja površinskih voda.
(7) Vrednotenje s posameznim
hidromorfološkim elementom, ki podpira biološke elemente, se izvede na podlagi
izračuna vrednosti metrik iz priloge 4 te uredbe v skladu z metodologijo za
posamezno metriko v skladu s predpisom, ki ureja monitoring stanja površinskih
voda.
(8) Kadar je za vrednotenje s
posameznim biološkim ali hidromorfološkim elementom kakovosti določenih več
metrik oziroma parametrov, se vrednotenje izvede na podlagi metodologije za ta
element kakovosti v skladu s predpisom, ki ureja monitoring stanja površinskih
voda.
(9) Pri vrednotenju rezultatov
monitoringa ekološkega stanja glede na letne povprečne vrednosti posebnih
onesnaževal se za kovine lahko upoštevajo:
-      
koncentracije naravnega ozadja za kovine in
njihove spojine iz priloge 10 te uredbe, če so vzrok za neskladnost z LP–OSK
ali NDK–OSK, in
-      
trdota vode, pH ali drugi parametri, ki lahko
vplivajo na biološko razpoložljivost kovin.
14. člen
(razvrščanje v razrede ekološkega stanja)
(1) Vodno telo površinske vode se
razvrsti v razrede ekološkega stanja iz prvega odstavka 11. člena te uredbe na
podlagi rezultatov vrednotenj s posameznimi elementi kakovosti, in sicer glede
na najslabšo vrednost rezultatov vrednotenja z biološkimi elementi kakovosti,
splošnih fizikalno-kemijskih elementov in posebnih onesnaževal.
(2) Kadar se vodno telo površinske
vode v skladu s prejšnjim odstavkom razvrsti v razred zelo dobro ekološko
stanje, se razvrstitev dodatno preveri tudi glede na ustreznost
hidromorfoloških elementov ekološkega stanja v skladu s šestim odstavkom 12.
člena te uredbe.
(3) Kadar je en element kakovosti
občutljiv na več vrst obremenitev, se vodno telo razvrsti glede na najslabšo
vrednost rezultatov vrednotenja s tem elementom kakovosti glede na različne
obremenitve.
(4) Kadar je na eno vrsto obremenitve
občutljivih več različnih elementov kakovosti, se vodno telo razvrsti glede na
vrednost rezultatov vrednotenja s tistim elementom kakovosti, ki je v skladu s
četrtim odstavkom 10. člena te uredbe najbolj občutljiv na to obremenitev.
(5) Način razvrščanja vodnih teles
površinskih voda v razrede ekološkega stanja glede na biološke elemente
kakovosti je shematsko prikazan v prilogi 9, ki je sestavni del te uredbe.
3. Dodatne zahteve za operativni
monitoring na vodnih telesih površinskih voda na območjih s posebnimi zahtevami
15. člen
(površinske vode, ki se odvzemajo za
oskrbo s pitno vodo)
(1) V program operativnega monitoringa
se vključijo vodna telesa ali njihovi deli, kjer se površinska voda odvzema za
oskrbo s pitno vodo in v povprečju zagotavljajo več kot 100 m3 vode na dan.
(2) Vodno telo ali del vodnega telesa
površinske vode iz prejšnjega odstavka ustreza dodatnim zahtevam za površinske
vode, ki se odvzemajo za oskrbo s pitno vodo, če:
-      
ima dobro kemijsko stanje v skladu z 8. členom
te uredbe,
-      
rezultati monitoringa za nobeno od snovi, ki se
odvajajo v površinsko vodo v pomembnih količinah in bi lahko vplivale na stanje
tega vodnega telesa ter se v skladu s predpisom, ki ureja pitno vodo,
spremljajo zaradi ugotavljanja zdravstvene ustreznosti pitne vode, ne
izkazujejo poslabšanja glede na rezultate predhodnega leta,
-      
rezultati monitoringa za snovi iz prejšnjega
odstavka izkazujejo, da bo voda po uporabljenem postopku obdelave ustrezala
zahtevam predpisa, ki ureja pitno vodo.
(3) Ustreznost glede na dodatne
zahteve iz prejšnjega odstavka se ugotavlja na podlagi:
-      
monitoringa kemijskega stanja in
-      
monitoringa parametrov iz druge alinee
prejšnjega odstavka na mestih vzorčenja, določenih na vodnih telesih
površinskih voda ali njihovih delih, kjer se odvzema površinska voda za oskrbo
s pitno vodo.
16. člen
(površinske vode na posebnih varstvenih
območjih)
(1) V program operativnega monitoringa
se vključijo vodna telesa površinskih voda ali njihovi deli, ki ležijo na
posebnih varstvenih območjih, kadar je na podlagi analize vplivov človekovih
dejavnosti na stanje površinskih voda ali rezultatov nadzornega monitoringa
ocenjeno, da ne bodo dosegla svojih okoljskih ciljev in zahtev glede površinske
vode v skladu s predpisom, ki ureja posebna varstvena območja (območja Natura
2000).
(2) Vodno telo ali del vodnega telesa
površinske vode iz prejšnjega odstavka ustreza zahtevam za površinske vode na
posebnih varstvenih območjih, če:
-      
ima dobro kemijsko in ekološko stanje ter
-      
ustreza zahtevam glede kakovosti površinske
vode v skladu s predpisom, ki ureja posebna varstvena območja (območja Natura
2000).
(3) Ustreznost iz prejšnjega odstavka
se ugotavlja na podlagi operativnega monitoringa kemijskega stanja in
ekološkega stanja površinskih voda.
III. MONITORING STANJA POVRŠINSKIH VODA
17. člen
(vrste, vsebine in način monitoringa
stanja površinskih voda)
(1) Država zagotavlja monitoring
stanja površinskih voda zaradi ugotavljanja kemijskega in ekološkega stanja
površinskih voda ter ustreznosti glede na dodatne zahteve iz 15. in 16. člena te uredbe.
(2) Monitoring stanja površinskih voda
je nadzorni in operativni monitoring, ki vključuje monitoring kemijskega in
ekološkega stanja.
(3) Monitoring stanja površinskih voda
je tudi preiskovalni monitoring in operativni monitoring na območjih s
posebnimi zahtevami iz 15. in 16. člena te uredbe.
(4) Ministrstvo zagotavlja monitoring snovi
z nadzornega seznama snovi za spremljanje na ravni Evropske unije (v nadaljnjem
besedilu: nadzorni seznam) iz priloge 11, ki je sestavni del te uredbe.
(5) Način
izvajanja monitoringa v skladu s to uredbo, vsebino programa monitoringa stanja
površinskih voda, način in obliko poročanja o rezultatih monitoringa stanja
površinskih voda ter način in obliko prikaza kemijskega in ekološkega stanja
površinskih voda podrobneje ureja predpis, ki ureja monitoring stanja
površinskih voda.
IV. ČEZMERNA OBREMENITEV VODNIH TELES POVRŠINSKIH VODA
18. člen
(čezmerno obremenjeno vodno telo)
(1) Vodno telo ali skupina vodnih
teles površinske vode je čezmerno obremenjeno, če:
-      
ima slabo kemijsko stanje,
-      
je razvrščeno v zmerno, slabo ali zelo slabo
ekološko stanje,
-      
se v skladu z 9.a členom te uredbe ugotovi
pomembno povečanje koncentracije parametra kemijskega stanja v sedimentu
oziroma organizmih ali
-      
ne ustreza dodatnim zahtevam iz 15. ali 16.
člena te uredbe.
(2) Za vodno telo ali skupino vodnih
teles iz prejšnjega odstavka je treba v skladu s predpisi, ki urejajo varstvo
okolja in vode, začeti izvajati ukrepe.
(3) Ne glede na prejšnji odstavek
ukrepov ni treba izvajati, če:
-      
prekoračitev okoljskih standardov kakovosti
izvira iz vira v drugi državi in zaradi takšnega čezmejnega onesnaževanja ni
mogoče izvesti učinkovitih ukrepov za doseganje okoljskih standardov kakovosti,
-      
so bili uporabljeni razpoložljivi mehanizmi
usklajevanja na zadevnem mednarodnem povodju ali porečju in
-      
so bile določene izjeme pri opredelitvi
okoljskih ciljev v skladu s predpisom, ki ureja podrobnejšo vsebino in način
priprave načrta upravljanja voda.
V. POROČANJE EVROPSKI KOMISIJI
19. člen
(poročilo)
(1) Ministrstvo pošlje Evropski
komisiji poročilo o stanju površinskih voda kot sestavni del načrta upravljanja
voda v skladu s predpisom, ki ureja podrobnejšo vsebino in način priprave
načrta upravljanja voda.
(2) V primerih iz tretjega odstavka
prejšnjega člena mora ministrstvo v poročilo iz prejšnjega odstavka vključiti
razpoložljive informacije in povzetek ukrepov, ki se nanašajo na čezmejno
onesnaževanje.
(3) Ministrstvo pošlje Evropski komisiji
poročilo o rezultatih spremljanja v zvezi z nadzornim seznamom vsakih 12
mesecev v času, ko je snov uvrščena na seznam. Za vsako snov, vključeno v
nadaljnje sezname, ministrstvo o rezultatih spremljanja poroča Evropski
komisiji v 21 mesecih od uvrstitve snovi na nadzorni seznam in nato vsakih 12
mesecev v času, ko je snov uvrščena na seznam.

Priloga
1: Parametri kemijskega stanja površinskih voda
Priloga
2: Okoljski standardi kakovosti za parametre kemijskega stanja v
vodi in organizmih
Priloga
3: Elementi kakovosti ekološkega stanja
Priloga
4: Parametri in metrike ekološkega stanja
Priloga
5: Opisne opredelitve razredov ekološkega stanja
Priloga
6: Mejne vrednosti razredov ekološkega stanja
Priloga
7: Mejne vrednosti razredov ekološkega stanja za splošne fizikalno-kemijske
parametre
Priloga
8: Mejne vrednosti razredov ekološkega stanja za posebna onesnaževala
Priloga
9: Shematski prikaz razvrščanja vodnih teles v razrede ekološkega stanja
Priloga
10: Naravna ozadja za kovine in njihove spojine
Priloga
11: Nadzorni seznam snovi za spremljanje na ravni Evropske unije

Uredba o stanju površinskih voda (Uradni list
RS, št. 14/09)
vsebuje naslednjo prehodno in končni določbi:
»VI. PREHODNA IN KONČNI DOLOČBI
20. člen
(prehodna
določba)
(1) Določbe druge alinee prvega
odstavka 7. člena te uredbe in druge alinee prvega odstavka 8. člena te uredbe
se začnejo uporabljati pri vrednotenju rezultatov monitoringa za leto 2010.
(2) Do 31. decembra 2010 se za
parameter svinec in njegove spojine za celinske površinske vode ter za morje in
somornice namesto LP-OSK iz priloge 2 te uredbe uporablja vrednost 10 μg/L.
(3) Do 31. decembra 2010 se za
splošni fizikalno-kemijski parameter ekološkega stanja nitrat za reke namesto
mejnih vrednosti za dobro ekološko stanje iz 1. točke priloge 7 te uredbe
uporablja vrednost 25 mg/L.
21. člen
(prenehanje
veljavnosti)
Z dnem uveljavitve te uredbe prenehajo
veljati:
-      
Uredba o kemijskem stanju površinskih voda
(Uradni list RS, št. 11/02 in 41/04 – ZVO-1),
-      
Uredba o kakovosti površinskih voda, ki se jih
odvzema za oskrbo s pitno vodo (Uradni list RS, št. 125/00, 4/01 – popr., 52/02
in 41/04 – ZVO-1), in
-      
Odredba o prvi razvrstitvi površinskih voda, ki
se jih odvzema za oskrbo s pitno vodo (Uradni list RS, št. 56/02).
22. člen
(začetek
veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
stanju površinskih voda (Uradni list RS, št. 98/10)
vsebuje naslednjo končno določbo:
»11. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembi Uredbe o stanju površinskih
voda (Uradni list RS, št. 96/13)
vsebuje naslednjo končno določbo:
»2. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
stanju površinskih voda (Uradni list RS, št. 24/16)
vsebuje naslednjo prehodno in končno določbo:
»PREHODNA IN KONČNA DOLOČBA
12. člen
Ministrstvo pošlje Evropski komisiji prvo
poročilo o rezultatih iz novega tretjega odstavka 19. člena uredbe do 20.
decembra 2016.
13. člen
Ta uredba začne veljati petnajsti dan po
objavi v Uradnem listu Republike Slovenije.«.