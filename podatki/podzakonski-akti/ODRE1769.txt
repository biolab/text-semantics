1. člen
Sprejme se splošni del gozdnogospodarskega načrta
gozdnogospodarske enote Vrhe, št. 14-03/97 z dne 26. 10. 2001, ki ga je izdelal
Zavod za gozdove Slovenije, Območna enota Sežana, za obdobje od 1. 1. 1997 do
31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Vrhe na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Vrhe je izdelan v treh izvodih za 6355,05 hektarjev gozdov, ki ležijo v
gozdnogospodarskem območju Sežana, v občinah Divača, Sežana in Komen, oziroma v
katastrskih občinah Dolanci, Koboli, Kodreti, Štjak, Griže, Veliko polje,
Dolenja vas, Potoče, Senožeče, Laže, Gabrče in Senadole.
3. člen
Po en izvod splošnega dela gozdnogospodarskega načrta
gozdnogospodarske enote Vrhe je na vpogled na sedežu Zavoda za gozdove
Slovenije, Območne enote Sežana, Partizanska 49, Sežana, na sedežu Zavoda za
gozdove Slovenije, Krajevne enote Sežana, Partizanska 49, Sežana in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Vrhe.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-14-1/00
Ljubljana, dne 13. novembra 2001.
Minister 
za kmetijstvo, 
gozdarstvo in prehrano 
mag. Franc But l. r.