1. člen
S tem pravilnikom se sprejme letni
gozdnogospodarski načrt gozdnogospodarske enote Čičarija (2008), št. 14-08/08 z
dne 21. januarja 2008 za obdobje od 1. 1. 2008 do 31. 12. 2008, ki ga je
izdelal Zavod za gozdove Slovenije, Območna enota Sežana.
2. člen
Letni gozdnogospodarski načrt dela
gozdnogospodarske enote Čičarija (2008) iz prejšnjega člena je izdelan v treh
izvodih za 10.508,54 hektarjev gozdov, ki leži v Kraškem gozdnogospodarskem območju,
v občinah Hrpelje - Kozina in Koper oziroma v katastrskih občinah Gročana,
Draga, Ocizla, Prešnica, Materija, Hrpelje, Podgorje, Zazid, Rakitovec,
Ritomeče, Markovščina, Gradišče, Obrov, Poljane in Golac.
3. člen
Na podlagi gozdnogospodarskega načrta
gozdnogospodarske enote Čičarija, z obdobjem veljavnosti od 1. 1. 1998 do 31.
12. 2007, sprejetega s Pravilnikom o sprejemu gozdnogospodarskega načrta
gozdnogospodarske enote Čičarija, št. 322-01-14-8/00/5 z dne 8. januarja 2003,
so z letnim gozdnogospodarskim načrtom iz 1. člena tega pravilnika določeni naslednji
ukrepi:
-       
najvišji možni posek v višini 14.691 m3 letno, od tega 3.368
m3 iglavcev in 11.322 m3 listavcev,
-       
gojitvena dela, potrebna za ohranitev in razvoj gozdov, na površini
13,52 ha.
4. člen
V letnem gozdnogospodarskem načrtu
gozdnogospodarske enote Čičarija (2008) iz 1. člena tega pravilnika so določeni
ukrepi in načini njihove izvedbe tudi na ravneh rastiščnogojitvenih razredov in
odsekov.
5. člen
Po en izvod letnega gozdnogospodarskega
načrta gozdnogospodarske enote Čičarija iz 1. člena tega pravilnika je na vpogled
na sedežu Zavoda za gozdove Slovenije, Območne enote Sežana, Partizanska 49,
Sežana, na sedežu Zavoda za gozdove Slovenije, Krajevne enote Kozina, Reška 14,
Kozina in na Ministrstvu za kmetijstvo, gozdarstvo in prehrano, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
letnega gozdnogospodarskega načrta gozdnogospodarske enote Čičarija (2008).
6. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 322-01-14-10/2001/2
Ljubljana, dne 11. februarja 2008
EVA 2008-2311-0097
Iztok Jarc l.r.
Minister
za kmetijstvo, gozdarstvo in
prehrano