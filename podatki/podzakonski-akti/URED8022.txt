1. člen
(vsebina)
S to uredbo se določijo pripadajoče klasifikacije namenske in
dejanske rabe, območja vrednostnih con in vrednostne ravni, enačbe, tabele,
točkovniki, faktorji in grafi, način uporabe teh elementov, datum modelov
vrednotenja in podatki za pripis posplošene vrednosti za modele vrednotenja
nepremičnin:
1.     
model vrednotenja za stanovanja (STA),
2.     
model vrednotenja za hiše (HIS),
3.     
model vrednotenja za garaže (GAR),
4.     
model vrednotenja za pisarne (PPP),
5.     
model vrednotenja za lokale (PPL),
6.     
model za stavbe splošnega družbenega pomena (SDP),
7.     
model vrednotenja za industrijo (IND),
8.     
model vrednotenja za posebno industrijo (INP),
9.     
model vrednotenja za kmetijske in druge stavbe (KDS),
10.  
model vrednotenja za stavbe za turizem (TUR),
11.  
model vrednotenja za druga zemljišča (DRZ),
12.  
model vrednotenja za kmetijska zemljišča (KME),
13.  
model vrednotenja za gozd (GOZ),
14.  
model vrednotenja za stavbna zemljišča (STZ),
15.  
model vrednotenja za bencinske servise (PNB),
16.  
model vrednotenja za elektrarne (PNE) in
17.  
model vrednotenja za marine in pristanišča (PNP).
2. člen
(oblikovanje enot vrednotenja)
Enote vrednotenja se oblikujejo po naslednjem vrstnem redu:
-       
ob upoštevanju dejanske rabe delov stavb za dele stavb z zemljišči pod
stavbami,
-       
ob upoštevanju dejanske rabe zemljišč za vodna zemljišča,
-       
ob upoštevanju dejanske rabe zemljišč za zemljišča pod javno železniško
infrastrukturo,
-       
ob upoštevanju dejanske rabe zemljišč za zemljišča pod državno in
občinsko cestno infrastrukturo,
-       
ob upoštevanju namenske rabe prostora za preostala zemljišča.
3. člen
(modeli vrednotenja za stavbe in dele stavb z zemljiščem pod
stavbo)
(1) Enote vrednotenja za stavbe in dele stavb z
zemljiščem pod stavbo se določijo glede na klasifikacijo dejanske rabe delov
stavb v skladu s predpisom, ki ureja vrste dejanskih rab dela stavbe in vrste
prostorov, ki pripadajo delu stavbe.
(2) Če je v stavbi en del stavbe, se v vrednosti dela
stavbe upošteva vrednost zemljišča pod stavbo. Če je v stavbi več delov stavbe,
se v vrednosti posameznega dela stavbe upošteva vrednost sorazmernega deleža
zemljišča pod stavbo glede na razmerje površin delov stavbe v stavbi.
(3) Model vrednotenja za stanovanja (STA) se uporabi za
izračun vrednosti delov stavbe, ki imajo dejansko rabo s šiframi 2
(stanovanje), 3 (oskrbovano stanovanje) in 4 (bivalna enota).
(4) Model vrednotenja za hiše (HIS) se uporabi za
izračun vrednosti delov stavbe, ki imajo dejansko rabo s šiframi 1 (stanovanje
v enostanovanjski stavbi), 47 (stanovanje v dvostanovanjski stavbi) in 5 (koča,
dom).
(5) Model vrednotenja za garaže (GAR) se uporabi za
izračun vrednosti delov stavbe, ki imajo dejansko rabo s šiframa 15 (garaža) in
16 (garažno parkirno mesto).
(6) Model vrednotenja za pisarne (PPP) se uporabi za
izračun vrednosti delov stavbe, ki imajo dejansko rabo s šiframi 8 (poslovni
prostor javne uprave), 9 (poslovni del stavbe), 24 (del stavbe za izobraževanje
in znanstveno raziskovalno delo), 25 (del stavbe za zdravstveno oskrbo), 49
(banka, pošta, zavarovalnica), 50 (konferenčna ali kongresna dvorana) in 51
(arhiv).
(7) Model vrednotenja za lokale (PPL) se uporabi za
izračun vrednosti delov stavbe, ki imajo dejansko rabo s šiframi 7 (prehrambni
gostinski obrat), 10 (trgovski del stavbe), 12 (del stavbe za opravljanje
storitev), 53 (igralnica, cirkus, plesna dvorana, diskoteka), 11 (bencinski
servis) in 52 (trgovski del stavbe na bencinskih servisih).
(8) Model za stavbe splošnega družbenega pomena (SDP) se
uporabi za izračun vrednosti delov stavbe, ki imajo dejansko rabo s šiframi 14
(del stavbe za potniški promet), 22 (del stavbe za kulturo in razvedrilo),
23 (muzej in knjižnica), 26 (športna dvorana), 30 (del stavbe za opravljanje
verskih obredov), 32 (del stavbe za zaščito, reševanje in zaklonišče), 41 (del
stavbe za posebne namene), 42 (sejemska dvorana, razstavišče), 43 (šola,
vrtec), 44 (bolnica, zdravstveni dom) in 46 (del stavbe za pastoralno dejavnost).
(9) Model vrednotenja za industrijo (IND) se uporabi za
izračun vrednosti delov stavbe, ki imajo dejansko rabo s šiframi 17 (del stavbe
za industrijsko rabo), 19 (elektrarna), 21 (skladišče) in 54 (hangar, remiza,
tovorni terminal).
(10) Model vrednotenja za posebno industrijo (INP) se
uporabi za izračun vrednosti delov stavbe, ki imajo dejansko rabo s šiframa 18
(del stavbe za težko industrijo) in 20 (del stavbe z rezervoarjem, silos).
(11) Model vrednotenja za kmetijske in druge stavbe
(KDS) se uporabi za izračun vrednosti delov stavbe, ki imajo dejansko rabo s
šiframi 13 (del stavbe za izvajanje komunikacij), 27 (hlev), 28 (pomožni
kmetijski del stavbe), 29 (del stavbe za spravilo pridelka), 31 (del stavbe za
pokopališko dejavnost), 33 (klet), 34 (shramba, sušilnica, pralnica),
35 (terasa, balkon, loža), 36 (tehnični prostor), 37 (skupni
komunikacijski prostor), 38 (skupne sanitarije), 39 (ruševina) in
40 (nestavba), 45 (rastlinjak), 55 (zavetišče in hotel za živali), 56 (del
stavbe za živali ali rastline v živalskem ali botaničnem vrtu), 57 (drvarnica),
58 (čebelnjak) in 59 (kolesarnica, čolnarna).
(12) Model vrednotenja za stavbe za turizem (TUR) se
uporabi za izračun vrednosti delov stavbe, ki imajo dejansko rabo s šiframa 6
(nastanitveni gostinski obrat) in 48 (zdravilišče).
4. člen
(modeli vrednotenja za zemljišča)
(1) Enote vrednotenja za vodna zemljišča in zemljišča
pod javno železniško, javno državno in javno občinsko cestno infrastrukturo se
določijo glede na klasifikacijo dejanske rabe zemljišč v skladu s predpisom, ki
ureja dejanske rabe zemljišč, za preostala zemljišča pa glede na klasifikacijo
namenske rabe prostora v skladu s predpisom, ki ureja vsebino, obliko in način
priprave občinskega prostorskega načrta ter pogoje za določitev območij sanacij
razpršene gradnje ter območij za razvoj in širitev naselij.
(2) Model vrednotenja za druga zemljišča (DRZ) se
uporabi za izračun vrednosti zemljišč, ki imajo dejansko rabo s šiframi 32
(javna državna cestna infrastruktura), 34 (javna občinska cestna
infrastruktura), 36 (javna železniška infrastruktura) in 40 (vodna zemljišča).
(3) Model vrednotenja za kmetijska zemljišča (KME) se
uporabi za izračun vrednosti zemljišč, ki imajo namensko rabo območja
kmetijskih zemljišč, najboljša kmetijska zemljišča in druga kmetijska
zemljišča.
(4) Model vrednotenja za gozd (GOZ) se uporabi za
izračun vrednosti zemljišč, ki imajo namensko rabo območja gozdnih zemljišč, in
gozdna zemljišča.
(5) Model vrednotenja za stavbna zemljišča (STZ) se
uporabi za izračun vrednosti zemljišč, ki se glede na podrobnejšo namensko rabo
uvrščajo v eno od teh skupin:
1.     
Skupina A: območja centralnih dejavnosti, osrednja območja centralnih
dejavnosti, druga območja centralnih dejavnosti, posebna območja, površine za
turizem in površine drugih območij.
2.     
Skupina B: območja stavbnih zemljišč, območja stanovanj, stanovanjske
površine, stanovanjske površine za posebne namene, površine podeželskega
naselja, površine počitniških hiš, površine razpršene poselitve in razpršena
gradnja.
3.     
Skupina C: območja proizvodnih dejavnosti, površine za industrijo,
gospodarske cone, površine z objekti za kmetijsko proizvodnjo, območja
mineralnih surovin, površine nadzemnega pridobivalnega prostora in površine
podzemnega pridobivalnega prostora s površinskim vplivom, ki onemogoča drugo
rabo.
4.     
Skupina D: športna središča, območja zelenih površin, površine za oddih,
rekreacijo in šport, parki, površine za vrtičkarstvo, druge urejene zelene
površine in pokopališča.
5.     
Skupina E: območja prometne infrastrukture, površine cest, površine
železnic, letališča, helikopterske ploščadi, pristanišča, druge prometne
površine, območja komunikacijske infrastrukture, območja energetske
infrastrukture in območja okoljske infrastrukture.
6.     
Skupina F: območja za potrebe obrambe v naseljih, območja za potrebe
varstva pred naravnimi in drugimi nesrečami in območja za potrebe obrambe zunaj
naselij.
7.     
Skupina G: območja voda, območja površinskih voda, celinske vode, morje,
območja vodne infrastrukture, območja drugih zemljišč in preostala območja.
5. člen
(določitev sestavin modelov vrednotenja)
(1) Datum modelov vrednotenja od 1. do 14. točke
1. člena te uredbe je 1. januar 2020.
(2) Datum modelov vrednotenja od 15. do 17. točke
1. člena te uredbe je 1. januar 2019.
(3) Vrednostne cone, vrednostne ravni, pripadajoče
vrednostne tabele, točkovniki, točkovni razredi in faktorji, enačbe ter način
uporabe elementov modela vrednotenja in način izračuna vrednosti so za
posamezne modele vrednotenja določeni v prilogah, ki so sestavni deli te
uredbe:
-       
za model vrednotenja za stanovanja (STA) v Prilogi 1,
-       
za model vrednotenja za hiše (HIS) v Prilogi 2,
-       
za model vrednotenja za garaže (GAR) v Prilogi 3,
-       
za model vrednotenja za pisarne (PPP) v Prilogi 4,
-       
za model vrednotenja za lokale (PPL) v Prilogi 5,
-       
za model za stavbe splošnega družbenega pomena (SDP) v Prilogi 6,
-       
za model vrednotenja za industrijo (IND) v Prilogi 7,
-       
za model vrednotenja za posebno industrijo (INP) v Prilogi 8,
-       
za model vrednotenja za kmetijske in druge stavbe (KDS) v Prilogi 9,
-       
za model vrednotenja za stavbe za turizem (TUR) v Prilogi 10,
-       
za model vrednotenja za druga zemljišča (DRZ) v Prilogi 11,
-       
za model vrednotenja za kmetijska zemljišča (KME) v Prilogi 12,
-       
za model vrednotenja za gozd (GOZ) v Prilogi 13,
-       
za model vrednotenja za stavbna zemljišča (STZ) v Prilogi 14,
-       
za model vrednotenja za bencinske servise (PNB) v Prilogi 15,
-       
za model vrednotenja za elektrarne (PNE) v Prilogi 16 in
-       
za model vrednotenja za marine in pristanišča (PNP) v Prilogi 17.
(4) Vrednostne cone so določene s koordinatami v
državnem koordinatnem sistemu in se izkazujejo v evidenci modelov vrednotenja,
v prilogah iz prejšnjega odstavka pa so prikazane v zmanjšanem merilu.
(5) Podatki o nepremičninah, ki se uporabijo za izračun
vrednosti nepremičnin po modelih vrednotenja nepremičnin, so navedeni v Prilogi
18, ki je sestavni del te uredbe.
KONČNA DOLOČBA
6. člen
(začetek veljavnosti)
Ta uredba začne veljati 1. aprila 2020.
Št. 00719-7/2020
Ljubljana, dne 12. marca 2020
EVA 2019-2550-0089
Vlada Republike Slovenije
Marjan Šarec
Predsednik

Priloga
1: Model vrednotenja za stanovanja (STA)
Priloga
2: Model vrednotenja za hiše (HIS) 
Priloga
3: Model vrednotenja za garaže (GAR) 
Priloga
4: Model vrednotenja za pisarne (ppp) 
Priloga
5: Model vrednotenja za lokale (ppl) 
Priloga
6: Model vrednotenja za stavbe splošnega družbenega pomena (sdp) 
Priloga
7: Model vrednotenja za industrijo (IND) 
Priloga
8: Model vrednotenja za posebno industrijo (INP) 
Priloga
9: Model vrednotenja za kmetijske in druge stavbe (KDS) 
Priloga
10: Model vrednotenja za stavbe za turizem (TUR) 
Priloga
11: Model vrednotenja za druga zemljišča (DRZ) 
Priloga
12: Model vrednotenja za kmetijska zemljišča (KME) 
Priloga
13: Model vrednotenja za gozd (GOZ) 
Priloga
14: Model vrednotenja za stavbna zemljišča (STZ) 
Priloga
15: Model vrednotenja za bencinske servise (PNB) 
Priloga
16: Model vrednotenja za elektrarne (PNE) 
Priloga
17: Model vrednotenja za marine in pristanišča (PNP) 
Priloga
18: Podatki o nepremičninah, ki se uporabijo za izračun vrednosti nepremičnin
po modelih vrednotenja nepremičnin 