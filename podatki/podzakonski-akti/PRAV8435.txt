1. člen
S tem pravilnikom se sprejme gozdnogospodarski načrt gozdnogospodarske
enote Polenšak (2007–2016), št.
12-35/07 z dne 18. 9. 2007, ki ga je za obdobje od 1. januarja 2007 do 31.
decembra 2016 izdelal Zavod za gozdove Slovenije, Območna enota Maribor.
2. člen
Gozdnogospodarska enota Polenšak, ki meri 11.810,94 ha, se
nahaja v Gozdnogospodarskem območju Maribor, v občinah Dornava, Gorišnica, Juršinci,
Markovci in Sveti Andraž v Slovenskih goricah, oziroma v katastrskih občinah
Novinci, Slavšina, Rjavci, Grlinci, Zagorci, Senčak, Sakušak, Bodkovci, Juršinci,
Dragovič, Gradiščak, Mostje, Kukava, Rotman, Hlaponci, Polenšak, Bratislavci,
Polenci, Prerad, Tibolci, Slomi, Mezgovci, Dornava, Borovci, Prvenci,
Sobetinci, Zagojiči, Moškanjci, Gorišnica, Zamušani, Formin, Gajevci, Mala vas,
Muretinci, Stojnci in Bukovci.
3. člen
V gozdnogospodarski enoti Polenšak je s 1. Januarjem 2007
ugotovljeno naslednje stanje gozdov:
A)    
lastništvo: 91,08% zasebnih gozdov v lasti fizičnih ali pravnih oseb in
8,92% državnih gozdov;
B)    
površina: 2.810,54 ha, od katere je 2.346,73 ha večnamenskih gozdov,
29,06 ha gozdov s posebnim namenom, v katerih gozdnogospodarski ukrepi niso
dovoljeni, 14,32 ha gozdov s posebnim namenom, v katerih so gozdnogospodarski ukrepi
dovoljeni, in 420,43 ha varovalnih gozdov;
C)   
lesna zaloga: 315,4 m3/ha, od tega 52,3 m3/ha
iglavcev in 263,1 m3/ha listavcev;
D)   
tekoči letni prirastek: 10,39 m3/ha, od tega 1,55 m3/ha
iglavcev in 8,84 m3/ha listavcev.
4. člen
(1) V gozdnogospodarskem načrtu gozdnogospodarske enote Polenšak
(2007–2016) je ob upoštevanju
usmeritev iz gozdnogospodarskega načrta Gozdnogospodarskega območja Maribor,
izdelanega za obdobje od 1. januarja 2001 do 31. Decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Polenšak določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.127,89 ha,
-       
ekološke funkcije na površini 687,17 ha ter
-       
socialne funkcije na površini 27,11.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Polenšak (2007–2016) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Polenšak za obdobje od 1. januarja 2007 do
31. decembra 2016 določeni naslednji ukrepi:
-       
najvišji možni posek v višini 144.118 m3, od tega 21.995 m3
iglavcev in 122.123 m3 listavcev,
-       
gojitvena dela, potrebna za ohranitev in razvoj gozdov, na površini
317,93 ha,
-       
nega drogovnjaka na površini 70,26 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 22.376 tulci, zaščita z 320 m ograje ter obeleževanje
2.680 sadik gozdnega drevja.
(2) V gozdnogospodarskem načrtu gozdnogospodarske enote Polenšak
(2007–2016) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Polenšak v obdobju od uveljavitve
tega pravilnika do 31. decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Polenšak (2007–2016).
7. člen
Po en izvod gozdnogospodarskega načrta gozdnogospodarske enote
Polenšak (2007–2016) je na vpogled na
sedežu Zavoda za gozdove Slovenije, Območne enote Maribor, Tyševa 15, Maribor,
na sedežu Zavoda za gozdove Slovenije, Krajevne enote Ptuj, Zoisova 5, Ptuj, in
na Ministrstvu za kmetijstvo, gozdarstvo in prehrano, Dunajska 58, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Polenšak (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-16/01/14
Ljubljana, dne 18. decembra 2007
EVA 2007-2311-0139
Iztok Jarc l.r.
Minister
za kmetijstvo, gozdarstvo in prehrano