I
Območje občin Kočevje, Loški Potok, Osilnica, Kostel,
Črnomelj, Semič in Metlika, ki se povezujejo v Območno razvojno partnerstvo
Pokolpje, se določi za problemsko območje z visoko brezposelnostjo (v
nadaljnjem besedilu: območje), na katerem se v obdobju od leta 2011 do leta
2016 izvedejo dodatni začasni ukrepi razvojne podpore.
II
Za območje se sprejmejo naslednji ukrepi razvojne podpore:
-       
Ukrep 1: Program spodbujanja konkurenčnosti Pokolpja v obdobju 2011–2016
v višini 20.000.000 eurov, ki ga izvede Služba Vlade Republike Slovenije za
lokalno samoupravo in regionalno politiko;
-       
Ukrep 2: Povračilo plačanih prispevkov delodajalca za socialno varnost
na podlagi 27. člena Zakona o spodbujanju skladnega regionalnega razvoja
(Uradni list RS, št. 20/11; v nadaljnjem besedilu: zakon), ki ga izvede
Ministrstvo za delo, družino in socialne zadeve;
-       
Ukrep 3: Davčne olajšave za zaposlovanje in investiranje v Pokolpju na
podlagi 28. člena zakona, ki ga izvede Služba Vlade Republike Slovenije za
lokalno samoupravo in regionalno politiko;
-       
Ukrep 4: Spodbude za trajnostni razvoj podeželja se dodelijo v okvirni
višini 2.200.000 eurov v okviru Ukrepov 311 in 312 iz Programa razvoja
podeželja 2007–2013 in se izvede tako, da se s pomočjo meril za izbor pri
ocenjevanju projektov na javnih razpisih prijaviteljem iz Pokolpja dodelijo
dodatne točke – izvedba Ministrstvo za kmetijstvo, gozdarstvo in prehrano;
-       
Ukrep 5: Garancije s subvencijo obrestne mere za investicijske kredite
podjetjem v Pokolpju v okviru regijske garancijske sheme za jugovzhodno
Slovenijo v okvirni višini 2.500.000 eurov, ki ga izvede Služba Vlade Republike
Slovenije za lokalno samoupravo in regionalno politiko;
-       
Ukrep 6: Prometna infrastruktura v Pokolpju (3. razvojna os, 3.A
razvojna os, obnova regionalne ceste R1-216, železniška infrastruktura na
območju Pokolpja) v okvirni višini 254.102.024 eurov, ki ga izvede Ministrstvo
za promet. Vrednost in letna dinamika financiranja projektov se določi z
državnim proračunom;
-       
Ukrep 7: Elektroenergetska infrastruktura v Pokolpju v okvirni višini
7.585.000 eurov. Vrednost in letna dinamika financiranja projektov se določi z
načrti razvoja distribucijskega omrežja električne energije v Republiki
Sloveniji.
III
Ta sklep začne veljati naslednji dan po objavi v Uradnem
listu Republike Slovenije, Ukrep 2 in Ukrep 3 pa se uporabljata od 1. januarja 2011.
Št. 30300-2/2011
Ljubljana, dne 7. aprila 2011
EVA 2011-1536-0015
Vlada Republike Slovenije
Borut Pahor l.r.
Predsednik