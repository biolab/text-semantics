1. člen
Ta odredba določa elektronsko obliko, ki omogoča nadaljnjo
obdelavo in evidentiranje prejetih podatkov napovedi o sklenitvi pravnega posla
razpolaganja s stvarnim premoženjem in obvestila o realizaciji napovedi o
sklenitvi pravnega posla razpolaganja s stvarnim premoženjem.
2. člen
(1) Elektronska oblika, v kateri se posredujejo podatki za
napoved o sklenitvi pravnega posla razpolaganja z nepremičnim premoženjem, je
EXCEL preglednica s podatki, kot so določeni v Preglednici št. 5, ki je kot
priloga sestavni del te odredbe.
(2) Elektronska oblika, v kateri se posredujejo podatki za
napoved o sklenitvi pravnega posla razpolaganja s premičnim premoženjem, je
EXCEL preglednica s podatki, kot so določeni v Preglednici št. 6, ki je kot
priloga sestavni del te odredbe.
(3) Elektronska oblika, v kateri se posredujejo podatki o
realizaciji pravnega posla razpolaganja z nepremičnim premoženjem, je EXCEL
preglednica s podatki, kot so določeni v Preglednici št. 7, ki je kot priloga
sestavni del te odredbe.
(4) Elektronska oblika, v kateri se posredujejo podatki o
realizaciji pravnega posla razpolaganja s premičnim premoženjem, je EXCEL preglednica
s podatki, kot so določeni v Preglednici št. 8, ki je kot priloga sestavni del
te odredbe.
3. člen
(1) Konkretne preglednice iz prejšnjega člena pripravi
Ministrstvo za javno upravo in jih posreduje ministrstvom, organom v sestavi
ministrstev in vladnim službam.
(2) Ministrstva in Generalni sekretariat Vlade Republike
Slovenije posredujejo preglednice iz prejšnjega odstavka tudi osebam javnega
prava z delovnega področja oziroma s področja nalog ministrstva oziroma
Generalnega sekretariata Vlade Republike Slovenije, če le-te upravljajo
premoženje države.
4. člen
Ta odredba začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2020.
Št. 007-873/2019/2
Ljubljana, dne 2. decembra 2019
EVA 2019-3130-0045
Rudi Medved
minister
za javno upravo

Priloga
1: Preglednica št. 5
Priloga
2: Preglednica št. 6
Priloga
3: Preglednica št. 7
Priloga
4: Preglednica št. 8