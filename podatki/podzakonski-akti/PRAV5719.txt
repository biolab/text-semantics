1. člen
(vsebina pravilnika)
(1) Ta pravilnik ureja veterinarske pogoje za sveže meso,
namenjeno lokalnemu trgu, predvsem z vidika nadzora zdravstvene ustreznosti
mesa, in višino pristojbin, kot to določa Direktiva Sveta 88/409/EGS, UL L 194,
22. 7. 1988, s spremembami (v nadaljnjem besedilu: direktiva).
(2) Določbe tega pravilnika se ne uporabljajo v primerih klanja
na kmetijskih gospodarstvih za lastne potrebe imetnika gospodarstva.
2. člen
(izrazi)
Za potrebe tega pravilnika se uporabljajo izrazi iz
pravilnika, ki ureja veterinarske pogoje za proizvodnjo in oddajo v promet
živil živalskega izvora (Direktivi Sveta 64/433/EGS in 71/118/EGS), pravilnika,
ki ureja označevanje zdravstvene ustreznosti živil živalskega izvora (Direktivi
Sveta 64/433/ EGS in 71/118/EGS) in pravilnika, ki ureja veterinarski nadzor in
preglede živali pred in po zakolu (Direktivi Sveta 64/433/ EGS in 71/118/EGS).
3. člen
(lokalni trg)
Lokalni trg za potrebe tega pravilnika je trg na območju Republike
Slovenije.
4. člen
(pogoji)
Sveže meso, namenjeno lokalnemu trgu, mora biti pridobljeno v
obratih, odobrenih v skladu s pravilnikom, ki ureja veterinarske pogoje za
proizvodnjo in oddajo v promet živil živalskega izvora; pod nadzorom v skladu s
pravilnikom, ki ureja veterinarski nadzor in preglede živali pred in po zakolu ter
označeno v skladu s pravilnikom, ki ureja označevanje zdravstvene ustreznosti
živil živalskega izvora.
5. člen
(pristojbine)
Pristojbine po tem pravilniku se zaračunavajo v skladu s pravilnikom,
ki ureja pristojbine na področju veterinarstva.
6. člen
(uveljavitev)
Ta pravilnik začne veljati 1. maja 2004.
Št. 323-80/2004
Ljubljana, dne 3. marca 2004.
EVA 2004-2311-0171
mag. Franc But l. r.
Minister
za kmetijstvo, gozdarstvo in prehrano