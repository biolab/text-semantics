I
S tem sklepom se določajo normativi in standardi kot podlaga
za sistemizacijo delovnih mest v zavodih za otroke in mladostnike z motnjami v
razvoju in v drugih vzgojnoizobraževalnih zavodih ter določitev obsega sredstev
dohodka za izvedbo vzgojnoizobraževalnih programov. 
A.    
Elementi za sistemizacije delovnih mest 
1.   Vzgojnoizobraževalno
delo pedagoških delavcev 
1.1.  Program osnovne šole 
Vzgojnoizobraževalno delo v zavodu vključuje vse oblike in
vsebine dela, ki jih mora zavod opraviti najmanj v obsegu, določenem z zakonom.
Osnova za sistemizacijo delovnih mest učiteljev so obvezni
prilagojeni predmetniki osnovne šole. 
Elementi za sistemizacijo delovnih mest učiteljev so ure
pouka vzgojnoizobraževalnih predmetov, delitve pri pouku in dodatni ter
dopolnilni pouk v času, ki je določen s šolskim koledarjem, in sicer: 
-       
22 ur tedensko za učitelja v zavodu, 
-       
25 ur tedensko za učitelja v podaljšanem bivanju. 
1.2.  Program srednje šole 
Vzgojnoizobraževalno delo vključuje in obsega vse oblike in
vsebine dela, ki jih mora opraviti zavod v skladu s programom, ki ga izvaja v
času, določenem s šolskim koledarjem za srednje šole. 
Osnova za sistemizacijo delovnih mest učiteljev so obvezni
prilagojeni predmetniki srednje šole. 
Element za sistemizacijo delovnih mest učiteljev je tedenska
učna obveznost in sicer: 
-       
20 ur tedensko za učitelja splošno-izobraževalnih in
strokovno-teoretičnih predmetov, 
-       
25 ur tedensko za učitelja praktičnega pouka. 
1.3.  Program delovnega
usposabljanja 
Delovno usposabljanje otrok in mladostnikov z zmerno motnjo
v. duševnem razvoju vključuje in obsega vse vsebine, ki so opredeljene s
programom dejavnosti delovnega usposabljanja. 
Element za sistemizacijo delovnih mest pedagoških delavcev v
delovnem usposabljanju so ure opredeljene v programu delovnega usposabljanja in
sicer: 
-       
22 ur tedensko za posameznega pedagoškega delavca. 
1.4.  Vzgojno delo 
Vzgojno delo vključuje in obsega vse oblike in vsebine dela,
ki so opredeljene s programom; ki ga zavod izvaja. 
Element za sistemizacijo delovnih mest vzgojiteljev je
število vzgojnih skupin in razpored vzgojnega dela v skladu z vsakoletnim
vzgojnim programom zavoda pri čemer so: 
-       
3 vzgojitelji na vzgojno skupino v zavodu za otroke in mladostnike z
motnjami vedenja in osebnosti, 
-       
največ 2 vzgojitelja na vzgojno skupino v zavodu za otroke in
mladostnike z motnjami vida, sluha in govora, v zavodu za otroke z motnjami v
duševnem razvoju in v zavodu za otroke z motnjami v telesnem in gibalnem
razvoju. 
-       
največ 4 vzgojitelji na skupino osnovnošolske populacije v stanovanjskih
skupinah za otroke in mladostnike z motnjami vedenja in osebnosti, 
-       
največ 3 vzgojitelji na skupino pošolske populacije v stanovanjskih
skupinah za otroke in mladostnike z motnjami vedenja in osebnosti. 
1.5.  Mobilna služba 
Za oblikovanje mobilne službe in sistemizacije potrebnega
števila delovnih mest zavod predhodno pridobi ustrezno soglasje. 
1.6.  Razredništvo 
Razredniku se za vodenje oddelka prizna ena pedagoška ura
tedensko. 
1.7.  Mentorstvo 
Mentorju učitelja-pripravnika se prizna ena pedagoška ura
tedensko za delo s pripravnikom. 
2.   Druga dela 
2.1.  Zavod s 16 oddelki oziroma,
skupinami sistemizira delovno mesto ravnatelja s polnim delovnim časom. 
2.2.  Zavod z več kot 16 oddelki
oziroma skupinami za dodatnih 20 oddelkov oziroma skupin sistemizira eno
delovno mesto pomočnika ravnatelja s polnim delovnim časom. 
2.3.  Zavod sistemizira delovno
mesto knjižničarja s polovičnim delovnim časom. 
2.4.  Zavod z 20 in več oddelki
oziroma skupinami sistemizira: 
- 
eno delovno mesto administratorja z zahtevano srednjo strokovno
izobrazbo, največ V. stopnje, 
- 
eno delovno mesto računovodskega delavca z zahtevano srednjo strokovno
izobrazbo, največ V. stopnje, 
- 
eno delovno mesto tehničnega delavca z zahtevano srednjo strokovno
izobrazbo, največ V. stopnje. 
2.5.  Zavod sistemizira za
pripravo 400 malic eno delovno mesto kuharja z zahtevano srednjo strokovno
izobrazbo, največ IV. stopnje. 
2.6.  Zavod sistemizira na 1.200
m2 normirane čistilne talne površine eno delovno mesto snažilke z zahtevano I.
stopnjo izobrazbe.
Zavod, ki ne dosega normativov iz 1. in 2. točke; sistemizira
delovna mesta z ustrezno krajšim delovnim časom od polnega delovnega časa. 
B.    
Normativi za oblikovanje oddelkov in skupin 
1.   Program osnovnega
izobraževanja 
1.1.  Normativ za oblikovanje
oddelkov za otroke z lažjo motnjo v duševnem razvoju je: 
- 
v 1. razredu 9 otrok, 
- 
v 2. in 3. razredu 11 otrok, 
- 
od 4. do 8. razreda 15 otrok. 
1.2.  Normativ za oblikovanje
oddelkov za otroke z motnjami vida, sluha in govora je: 
- 
od 1. do 3. razreda 9 otrok, 
- 
od 4. do 8. razreda 12 otrok. 
1.3.  Normativ za oblikovanje
oddelkov za otroke z motnjami v telesnem in gibalnem razvoju je: 
- 
v 1. razredu 6 otrok, 
- 
od 2. do 4. razreda 11 otrok, 
- 
od 5. do 8. razreda 15 otrok. 
1.4.  Normativ za oblikovanje
oddelkov za otroke z več motnjami je: 
- 
od 1. do 4. razreda 6 otrok, 
- 
od 5. do 8. razreda 10 otrok. 
1.5.  Normativ za oblikovanje
oddelkov za otroke z motnjami vedenja in osebnosti je 12 otrok. 
Število oddelkov se oblikuje tako, da se število otrok istega
razreda v programu deli z normativom. Pri razporejanju otrok v oddelke je
potrebno upoštevati starost in motnje v razvoju. 
Odstopanja 
Odstopanja od normativa so dovoljena v primeru: 
-       
če gre za edini oddelek učencev istega razreda v zavodu za otroke in
mladostnike z motnjami v razvoju, ki ga ni mogoče združiti v kombiniran
oddelek, vendar je v takem oddelku lahko najmanj 5 učencev, 
-       
če gre za edini oddelek otrok z lažjo motnjo v razvoju v osnovni šoli s
prilagojenim programom, vendar mora biti najmanj 5 učencev v prvem razredu in
najmanj 6 učencev od drugega razreda dalje. 
2.   Program srednjega
izobraževanja 
2.1.  Normativ za oblikovanje
oddelka je 12 učencev. 
Število oddelkov se oblikuje tako, da se število učencev
istega letnika v programu deli z 12. 
2.2.  Normativ pri ročni obdelavi
materialov je 6 učencev. 
2.3.  Normativ pri strojni
obdelavi materialov so 4 učenci. 
Normativ pod točko 2.2. in 2.3. se zniža, če to zahtevajo
predpisi o varstvu pri delu. 
Odstopanja 
Odstopanja od normativa pod točko 2.1. so dovoljena v
primeru, če gre za edini oddelek v zavodu, vendar je v takem oddelku lahko
najmanj 6 učencev. 
3.   Program delovnega
usposabljanja 
Normativ za oblikovanje oddelkov delovnega usposabljanja za
otroke in mladostnike z motnjami v duševnem razvoju je: 
-       
na prvi stopnji 7 otrok, 
-       
na drugi stopnji 8 otrok, 
-       
na tretji stopnji 9 otrok. 
Odstopanja 
Odstopanja od normativa so dovoljena v primerih: 
-       
če gre za edini oddelek otrok oziroma mladostnikov v zavodu za otroke in
mladostnike z motnjami v razvoju, vendar je v takem oddelku lahko najmanj 5
otrok oziroma mladostnikov, 
-       
če gre za edino skupino otrok oziroma mladostnikov v osnovni šoli s
prilagojenim programom oziroma v drugem zavodu za usposabljanje, vendar mora
biti na prvi razvojni stopnji najmanj 5. na drugi razvojni stopnji najmanj 6 in
na tretji razvojni stopnji najmanj 7 otrok oziroma mladostnikov. 
4.   Vzgojno delo 
4.1.  Normativ za oblikovanje
vzgojne skupine je 12 otrok oziroma mladostnikov. " 
Število vzgojnih skupin se oblikuje tako. da se število otrok
oziroma mladostnikov deli z 12. 
4.2.  Normativ za oblikovanje
stanovanjske skupine je 8 otrok oziroma mladostnikov. 
Odstopanja 
Odstopanje od normativa pod točko 4.1. je dovoljeno v
primeru, ko z razporeditvijo po 12 otrok oziroma mladostnikov zadnja skupina ne
bi bila polnoštevilna.
II
Z dnem uveljavitve tega sklepa prenehajo veljati določbe o
oblikovanju dohodka v Enotnih osnovah standardov in normativov za opravljanje
vzgojnoizobraževalne dejavnosti v organizacijah za izobraževanje in
usposabljanje otrok in mladostnikov z motnjami v telesnem in duševnem razvoju,
ki jih je sprejela skupščina Izobraževalne skupnosti Slovenije 18. 7. 1986
(Poročevalec Izobraževalne skupnosti Slovenije št. 4/86 z dne 16. 9. 1986).
III
Sklep začne veljati naslednji dan po objavi v Uradnem listu
Republike Slovenije.
Št. 392-02/91-3/2-8
Ljubljana, dne 8. avgusta 1991.
Izvršni svet
Skupščine Republike Slovenije
Predsednik 
Lojze Peterle l. r.