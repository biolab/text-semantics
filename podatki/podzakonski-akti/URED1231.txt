1. člen
Za zagotovitev sredstev za izpolnjevanje obveznosti proračuna
Republike Slovenije za leto 1993 izdaja Republika Slovenija zakladne menice
četrte serije kot blagajniške zapise (v nadaljevanju: zakladne menice) v
tolarski protivrednosti 20.000.000 ECU, in sicer 70% zakladnih menic
nominiranih v tolarjih in 30% zakladnih menic nominiranih v ECU. 
Pravice iz zakladnih menic, nominiranih v ECU, se izplačujejo
v tolarjih.
2. člen
Zakladne menice se glasijo na prinosnika.
3. člen
Zakladne menice se izdajo v naslednjem številu in apoenih: 
-       
6300 zakladnih menic po 100.000 tolarjev. 
-       
1270 zakladnih menic po 1.000.000 tolarjev. 
-       
2000 zakladnih menic po 1.000 ECU. 
-       
400 zakladnih menic po 10.000 ECU. 
Zakladne menice se izdajo pod serijsko številko RS 100993.
4. člen
Zakladne menice se izdajo 16. septembra 1993 in dospejo v
plačilo 17. marca 1994.
5. člen
Zakladne menice se obrestujejo po 8,5 odstotni letni obrestni
meri. 
Glavnica pri zakladnih menicah, nominiranih v tolarjih, se
mesečno revalorizira s stopnjo rasti cen na drobno za pretekli mesec. 
Obresti se obračunajo na konformni način, in sicer: 
-       
pri zakladnih menicah, nominiranih v tolarjih, se obresti obračunajo in
izplačajo ob dospetju; 
-       
pri zakladnih menicah, nominiranih v ECU, se obresti obračunajo v naprej
in se ob vpisu zakladne menice odštejejo od njene nominalne vrednosti.
6. člen
Prihodki od prodaje zakladnih menic se vplačajo v proračun
Republike Slovenije. 
Sredstva za poravnavo obveznosti iz zakladnih menic se
zagotovijo v proračunu Republike Slovenije.
7. člen
Posle v zvezi s prodajo zakladne menice opravljajo v imenu in
za račun Republike Slovenije banke in člani borze, s katerimi sklene minister
za finance posebno pogodbo. Znesek od tako prodanih zakladnih menic se vplača
na žiro račun Republike Slovenije naslednji dan od dneva, ko kupec vplača
zakladne menice pri pooblaščenem prodajalcu. 
Za opravljanje poslov po prejšnjem odstavku se lahko v breme
Republike Slovenije zaračuna provizija, in sicer 0,4% od vplačane vrednosti
zakladnih menic, prodanih do 30. septembra 1993 ter 0,3% od vplačane vrednosti
zakladnih menic, prodanih od 1. oktobra 1993 dalje.
8. člen
Strokovne in tehnične posle v zvezi z izdajo zakladne menice
opravlja v imenu in za račun Republike Slovenije Banka Slovenije. 
Minister za finance sklene pogodbo z Banko Slovenije o
opravljanju poslov iz prejšnjega odstavka.
9. člen
Služba družbenega knjigovodstva opravlja posle vnovčevanja
dospelih zakladnih menic. 
Minister za finance sklene s Službo družbenega knjigovodstva
pogodbo o opravljanju poslov iz prejšnjega odstavka.
10. člen
Zakladne menice se vnovčujejo po postopku, ki je. določen v
odredbi o načinu spreminjanja nominacije in o izplačevanju zakladnih menic (Uradni
list RS, št. 13/93).
11. člen
Ta uredba začne veljati naslednji dan po objavi v Uradnem
listu Republike Slovenije.
Št. 440-11/93-6/4-8
Ljubljana, dne 2. septembra 1993.
Vlada Republike Slovenije
Predsednik
dr. Janez Drnovšek l. r.