1. člen
Ta uredba določa način ugotavljanja deležev
družbenega kapitala, ki postanejo po zakonu o gospodarskih javnih službah
(Uradni list RS, št. 32/93, v nadaljnjem besedilu: zakon) lastnina občine ali
mesta Ljubljane in podatke, ki jih morajo javna in druga podjetja ter
organizacije iz 69. in 72. člena zakona priložiti zahtevi za soglasje k
ocenitvi vrednosti deležev družbenega kapitala.
2. člen
Podatki iz prejšnjega člena se ugotavljajo
in izkazujejo na dan 31. decembra 1992 na: 
1.     
Obrazcu L-1, Seznam infrastrukturnih objektov in naprav ter drugih
sredstev, ki so po 76. členu zakona postala lastnina občine ali mesta
Ljubljane. 
2.     
Obrazcu L-2, Ugotovitev družbenega kapitala po prvem in drugem odstavku
73. člena zakona. 
3.     
Obrazcu L-3, Ugotovitev deleža družbenega kapitala, ki po tretjem in
četrtem odstavku 73. člena zakona postane lastnina občine ali mesta Ljubljane
in obrazcu L-3 POM. Ugotovitev prihodkov, pridobljenih v okviru financiranja
preko sistema samoupravnih interesnih skupnosti oziroma sistema financiranja
javne porabe v prihodku podjetja po tretjem odstavku 73. člena zakona za
posamezno leto. 
Obrazci z razdelki za vnašanje podatkov iz
prejšnjega odstavka, skupaj z navodili za izpolnitev obrazcev so sestavni del
te uredbe.
3. člen
V organizacijah iz 1. člena te uredbe, ki
so imele v svoji sestavi temeljne organizacije in so se združile v enovito
javno podjetje, enovito družbeno podjetje ali drugo enovito organizacijo, se
ugotavljajo izvirni prihodki skladno z zakonom za obdobje 10 let oziroma
števila let od pričetka izvajanja dejavnosti, ne glede na notranje statusne
spremembe. 
V podjetjih in organizacijah, ki so nastale
z razdelitvijo ali z izločitvijo temeljne organizacije iz delovne organizacije
iz 1. člena te uredbe in nadaljujejo z opravljanjem dejavnosti posebnega
družbenega pomena, se za izračun deležev upoštevajo prihodki, pridobljeni v
času njihovega samostojnega delovanja in v času njihovega skupnega delovanja.
Pri določanju prihodkov, pridobljenih v času njihovega skupnega delovanja, se
upošteva načelo pravnega nasledstva in sicer tako, da se razmejitev prihodkov
izvrši v enakem razmerju kot je bila izvršena razdružitev sredstev.
4. člen
Razdelitvena bilanca, ki opredeljuje višino
družbenega kapitala po 73. členu zakona in višino kapitala občine oziroma mesta
Ljubljane po 76. členu zakona, se mora v organizacijah iz 1. člena te uredbe
izdelati po knjigovodski vrednosti na dan 31. december 1992.
5. člen
Javna in druga podjetja ter organizacije iz
69. in 72. člena zakona morajo, po pridobitvi soglasja iz 1. člena te uredbe,
dostaviti en izvod obrazcev iz 2. člena in en izvod razdelitvene bilance iz 4.
člena te uredbe Agenciji Republike Slovenije za prestrukturiranje in
privatizacijo.
6. člen
Ta uredba začne Veljati naslednji dan po
objavi v Uradnem listu Republike Slovenije.
Št. 30-01/93-6/1-8
Ljubljana, dne 7. oktobra 1993.
Vlada Republike Slovenije
dr. Janez Drnovšek l. r. 
Predsednik

Priloga 1: Obrazec
L-1
Priloga 2: Obrazec
L-2
Priloga 3: Obrazec
L-3