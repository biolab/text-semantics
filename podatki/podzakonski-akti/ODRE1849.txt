1. člen
Sprejme se splošni del gozdnogospodarskega načrta
gozdnogospodarske enote Kapla, št. 12-15/99 z dne 11. 9. 2000, ki ga je izdelal
Zavod za gozdove Slovenije, Območna enota Maribor, za obdobje od 1. 1. 1999 do
31. 12. 2008. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Kapla na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Kapla je izdelan v treh izvodih za 2849,71 hektarjev gozdov, ki ležijo v
gozdnogospodarskem območju Maribor, v Občini Podvelka, oziroma v katastrskih
občinah Spodnja Kapla, Zgornji Vurmat in Ožbalt.
3. člen
Po en izvod splošnega dela gozdnogospodarskega načrta
gozdnogospodarske enote Kapla je na vpogled na sedežu Zavoda za gozdove
Slovenije, Območne enote Maribor, Tyrševa 15, Maribor, na sedežu Zavoda za
gozdove Slovenije, Krajevne enote Podvelka, Podvelka 1, Podvelka, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Kapla.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-12-5/00
Ljubljana, dne 19. marca 2002.
Minister 
za kmetijstvo, 
gozdarstvo in prehrano 
mag. Franc But l. r.
 