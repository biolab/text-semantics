1. člen
Ta pravilnik ureja obliko in način zadolževanja sistema
enotnega zakladniškega računa države prek zakladniškega podračuna.
2. člen
Ministrstvo za finance – Zakladnica enotnega zakladniškega
računa države (v nadaljevanju: zakladnica) se lahko za potrebe upravljanja
likvidnosti sistema enotnega zakladniškega računa države zadolžuje z najemanjem
likvidnostnih kreditov pri poslovnih bankah (v nadaljevanju: banke) in z
izdajanjem enomesečnih zakladnih menic (v nadaljevanju: EZM).
3. člen
Zakladnica lahko najema likvidnostne kredite pri bankah, s
katerimi ima sklenjeno okvirno pogodbo o likvidnostnem kreditu. 
V pogodbi iz prvega odstavka tega člena se določijo pogoji in
način sklepanja posamičnih pogodb o likvidnostnem kreditu. 
Obrestna mera za likvidnostne kredite se določa na avkcijski
način na podlagi ponudb, ki jih posredujejo banke.
4. člen
Zakladnica lahko izdaja EZM v skladu s predpisom, ki ureja
izdajo EZM.
5. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 496-01-5/2004/4
Ljubljana, dne 19. februarja 2004.
EVA 2004-1611-0036
dr. Dušan Mramor l. r. 
Minister za finance