1. člen
Sprejme se splošni del gozdnogospodarskega načrta
gozdnogospodarske enote Grčarice, št. 06-16/95 z dne 16. 3. 1999, ki ga je
izdelal Zavod za gozdove Slovenije, Območna enota Kočevje, za obdobje od 1. 1.
1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Grčarice na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Grčarice je izdelan v treh izvodih za 5327,35 hektarjev gozdov, ki ležijo
v gozdnogospodarskem območju Kočevje, v občinah Kočevje, Ribnica in Loški Potok
oziroma v katastrskih občinah Zamostec, Dane, Draga, Grčarice, Koblarji in
Koče.
3. člen
Po en izvod splošnega dela gozdnogospodarskega načrta
gozdnogospodarske enote Grčarice je na vpogled na sedežu Zavoda za gozdove
Slovenije, Območne enote Kočevje, Rožna ulica 39, Kočevje, na sedežu Zavoda za
gozdove Slovenije, Krajevne enote Grčarice, Šeškova ulica 14, Ribnica, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Grčarice.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-6/14-97
Ljubljana, dne 27. maja 1999.
Minister 
za kmetijstvo, gozdarstvo in prehrano 
Ciril Smrkolj l. r.
 