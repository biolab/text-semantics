1. člen
(uvod)
Ta uredba določa pristojne organe za izdajo dovoljenj in
potrdil ter način izvajanja odobritev oprostitev uvoznih dajatev v zvezi z
naslednjimi uredbami:
-       
Uredbo Komisije (EGS) št. 3915/88 z dne 15. decembra 1988 o
določbah za izvajanje člena 63c Uredbe Sveta (EGS) št. 918/83 o sistemu
oprostitev carin v Skupnosti (UL L št. 347 z dne 16. 12. 1988, str. 55; v
nadaljnjem besedilu: Uredba 3915/88/ES),
-       
Uredbo Sveta (ES) št. 1186/2009 z dne 16. novembra 2009 o sistemu
oprostitev carin v Skupnosti (UL L št. 324 z dne 10. 12. 2009, str. 23; v
nadaljnjem besedilu: Uredba 1186/2009/ES),
-       
Izvedbeno uredbo Komisije (EU) št. 1224/2011 z dne 28. novembra
2011 za člene 66 do 73 Uredbe Sveta (ES) št. 1186/2009 o sistemu
oprostitev carin Skupnosti (UL L št. 314 z dne 29. 11. 2011, str.
14), zadnjič spremenjeno z Uredbo Komisije (EU) št. 519/2013 z dne
21. februarja 2013 o prilagoditvi nekaterih uredb ter odločb in sklepov na
področjih prostega pretoka blaga, prostega gibanja oseb, pravice do
ustanavljanja in svobode opravljanja storitev, prava družb, politike
konkurence, kmetijstva, varnosti hrane, veterinarske in fitosanitarne politike,
ribištva, prometne politike, energetike, obdavčitve, statistike, socialne
politike in zaposlovanja, okolja, carinske unije, zunanjih odnosov ter zunanje,
varnostne in obrambne politike zaradi pristopa Hrvaške (UL L št. 158 z dne
10. 6. 2013, str. 74), (v nadaljnjem besedilu: Uredba 1224/2011/EU),
-       
Izvedbeno uredbo Komisije (EU) št. 1225/2011 z dne 28. novembra
2011 za člene 42 do 52, 57 in 58 Uredbe Sveta (ES) št. 1186/2009 o sistemu
oprostitev carin v Skupnosti (UL L št. 314 z dne 29. 11. 2011, str.
20), zadnjič spremenjeno z Uredbo Komisije (EU) št. 519/2013 z dne
21. februarja 2013 o prilagoditvi nekaterih uredb ter odločb in sklepov na
področjih prostega pretoka blaga, prostega gibanja oseb, pravice do
ustanavljanja in svobode opravljanja storitev, prava družb, politike
konkurence, kmetijstva, varnosti hrane, veterinarske in fitosanitarne politike,
ribištva, prometne politike, energetike, obdavčitve, statistike, socialne
politike in zaposlovanja, okolja, carinske unije, zunanjih odnosov ter zunanje,
varnostne in obrambne politike zaradi pristopa Hrvaške (UL L št. 158 z dne
10. 6. 2013, str. 74), (v nadaljnjem besedilu: Uredba 1225/2011/EU) in
-       
Izvedbeno uredbo Komisije (EU) št. 80/2012 z dne 31. januarja 2012
o seznamu bioloških ali kemičnih snovi iz člena 53(1)(b) Uredbe Sveta (ES) št.
1186/2009 o sistemu oprostitev carin v Skupnosti (UL L št. 29 z dne 1. 2.
2012, str. 33), zadnjič spremenjeno z Izvedbeno uredbo Komisije (EU) št.
197/2013 z dne 7. marca 2013 o spremembi Izvedbene uredbe (EU) št. 80/2012
o seznamu bioloških ali kemičnih snovi iz člena 53(1)(b) Uredbe Sveta (ES) št.
1186/2009 o sistemu oprostitev carin v Skupnosti (UL L št. 65 z dne 8. 3.
2013, str. 15), (v nadaljnjem besedilu: Uredba 80/2012/EU).
2. člen
(odločanje)
(1) Če ni s to uredbo določeno drugače, se oprostitev
uvoznih dajatev lahko zahteva z vložitvijo carinske deklaracije. Dovoljenje se
odobri s prepustitvijo blaga v zadevni carinski postopek.
(2) Kadar se blago deklarira z ustno deklaracijo,
carinski organ odloči glede oprostitve uvoznih dajatev v obliki uradnega
zaznamka na listini, ki mu je predložena, ali ustno.
(3) Pri odločanju o oprostitvah carinski organ upošteva
tudi dovoljenja in potrdila, ki jih izdajo pristojni organi.
(4) Dovoljenja in potrdila, ki jih v zvezi s to uredbo
izdajajo pristojni organi, se lahko uporabljajo v postopkih dokazovanja
upravičenosti do uveljavitve oprostitve uvoznih dajatev pred carinskimi organi,
če od dneva njihove izdaje ni preteklo več kot šest mesecev.
3. člen
(nalepka)
(1) Če je to potrebno zaradi izvajanja carinskega
nadzora, lahko carinski organ zahteva, da upravičenec vidno označi blago, ki je
oproščeno uvoznih dajatev, z uradno nalepko.
(2) Nalepke iz prejšnjega odstavka ni dovoljeno
odstraniti pred potekom rokov, v zvezi s prepovedmi posojanja, dajanja kot
varščine, oddajanja ali prenosa blaga, določenih z Uredbo 1186/2009/ES, razen
če so plačane uvozne dajatve.
(3) Vzorec nalepke je v prilogi 1, ki je priloga in
sestavni del te uredbe.
4. člen
(varščina)
Kot varščina, v skladu z določbami prvega odstavka
9. člena, tretjega odstavka 10. člena in točke (a) 15. člena Uredbe
1186/2009/ES, se zahteva predložitev zavarovanja. Carinski organ znesek in
obliko zavarovanja določi v skladu z 89. do 100. členom Uredbe (EU) št.
952/2013 Evropskega parlamenta in Sveta z dne 9. oktobra 2013 o carinskem
zakoniku Unije (UL L št. 269 z dne 10. 10. 2013, str. 1).
5. člen
(vpis prepovedi v carinsko deklaracijo)
(1) Kadar je blago oproščeno uvoznih dajatev v skladu z
določbami Uredbe 1186/2009/ES in je predmet prepovedi posojanja, dajanja kot
varščino, oddajanja ali prenosa blaga v skladu z določbami Uredbe 1186/2009/ES,
Uredbe 1224/2011/EU ali Uredbe 1225/2011/EU, se taka prepoved vpiše v carinsko
deklaracijo.
(2) Če se za blago iz prejšnjega odstavka plačajo uvozne
dajatve ali se je v skladu z določbami Uredbe 1186/2009/ES iztekel rok v zvezi
s prepovedmi iz prejšnjega odstavka, to blago ni več predmet prepovedi.
6. člen
(vpis uveljavljanja oprostitve dajatev)
(1) V prometno dovoljenje osebnega motornega vozila,
reševalnega vozila ali motornega kolesa, za katero je bila uveljavljena
oprostitev, se vpiše, da je za to vozilo uveljavljena oprostitev dajatev.
(2) Uporabo osebnega motornega vozila, reševalnega
vozila ali motornega kolesa, uvoženega z oprostitvijo uvoznih dajatev, poleg
finančne uprave kontrolira tudi policija in pristojni organi, ki pri izvajanju
svojih nalog lahko zaznajo sum nepravilnosti, ter o sumu nepravilnosti
obvestijo carinski organ.
(3) Organ, pristojen za registracijo vozil, ne sme
registrirati osebnega motornega vozila ali motornega kolesa, ki ga je
upravičenec uvozil z oprostitvijo uvoznih dajatev, na drugo osebo, razen če
upravičenec predloži dokazila carinskega organa, da so bile uvozne dajatve
plačane ali se je v skladu z določbami Uredbe 1186/2009/ES iztekel rok v zvezi
s prepovedmi.
7. člen
(predložitev ustreznih listin)
(1) Fizična oseba, ki želi uveljavljati oprostitev
uvoznih dajatev na podlagi 5. člena Uredbe 1186/2009/ES, k carinski deklaraciji
priloži:
1.     
dokazilo, da je bivala ali, izjemoma, očitno nameravala bivati izven
carinskega območja Unije najmanj 12 mesecev;
2.     
pisno izjavo, da v zadnjih 12 mesecih ni uveljavila oprostitve v skladu
s 3. členom Uredbe 1186/2009/EU;
3.     
seznam osebne lastnine, ki jo uvaža ali jo bo uvozila;
4.     
pisno izjavo, da je predmete, ki so na seznamu, uporabljala oziroma so
bili v njeni lasti najmanj šest mesecev pred preselitvijo. Na zahtevo
carinskega organa mora upravičenec predložiti tudi dokazila o vsebini izjave.
(2) Tuj državljan, poleg dokazil iz prejšnjega odstavka,
predloži dokazilo o običajnem prebivališču oziroma potrdilo o odobrenem
pribežališču v Republiki Sloveniji. V skladu s to uredbo se za pribežališče
šteje mednarodna zaščita v skladu z zakonom, ki ureja mednarodno zaščito.
(3) Carinski organ potrdi seznam iz 3. točke prvega
odstavka tega člena ob prvi predložitvi blaga carinskim organom.
8. člen
(podedovani predmeti)
(1) Upravičenec, ki želi uveljaviti oprostitev uvoznih
dajatev v skladu s 17. členom Uredbe 1186/2009/ES, skupaj s carinsko
deklaracijo predloži tudi akt pristojnega organa v Republiki Sloveniji ali
tretji državi o dedovanju predmetov, ki jih uvaža.
(2) Ne glede na prejšnji odstavek se oprostitev za
podedovane rabljene predmete, osebno garderobo zapustnika in njegove druge
predmete za osebno rabo lahko uveljavi na podlagi predložene smrtovnice.
9. člen
(proizvodna sredstva in druga oprema za prenos dejavnosti)
(1) Upravičenec iz 28. člena Uredbe 1186/2009/ES, ki
želi uveljaviti oprostitev uvoznih dajatev, skupaj s carinsko deklaracijo
predloži:
1.     
seznam proizvodnih sredstev in druge opreme, ki jo uvaža;
2.     
dokazilo o prenehanju opravljanja dejavnosti v tretji državi, ki ga izda
pristojni organ v tretji državi;
3.     
dokazilo o tem, da je opremo dejansko uporabljal 12 mesecev pred
preselitvijo dejavnosti.
(2) Če upravičenec ob uvozu nima registrirane podobne
dejavnosti, kot jo je opravljal v tretji državi, v roku šestih mesecev od uvoza
blaga predloži dokazilo o registraciji takšne dejavnosti v Republiki Sloveniji.
10. člen
(potnikova osebna prtljaga)
V skladu z 41. členom Uredbe 1186/2009/ES se blago v osebni
prtljagi potnikov, ki prihajajo iz tretje države, lahko uvozi brez uvoznih
dajatev pod pogoji, določenimi s predpisi, ki urejajo oprostitev plačila davka
na dodano vrednost in trošarin pri uvozu.
11. člen
(izobraževalni, znanstveni in kulturni materiali iz priloge
II k Uredbi 1186/2009/ES)
(1) Upravičenci iz točke (b) 43. člena Uredbe
1186/2009/ES za uveljavljanje oprostitve uvoznih dajatev pri uvozu materialov
iz priloge II Uredbe 1186/2009/ES pridobijo potrdilo ministrstva, ki je
pristojno za vodenje razvida ali evidence, v katero je vpisan upravičenec.
Pristojni organ izda potrdilo v skladu z določbami poglavja III Uredbe
1225/2011/EU.
(2) Pri uvozu upravičenec predloži izjavo iz drugega
odstavka 2. člena Uredbe 1225/2011/EU.
12. člen
(znanstveni instrumenti in naprave)
(1) Upravičenci iz točke (b) drugega odstavka 44. člena
Uredbe 1186/2009/ES za uveljavljanje oprostitve uvoznih dajatev pri uvozu
znanstvenih instrumentov in naprav v skladu s prvim odstavkom 44. člena Uredbe
1186/2009/ES pridobijo dovoljenje pristojnega ministrstva. Upravičenci, ki
opravljajo dejavnost na področju izobraževanja, pridobijo dovoljenje
ministrstva, pristojnega za izobraževanje. Upravičenci, ki opravljajo dejavnost
na področju znanstvenih raziskovanj, pridobijo dovoljenje ministrstva,
pristojnega za znanost. Pristojni organ izda dovoljenje v skladu z določbami
poglavja IV Uredbe 1225/2011/EU.
(2) Upravičencem iz prejšnjega odstavka za namene uvoza blaga
iz 45. člena Uredbe 1186/2009/ES pristojni organ iz prejšnjega odstavka izda
dovoljenje v skladu z določbami poglavja V Uredbe 1225/2011/EU.
(3) Pri uvozu upravičenec predloži izjavo iz drugega
odstavka 2. člena Uredbe 1225/2011/EU.
13. člen
(oprema, ki jo uvozi znanstveno raziskovalna ustanova ali
institucija s sedežem izven Evropske unije)
Upravičenci iz prvega odstavka 51. člena Uredbe 1186/2009/ES,
ki za nekomercialne namene uvozijo opremo, za uveljavljanje oprostitve uvoznih
dajatev pridobijo potrdilo ministrstva, pristojnega za znanost. Pristojni organ
izda potrdilo v skladu z določbami poglavja VIII Uredbe 1225/2011/EU.
14. člen
(laboratorijske živali in biološke ali kemične snovi za
raziskave)
Upravičenci iz točke (b) drugega odstavka 53. člena Uredbe
1186/2009/ES, ki za raziskave uvozijo laboratorijske živali ter biološke ali
kemične snovi iz Uredbe 80/2012/EU, za uveljavljanje oprostitve uvoznih dajatev
pridobijo dovoljenje pristojnega ministrstva. Upravičenci, ki opravljajo
dejavnost na področju izobraževanja, pridobijo dovoljenje ministrstva,
pristojnega za izobraževanje. Upravičenci, ki opravljajo dejavnost na področju
znanstvenih raziskav, pridobijo dovoljenje ministrstva, pristojnega za znanost.
15. člen
(zdravilne učinkovine in reagenti)
Upravičenci iz točke (a) 55. člena Uredbe 1186/2009/ES, ki
uvozijo zdravilne učinkovine in reagente iz 54. člena Uredbe 1186/2009/ES za
uporabo izključno v nekomercialne namene, za uveljavljanje oprostitve uvoznih
dajatev pridobijo potrdilo organa, ki jim je podelil dovoljenje za izvajanje
dejavnosti.
16. člen
(instrumenti in naprave)
(1) Upravičenci iz prvega odstavka 57. člena Uredbe
1186/2009/ES, ki uvozijo instrumente in naprave, namenjene za medicinske
raziskave, diagnostiko ali zdravljenje, za uveljavljanje oprostitve uvoznih
dajatev pridobijo potrdilo ministrstva, pristojnega za zdravje. Ministrstvo,
pristojno za zdravje, izda potrdilo v skladu z določbami poglavja VI Uredbe
1225/2011/EU.
(2) Pri uvozu upravičenec predloži izjavo iz drugega
odstavka 2. člena Uredbe 1225/2011/EU.
17. člen
(referenčne snovi)
Prejemnik pošiljke vzorcev referenčnih snovi, kot jih določa Uredba
3915/88/EGS, za uveljavljanje oprostitve uvoznih dajatev iz 59. člena Uredbe
1186/2009/ES pridobijo dovoljenje ministrstva, pristojnega za zdravje.
18. člen
(farmacevtski izdelki, ki se uporabljajo na mednarodnih
športnih prireditvah)
(1) Športniki oziroma lastniki živali za uveljavljanje
oprostitve uvoznih dajatev pri uvozu blaga iz 60. člena Uredbe
1186/2009/ES predložijo carinskemu organu izjavo, da potrebujejo farmacevtske
izdelke za zadovoljitev svojih potreb ali potreb živali v času bivanja na
območju Republike Slovenije, in izjavo organizatorja o njihovem sodelovanju na
mednarodni športni prireditvi.
(2) Namesto posamičnih izjav organizatorja iz prejšnjega
odstavka lahko organizator carinskemu organu predloži skupen seznam vseh
sodelujočih na mednarodni športni prireditvi in seznam farmacevtskih proizvodov
ter navede čas in kraj vstopa teh oseb na območje Republike Slovenije.
19. člen
(blago za dobrodelne ali človekoljubne organizacije)
Upravičenci iz 61. in 74. člena Uredbe 1186/2009/ES, ki
uvozijo blago, za uveljavljanje oprostitve uvoznih dajatev predložijo potrdilo
ministrstva, ki je pristojno za vodenje razvida ali evidence, v katero je
vpisan upravičenec.
20. člen
(posebnosti za reševalna vozila)
(1) Oprostitev uvoznih dajatev za reševalno vozilo v
skladu s točko (d) 62. člena Uredbe 1186/2009/ES, ki ga upravičenec uvozi iz
tretje države, carinski organ dovoli z zaznamkom na carinski deklaraciji.
(2) Organ, pristojen za registracijo vozil, ne sme
registrirati reševalnega vozila, ki ga je upravičenec uvozil z oprostitvijo
uvoznih dajatev, na drugo pravno ali fizično osebo, če upravičenec ne predloži
dokazila carinskega organa, da je bila uvozna dajatev plačana.
21. člen
(predmeti za slepe in druge invalidne osebe)
(1) Upravičenci iz točke (b) prvega odstavka 67. člena
in točke (b) prvega odstavka 68. člena Uredbe 1186/2009/ES za uveljavljanje
oprostitve uvoznih dajatev pridobijo dovoljenje pristojnega ministrstva.
Upravičenci, ki uvozijo predmete za slepe in druge invalidne osebe za namene
izobraževanja, pridobijo dovoljenje ministrstva, pristojnega za izobraževanje.
Upravičenci, ki uvozijo predmete za slepe in druge invalidne osebe z namenom
pomoči slepim, pridobijo dovoljenje ministrstva, pristojnega za socialne
zadeve. Pristojni organ izda dovoljenje v skladu z določbami poglavja II Uredbe
1224/2011/EU.
(2) Pri uvozu upravičenec predloži izjavo iz drugega
odstavka 2. člena Uredbe 1224/2011/EU.
22. člen
(dokazovanje statusa)
Za namene iz 70. člena Uredbe št. 1186/2009/ES se status slepe
ali invalidne osebe dokazuje s potrdilom ministrstva, pristojnega za socialne
zadeve.
23. člen
(blago za žrtve elementarnih nesreč)
(1) Upravičenci iz prvega odstavka 74. člena Uredbe
1186/2009/ES za uveljavljanje oprostitve uvoznih dajatev predložijo potrdilo
ministrstva, ki je pristojno za vodenje razvida ali evidence, v katero je
vpisan upravičenec. Upravičenec iz drugega odstavka 74. člena Uredbe
1186/2009/ES je ministrstvo, pristojno za varstvo pred naravnimi in drugimi
nesrečami.
(2) V skladu s 76. členom Uredbe 1186/2009/ES
upravičenec carinskemu organu predloži izjavo, da bo plačal dajatve, če
Evropska komisija ne bo odobrila oprostitev uvoznih dajatev.
24. člen
(darila)
Društva, zavodi in ustanove, ki delujejo v javnem interesu (v
nadaljnjem besedilu: organizacije s statusom delovanja v javnem interesu) iz
točke (c) 82. člena Uredbe 1186/2009/ES, za uveljavljanje oprostitve uvoznih
dajatev pridobijo potrdilo ministrstva, pristojnega za področje, na katerem
organizacije s statusom delovanja v javnem interesu delujejo. Potrdilo vsebuje navedbo,
v kateri razvid ali evidenco dejavnosti v javnem interesu je organizacija s
statusom delovanja v javnem interesu vpisana ali kakšne naloge v javnem
interesu opravlja, in ugotovitev o ustreznosti podarjenega blaga za dejavnosti
v javnem interesu, ki jih opravlja organizacija s statusom delovanja v javnem
interesu.
25. člen
(pokopališča)
Upravičenci do oprostitve uvoznih dajatev iz 112. člena
Uredbe 1186/2009/ES za uvoz blaga pridobijo dovoljenje ministrstva, pristojnega
za socialne zadeve.
KONČNI DOLOČBI
26. člen
(prenehanje uporabe)
Z dnem uveljavitve te uredbe se preneha uporabljati Pravilnik
o uveljavljanju pravice do oprostitve uvoznih dajatev (Uradni list RS, št.
33/04, 125/04, 112/08 in 32/16 – ZICZEU).
27. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00712-23/2017
Ljubljana, dne 23. novembra 2017
EVA 2017-1611-0030
Vlada Republike Slovenije
dr. Miroslav Cerar l.r.
Predsednik

Priloga: vzorec
nalepke