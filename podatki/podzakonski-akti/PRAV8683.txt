I. SPLOŠNO
1. člen
(vsebina pravilnika)
Ta pravilnik določa način opremljanja
fitofarmacevtskih sredstev (v nadaljnjem besedilu: FFS) z etiketo v skladu s
16. členom Direktive Sveta z dne 15. julija 1991 o dajanju fitofarmacevtskih
sredstev v promet (91/414/EGS) (UL L št. 230 z dne 19. 8. 1991, str. 1),
zadnjič spremenjene z Direktivo Komisije 2008/45/ES z dne 4. aprila 2008 o
spremembi Direktive Sveta 91/414/EGS glede razširitve uporabe aktivne snovi
metkonazol (UL L št. 94 z dne 5. 4. 2008, str. 21).
2. člen
(opremljanje)
Vsako FFS, ki se daje v promet in uporabo,
mora izpolnjevati pogoje predpisov o razvrščanju, pakiranju in označevanju
nevarnih snovi in pripravkov ter biti opremljeno z etiketo v skladu s tem
pravilnikom. Odstopanja od standardnega označevanja odobri pristojni organ v
postopku registracije, če se uporabijo druga merila, navedena v predpisih o
razvrščanju, označevanju in pakiranju nevarnih snovi in pripravkov.
II. ETIKETA
3. člen
(etiketa)
(1) Vsako FFS, ki se daje v promet in
uporabo na ozemlju Republike Slovenije, mora biti opremljeno z etiketo v slovenskem
jeziku.
(2) Etiketa je prostor na vsaki
embalažni enoti, kjer morajo biti jasno, čitljivo in neizbrisno navedeni s tem
pravilnikom predpisani podatki v obliki trdno nalepljene nalepke ali natisnjeni
na embalažo, vključno z navodilom za uporabo. Velikost in širina črk ter
razmaki med njimi morajo biti taki, da so napisi čitljivi brez težav.
(3) Etiketa mora biti priložena vlogi
za izdajo odločbe o registraciji FFS in jo pristojni organ odobri ob izdaji
odločbe. Če se predpisi, ki urejajo razvrščanje, pakiranje in označevanje
nevarnih snovi in pripravkov, v času trajanja registracije FFS spremenijo, je
imetnik registracije FFS dolžan dopolniti oziroma spremeniti označitve v skladu
s temi spremembami in o tem obvestiti pristojni organ.
(4) Če se zaradi velikosti embalaže
vseh predpisanih podatkov ne da natisniti na prvo stran etikete, lahko
pristojni organ odobri drugačno razporeditev podatkov na etiketi ob izdaji
odločbe o registraciji FFS.
4. člen
(izjeme)
Ne glede na prvi odstavek prejšnjega člena
se lahko uvozi ali vnese FFS, ki ni opremljeno z etiketo v slovenskem jeziku,
če je opremljeno z etiketo v tujem jeziku in:
-      
se v Republiki Sloveniji prepakira oziroma opremi z etiketo v slovenskem
jeziku,
-      
je v tranzitu čez ozemlje Republike Slovenije,
-      
je namenjeno začasnemu uvozu in se po dodelavi v celoti izvozi,
-      
zaradi svoje nevarnosti ni dano v prosto prodajo, pač pa ga za posebne
namene lahko uporablja pravna ali fizična oseba, ki ima zaposleno osebje,
strokovno usposobljeno za delo z nevarnimi FFS, ki so glede na nevarnost
razvrščena kot T+ in imajo dovoljenje pristojnega organa za
opravljanje takšne dejavnosti.
5. člen
(oblike etiket)
Glede na razpoložljiv prostor na embalaži
se lahko FFS opremi z različnimi oblikami etiket: enodelne etikete, dvodelne
ali večdelne etikete, dvojne etikete (etiketa na embalaži in ločena etiketa z
navodilom za uporabo, priložena v embalažo), etikete v obliki zloženke,
nalepljene na embalažo ali na drug način trdno nameščene tako, da pri običajnem
rokovanju ne odpadejo z embalaže.
6. člen
(enodelna etiketa)
(1) Če je FFS opremljeno z enodelno
etiketo, morajo biti na njej navedeni podatki v naslednjem vrstnem redu:
1.    
trgovsko ime, imena in vsebnost vseh aktivnih snovi in drugih nevarnih
snovi v skladu s predpisi, ki urejajo razvrščanje, označevanje in pakiranje
nevarnih snovi; če snov ni določena s temi predpisi, njeno ime po mednarodnih
standardih ISO oziroma IUPAC; formulacija po mednarodnem kodnem sistemu (FAO in
CIPAC), kratka navedba vrste FFS in namena uporabe (npr. »za uporabo samo kot
insekticid za zatiranje določenega škodljivega organizma na določenih
rastlinah«),
2.    
grafični simbol za nevarnost, če je predviden,
3.    
opozorilni stavki (R stavki), če je FFS razvrščeno kot nevarno,
4.    
obvestilni stavki (S),
5.    
firma, naslov in telefonska številka proizvajalca oziroma distributerja,
6.    
nominalna količina (neto volumen ali neto masa FFS v embalažni enoti),
7.    
pogoji skladiščenja,
8.    
stavek: »Pred uporabo preberite priloženo navodilo!«,
9.    
način prodaje FFS iz odločbe o registraciji FFS, tako da se navede
ustrezen stavek: »Sredstvo se lahko prodaja brez predložitve potrdila o znanju
iz fitomedicine.« ali »Sredstvo se sme prodajati samo ob predložitvi potrdila o
znanju iz fitomedicine.«,
10.  način
delovanja,
11.  morebitni
vplivi na učinkovitost,
12.  natančno
navodilo za uporabo (vrste rastlin, ciljni škodljivi organizmi, čas uporabe,
odmerki, število tretiranj, časovni razmik med tretiranji, način nanašanja,
uporaba na manjših površinah in podobno),
13.  morebitni
posebni pogoji kmetijstva, varstva rastlin ali okolja, v katerih se FFS sme ali
ne sme uporabljati,
14.  opozorilo
o morebitni fitotoksičnosti, sortni občutljivosti oziroma drugem nezaželenem
stranskem učinku FFS na rastline, ki se jih tretira, in rastline, ki sledijo v
kolobarju,
15.  navodilo
za mešanje z drugimi pripravki, kompatibilnost in škropilne mešanice,
16.  navedba
morebitne varnostne čakalne dobe od nanašanja FFS na biotični cilj do:
- 
setve ali sajenja kulture, ki se tretira,
- 
setve ali sajenja kulture, ki sledi v kolobarju,
- 
dovoljenega dostopa ljudi oziroma živali na tretirane površine (delovna
karenca),
- 
spravila pridelka (karenca),
- 
uporabe pridelka za prehrano,
17.  ukrepi
za zaščito uporabnika z navedbo zahtevane zaščitne opreme pri rokovanju s FFS,
pripravi škropiva, izvajanju tretiranja in pri delu na tretirani površini po
tretiranju; znaki zastrupitve in ukrepi prve pomoči pri ljudeh,
18.  dodatna
opozorila in obvestila za varovanje ljudi, živali in okolja, če so določena v
skladu s predpisom, ki ureja dodatna standardna opozorila in obvestila za FFS,
19.  navodilo
za ravnanje v primeru izpusta FFS v okolje,
20.  izpiranje
embalaže, ravnanje z odpadki FFS in odpadno embalažo,
21.  številka
osnovne odločbe o registraciji in ime organa, ki jo je izdal, v primeru
sprememb odločbe pa se doda besedilo »z vsemi spremembami«,
22.  datum
poteka roka uporabe FFS (mesec in leto) in številka serije,
23.  stavek
v krepkem tisku: »Navedena uporaba je v skladu z odločbo o registraciji«,
24.  dodatne
druge informacije, če so potrebne.
(2) Podatki iz 1. do 6. točke
prejšnjega odstavka morajo biti navedeni v skladu s predpisi o razvrščanju,
pakiranju in označevanju nevarnih snovi in pripravkov.
(3) Datum poteka roka uporabe in
številka serije sta lahko natisnjena na embalaži. V tem primeru mora biti na
etiketi navedeno, kje sta natisnjena.
7. člen
(druge oblike etiket)
(1) Če je FFS opremljeno z dvodelno
ali večdelno etiketo, etiketo v obliki zloženke ali podobno etiketo, morajo
biti na prvi strani etikete navedeni najmanj podatki v naslednjem vrstnem redu:
1.    
podatki iz 1. do 6. točke prvega odstavka prejšnjega člena,
2.    
pogoji skladiščenja,
3.    
številka osnovne odločbe o registraciji in ime organa, ki jo je izdal, v
primeru sprememb odločbe pa se doda besedilo »z vsemi spremembami«,
4.    
datum poteka roka uporabe FFS (mesec in leto) in številka serije,
5.    
stavek: »Pred uporabo preberite priloženo navodilo!«,
6.    
način prodaje FFS iz odločbe o registraciji FFS, tako da se navede
ustrezen stavek: »Sredstvo se lahko prodaja brez predložitve potrdila o znanju
iz fitomedicine.« ali »Sredstvo se sme prodajati samo ob predložitvi potrdila o
znanju iz fitomedicine.«.
(2) Datum poteka roka uporabe in
številka serije sta lahko natisnjena na embalaži. V tem primeru mora biti na
etiketi navedeno, kje sta natisnjena.
(3) Na naslednjih straneh etikete ali
v notranjosti zloženke morajo biti podatki v naslednjem vrstnem redu:
1.    
trgovsko ime,
2.    
način delovanja,
3.    
morebitni vplivi na učinkovitost,
4.    
natančno navodilo za uporabo (vrste rastlin, ciljni škodljivi organizmi,
čas uporabe, odmerki, število tretiranj, način nanašanja, uporaba na manjših
površinah in podobno),
5.    
morebitni posebni pogoji kmetijstva, varstva rastlin ali okolja, v
katerih se FFS sme ali ne sme uporabljati,
6.    
opozorilo o morebitni fitotoksičnosti, sortni občutljivosti oziroma
drugem nezaželenem stranskem učinku FFS na rastline, ki se jih tretira, in
rastline, ki sledijo v kolobarju,
7.    
navodilo za mešanje z drugimi pripravki, kompatibilnost in škropilne
mešanice,
8.    
navedba morebitne varnostne čakalne dobe od nanašanja FFS na biotični
cilj do:
- 
setve ali sajenja kulture, ki se tretira,
- 
setve ali sajenja kulture, ki sledi v kolobarju,
- 
dovoljenega dostopa ljudi oziroma živali na tretirane površine (delovna
karenca),
- 
spravila pridelka (karenca),
- 
uporabe pridelka za prehrano,
9.    
ukrepi za zaščito uporabnika z navedbo zahtevane zaščitne opreme pri
rokovanju s FFS, pripravi škropiva, izvajanju tretiranja in pri delu na
tretirani površini po tretiranju; znaki zastrupitve in ukrepi prve pomoči pri
ljudeh,
10.  dodatna
opozorila in obvestila za varovanje ljudi, živali in okolja, če so določena v
skladu s predpisom, ki ureja dodatna standardna opozorila in obvestila za
fitofarmacevtska sredstva,
11.  navodilo
za ravnanje v primeru nenamernega izpusta FFS v okolje,
12.  izpiranje
embalaže, ravnanje z odpadki FFS in odpadno embalažo,
13.  stavek
v krepkem tisku: »Navedena uporaba je v skladu z odločbo o registraciji«,
14.  druge
dodatne informacije, če so potrebne.
(4) Na večdelni etiketi mora biti
trgovsko ime FFS navedeno na vrhu vsakega ločenega dela etikete.
8. člen
(dvojna etiketa)
(1) FFS je lahko opremljeno z dvojno
etiketo: etiketo na embalaži in etiketo z navodilom za uporabo, ki je priložena
v ali pritrjena na embalažo. Na etiketi na embalaži morajo biti navedeni
podatki v naslednjem vrstnem redu:
1.    
podatki iz 1. do 6. točke prvega odstavka 6. člena tega pravilnika,
2.    
pogoji skladiščenja,
3.    
če prostor dovoljuje, navodilo za mešanje,
4.    
če prostor dovoljuje, navodilo za ravnanje v primeru nenamernega izpusta
FFS v okolje,
5.    
če prostor dovoljuje, ukrepi za zaščito uporabnika, z navedbo zahtevane
zaščitne opreme pri rokovanju s FFS, pripravi škropiva, izvajanju tretiranja in
pri delu na tretirani površini po tretiranju; znaki zastrupitve in ukrepi prve
pomoči pri ljudeh,
6.    
če prostor dovoljuje, številka osnovne odločbe o registraciji in ime
organa, ki jo je izdal, pri čemer se v primeru sprememb odločbe doda besedilo
»z vsemi spremembami.«,
7.    
datum poteka roka uporabe FFS (mesec in leto) in številka serije,
8.    
stavek: »Pred uporabo preberite priloženo navodilo!«,
9.    
način prodaje FFS iz odločbe o registraciji FFS, tako da se navede
ustrezen stavek: »Sredstvo se lahko prodaja brez predložitve potrdila o znanju
iz fitomedicine.« ali »Sredstvo se sme prodajati samo ob predložitvi potrdila o
znanju iz fitomedicine.«.
(2) Datum poteka roka uporabe in
številka serije sta lahko natisnjena na embalaži. V tem primeru mora biti na
etiketi navedeno, kje sta natisnjena.
(3) Na etiketi z navodilom za uporabo,
ki je priložena v ali pritrjena na embalažo, morajo biti navedeni najmanj podatki
v naslednjem vrstnem redu:
1.    
podatki iz 1. do 5. točke prvega odstavka 6. člena tega pravilnika,
vključno z grafičnimi znaki v originalni barvi,
2.    
pogoji skladiščenja,
3.    
način delovanja,
4.    
morebitni vplivi na učinkovitost,
5.    
natančno navodilo za uporabo (vrste rastlin, ciljni škodljivi organizmi,
čas uporabe, odmerki, število tretiranj, način nanašanja, uporaba na manjših
površinah in podobno),
6.    
morebitni posebni pogoji kmetijstva, varstva rastlin ali okolja, v
katerih se FFS sme ali ne sme uporabljati,
7.    
opozorilo o morebitni fitotoksičnosti, sortni občutljivosti oziroma
drugem nezaželenem stranskem učinku FFS na rastline, ki se jih tretira, in
rastline, ki sledijo v kolobarju,
8.    
navodilo za mešanje z drugimi pripravki, kompatibilnost in škropilne
mešanice,
9.    
navedba morebitne varnostne čakalne dobe od nanašanja FFS na biotični
cilj do:
- 
setve ali sajenja kulture, ki se jo tretira,
- 
setve ali sajenja kulture, ki sledi v kolobarju,
- 
dovoljenega dostopa ljudi oziroma živali na tretirane površine (delovna
karenca),
- 
spravila pridelka (karenca),
- 
uporabe pridelka za prehrano,
10.  ukrepi
za zaščito uporabnika, z navedbo zahtevane zaščitne opreme pri rokovanju s FFS,
pripravi škropiva, izvajanju tretiranja in pri delu na tretirani površini po
tretiranju; znaki zastrupitve in ukrepi prve pomoči pri ljudeh,
11.  dodatna
opozorila in obvestila za varovanje ljudi, živali in okolja, če so določena v
skladu s predpisom, ki ureja dodatna standardna opozorila in obvestila za
fitofarmacevtska sredstva,
12.  navodilo
za ravnanje v primeru nenamernega izpusta FFS v okolje,
13.  izpiranje
embalaže, ravnanje z odpadki FFS in odpadno embalažo,
14.  številka
osnovne odločbe o registraciji in ime organa, ki jo je izdal, v primeru
spremembe odločbe pa se doda besedilo »z vsemi spremembami«,
15.  stavek
v krepkem tisku: »Navedena uporaba je v skladu z odločbo o registraciji«,
16.  dodatne
druge informacije, če so potrebne.
9. člen
(druge navedbe)
(1) Označevanje FFS, tudi tistih, ki
niso razvrščena kot nevarna, z oznakami »nestrupeno«, »neškodljivo« ali podobnimi
oznakami, ni dovoljeno.
(2) Ne glede na prejšnji odstavek se
na etiketi lahko navede, da se sredstvo sme uporabljati v času leta čebel ali
aktivnosti drugih neciljnih vrst živali, če uporaba tega sredstva zanje
predstavlja neznatno nevarnost in če je tako navedeno tudi v odločbi o
registraciji FFS.
(3) FFS, ki se razvrščajo kot nevarna za
čebele in se zanje v skladu s predpisom, ki ureja dodatna standardna opozorila
in obvestila za FFS, zahteva obvestilo za nevarnost za čebele, se na etiketi
skupaj z obvestilom opremijo tudi z znakom narisane čebele iz Priloge 1, ki je
sestavni del tega pravilnika, in sicer čebele črne barve na beli podlagi, z
rdečo obrobo enake oblike in velikosti kot so grafični znaki za nevarnost iz
predpisov, ki urejajo razvrščanje, označevanje in pakiranje kemikalij. Znak se
namesti skupaj z obvestilom za nevarnost za čebele na prvi strani etikete.

Priloga
1

Pravilnik o opremljanju fitofarmacevtskih
sredstev z etiketo (Uradni list RS, št. 40/09)
vsebuje naslednjo prehodno in končne določbe:
»III. PREHODNA IN KONČNE DOLOČBE
10. člen
(prehodna
določba)
FFS, opremljena z etiketami, ki so bile
natisnjene ali naročene pred uveljavitvijo tega pravilnika, so lahko v prometu
do poteka roka uporabe, če v odločbi o registraciji FFS ni določeno drugače,
vendar najdlje do 31. decembra 2011.
11. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o opremljanju fitofarmacevtskih sredstev (Uradni list RS, št.
67/01 in 43/02).
12. člen
(končna
določba)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o dopolnitvah Pravilnika o opremljanju
fitofarmacevtskih sredstev z etiketo (Uradni list RS, št. 50/10) vsebuje naslednjo prehodno in
končno določbo:
»3. člen
FFS, opremljena z etiketami, ki so bile
natisnjene ali naročene pred uveljavitvijo tega pravilnika, so lahko v prometu
do poteka roka uporabe, če v odločbi o registraciji FFS ni določeno drugače,
vendar najdlje do 31. decembra 2011.
4. člen
Ta pravilnik začne veljati naslednji dan po
objavi v Uradnem listu Republike Slovenije.«.