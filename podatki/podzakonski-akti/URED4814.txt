I. SPLOŠNE DOLOČBE
1. člen
(vsebina)
(1) Ta uredba določa v skladu z Direktivo Evropskega
Parlamenta in Sveta 94/62/ES z dne 20. decembra 1994 o embalaži in odpadni
embalaži (UL L št. 365 z dne 31. 12. 1994, str. 10), zadnjič spremenjeno z
Direktivo Evropskega Parlamenta in Sveta 2005/20/ES z dne 9. marca 2005 o
spremembi Direktive 94/62/ES o embalaži in odpadni embalaži (UL L št. 70 z dne
16. 3. 2005, str. 17), pravila ravnanja z odpadnimi nagrobnimi svečami, zato da
se zagotovi njihovo ločeno zbiranje od drugih komunalnih odpadkov, vključno z
ločeno zbranimi frakcijami komunalnih odpadkov, ter recikliranje in drugi
načini predelave. 
(2) Za vprašanja v zvezi z zbiranjem, predelavo in
odstranjevanjem odpadnih nagrobnih sveč ter v zvezi splošnimi pogoji ravnanja z
odpadnimi nagrobnimi svečami, ki niso posebej urejena s to uredbo, se uporablja
predpis, ki ureja ravnanje z odpadki.
2. člen
(področje uporabe)
(1) Določbe te uredbe se uporabljajo za odpadne nagrobne
sveče, ki jih: 
-       
obiskovalci pokopališč prepuščajo kot odpadke s pokopališč, ki niso
primerni za kompostiranje, v zabojnikih na pokopališču ali 
-       
izvajalec obvezne občinske gospodarske javne službe zbiranja in prevoza
komunalnih odpadkov izloča s sortiranjem pri obdelavi mešanih komunalnih
odpadkov, ločenih frakcij komunalnih odpadkov ali odpadkov s pokopališč. 
(2) Ne glede na določbe o prevzemanju odpadne električne in
elektronske opreme iz predpisa, ki ureja ravnanje z odpadno električno in
elektronsko opremo, veljajo določbe te uredbe tudi za odpadne nagrobne sveče,
ki se razvrščajo med odpadno električno in elektronsko opremo, če jih
obiskovalci pokopališč prepuščajo oziroma se izločajo na način iz prejšnjega
odstavka.
3. člen
(izrazi)
Izrazi, uporabljeni v tej uredbi, imajo naslednji pomen: 
1.     
odpadne nagrobne sveče so komunalni odpadki, ki se uvrščajo med odpadno
embalažo s številko 15 01 06 iz klasifikacijskega seznama odpadkov v skladu s
predpisom, ki ureja ravnanje z odpadki; 
2.     
dajanje opreme v promet pomeni dati proizvedene nagrobne sveče prvič v
uporabo končnemu uporabniku oziroma prvič v nadaljnjo prodajo trgovcu, ali
zaradi izvajanja trgovinske dejavnosti pridobiti nagrobne sveče v državi
članici Evropske unije (v nadaljnjem besedilu: EU), ali uvoziti nagrobne sveče
v Republiko Slovenijo (v nadaljnjem besedilu: RS); 
3.     
uvoznik je oseba, ki zaradi izvajanja trgovinske dejavnosti uvozi
nagrobne sveče iz tretjih držav v RS zaradi dajanja v promet; 
4.     
pridobitelj je oseba, ki zaradi izvajanja dejavnosti trgovine nagrobne
sveče pridobi v drugi državi članici EU in jo vnese na ozemlje RS z namenom
dajanja v promet; 
5.     
proizvajalec je oseba, ki za dajanje v promet kot dejavnost proizvaja,
embalira ali pakira nagrobne sveče v skladu s predpisi pod svojo blagovno
znamko ali jih samo pakira v embalažo, na kateri je oznaka blagovne znamke te
osebe. Če embalira ali pakira nagrobne sveče z blagovno znamko druge osebe, za
proizvajalca velja imetnik blagovne znamke. Če pridobitelj oziroma uvoznik
vnaša na ozemlje RS blago z blagovno znamko pravne osebe, registrirane v RS za
dajanje blaga v promet, za proizvajalca velja imetnik blagovne znamke; 
6.     
izvajalec javne službe je izvajalec občinske gospodarske javne službe
zbiranja in prevoza komunalnih odpadkov; 
7.     
ločene frakcije so ločeno zbrane frakcije komunalnih odpadkov v skladu s
predpisom, ki ureja ravnanje z ločeno zbranimi frakcijami pri opravljanju javne
službe ravnanja s komunalnimi odpadki; 
8.     
prepuščanje odpadnih nagrobnih sveč je prepuščanje odpadkov v skladu s
predpisom, ki ureja ravnanje z odpadki; 
9.     
zbiralec je oseba, ki v skladu s to uredbo kot dejavnost opravlja
zbiranje odpadnih nagrobnih sveč; 
10.  
zbiranje je prevzemanje odpadnih nagrobnih sveč neposredno od izvajalcev
javne službe ter njihovo predhodno skladiščenje in razvrščanje pred oddajo v
predelavo; 
11.  
recikliranje odpadnih nagrobnih sveč je ponovna uporaba za prvotni namen
ali za druge namene plastičnih in kovinskih materialov ter parafina iz odpadnih
nagrobnih sveč; 
12.  
energetska predelava odpadnih nagrobnih sveč je uporaba plastičnih
materialov in parafina iz odpadnih nagrobnih sveč za gorivo v napravah za
sosežig ali v sežigalnicah komunalnih odpadkov. Če gorljiva plastika odpadnih
nagrobnih sveč vsebuje polimere polivinil klorida ali drugih halogeniranih
organskih spojin, se odpadne nagrobne sveče ne morejo predelati v trdno gorivo
iz odpadkov ali uporabljati kot gorivo v napravah za sosežig ali v sežigalnicah
komunalnih odpadkov; 
13.  
zbirni center odpadnih nagrobnih sveč (v nadaljnjem besedilu: zbirni
center) je objekt ali del objekta, ki je urejen za predhodno skladiščenje in
razvrščanje odpadnih nagrobnih sveč pred oddajo v predelavo; 
14.  
upravljavec pokopališča je oseba, ki ji je v skladu s predpisi lokalne
skupnosti dano pooblastilo za upravljanje pokopališča; 
15.  
pošiljka odpadnih nagrobnih sveč je celotna količina odpadnih nagrobnih
sveč, ki jih pri istem upravljavcu pokopališča ali istem izvajalcu javne službe
prevzame zbiralec v največ 30 dneh. Pošiljka odpadnih nagrobnih sveč je tudi
celotna količina odpadnih nagrobnih sveč, ki jih zbiralec odda istemu
predelovalcu odpadnih nagrobnih sveč v največ 30 dneh.
II. PRAVILA RAVNANJA Z ODPADNIMI SVEČAMI
4. člen
(obveznosti upravljavca pokopališča)
(1) Upravljavec pokopališča mora zagotoviti, da se odpadne
nagrobne sveče: 
1.     
zbirajo in začasno skladiščijo na pokopališču kot posebna frakcija
odpadkov s pokopališč, ki niso primerni za kompostiranje, ločeno od drugih
odpadkov s pokopališč ali drugih komunalnih odpadkov, v posodah ali zabojnikih,
na katerih je vidna oznaka z napisom »samo za odpadne nagrobne sveče«, ki so
namenjeni prepuščanju odpadnih nagrobnih sveč za nadaljnjo predelavo, 
2.     
ne mešajo z drugimi odpadki in 
3.     
oddajajo izvajalcu občinske javne službe ločeno od drugih odpadkov s
pokopališč. 
(2) Upravljavec pokopališča mora zagotoviti, da so
obiskovalci pokopališč obveščeni o možnosti in obveznosti ločenega zbiranja
odpadnih nagrobnih sveč. 
(3) Upravljavec pokopališča mora zagotoviti zmogljivosti za
začasno skladiščenje zbranih odpadnih nagrobnih sveč v zabojnikih za najmanj 3
m3 odpadnih nagrobnih sveč na vsak ha površine pokopališča ne glede
na letno obdobje.
5. člen
(neposredna oddaja)
(1) Ne glede na določbo 3. točke prvega odstavka prejšnjega
člena lahko upravljavec pokopališča, katerega površina presega 15 ha, oddaja
odpadne nagrobne sveče neposredno zbiralcu, če z njim sklene pogodbo o
prevzemanju odpadnih nagrobnih sveč, iz katere morajo biti razvidni: 
1.     
vrsta in klasifikacijska številka odpadka s klasifikacijskega seznama
odpadkov iz predpisa, ki ureja ravnanje z odpadki, 
2.     
predvidena letna količina oddanih odpadnih nagrobnih sveč, 
3.     
naslov, kjer se odpadki prevzamejo, in 
4.     
podatki o osebi upravljavca pokopališča, odgovorni za ravnanje z
odpadnimi nagrobnimi svečami. 
(2) Upravljavec pokopališča iz prejšnjega odstavka mora o neposrednem
oddajanju odpadnih nagrobnih sveč zbiralcu voditi evidenco v obliki zbirke
evidenčnih listov iz petega odstavka tega člena. 
(3) Upravljavec pokopališča iz prvega odstavka tega člena
mora zagotoviti, da se pred oddajo zbiralcu odpadne nagrobne sveče ne drobijo,
ne stiskajo, ne onesnažijo ali ne mešajo z drugimi odpadki. 
(4) Neposredna oddaja odpadnih nagrobnih sveč zbiralcu je
brezplačna, upravljavec pokopališča pa ne sme zahtevati plačila od zbiralca za
prevzem odpadnih nagrobnih sveč. 
(5) Odgovorna oseba upravljavca pokopališča iz prvega
odstavka tega člena mora zagotoviti, da: 
-       
za vsako pošiljko odpadnih nagrobnih sveč, ki jih odda zbiralcu, izpolni
evidenčni list v skladu s predpisom, ki ureja ravnanje z odpadki, in 
-       
je zmogljivost začasnega skladiščenja odpadnih nagrobnih sveč v
zabojnikih najmanj za 7-dnevno količino odpadnih nagrobnih sveč, izračunano iz
površine pokopališča in prostornine nastajanja odpadnih nagrobnih sveč v skladu
s tretjim odstavkom prejšnjega člena.
6. člen
(izjema pri ločenem zbiranju)
(1) Ne glede na določbe 4. člena te uredbe se na posameznem
pokopališču lahko odpadne nagrobne sveče prepuščajo skupaj z drugimi odpadki s
pokopališča, če upravljavec pokopališča zagotovi njihovo izločanje z
razvrščanjem odpadkov s pokopališč in z neposredno oddajo tako izločenih
odpadnih nagrobnih sveč zbiralcu pod pogoji iz prejšnjega člena. 
(2) Izločanje odpadnih nagrobnih sveč z razvrščanjem odpadkov
s pokopališč lahko izvaja samo oseba, ki pridobi okoljevarstveno dovoljenje za
predobdelavo odpadkov v skladu s predpisom, ki ureja ravnanje z odpadki. 
(3) Upravljavec pokopališča iz prvega odstavka tega člena
mora zagotoviti obvestilo obiskovalcem pokopališč, da je namesto ločenega
zbiranja odpadnih nagrobnih sveč zagotovljeno njihovo izločanje z razvrščanjem
odpadkov s pokopališč.
7. člen
(načrt gospodarjenja)
(1) Upravljavec pokopališča mora imeti načrt gospodarjenja z
odpadnimi nagrobnimi svečami (v nadaljnjem besedilu: načrt gospodarjenja), ki
je izdelan v skladu s predpisom, ki ureja ravnanje z odpadki. 
(2) Za pripravo in izvajanje načrta gospodarjenja je
odgovoren upravljavec pokopališča. 
(3) Če upravljavec pokopališča oddaja odpadne nagrobne sveče
izvajalcu občinske javne službe, mora načrt gospodarjenja vsebovati poleg
podatkov, ki so za načrt gospodarjenja določeni v predpisu, ki ureja ravnanje z
odpadki, tudi podatke o izvajalcu občinske javne službe, ki na pokopališčih
prevzema odpadne nagrobne sveče. 
(4) Če upravljavec pokopališča oddaja odpadne nagrobne sveče
neposredno zbiralcu, mora načrt gospodarjenja poleg podatkov, določenih v
predpisu, ki ureja ravnanje z odpadki, vsebovati še podatke o: 
1.     
terminih oddaje odpadnih nagrobnih sveč in 
2.     
osebi, ki jo je upravljavec pokopališča pooblastil za ravnanje z
odpadnimi nagrobnimi svečami do njihove oddaje zbiralcu. 
(5) Priloga k načrtu gospodarjenja je tudi pogodba za prevzem
odpadnih nagrobnih sveč iz prvega odstavka 5. člena te uredbe. 
(6) Če upravljavec pokopališča zagotavlja izločanje odpadnih
nagrobnih sveč z razvrščanjem odpadkov s pokopališč v skladu z določbami
prejšnjega člena, mora načrt gospodarjenja vsebovati poleg podatkov, določenih
v predpisu, ki ureja ravnanje z odpadki, še podatke o: 
1.     
nazivu in naslovu objekta, v katerem se izvaja razvrščanje, 
2.     
nazivu in sedežu upravljavca objekta, v katerem se izvaja razvrščanje,
in 
3.     
nazivu in sedežu zbiralca, ki po razvrščanju prevzema odpadne nagrobne
sveče.
8. člen
(pooblastilo izvajalcu javne službe)
Ne glede na določbe prejšnjega člena lahko izdela načrt
gospodarjenja izvajalec občinske javne službe, ki opravlja storitve občinske
javne službe na območju, kjer je pokopališče, če ga upravljavec pokopališča za
njegovo izvajanje pooblasti.
9. člen
(obveznosti izvajalca javne službe)
(1) Izvajalec javne službe ločeno zbranih odpadnih nagrobnih
sveč ne sme odlagati ali jih oddati v odlaganje. Če nagrobne sveče vsebujejo
plastiko iz polimerov iz polivinil kloridov ali drugih halogeniranih olefinov,
mora izvajalec javne službe zagotoviti, da se odpadne nagrobne sveče ali
komunalni odpadki, ki vsebujejo takšne odpadne nagrobne sveče, ne oddajo za
energetsko predelavo. 
(2) Izvajalec javne službe mora zagotoviti, da se: 
-       
odpadne nagrobne sveče prevzemajo na prevzemnih mestih ob pokopališčih
ločeno od mešanih komunalnih odpadkov in ločeno od drugih odpadkov s
pokopališč, 
-       
odpadne nagrobne sveče, ki nastajajo na javnih površinah ob spomenikih
ali na spomenikih, prevzemajo ločeno od drugih odpadkov z javnih površin, 
-       
odpadne nagrobne sveče izločajo z razvrščanjem pri obdelavi mešanih
komunalnih odpadkov in drugih odpadkov s pokopališč, 
-       
odpadne nagrobne sveče izločajo pri obdelavi ločeno zbranih frakcij
komunalnih odpadkov, 
-       
ob oddaji vsake pošiljke odpadnih nagrobnih sveč zbiralcu izpolni
evidenčni list in 
-       
o oddaji odpadnih nagrobnih sveč zbiralcu vodi evidenca v obliki zbirke
evidenčnih listov iz prejšnje alinee. 
(3) Izvajalec javne službe mora zagotoviti, da se pred oddajo
zbiralcu odpadne nagrobne sveče ne onesnažijo ali mešajo z drugimi odpadki,
lahko pa se drobijo in stiskajo. 
(4) Izvajalec javne službe mora zagotoviti zmogljivosti za
predhodno skladiščenje zbranih odpadnih nagrobnih sveč v enem ali več zbirnih
centrih ravnanja s komunalnimi odpadki, ki jih upravlja, pri tem pa mora biti
zmogljivost predhodnega skladiščenja odpadnih nagrobnih sveč v zabojnikih
najmanj za 14-dnevno predhodno skladiščenje količine odpadnih nagrobnih sveč,
ki se izračuna iz površine pokopališč, kjer prevzema odpadne nagrobne sveče, in
prostornine nastajanja odpadnih nagrobnih sveč na način iz tretjega odstavka 4.
člena te uredbe. 
(5) Oddaja odpadnih nagrobnih sveč zbiralcu je brezplačna,
izvajalec javne službe pa ne sme zahtevati plačila od zbiralca za prevzem
odpadnih nagrobnih sveč.
10. člen
(izpolnjevanje obveznosti prevzema in oddaje odpadnih
nagrobnih sveč)
(1) Izpolnjevanje obveznosti izvajalca javne službe in
upravljavca pokopališča glede oddaje odpadnih nagrobnih sveč ter zbiralca glede
prevzema odpadnih nagrobnih sveč se ugotavlja na podlagi pregleda podatkov iz
poročil iz 22. člena te uredbe in na podlagi pregleda podatkov iz evidenčnih
listov, ki morajo spremljati vsako pošiljko odpadnih nagrobnih sveč, ki jo
izvajalec javne službe ali upravljavec pokopališča odda zbiralcu. 
(2) Evidenčne liste o pošiljkah odpadnih nagrobnih svečah
morajo izvajalec javne službe, upravljavec pokopališča in zbiralec dostaviti
ministrstvu, pristojnemu za okolje (v nadaljnjem besedilu: ministrstvo), ali
pristojnemu inšpektorju na njegovo zahtevo.
III. ZAGOTAVLJANJE RAVNANJA Z ODPADNIMI NAGROBNI MI SVEČAMI
11. člen
(obveznosti proizvajalca, pridobitelja in uvoznika)
(1) Proizvajalec, pridobitelj in uvoznik morajo za nagrobne
sveče, ki jih dajejo v promet, na svoje stroške zagotoviti zbiranje odpadnih
nagrobnih sveč od izvajalcev javne službe in upravljavcev pokopališč in za zbrane
odpadne nagrobne sveče na svoje stroške zagotoviti predelavo. 
(2) Obveznosti iz prejšnjega odstavka ne veljajo za nagrobne
sveče, ki se izvozijo ali iznesejo v druge države članice EU.
12. člen
(evidenca proizvajalcev, pridobiteljev in uvoznikov nagrobnih
sveč)
(1) Proizvajalec, pridobitelj in uvoznik, ki zagotavljajo
ravnanje v zvezi z odpadnimi nagrobnimi svečami v skladu s to uredbo, morajo
biti vpisani v evidenco proizvajalcev, pridobiteljev in uvoznikov nagrobnih
sveč, (v nadaljnjem besedilu: evidenca proizvajalcev, pridobiteljev in
uvoznikov), ki jo vodi ministrstvo. 
(2) Ministrstvo vpiše proizvajalca, pridobitelja in uvoznika
v evidenco proizvajalcev, pridobiteljev in uvoznikov po uradni dolžnosti in o
vpisu v to evidenco izda potrdilo, če: 
-       
ugotovi, da je vpisan v evidenco embalerjev, pridobiteljev embaliranega
blaga in proizvajalcev oziroma pridobiteljev embalaže, ki ni namenjena
embaliranju blaga, v skladu s predpisom, ki ureja okoljsko dajatev za
onesnaževanje okolja zaradi nastajanja odpadne embalaže, 
-       
z odločbo potrdi skladnost njegovega načrta ravnanja z odpadnimi
nagrobnimi svečami z zahtevami te uredbe in s smernicami iz operativnega
programa varstva okolja na področju ravnanja z ločeno zbranimi frakcijami
komunalnih odpadkov in 
-       
ugotovi, da zbiralci, ki so navedeni v načrtu ravnanja z odpadnimi
nagrobnimi svečami, izpolnjujejo pogoje za vpis v evidenco zbiralcev odpadkov v
skladu s 16. členom te uredbe. 
(3) Proizvajalec, pridobitelj in uvoznik, ki zagotavlja
ravnanje z odpadnimi nagrobnimi svečami v skladu s to uredbo, mora k vlogi za
potrditev načrta ravnanja z odpadnimi nagrobnimi svečam priložiti predlog tega
načrta ravnanja z odpadnimi nagrobnimi svečami, ki vsebuje podatke: 
-       
o predvidenem načinu in obsegu prevzemanja odpadnih nagrobnih sveč od
izvajalcev javne službe in upravljavcev pokopališč, 
-       
o imenu in sedežu oseb, ki bodo kot zbiralci prevzemati odpadne nagrobne
sveče iz prejšnje alinee, 
-       
o vrsti in zmogljivosti sredstev in opreme za predhodno skladiščenje
odpadnih nagrobnih sveč pri izvajalcih javne službe v zbirnih centrih
komunalnih odpadkov, 
-       
o vrsti in zmogljivosti sredstev in opreme, s katero razpolagajo
zbiralci, za prevzemanje odpadnih nagrobnih sveč ter za njihovo oddajo in
predhodno skladiščenje v zbirnih centrih in njihovo oddajo v predelavo, 
-       
o predvideni letni količini prevzetih odpadnih nagrobnih sveč, izraženi
v kilogramih, in ocenjeni iz podatkov o letni količini nagrobnih sveč, ki jih
dajo v promet osebe, za katere je načrt ravnanja z odpadnimi nagrobnimi svečami
izdelan, in 
-       
o predvidenih izvajalcih predelave odpadnih nagrobnih sveč. 
(4) Priloga k predlogu načrta ravnanja z odpadnimi nagrobnimi
svečami je tudi izjava oseb iz druge alinee prejšnjega odstavka, da bodo v
skladu z načrtom ravnanja z odpadnimi nagrobnimi svečami zbirale odpadne
nagrobne sveče in zagotavljale njihovo predelavo. 
(5) V evidenci proizvajalcev, pridobiteljev in uvoznikov se
vodijo naslednji podatki: 
-       
firma in sedež proizvajalca, pridobitelja ali uvoznika, 
-       
letna količina nagrobnih sveč, izražena v kilogramih, ki se daje v
promet, 
-       
številka načrta ravnanja z odpadnimi nagrobnimi svečami iz evidence
načrtov ravnanja z odpadnimi nagrobnimi svečami iz 14. člena te uredbe, 
-       
firma in sedež osebe, ki je nosilec izvajanja načrta ravnanja z odpadnimi
nagrobnimi svečami, če je to skupni načrt ravnanja z odpadnimi nagrobnimi
svečami iz 13. člena te uredbe, in 
-       
datum vpisa v evidenco. 
(6) Posamezni proizvajalec, pridobitelj ali uvoznik je lahko
vpisan v evidenco proizvajalcev, pridobiteljev in uvoznikov na podlagi
njegovega načrta ravnanja z odpadnimi nagrobnimi svečami ali na podlagi enega
skupnega načrta ravnanja z odpadnimi nagrobnimi svečami iz 13. člena te uredbe.
(7) Podatki iz evidence proizvajalcev, pridobiteljev in
uvoznikov razen podatkov letni količini nagrobnih sveč, ki jih da posamezni
proizvajalec, pridobitelj ali uvoznik v promet, so dostopni javnosti na
spletnih straneh ministrstva.
13. člen
(skupni načrt ravnanja z odpadnimi nagrobnimi svečami)
(1) Več proizvajalcev, pridobiteljev ali uvoznikov lahko
zaradi izpolnjevanja obveznosti, določenih v tej uredbi, pripravi skupni načrt
ravnanja z odpadnimi nagrobnimi svečami in pristopi k njegovemu izvajanju. 
(2) Sestavni del skupnega načrta ravnanja z odpadnimi
nagrobnimi svečami so poleg podatkov iz tretjega odstavka prejšnjega člena tudi
podatki o firmi in njenem sedežu, ki jo proizvajalci, pridobitelji in uvozniki,
ki pristopajo k izvajanju tega načrta, pooblastijo kot nosilca izvajanja
skupnega načrta ravnanja z odpadnimi nagrobnimi svečami za usklajevanje in
vodenje vseh skupnih opravil, ki jih je treba izvesti v skladu s tem načrtom. 
(3) Ministrstvo vpiše proizvajalca, pridobitelja ali
uvoznika, ki je pristopil k izvajanju skupnega načrta ravnanja z odpadnimi
nagrobnimi svečami, v evidenco proizvajalcev, pridobiteljev in uvoznikov po
uradni dolžnosti, če: 
-       
ugotovi, da je vpisan v evidenco embalerjev, pridobiteljev embaliranega
blaga in proizvajalcev oziroma pridobiteljev embalaže, ki ni namenjena
embaliranju blaga, v skladu s predpisom, ki ureja okoljsko dajatev za
onesnaževanje okolja zaradi nastajanja odpadne embalaže, 
-       
z odločbo potrdi skladnost skupnega načrta ravnanja z odpadnimi
nagrobnimi svečami z zahtevami te uredbe in s smernicami iz operativnega
programa varstva okolja na področju ravnanja z ločeno zbranimi frakcijami
komunalnih odpadkov, 
-       
ugotovi, da je podpisal dogovor o pristopu k skupnemu načrtu ravnanja z
odpadnimi nagrobnimi svečami, ki je priložen k skupnemu načrtu ravnanja z
odpadnimi nagrobnimi svečami, in 
-       
ugotovi, da zbiralci, ki so navedeni v skupnem načrtu ravnanja z
odpadnimi nagrobnimi svečami, izpolnjujejo pogoje za vpis v evidenco zbiralcev
odpadkov v skladu s 16. členom te uredbe. 
(4) Nosilec izvajanja skupnega načrta ravnanja z odpadnimi
nagrobnimi svečami mora v imenu vseh proizvajalcev, pridobiteljev in uvoznikov,
ki pristopajo k skupnemu načrtu ravnanja z odpadnimi nagrobnimi svečami, k
vlogi za potrditev skupnega načrta ravnanja z odpadnimi nagrobnimi svečami
priložiti predlog tega skupnega načrta, ki vsebuje podatke iz tretjega odstavka
prejšnjega člena, ter kot priloge k predlogu tega skupnega načrta: 
-       
izjavo zbiralcev iz četrtega odstavka prejšnjega člena, da bodo v skladu
z načrtom ravnanja z odpadnimi nagrobnimi svečami zbirali odpadne nagrobne
sveče in zagotavljali njihovo recikliranje, 
-       
seznam vseh proizvajalcev, pridobiteljev in uvoznikov, ki pristopajo k
skupnemu načrtu ravnanja z odpadnimi nagrobnimi svečami, in 
-       
dogovor o pristopu k skupnemu načrtu ravnanja z odpadnimi nagrobnimi
svečami, iz katerega so razvidna pooblastila nosilca izvajanja skupnega načrta
ravnanja z odpadnimi nagrobnimi svečami. 
(5) Ministrstvo izda za vse proizvajalce, pridobitelje in
uvoznike, ki pristopajo k skupnemu načrtu ravnanja z odpadnimi nagrobnimi
svečami, potrdilo o vpisu v evidenco proizvajalcev, pridobiteljev in uvoznikov.
14. člen
(evidenca načrtov ravnanja z odpadnimi nagrobnimi svečami)
(1) Ministrstvo v evidenci načrtov ravnanja z odpadnimi
nagrobnimi svečami vodi načrte iz tretjega odstavka 12. člena te uredbe in
skupne načrte iz prvega odstavka prejšnjega člena. 
(2) V evidenci načrtov ravnanja z odpadnimi nagrobnimi
svečami se vodijo podatki o naslovu in zaporedni številki načrta ravnanja z
odpadnimi nagrobnimi svečami ter podatki o firmi in sedežu nosilca izvajanja
načrta, če gre za skupni načrt ravnanja z odpadnimi nagrobnimi svečami. 
(3) Proizvajalec, pridobitelj in uvoznik morajo prijaviti
ministrstvu vsako spremembo načrta ravnanja z odpadnimi nagrobnimi svečami, ki
ima vpliv na izpolnjevanje njihovih obveznosti po tej uredbi. Če gre za skupni
načrt ravnanja z odpadnimi nagrobnimi svečami, mora prijaviti tako spremembo
načrta ravnanja z odpadnimi nagrobnimi svečami nosilec skupnega načrta ravnanja
z odpadnimi nagrobnimi svečami. 
(4) Ravnanje z odpadnimi nagrobnimi svečami se lahko izvaja v
skladu s spremembami načrtov iz prejšnjega odstavka, če spremembe načrta
ravnanja z odpadnimi nagrobnimi svečami ali spremembo skupnega načrta ravnanja
z odpadnimi nagrobnimi svečami potrdi ministrstvo z odločbo. 
(5) Nosilec skupnega načrta ravnanja z odpadnimi nagrobnimi
svečami mora voditi evidenco proizvajalcev, pridobiteljev in uvoznikov, ki so
pristopili k izvajanju skupnega načrta ravnanja z odpadnimi nagrobnimi svečami,
in jo poslati na ministrstvo ali pristojnemu inšpektorju na njegovo zahtevo. 
(6) Ministrstvo uporablja podatke iz prejšnjega odstavka za
vpis proizvajalcev, pridobiteljev in uvoznikov v evidenco proizvajalcev,
pridobiteljev in uvoznikov ali izbris proizvajalcev, pridobiteljev in uvoznikov
iz te evidence.
15. člen
(izbris iz evidence proizvajalcev, pridobiteljev in
uvoznikov nagrobnih sveč)
(1) Ministrstvo izbriše proizvajalca, pridobitelja ali
uvoznika iz evidence proizvajalcev, pridobiteljev in uvoznikov in o tem izda
odločbo, če ugotovi, da: 
-       
ni vpisan v evidenco embalerjev, pridobiteljev embaliranega blaga in
proizvajalcev oziroma pridobiteljev embalaže, ki ni namenjena embaliranju
blaga, v skladu s predpisom, ki ureja okoljsko dajatev za onesnaževanje okolja
zaradi nastajanja odpadne embalaže, 
-       
ne izpolnjuje zahtev v zvezi z ravnanjem z odpadnimi nagrobnimi svečami
v skladu z načrtom ravnanja z odpadnimi nagrobnimi svečami ali v skladu s
skupnim načrtom ravnanja z odpadnimi nagrobnimi svečami, 
-       
ne poroča o ravnanju s prevzetimi odpadnimi nagrobnimi svečami v skladu
s to uredbo ali 
-       
je iz podatkov, ki jih ministrstvu poslal nosilec izvajanja skupnega
načrta ravnanja z odpadnimi nagrobnimi svečami, razvidno, da je odstopil od
izvajanja skupnega načrta ravnanja z odpadnimi nagrobnimi svečami ali da nima
podpisanega veljavnega dogovora o pristopu k skupnemu načrtu ravnanja z
odpadnimi nagrobnimi svečami. 
(2) V primeru iz druge alinee prejšnjega odstavka se izbris
iz evidence proizvajalcev, pridobiteljev in uvoznikov lahko opravi na podlagi
pravnomočne odločbe pristojnega inšpekcijskega organa, v primeru iz prve,
tretje in četrte alinee pa po uradni dolžnosti.
16. člen
(vpis v evidenco zbiralcev)
(1) Zbiralec odpadnih nagrobnih sveč lahko začne zbirati odpadne
nagrobne sveče, ko pridobi potrdilo ministrstva o vpisu v evidenco zbiralcev
odpadkov v skladu s predpisom, ki ureja ravnanje z odpadki. 
(2) K vlogi za vpis v evidenco zbiralcev odpadkov mora biti
priložena poleg načrta zbiranja odpadnih nagrobnih sveč, izdelanega v skladu s
predpisom, ki ureja ravnanje z odpadki, tudi številka načrta ravnanja z
odpadnimi nagrobnimi svečami ali skupnega načrta ravnanja z odpadnimi
nagrobnimi svečami iz evidence načrtov ravnanja z odpadnimi nagrobnimi svečami,
ki ga zadeva načrt zbiranja odpadnih nagrobnih sveč.
17. člen
(obveznosti zbiralca)
(1) Zbiralec lahko zbira odpadne nagrobne sveče in zagotavlja
njihovo predelavo samo v obsegu in na način, ki je zanj določen v načrtu
ravnanja z odpadnimi nagrobnimi svečami ali v skupnem načrtu ravnanja z
odpadnimi nagrobnimi svečami. 
(2) Načrt ravnanja z odpadnimi nagrobnimi svečami ali skupni
načrt ravnanja z odpadnimi nagrobnimi svečami iz prejšnjega odstavka mora biti
vpisan v evidenco načrtov ravnanja z odpadnimi nagrobnimi svečami, na njegovi
podlagi pa morajo biti v evidenco proizvajalcev, pridobiteljev in uvoznikov
vpisane osebe, ki dajejo nagrobne sveče v promet. 
(3) Zbiralec mora prevzemati odpadne nagrobne sveče od
izvajalcev javne službe in od upravljavcev pokopališč brez zahteve po plačilu
zaradi morebitnih stroškov, ki nastanejo pri zbiranju in predelavi prevzetih
odpadnih nagrobnih sveč. 
(4) Zbiralec mora za tiste odpadne nagrobne sveče, ki jih
zbere v posameznem koledarskem letu, zagotoviti predelavo do konca naslednjega
koledarskega leta.
18. člen
(zbirni centri)
Zbiralec mora za zbiranje, razvrščanje in predhodno
skladiščenje prevzetih odpadnih nagrobnih sveč urediti enega ali več zbirnih
centrov, tako da upošteva: 
1.     
gostoto poseljenosti in obseg nastajanja odpadnih nagrobnih sveč, 
2.     
porazdelitev zbirnih centrov komunalnih odpadkov in količine prevzetih
odpadnih nagrobnih sveč, 
3.     
prostorsko razmestitev oziroma oddaljenost do objektov, v katerih se
zbrane odpadne nagrobne sveče odstranjujejo.
19. člen
(prevzem odpadnih nagrobnih sveč od izvajalca javne službe)
(1) Ob prevzemu odpadnih nagrobnih sveč od izvajalca javne
službe morata zbiralec in izvajalec javne službe pri določanju medsebojnega
priznavanja stroškov ravnanja z odpadnimi nagrobnimi svečami upoštevati naslednja
merila za ugotavljanje stroškov: 
1.     
stroški izvajalca javne službe so stroški postavitve in vzdrževanja
posebnega prostora ali objekta oziroma dela objekta za predhodno skladiščenje
odpadnih nagrobnih sveč v zbirnem centru komunalnih odpadkov, 
2.     
stroški zbiralca so: 
- 
stroški skladiščenja odpadnih nagrobnih sveč v zbirnih centrih
komunalnih odpadkov za čas skladiščenja, ki presega sedem dni, 
- 
stroški prevzemanja odpadkov iz prejšnje alinee, in to za nakladanje in
tehtanje prevzetih odpadkov ter podobna opravila, 
- 
vsi drugi stroški, za katere se zaradi prevzema odpadkov iz prve alinee
tega odstavka dogovorita izvajalec javne službe in zbiralec. 
(2) Način določanja višine stroškov iz prejšnjega odstavka,
ki jih mora plačati zbiralec izvajalcu javne službe, določi minister, pristojen
za varstvo okolja. 
(3) Če prevzema odpadne nagrobne sveče od posameznega
izvajalca javne službe več zbiralcev, objavi deleže prevzemanja odpadnih
nagrobnih sveč za posameznega zbiralca in druge informacije v zvezi s
prevzemanjem odpadnih nagrobnih sveč ministrstvo na svojih spletnih straneh. 
(4) Pri določitvi deležev prevzemanja odpadnih nagrobnih sveč
iz prejšnjega odstavka mora ministrstvo upoštevati, da je količina odpadnih
nagrobnih sveč, katere prevzem mora zagotoviti posamezen zbiralec v določenem
obdobju od izvajalca javne službe, enaka zmnožku količine odpadnih nagrobnih
sveč, ki jo v tem obdobju zbere izvajalec javne službe, in deleža nagrobnih
sveč, ki so jih dali proizvajalci, pridobitelji in uvozniki, za katere prevzema
zbiralec odpadne nagrobne sveče, v preteklem letu v promet, in se izračuna
takole:
pri tem je:
-       
Mz,i količina odpadnih nagrobnih sveč, izražena v kg, katere
prevzem mora od izvajalca javne službe zagotoviti v posameznem obdobju i-ti
zbiralec,
-       
Mz količina odpadnih
nagrobnih sveč, izražena v kg, ki jo v posameznem obdobju zbere izvajalec javne
službe,
-       
Mi količina nagrobnih sveč, izražena v kg, ki so jo dali v
preteklem letu v promet proizvajalci, pridobitelji in uvozniki, za katere
prevzema odpadne nagrobne sveče i-ti zbiralec,
-       
ηi delež nagrobnih sveč, ki so jih dali pridobitelji,
proizvajalci in uvozniki, za katere prevzema odpadne nagrobne sveče i-ti
zbiralec, v preteklem letu v promet,
-       
n število zbiralcev.
20. člen
(predelava odpadnih nagrobnih sveč)
Zbiralec mora zagotoviti, da predelavo odpadnih nagrobnih
sveč izvajajo le osebe, ki imajo okoljevarstveno dovoljenje v skladu s
predpisom, ki urejajo ravnanje z odpadki.
IV. VODENJE EVIDENCE O ZBIRANJU ODPADNIH NAGROBNIH SVEČ
21. člen
(vodenje evidence o zbiranju odpadnih nagrobnih sveč)
(1) Zbiralec mora v evidenci o zbiranju odpadnih nagrobnih
sveč voditi poleg podatkov, določenih za to evidenco v predpisu, ki ureja
ravnanje z odpadki, tudi podatke o: 
-       
proizvajalcih, pridobiteljih in uvoznikih, za katere zbira odpadne
nagrobne sveče in zagotavlja njihovo predelavo, 
-       
upravljavcih pokopališč iz 5. člena te uredbe, za katere prevzema
odpadne nagrobne sveče na podlagi pogodbe o neposrednem prevzemu in zagotavlja
njihovo predelavo, 
-       
celotni masi zbranih odpadnih nagrobnih sveč ločeno po zbirnih centrih,
ki jih upravlja, in o izvajalcih javne službe, od katerih prevzema odpadne
nagrobne sveče in 
-       
stroških skladiščenja in prevzema odpadnih nagrobnih svečah, ki jih je
plačal izvajalcem javne službe. 
(2) Zbiralec mora o zbiranju odpadnih nagrobnih sveč poročati
v skladu s predpisom, ki ureja ravnanje z odpadki.
V. POROČILO O RAVNANJU Z ODPADNIMI NAGROBNIMI SVEČAMI
22. člen
(poročilo o ravnanju z odpadnimi nagrobnimi svečami)
(1) Proizvajalec, pridobitelj in uvoznik morajo najpozneje do
31. marca tekočega leta v elektronski obliki posredovati ministrstvu poročilo o
ravnanju z odpadnimi nagrobnimi svečami za preteklo koledarsko leto v obliki,
ki jo objavi ministrstvo na svojih spletnih straneh. 
(2) Poročilo iz prejšnjega odstavka mora vsebovati najmanj
podatke o: 
-       
celotni količini odpadnih nagrobnih sveč, izraženi v kilogramih in
prevzeti od upravljavcev pokopališč in izvajalcev javne službe, 
-       
količini, izraženi v kilogramih, in deležu odpadnih nagrobnih sveč, ki
so bile reciklirane, 
-       
količini, izraženi v kilogramih, in deležu odpadnih nagrobnih sveč, ki
so bile energetsko predelane, 
-       
količini in deležu materialov odpadnih nagrobnih sveč, ki so bili
odstranjeni, ločeno po postopkih odstranjevanja in obsegu predhodne predelave. 
(3) Ne glede na določbo prvega odstavka tega člena posreduje
poročilo o ravnanju z odpadnimi nagrobnimi svečami za tiste proizvajalce,
pridobitelje in uvoznike, ki zagotavljajo svoje obveznosti iz te uredbe po
skupnem načrtu ravnanja z odpadnimi nagrobnimi svečami, nosilec izvajanja tega
načrta v obliki skupnega poročila vseh proizvajalcev, pridobiteljev in
uvoznikov, ki so pristopili k temu načrtu. 
(4) Poročilo o ravnanju z odpadnimi nagrobnimi svečami v
okviru skupnega načrta ravnanja z odpadnimi nagrobnimi svečami mora vsebovati
tudi podatke o izpolnjevanju skupnega načrta ravnanja z odpadnimi nagrobnimi
svečami.
VI. NADZOR
23. člen
(inšpektorji in nadzor)
Nadzor nad izvajanjem te uredbe opravljajo inšpektorji,
pristojni za varstvo okolja.
VII. KAZENSKE DOLOČBE
24. člen
(prekrški)
(1) Z globo od 3.500 eurov do 10.000 eurov se za prekršek
kaznuje upravljavec pokopališča, ki je pravna oseba ali samostojni podjetnik
posameznik, če: 
-       
ne zagotovi, da se odpadne nagrobne sveče v skladu s prvo alineo prvega
odstavka 4. člena te uredbe zbirajo in začasno skladiščijo na pokopališču kot
posebna frakcija odpadkov s pokopališč, ki niso primerni za kompostiranje,
ločeno od ostalih odpadkov s pokopališč ali drugih komunalnih odpadkov, v
posodah ali zabojnikih, na katerih je vidna oznaka z napisom »samo za odpadne
nagrobne sveče«, ki so namenjeni prepuščanju odpadnih nagrobnih sveč za
nadaljnjo predelavo; 
-       
ne zagotovi, da se odpadne nagrobne sveče v skladu z drugo alineo prvega
odstavka 4. člena te uredbe ne mešajo z drugimi odpadki; 
-       
ne zagotovi, da se odpadne nagrobne sveče v skladu s tretjo alineo
prvega odstavka 4. člena te uredbe oddajajo izvajalcu občinske javne službe
ločeno od drugih odpadkov s pokopališč; 
-       
ne zagotovi, da so obiskovalci pokopališč v skladu z drugim odstavkom 4.
člena te uredbe obveščeni o možnosti in obveznosti ločenega zbiranja odpadnih
nagrobnih sveč; 
-       
ne zagotovi zmogljivosti za začasno skladiščenje zbranih odpadnih
nagrobnih sveč v zabojnikih v skladu s tretjim odstavkom 4. člena te uredbe za
najmanj 3 m3 odpadnih nagrobnih sveč na vsak ha površine pokopališča
ne glede na letno obdobje; 
-       
ne vodi evidence v obliki zbirke evidenčnih listov v skladu z drugim
odstavkom 5. člena te uredbe, če neposredno oddaja odpadne nagrobne sveče
zbiralcu; 
-       
ne zagotovi, da se v skladu s tretjim odstavkom 5. člena te uredbe pred
oddajo zbiralcu odpadne nagrobne sveče ne drobijo, stiskajo, onesnažijo ali
mešajo z drugimi odpadki; 
-       
ne upošteva, da v skladu s četrtim odstavkom 5. člena te uredbe od
zbiralca ne sme zahtevati plačila za prevzem odpadnih nagrobnih sveč; 
-       
ne zagotovi, da odgovorna oseba upravljavca pokopališča v skladu z drugo
alineo petega odstavka 5. člena te uredbe za vsako pošiljko odpadnih nagrobnih
sveč, ki jih odda zbiralcu, izpolni evidenčni list; 
-       
ne zagotovi v skladu z drugo alineo petega odstavka 5. člena te uredbe
zmogljivosti skladiščenja odpadnih nagrobnih sveč v zabojnikih najmanj za
7-dnevno skladiščenje količin odpadnih nagrobnih sveč; 
-       
ne zagotovi, da se za izločanje odpadnih nagrobnih sveč z razvrščanjem
odpadkov pridobi okoljevarstveno dovoljenje za predobdelavo odpadkov v skladu s
predpisom, ki ureja ravnanje z odpadki, če se odpadne nagrobne sveče izločajo z
razvrščanjem odpadkov s pokopališč v skladu z drugim odstavkom 6. člena te
uredbe; 
-       
ne zagotovi, da so obiskovalci pokopališč obveščeni, da je namesto
ločenega zbiranja odpadnih nagrobnih sveč zagotovljeno njihovo izločanje z
razvrščanjem odpadkov s pokopališč, v skladu s tretjim odstavkom 6. člena te
uredbe; 
-       
nima načrta gospodarjenja z odpadnimi nagrobnimi svečami, ki je izdelan
v skladu s predpisom, ki ureja ravnanje z odpadki, in v skladu s tretjim,
četrtim, petim in šestim odstavkom 7. člena te uredbe, ali 
-       
ne dostavi ministrstvu ali pristojnemu inšpektorju na njegovo zahtevo
evidenčnega lista o pošiljkah odpadnih nagrobnih sveč v skladu z drugim
odstavkom 10. člena te uredbe. 
(2) Z globo od 3.500 eurov do 10.000 eurov se za prekršek
kaznuje izvajalec javne službe, ki je pravna oseba ali samostojni podjetnik
posameznik, če: 
-       
ne izdela načrta gospodarjenja ali ga ne izvaja, če ga je v skladu z 8.
členom te uredbe za izdelavo načrta gospodarjenja in njegovo izvajanje
pooblastil upravljavec pokopališča; 
-       
v nasprotju s prvim odstavkom 9. člena te uredbe zbrane odpadne nagrobne
sveče odlaga ali jih oddaja v odlaganje, ali nagrobne sveče, ki vsebujejo
plastiko iz polimerov iz polivinil kloridov ali drugih halogeniranih olefinov,
oddaja v predelavo za namene energetske predelave; 
-       
ne zagotovi, da se odpadne nagrobne sveče v skladu s prvo alineo drugega
odstavka 9. člena te uredbe prevzemajo na prevzemnih mestih ob pokopališčih
ločeno od mešanih komunalnih odpadkov in ločeno od drugih odpadkov s
pokopališč; 
-       
ne zagotovi, da se odpadne nagrobne sveče v skladu z drugo alineo
drugega odstavka 9. člena te uredbe izločajo z razvrščanjem pri obdelavi
mešanih komunalnih odpadkov in drugih odpadkov s pokopališč; 
-       
ne zagotovi, da se v skladu s tretjo alineo drugega odstavka 9. člena te
uredbe odpadne nagrobne sveče, ki nastajajo na javnih površinah ob spomenikih
ali na spomenikih, prevzemajo ločeno od drugih odpadkov z javnih površin; 
-       
ne zagotovi, da se odpadne nagrobne sveče v skladu s tretjo alineo
drugega odstavka 9. člena te uredbe izločajo pri obdelavi ločeno zbranih
frakcij komunalnih odpadkov; 
-       
ne zagotovi, da se v skladu s četrto alineo drugega odstavka 9. člena te
uredbe ob oddaji vsake pošiljke odpadnih nagrobnih sveč zbiralcu izpolni
evidenčni list; 
-       
ne zagotovi, da se v skladu s peto alineo drugega odstavka 9. člena te
uredbe o oddaji odpadnih nagrobnih sveč zbiralcu vodi evidenca v obliki zbirke
evidenčnih listov; 
-       
v nasprotju s tretjim odstavkom 9. člena te uredbe ne zagotovi, da se
pred oddajo zbiralcu odpadne nagrobne sveče ne onesnažijo ali ne mešajo z
drugimi odpadki; 
-       
v nasprotju s četrtim odstavkom 9. člena te uredbe ne zagotovi
zmogljivosti za predhodno skladiščenje zbranih odpadnih nagrobnih sveč v enem
ali več zbirnih centrih ravnanja s komunalnimi odpadki, ki jih upravlja, pri
čemer mora biti zmogljivost skladiščenja odpadnih nagrobnih sveč v zabojnikih
najmanj za 14-dnevno skladiščenje količine, ki se jo izračuna iz površine
pokopališč, kjer prevzema odpadne nagrobne sveče, in prostornine nastajanja
odpadnih nagrobnih sveč na enoto površine pokopališča iz tretjega odstavku 4.
člena te uredbe; 
-       
v nasprotju s petim odstavkom 9. člena te uredbe zahteva za prevzem
odpadnih nagrobnih sveč od zbiralca plačilo; 
-       
ne dostavi ministrstvu ali pristojnemu inšpektorju na njegovo zahtevo
evidenčnega lista o pošiljkah odpadnih nagrobnih sveč v skladu z drugim
odstavkom 10. člena te uredbe; 
-       
ne upošteva meril za ugotavljanje stroškov v skladu z 19. členom te
uredbe ob oddaji odpadnih nagrobnih sveč zbiralcu in pri določanju medsebojnega
priznavanja stroškov ravnanja z odpadnimi nagrobnimi svečami. 
(3) Z globo od 3.500 eurov do 10.000 eurov se za prekršek
kaznuje proizvajalec, pridobitelj ali uvoznik nagrobnih sveč, ki je pravna
oseba ali samostojni podjetnik posameznik, če: 
-       
v nasprotju s prvim odstavkom 11. člena te uredbe daje nagrobne sveče v
promet, ne da bi na svoje stroške zagotovil zbiranje odpadnih nagrobnih sveč od
izvajalcev javne službe in upravljavcev pokopališč ter za zbrane odpadne
nagrobne sveče na svoje stroške zagotovil predelavo; 
-       
ni vpisan v evidenco proizvajalcev, pridobiteljev in uvoznikov nagrobnih
sveč v skladu s prvim odstavkom 12. člena te uredbe; 
-       
ne prijavi ministrstvu v skladu s tretjim odstavkom 14. člena te uredbe
vsake spremembe načrta ravnanja z odpadnimi nagrobnimi svečami, ki imajo vpliv
na izpolnjevanje njegovih obveznosti po tej uredbi; 
-       
ne poroča o ravnanju z odpadnimi nagrobnimi svečami v roku in obliki iz
prvega odstavka 22. člena te uredbe; 
-       
ne zagotovi, da poročilo o ravnanju z odpadnimi nagrobnimi svečami
vsebuje podatke iz drugega odstavka 22. člena te uredbe; 
-       
ne zagotovi, da poročilo o ravnanju z odpadnimi nagrobnimi svečami v
okviru skupnega načrta ravnanja z odpadnimi nagrobnimi svečami vsebuje tudi
podatke o izpolnjevanju skupnega načrta ravnanja z odpadnimi nagrobnimi svečami
v skladu s četrtim odstavkom 22. člena te uredbe. 
(4) Z globo od 3.500 eurov do 10.000 eurov se za prekršek
kaznuje nosilec skupnega načrta ravnanja z odpadnimi nagrobnimi svečami, ki je
pravna oseba ali samostojni podjetnik posameznik, če; 
-       
ne prijavi ministrstvu v skladu s tretjim odstavkom 14. člena te uredbe
vsake spremembe skupnega načrta ravnanja z odpadnimi nagrobnimi svečami, ki ima
vpliv na izpolnjevanje obveznosti proizvajalcev, pridobiteljev in uvoznikov
nagrobnih sveč po tej uredbi; 
-       
v skladu s petim odstavkom 14. člena te uredbe ne vodi evidence
proizvajalcev, pridobiteljev in uvoznikov nagrobnih sveč, ki so pristopili k
izvajanju skupnega načrta ravnanja z odpadnimi nagrobnimi svečami, ali je ne
pošlje na ministrstvo ali pristojnemu inšpektorju na njegovo zahtevo; 
-       
ne pošlje v skladu s tretjim odstavkom 22. člena te uredbe poročila o
ravnanju z odpadnimi nagrobnimi svečami ministrstvu za preteklo koledarsko leto
v roku in obliki, ki jo objavi ministrstvo na svojih spletnih straneh; 
-       
ne zagotovi, da v skladu s četrtim odstavkom 22. člena te uredbe
poročilo o ravnanju z odpadnimi nagrobnimi svečami v okviru skupnega načrta
ravnanja z odpadnimi nagrobnimi svečami vsebuje tudi podatke o izpolnjevanju
skupnega načrta ravnanja z odpadnimi nagrobnimi svečami. 
(5) Z globo od 3.500 eurov do 10.000 eurov se za prekršek
kaznuje zbiralec, ki je pravna oseba ali samostojni podjetnik posameznik, če: 
-       
ne dostavi ministrstvu ali pristojnemu inšpektorju na njegovo zahtevo
evidenčnega lista o pošiljkah odpadnih nagrobnih sveč v skladu z drugim
odstavkom 10. člena te uredbe; 
-       
zbira odpadne nagrobne sveče, ne da bi pridobil potrdilo ministrstva o
vpisu v evidenco zbiralcev odpadkov v skladu s prvim odstavkom 16. člena te
uredbe; 
-       
ne zbira odpadnih nagrobnih sveč ali ne zagotavlja njihove predelave v
obsegu in na način, ki je določen v načrtu ravnanja z odpadnimi nagrobnimi
svečami ali v skupnem načrtu ravnanja z odpadnimi nagrobnimi svečami, v skladu
s prvim odstavkom 17. člena te uredbe; 
-       
ne prevzema odpadnih nagrobnih sveč od izvajalcev javne službe in od
upravljavcev pokopališč brez zahteve po plačilu v skladu s tretjim odstavkom
17. člena te uredbe; 
-       
ne zagotovi predelave za tiste odpadne nagrobne sveče, ki jih zbere v
posameznem koledarskem letu, do konca naslednjega koledarskega leta v skladu s
četrtim odstavkom 17. člena te uredbe; 
-       
nima urejenega enega ali več zbirnih centrov za zbiranje, razvrščanje in
skladiščenje prevzetih odpadnih nagrobnih sveč v skladu z 18. členom te uredbe;
-       
ne upošteva meril za ugotavljanje stroškov v skladu z 19. členom te
uredbe ob prevzemu odpadnih nagrobnih sveč od izvajalca javne službe in pri
določanju medsebojnega priznavanja stroškov ravnanja z odpadnimi nagrobnimi
svečami; 
-       
ne zagotovi v skladu z 20. členom te uredbe, da predelavo odpadnih nagrobnih
sveč izvajajo le osebe, ki imajo za to predpisano okoljevarstveno dovoljenje v
skladu s predpisom, ki urejajo ravnanje z odpadki; 
-       
ne vodi evidence o zbiranju odpadnih nagrobnih sveč v skladu s prvim
odstavkom 21. člena te uredbe. 
(6) Z globo od 1.200 eurov do 4.100 eurov se za prekršek iz
prvega do petega odstavka tega člena kaznuje tudi odgovorna oseba upravljavca
pokopališča, izvajalca javne službe, proizvajalca, pridobitelja, uvoznika,
zbiralca oziroma nosilca skupnega načrta ravnanja z odpadnimi nagrobnimi
svečami, ki je pravna oseba ali samostojni podjetnik posameznik.
VIII. PREHODNI IN KONČNA DOLOČBA
25. člen
(obveznosti obstoječih proizvajalcev, pridobiteljev in
uvoznikov)
(1) Obstoječi proizvajalci, pridobitelji in uvozniki morajo
izpolniti pogoje za vpis v evidenco proizvajalcev, pridobiteljev in uvoznikov
nagrobnih sveč najpozneje do 31. julija 2009. 
(2) Upravljavci pokopališč, izvajalci javnih služb,
proizvajalci, pridobitelji in uvozniki ter zbiralci morajo zagotoviti
izpolnjevanje obveznosti v zvezi z ravnanjem z odpadnimi nagrobnimi svečami po
tej uredbi najpozneje do 1. januarja 2010.
26. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-54/2008/9
Ljubljana, dne 17. julija 2008
EVA 2008-2511-0078
Vlada Republike Slovenije
Janez Janša l.r. 
Predsednik