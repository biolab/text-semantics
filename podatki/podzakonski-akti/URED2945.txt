1. člen
S to uredbo se določi ureditveno območje mejnega prehoda za
maloobmejni promet Krmačina (v nadaljnjem besedilu: mejni prehod), na podlagi
Elaborata za ugotavljanje javne koristi za mejni prehod Krmačina, ki ga je
izdelal Ljubljanski urbanistični zavod, d.d., pod št. 723/02-M-JK, februar
2003, in je na vpogled na Servisu skupnih služb Vlade Republike Slovenije,
Gregorčičeva 27a, Ljubljana.
2. člen
Ureditveno območje mejnega prehoda obsega naslednje nepremičnine,
potrebne za gradnjo objekta mejnega prehoda, nadstrešnice in ureditev vozišča
na zemljiščih, parc. št. 1326/1, 1326/2, 1329/2, 6238/10, 6238/5, 1327, 6248/1,
1322/1, 1322/3, vse k.o. Drašiči. 
Ureditveno območje obsega tudi traso za izgradnjo infrastrukturnih
objektov in naprav, potrebnih za nemoteno delovanje mejnega prehoda, to so
električni kablovod, vodovod in telefonski kabel. 
Trasa električnega NN kablovoda je predvidena v dolžini ca.
350 m po zemljiščih v k.o. Drašiči: parc. št. 66, 6238/6, 1335/2, 1338/2,
1314/2, 1313/2, 1311/1, 1311/2. 
Priključni telefonski kabel je predviden v dolžini ca. 350 m
po zemljiščih v k.o. Drašiči: parc. št. 66, 6238/6, 1335/2, 1338/2, 1314/2,
1313/2, 1311/1, 1311/2. 
Priključni vodovod je predviden v dolžini ca. 350 m po
zemljiščih v k.o. Drašiči: parc. št. 6238/6, 1335/2, 1338/2, 1314/2, 1313/2,
1311/1, 1311/2. 
Meja ureditvenega območja je prikazana v elaboratu iz 1.
člena te uredbe in je razvidna iz pregledne situacije v M 1:500, ki je sestavni
del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje mejnega prehoda urejajo Dolgoročni plan
Občine Metlika za obdobje od leta 1986 do leta 2000 (Skupščinski Dolenjski
list, št. 5/87), spremembe in dopolnitve (Uradni list RS, št. 63/93 in 50/98),
srednjeročni družbeni plan Občine Metlika za obdobje od leta 1986 do leta 1990
(Skupščinski Dolenjski list, št. 5/87), spremembe in dopolnitve (Uradni list
RS, št. 63/93 in 50/98) in odlok o prostorskih ureditvenih pogojih za plansko
celoto M – 1, M – 2, M – 3, M – 4 (Uradni list RS, št. 63/98).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola, 
-       
gradnjo nadstrešnice nad voziščem, 
-       
ureditev vozišča na območju mejnega prehoda, 
-       
ureditev parkirišč in druge infrastrukture in 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-10
Ljubljana, dne 5. junija 2003.
EVA 2003-1520-0002
Vlada Republike Slovenije
mag. Anton Rop l. r. 
Predsednik

Priloga
1: Pregledna situacija v merilu M 1:500