I
S tem odlokom se ustanovi Ustavna komisija Državnega zbora
Republike Slovenije (v nadaljevanju: ustavna komisija) in določijo njene naloge.
II
Ustavna komisija: 
-       
obravnava predloge za začetek postopka za spremembo ustave Republike
Slovenije, za spremembo ustavnega zakona za izvedbo temeljne ustavne listine o
samostojnosti in neodvisnosti Republike Slovenije, za spremembo ustavnega
zakona za izvedbo ustave Republike Slovenije in za spremembo ustavnega zakona o
spremembi ustave Republike Slovenije, 
-       
pripravi predloge ustavnih zakonov za spremembe ustavnih aktov iz
prejšnje alinee in predloge odlokov o njihovi razglasitvi.
III
Ta odlok začne veljati z dnem, ko ga sprejme Državni zbor
Republike Slovenije.
Št. 020-02/92-28/102
Ljubljana, dne 16. decembra 2004.
EPA 70-IV
Predsednik
Državnega zbora
Republike Slovenije
France Cukjati, dr. med. l. r.