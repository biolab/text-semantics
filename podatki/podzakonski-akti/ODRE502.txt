1. člen
(vsebina odredbe)
Ta odredba določa smer izobrazbe, ki jo morajo ob
izpolnjevanju drugih z zakonom določenih pogojev imeti učitelji in drugi
strokovni delavci v izobraževalnih programih Angleščina za odrasle, Nemščina za
odrasle, Italijanščina za odrasle in Francoščina za odrasle, katerih posebni
del je na 9. seji dne 14. aprila 1999 določil Strokovni svet RS za
izobraževanje odraslih.
2. člen
(smer izobrazbe)
V tej odredbi smer izobrazbe pomeni študijski program za
pridobitev izobrazbe, po katerem se pridobi strokovni naslov v skladu z zakonom
o strokovnih in znanstvenih naslovih (Uradni list RS, št. 47/98). 
Pri navedenih dvopredmetnih študijskih programih se upošteva
študijski program, naveden kot prvi ali drugi.
3. člen
(učitelji)
1.     
Angleščina 
Učitelj angleščine je lahko, kdor je končal
enopredmetni ali dvopredmetni univerzitetni študijski program iz angleščine. 
2.     
Francoščina 
Učitelj francoščine je lahko, kdor je končal
enopredmetni ali dvopredmetni univerzitetni študijski program iz francoščine. 
3.     
Italijanščina 
Učitelj italijanščine je lahko, kdor je
končal enopredmetni ali dvopredmetni univerzitetni študijski program iz italijanščine.
4.     
Nemščina 
Učitelj nemščine je lahko, kdor je končal
enopredmetni ali dvopredmetni univerzitetni študijski program iz nemščine.
4. člen
(vodja jezikovnega izobraževanja)
Vodja jezikovnega izobraževanja je lahko, kdor si je pridobil
smer izobrazbe, kot je s to odredbo določeno za učitelje tujih jezikov.
5. člen
(posebnosti)
Ne glede na določbe te odredbe je ustrezna tudi izobrazba,
pridobljena po podiplomskih študijskih programih za pridobitev specializacije,
magisterija oziroma doktorata znanosti z ustreznega jezikovnega področja.
6. člen
(prenehanje veljavnosti)
Z dnem uveljavitve te odredbe prenehajo veljati kadrovski
pogoji za izvajanje programov izpopolnjevanja v angleškem, nemškem, francoskem
in italijanskem jeziku za odrasle, ki jih je sprejela posebna izobraževalna
skupnost za družboslovje dne 30. 5. 1998.
7. člen
(veljavnost odredbe)
Ta odredba začne veljati naslednji dan po objavi v Uradnem
listu Republike Slovenije, uporablja pa se od 1. 9. 1999 dalje.
Št. 403-24/99
Ljubljana, dne 12. julija 1999.
dr. Slavko Gaber l. r. 
Minister za šolstvo in šport