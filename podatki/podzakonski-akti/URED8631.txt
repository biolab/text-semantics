1. člen
(vsebina)
Ta uredba ureja varovanje predsednika Vlade Republike
Slovenije in njegovih družinskih članov.
2. člen
(varovanje)
Varovanje predsednika Vlade Republike Slovenije in njegovih
družinskih članov se izvaja v okviru Generalnega sekretariata Vlade Republike
Slovenije (v nadaljnjem besedilu: generalni sekretariat vlade).
3. člen
(premestitve in sporazumi o sodelovanju)
(1) Zaradi varovanja iz prejšnjega člena se s policije
na generalni sekretariat vlade premesti potrebno število policistk oziroma
policistov.
(2) Policija in generalni sekretariat vlade skleneta
pisni sporazum, s katerim se opredelijo vsaj potrebno število policistk oziroma
policistov, medsebojno obveščanje in uporaba opreme, potrebne za učinkovito
izvajanje policijskih pooblastil pri opravljanju varovanja.
(3) Zaradi sodelovanja pri varovanju iz prejšnjega člena
lahko generalni sekretariat vlade sklepa pisne sporazume tudi z drugimi organi
in organizacijami, s katerimi se uredi način in obseg tega sodelovanja.
4. člen
(subsidiarna uporaba uredbe)
Glede vprašanj, ki niso urejena s to uredbo, se uporablja
uredba, ki ureja varovanje določenih oseb, prostorov, objektov in okolišev
objektov, ki jih varuje policija.
PREHODNA IN KONČNA DOLOČBA
5. člen
(prehodna določba)
(1) Potrebne premestitve iz prvega odstavka 3. člena
te uredbe se izvedejo v petnajstih dneh od uveljavitve te uredbe.
(2) Sporazum iz drugega odstavka 3. člena te uredbe
se sklene v petnajstih dneh od uveljavitve te uredbe.
6. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00701-18/2022
Ljubljana, dne 28. julija 2022
EVA 2022-1511-0007
Vlada Republike Slovenije
dr. Robert Golob
predsednik