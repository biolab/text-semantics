I. SPLOŠNE DOLOČBE
1. člen
(vsebina)
S to uredbo se določajo pristojni organi, obveznosti v zvezi
z izvajanjem uradnega nadzora in drugih uradnih dejavnosti, mejne kontrolne
točke in druge kontrolne točke ter pristojbine za uradni nadzor in druge uradne
dejavnosti za izvajanje Uredbe (EU) 2017/625 Evropskega parlamenta in Sveta z
dne 15. marca 2017 o izvajanju uradnega nadzora in drugih uradnih
dejavnosti, da se zagotovi uporaba zakonodaje o živilih in krmi, pravil o
zdravju in dobrobiti živali ter zdravju rastlin in fitofarmacevtskih sredstvih,
ter o spremembi uredb (ES) št. 999/2001, (ES) št. 396/2005, (ES)
št. 1069/2009, (ES) št. 1107/2009, (EU) št. 1151/2012, (EU) št. 652/2014,
(EU) 2016/429 in (EU) 2016/2031 Evropskega parlamenta in Sveta, uredb Sveta
(ES) št. 1/2005 in (ES) št. 1099/2009 ter direktiv Sveta 98/58/ES,
1999/74/ES, 2007/43/ES, 2008/119/ES in 2008/120/ES ter razveljavitvi uredb (ES)
št. 854/2004 in (ES) št. 882/2004 Evropskega parlamenta in Sveta, direktiv
Sveta 89/608/EGS, 89/662/EGS, 90/425/EGS, 91/496/EGS, 96/23/ES, 96/93/ES in
97/78/ES ter sklepa Sveta 92/438/EGS (Uredba o uradnem nadzoru) (UL L št. 95 z
dne 7. 4. 2017, str. 1), zadnjič spremenjene z Delegirano uredbo Komisije
(EU) 2019/2127 z dne 10. oktobra 2019 o spremembi Uredbe (EU) 2017/625
Evropskega parlamenta in Sveta glede datuma uporabe nekaterih določb direktiv Sveta
91/496/EGS, 97/78/ES in 2000/29/ES (UL L št. 321 z dne 12. 12. 2019, str.
111), (v nadaljnjem besedilu: Uredba 2017/625/EU).
2. člen
(pristojni organi)
(1) Za izvajanje Uredbe 2017/625/EU in te uredbe so v
skladu s predpisi, ki urejajo področja iz drugega odstavka 1. člena Uredbe
2017/625/EU, in predpisom, ki ureja organe v sestavi ministrstev, pristojni
naslednji organi:
-       
Uprava Republike Slovenije za varno hrano, veterinarstvo in varstvo
rastlin (v nadaljnjem besedilu: UVHVVR),
-       
Inšpektorat Republike Slovenije za kmetijstvo, gozdarstvo, lovstvo in
ribištvo (v nadaljnjem besedilu: IRSKGLR),
-       
Zdravstveni inšpektorat Republike Slovenije (v nadaljnjem besedilu:
ZIRS).
(2) Finančna uprava Republike Slovenije (v nadaljnjem
besedilu: FURS) je pristojni organ v delu, ki se nanaša na naloge carinskega
organa.
(3) Za nadzor in izrekanje ukrepov v skladu s predpisi,
ki urejajo področja iz drugega odstavka 1. člena Uredbe 2017/625/EU, so
pristojni uradni veterinarji, inšpektorji za hrano, fitosanitarni inšpektorji,
kmetijski inšpektorji, gozdarski inšpektorji, lovski inšpektorji, ribiški
inšpektorji, vinarski inšpektorji, zdravstveni inšpektorji in pooblaščene
uradne osebe FURS.
3. člen
(usklajevanje sodelovanja in stikov z Evropsko komisijo)
Za izvajanje točke (b) drugega odstavka 4. člena Uredbe
2017/625/EU je pristojni organ za usklajevanje sodelovanja in stikov z Evropsko
komisijo in drugimi državami članicami UVHVVR, ki z drugimi pristojnimi organi
iz te uredbe sklene sporazum o medsebojnem obveščanju, usklajevanju in sodelovanju.
4. člen
(splošna pravila glede uradnega nadzora)
(1) Za izvajanje 9. člena Uredbe 2017/625/EU izvajalci
dejavnosti o rezultatih analize preskusa ali diagnosticiranja vzorcev, ki
pokažejo neskladnost, tveganje za zdravje ljudi, zdravje in dobrobit živali,
zdravje rastlin oziroma, kar zadeva gensko spremenjene organizme (v nadaljnjem
besedilu: GSO) in fitofarmacevtska sredstva (v nadaljnjem besedilu: FFS), za
okolje, nemudoma obvestijo pristojne organe.
(2) Če se uradni nadzor v skladu s četrtim odstavkom
9. člena Uredbe 2017/625/EU izjemoma izvede s predhodnim obvestilom, se
razlogi za predhodno obvestilo navedejo kot uradni zaznamek, ki je del spisa
zadeve.
(3) Če se na podlagi analiznega izvida v postopku
preverjanja skladnosti blaga ugotovi neskladnost, plača stroške analize
izvajalec dejavnosti, ki je odgovoren za blago v Republiki Sloveniji, ali
izvajalec dejavnosti, pri katerem je bil vzorec odvzet. Stroške analize plača
izvajalec dejavnosti na podlagi sklepa o plačilu stroškov. Izvajalec dejavnosti
plača stroške analize tudi, če je na podlagi analiznega izvida sam, brez
predhodne izdaje odločbe o odrejenih ukrepih, izvedel ukrepe za odpravo
neskladnosti.
(4) Za izvajanje 15. člena Uredbe 2017/625/EU se za
poslovne prostore štejejo vsi prostori, v katerih se izvajajo dejavnosti ali so
povezani z dejavnostmi s področij iz drugega odstavka 1. člena Uredbe
2017/625/EU. Izvajalci dejavnosti pristojnemu inšpektorju, uradnemu
veterinarju, izvajalcem prenesenih nalog in pooblaščenim izvajalcem drugih nalog,
povezanih z uradnim nadzorom, omogočijo vstop v poslovne prostore, pregled,
odvzem vzorcev, diagnostično preiskavo ali vakcinacijo živali.
(5) Ugotovitve in ukrepi, navedeni v odločbi, izdani v
inšpekcijskem postopku, so javni, razen osebnih podatkov, ki so varovani v
skladu z zakonom o varstvu osebnih podatkov, ter osebnih imen inšpektorjev in
uradnih veterinarjev, ki odločajo v postopku.
5. člen
(preglednost uradnega nadzora)
(1) Pristojni organi na svojih spletnih straneh
objavljajo podatke iz prvega odstavka 11. člena Uredbe 2017/625/EU o
ugotovitvah uradnega nadzora.
(2) Za izvajanje drugega odstavka 11. člena Uredbe
2017/625/EU pristojni organi na svoji spletni strani objavijo popravek
nepravilne informacije glede primerov neskladnosti, ugotovljenih pri uradnem
nadzoru, v treh delovnih dneh po ugotovitvi pomote.
6. člen
(zagotavljanje informacij za nadzor FFS)
(1) Za izvajanje točke (b) drugega odstavka 24. člena
Uredbe 2017/625/EU Urad Republike Slovenije za kemikalije sproti zagotavlja
UVHVVR informacije o odobrenih in zavrnjenih uvozih in izvozih pošiljk
kemikalij.
(2) Za izvajanje točke (c) drugega odstavka 24. člena
Uredbe 2017/625/EU Center za zastrupitve enkrat letno, do 31. marca,
zagotovi UVHVVR informacije in podatke o zastrupitvah, povezanih s FFS,
vključno z informacijami o zagotavljanju nujne zdravstvene pomoči v preteklem
letu.
II. PRENESENE NALOGE
7. člen
(prenesene naloge uradnega nadzora)
(1) Za izvajanje 28. člena Uredbe 2017/625/EU lahko
pristojni organi prenesejo naloge uradnega nadzora, razen nalog inšpekcijskega
nadzora, na druge izvajalce za obdobje do deset let.
(2) Izvajalci prenesenih nalog uradnega nadzora morajo
izpolnjevati pogoje iz 29. ali 30. člena Uredbe 2017/625/EU. Izberejo se na
podlagi javnega razpisa pristojnega organa. Pri izbiri se upoštevajo naslednja
merila: višina cene posamezne naloge, dostopnost osebja v času izven rednega
delovnega časa, ustrezno zagotavljanje uspešnega in učinkovitega usklajevanja
med pristojnim organom in pooblaščeno osebo glede na vsebino določenih nalog,
odzivni čas glede na zahtevo in dodatna merila, ustrezna za posamezno področje
dela. Merila se podrobneje določijo v javnem razpisu.
(3) Ne glede na določbe prejšnjega odstavka se javni
zavod, ustanovljen z zakonom ali aktom Vlade Republike Slovenije (v nadaljnjem
besedilu: vlada) za izvajanje nalog na enem ali več področjih iz drugega
odstavka 1. člena Uredbe 2017/625/EU, za izvajanje nalog uradnega nadzora
pooblasti brez javnega razpisa na podlagi vloge in preveritve izpolnjevanja
pogojev iz 29. ali 30. člena Uredbe 2017/625/EU. Pristojni organ pozove javne
zavode iz tega odstavka k vložitvi vloge in predložitvi dokazil o izpolnjevanju
pogojev iz 29. ali 30. člena Uredbe 2017/625/EU.
(4) Pristojni organ pooblasti izvajalca prenesenih nalog
uradnega nadzora z odločbo, ki vsebuje opis nalog uradnega nadzora. Medsebojne
pravice in obveznosti med pristojnim organom in izvajalcem prenesenih nalog
uradnega nadzora se uredijo s pogodbo, ki vsebuje opis pogojev za izvajanje
nalog ter način usklajevanja in sodelovanja.
(5) Ne glede na določbe tega člena se lahko za izvajanje
prvega odstavka 13. člena Delegirane Uredbe Komisije (EU) 2019/624 z dne
8. februarja 2019 o posebnih pravilih za izvajanje uradnega nadzora
proizvodnje mesa ter za pridelovalna območja in območja za ponovno nasaditev
živih školjk v skladu z Uredbo 2017/625/EU Evropskega parlamenta in Sveta (UL L
št. 131 z dne 17. 5. 2019, str. 1; v nadaljnjem besedilu: Delegirana
uredba 2019/624/EU) prenese izvajanje ante mortem pregledov izven klavnic
pri zakolu v sili na veterinarje, ki na podlagi javnega poziva pri UVHVVR
opravijo usposabljanje s področja varnosti, povezane z živili (dobre higienske
prakse), iz točke (f) in vsebin iz točke (s) tretjega odstavka poglavja I
Priloge II Delegirane uredbe 2019/624/EU. Po opravljenem preizkusu znanja jih
generalni direktor UVHVVR pooblasti za uradne veterinarje za ante mortem
preglede v sili zaklanih živali. Za izvajanje 30. člena Uredbe 2017/625/EU
UVHVVR s pooblaščenim uradnim veterinarjem sklene pogodbo, s katero se uredijo
medsebojne pravice in obveznosti.
(6) UVHVVR vodi seznam pooblaščenih uradnih veterinarjev
za ante mortem preglede v sili zaklanih živali iz prejšnjega odstavka.
8. člen
(prenesene naloge, povezane z drugimi uradnimi dejavnostmi)
(1) Za izvajanje 31. člena Uredbe 2017/625/EU lahko
pristojni organi prenesejo naloge, povezane z drugimi uradnimi dejavnostmi, na
druge izvajalce za obdobje do deset let.
(2) Izvajalci prenesenih nalog, povezanih z drugimi
uradnimi dejavnostmi, morajo izpolnjevati pogoje iz 31. člena Uredbe
2017/625/EU. Izberejo se na podlagi javnega razpisa pristojnega organa. Pri
izbiri se upoštevajo naslednja merila: višina cene posamezne naloge, dostopnost
osebja v času izven rednega delovnega časa, ustrezno zagotavljanje uspešnega in
učinkovitega usklajevanja med pristojnim organom in pooblaščeno osebo glede na
vsebino določenih nalog, odzivni čas glede na zahtevo in dodatna merila,
ustrezna za posamezno področje dela. Merila se podrobneje določijo v javnem
razpisu.
(3) Ne glede na določbe prejšnjega odstavka se javni
zavod, ustanovljen z zakonom ali aktom vlade za izvajanje nalog na enem ali več
področjih iz drugega odstavka 1. člena Uredbe 2017/625/EU, pooblasti za
izvajanje prenesenih nalog brez javnega razpisa, povezanih z drugimi uradnimi
dejavnostmi, na podlagi vloge in preveritve izpolnjevanja pogojev iz 31. člena
Uredbe 2017/625/EU. Pristojni organ pozove javne zavode iz tega odstavka k
vložitvi vloge in predložitvi dokazil o izpolnjevanju pogojev iz 31. člena Uredbe
2017/625/EU.
(4) Pristojni organ pooblasti izvajalca prenesenih
nalog, povezanih z drugimi uradnimi dejavnostmi, z odločbo, ki vsebuje opis
nalog, povezanih z drugimi uradnimi dejavnosti. Medsebojne pravice in
obveznosti med pristojnim organom in izvajalcem prenesenih nalog, povezanih z
drugimi uradnimi dejavnostmi, se uredijo s pogodbo.
9. člen
(nadzor in odvzem pooblastila)
(1) Za izvajanje točke (a) 33. člena Uredbe 2017/625/EU
pristojni organi izvajajo nadzor nad izvajalci, na katere so prenesli določene
naloge uradnega nadzora ali določene naloge, povezane z drugimi uradnimi
dejavnostmi, v skupini najmanj dveh inšpektorjev oziroma uradnih veterinarjev.
(2) Izvajalcu nalog uradnega nadzora ali izvajalcu
prenesenih nalog, povezanih z drugimi dejavnostmi, se pooblastilo odvzame iz
razlogov iz točke (b) 33. člena Uredbe 2017/625/EU ali če:
1.     
ne začne opravljati prenesenih nalog v dogovorjenem roku;
2.     
ne izpolnjuje higiensko–tehničnih ali kadrovskih pogojev;
3.     
pri delu ne upošteva predpisov, pogodbe ali dovoljenj;
4.     
ne izpolnjuje več pogojev za pridobitev pooblastila ali je v vlogi
navedel neresnične podatke;
5.     
sam ali osebje, ki je pri njem zaposleno, ravna nestrokovno ali
malomarno, dejanja oziroma opustitve pa škodljivo vplivajo ali bi lahko
škodljivo vplivale na zdravje ljudi ali živali ali okolje;
6.     
ne vodi predpisanih evidenc ali ne pošilja predpisanih poročil oziroma
jih pošilja neredno;
7.     
ne spoštuje rokov za izvedbo storitev v skladu s predpisi;
8.     
nepravilno obračunava storitve;
9.     
ne soglaša s spremembami pogodbe zaradi sprememb predpisov, ki vplivajo
na pooblastilo, ali spremenjenih okoliščin, ki jih ni bilo mogoče predvideti ob
sklenitvi pogodbe.
(3) Pristojni organ lahko določi dodatni rok za odpravo
pomanjkljivosti pred odvzemom pooblastila, če ni ogroženo zdravje ljudi,
zdravje in dobrobit živali, zdravje rastlin oziroma, kar zadeva GSO in FFS,
okolje.
(4) V primeru odvzema pooblastila pristojni organ do
izteka časa, za katerega je bil prvotni izvajalec pooblaščen, za te naloge brez
javnega razpisa določi drugega izvajalca.
III. VZORČENJE, ANALIZE IN DRUGO STROKOVNO MNENJE
10. člen
(uradno vzorčenje in analize)
(1) Za izvajanje uradnega nadzora se vzorčenje izvaja z
odvzemom uradnih vzorcev.
(2) Za izvajanje drugega odstavka 35. člena Uredbe
2017/625/EU se pri odvzemu uradnega vzorca prisotno osebo izvajalca dejavnosti
opozori, da lahko na stroške izvajalca dejavnosti zahteva odvzem zadostne
količine vzorca zaradi morebitne zahteve po dodatni analizi, preskusu ali
diagnosticiranju (v nadaljnjem besedilu: dodatna analiza). Pri odvzemu vzorca za
dodatno analizo je treba upoštevati, da se tolikšen vzorec odvzame, če je to
ustrezno, primerno in tehnično izvedljivo ter ob upoštevanju razširjenosti in
razporeditve nevarnosti pri živalih in blagu, pokvarljivosti vzorcev ali blaga
in količine razpoložljivega substrata. Del vzorca, ki se odvzame zaradi dodatne
analize, se hrani v uradnem laboratoriju, ki izvede prvotno analizo. Vzorce
zagotavlja izvajalec dejavnosti brezplačno.
(3) Vzorec za dodatno analizo se ne odvzame, če:
-       
gre za mikrobiološke, virusne, parazitološke, imunološke ali
diagnostične preiskave prisotnosti prionske bolezni;
-       
je količina substrata za vzorčenje premajhna;
-       
gre za preiskave vzorcev na vsebnost spojin, katerih koncentracija se
lahko v času hrambe vzorca spremeni;
-       
gre za vzorčenje živali in blaga, ki se prodaja prek sredstev na
daljavo.
(4) Uradni laboratorij hrani vzorec 30 dni od izdaje
izvida. Če izvajalec dejavnosti zahteva drugo strokovno mnenje, mora
laboratorij del vzorca hraniti do dokončanja postopkov iz 11. oziroma 12. člena
te uredbe.
(5) Ne glede na prejšnji odstavek uradni laboratorij
hrani vzorec vina tri leta od izdaje izvida.
11. člen
(drugo strokovno mnenje)
(1) Pristojni organ pošlje izvajalcu dejavnosti analizni
izvid po elektronski pošti na naslov, naveden v zapisniku o odvzemu vzorca, ali
ga vroči osebno na kraju samem, da ga seznani z izvidom.
(2) Izvajalec dejavnosti, ki se ne strinja z izvidom,
lahko v 48 urah od prejema izvida pri pristojnem organu vloži po elektronski
pošti ali pisno zahtevo za drugo strokovno mnenje, ki pomeni dokumentacijski
pregled vzorčenja, analize, preskusa ali diagnosticiranja. Prepozna zahteva se
zavrže.
(3) Za izvajanje drugega pododstavka prvega odstavka 35.
člena Uredbe 2017/625/EU opravi drugo strokovno mnenje iz prejšnjega odstavka
na stroške izvajalca dejavnosti sodni izvedenec z ustreznega strokovnega
področja, ki ga na predlog izvajalca dejavnosti določi pristojni organ iz
imenika sodnih izvedencev, ki ga upravlja ministrstvo, pristojno za pravosodje.
(4) Uradni laboratorij po elektronski pošti pošlje
kopije dokumentov glede ravnanja z vzorcem in poteka analize sodnemu izvedencu
v 48 urah po prejemu zahteve pristojnega organa.
(5) Sodni izvedenec najpozneje v sedmih delovnih dneh od
prejetja dokumentacije pošlje izvedensko mnenje, iz katerega je razvidno, ali
so bile ugotovljene nepravilnosti, pristojnemu organu in izvajalcu dejavnosti.
(6) Če sodni izvedenec ne ugotovi nepravilnosti, ki bi
lahko vplivale na rezultat analize, pristojni organ po prejetju izvedenskega
mnenja pozove izvajalca dejavnosti, da lahko v petih delovnih dneh od prejetja
poziva na svoje stroške v skladu s tretjim odstavkom 35. člena Uredbe
2017/625/EU zahteva pregled dokumentacije prvotne analize, lahko pa tudi
dodatno analizo vzorca pri drugem uradnem laboratoriju, če je bil vzorec vzet v
skladu z drugim in tretjim odstavkom 10. člena te uredbe. Prepozna zahteva
se zavrže. Če izvajalec dejavnosti zahteva pregled dokumentacije prvotne
analize, lahko pa tudi dodatno analizo pri drugem uradnem laboratoriju,
pristojni organ na predlog izvajalca dejavnosti določi drug uradni laboratorij.
(7) Če sodni izvedenec ugotovi nepravilnosti, v
izvedenskem mnenju navede ugotovljene nepravilnosti, ali in kako so
nepravilnosti vplivale na rezultat analize ter ali bi odprava teh nepravilnosti
vplivala na rezultat analize. Pristojni organ glede na vrsto nepravilnosti:
-       
odredi istemu ali drugemu uradnemu laboratoriju ponovitev analize
prvotnega vzorca, če je glede na količino, vrsto in naravo vzorca to mogoče;
-       
ustavi postopek;
-       
pusti ukrepe v veljavi.
(8) Če se izvede dodatna analiza, se upošteva rezultat
dodatne analize.
(9) Če se s postopkom iz tega člena ugotovi, da so
živali ali blago neskladni, stroški postopka bremenijo izvajalca dejavnosti, v
nasprotnem primeru jih trpi organ.
12. člen
(neskladni izvid živil ali krme)
(1) V primeru neskladnega analiznega izvida živil ali
krme pristojni organ za izvajanje Uredbe 178/2002 Evropskega parlamenta in
Sveta z dne 28. januarja 2002 o določitvi splošnih načel in zahtevah
živilske zakonodaje, ustanovitvi Evropske agencije za varnost hrane in
postopkih, ki zadevajo varnost hrane (UL L št. 31 z dne 1. 2. 2002, str.
24), zadnjič spremenjene z Uredbo (EU) 2019/1243 Evropskega parlamenta in Sveta
z dne 20. junija 2019 o prilagoditvi več zakonodajnih aktov, v katerih je
določena uporaba regulativnega postopka s pregledom, členoma 290. in 291. Pogodbe
o delovanju Evropske unije (UL L št. 198 z dne 25. 7. 2019,
str. 241), (v nadaljnjem besedilu: Uredba 178/2002/ES), pošlje izvajalcu
dejavnosti poleg izvida tudi poziv, s katerim izvajalca dejavnosti pozove k
takojšnjemu ukrepanju v skladu z 19. oziroma 20. členom Uredbe (ES)
178/2002/ES.
(2) Če na podlagi neskladnega izvida izvajalec
dejavnosti ne začne ukrepati v 12 urah v skladu z 19. oziroma 20. členom
Uredbe 178/2002/ES, mu pristojni organ odredi izvedbo ukrepov.
13. člen
(jemanje vzorcev z nakupom prek sredstev za komuniciranje na
daljavo)
(1) Za izvajanje prvega odstavka 36. člena Uredbe
2017/625/EU lahko pristojni organ naroči vzorce prek sredstev za komuniciranje
na daljavo z uporabo skrite oziroma lažne identitete.
(2) Po prejemu naročenih vzorcev pristojni organ obvesti
izvajalca dejavnosti, pri katerem so bili vzorci naročeni, da so bili ti vzorci
odvzeti v okviru uradnega nadzora in da se bodo po potrebi analizirali ali
preskušali za namene uradnega nadzora. Obvestilo vsebuje tudi navedbo, da lahko
izvajalec dejavnosti uveljavlja pravico do drugega strokovnega mnenja iz 11.
člena te uredbe.
(3) Šteje se, da je izvajalec dejavnosti obveščen o
odvzemu vzorca v okviru uradnega nadzora, ko pristojni organ pošlje obvestilo
iz prejšnjega odstavka na naslov za vročanje. Za naslov za vročanje se štejejo
kontaktni podatki, ki so navedeni na spletni strani izvajalca dejavnosti,
oziroma spletni naslov, kjer je bil naročen vzorec.
(4) Vzorec, ki je naročen prek sredstev za komuniciranje
na daljavo, je reprezentativni vzorec serije, ki je navedena na blagu.
(5) Pristojni organ na svoji spletni strani obvešča
javnost o rezultatih uradnega nadzora in ugotovljenih neskladnostih, kar velja
tudi, če se izvajalec dejavnosti ne odziva na naslove za vročanje iz tretjega
odstavka tega člena.
IV. URADNI LABORATORIJI
14. člen
(določitev uradnih laboratorijev)
(1) Za izvajanje prvega odstavka 37. člena Uredbe
2017/625/EU pristojni organi za obdobje do deset let določijo laboratorije za
uradne laboratorije, če izpolnjujejo pogoje iz četrtega odstavka 37. člena
Uredbe 2017/625/EU, razen glede akreditacije, kjer se upošteva izjema iz 40.
člena Uredbe 2017/625/EU.
(2) Pristojni organ z javnim pozivom na svoji spletni
strani glede na potrebe pristojnega organa pozove laboratorije, da vložijo
vlogo za določitev uradnega laboratorija iz prejšnjega odstavka.
(3) Ne glede na prejšnji odstavek pristojni organ po
uradni dolžnosti za uradni laboratorij določi laboratorij, ustanovljen z
zakonom ali aktom vlade za izvajanje nalog na enem ali več področjih iz drugega
odstavka 1. člena Uredbe 2017/625/EU, če izpolnjuje predpisane pogoje.
Izpolnjevanje predpisanih pogojev preveri pristojni organ po uradni dolžnosti.
(4) Pristojni organ določi uradni laboratorij z odločbo,
ki vsebuje opis nalog, ki jih laboratorij izvaja kot uradni laboratorij.
(5) Pristojni organi iz tega člena objavijo seznam
uradnih laboratorijev na svoji spletni strani.
(6) Medsebojne pravice in obveznosti med laboratorijem
in posameznim pristojnim organom se uredijo s pogodbo, ki vsebuje tudi opis
pogojev za izvajanje nalog ter način usklajevanja in sodelovanja.
15. člen
(presoja in preklic določitve uradnega laboratorija)
(1) Za izvajanje prvega odstavka 39. člena Uredbe
2017/625/EU pristojni organ imenuje tričlansko komisijo za izvajanje presoje
uradnih laboratorijev. Komisija ima pravico do vstopa v prostore in do vpogleda
v dokumentacijo uradnega laboratorija. Komisija izda poročilo o presoji z
morebitnimi priporočili za izboljšanje delovanja uradnega laboratorija. Uradni
laboratorij v dvajsetih delovnih dneh po prejetju poročila o presoji s
priporočili pošlje komisiji odgovor o izvedbi priporočil z načrtom izvedbe
priporočil.
(2) V primerih iz drugega odstavka 39. člena Uredbe
2017/625/EU in v primeru kršitev oziroma neskladnosti, ki jih uradni
laboratorij ne odpravi v skladu s prejšnjim odstavkom, pristojni organ v celoti
ali v zvezi z nekaterimi nalogami prekliče določitev uradnega laboratorija in
za preostanek obdobja brez javnega poziva določi drug laboratorij za uradni laboratorij.
(3) Do določitve drugega laboratorija iz prejšnjega
odstavka lahko pristojni organ začasno sodeluje z drugim uradnim laboratorijem
v Republiki Sloveniji ali državi članici EU.
V. NACIONALNI REFERENČNI LABORATORIJ
16. člen
(določitev nacionalnega referenčnega laboratorija)
(1) Za izvajanje 100. člena Uredbe 2017/625/EU pristojni
organ določi uradni laboratorij za nacionalni referenčni laboratorij, če
izpolnjuje pogoje iz tretjega odstavka 100. člena Uredbe 2017/625/EU, ob
upoštevanju referenc o izvajanju nalog, navedenih v 101. členu Uredbe
2017/625/EU.
(2) Ne glede na prejšnji odstavek se lahko za nacionalni
referenčni laboratorij določi konzorcij, ki ga sestavlja več uradnih
laboratorijev.
(3) Pristojni organ z javnim pozivom na svoji spletni
strani pozove uradne laboratorije, da vložijo vlogo za določitev za nacionalni
referenčni laboratorij.
(4) Ne glede na določbe prejšnjega odstavka pristojni
organ po uradni dolžnosti za nacionalni referenčni laboratorij določi uradni
laboratorij, ustanovljen z zakonom ali aktom vlade za izvajanje nalog na enem
ali več področjih iz drugega odstavka 1. člena Uredbe 2017/625/EU, če
izpolnjuje predpisane pogoje.
(5) Pogoje iz prvega odstavka tega člena preveri tričlanska
komisija, ki jo imenuje predstojnik pristojnega organa. Komisija ima pravico do
vstopa v prostore laboratorija in pregleda dokumentacije. O preveritvi pogojev
komisija sestavi zapisnik.
(6) Pristojni organ na podlagi ugotovitev komisije
določi nacionalni referenčni laboratorij za obdobje do pet let.
(7) Medsebojne pravice in obveznosti med nacionalnim
referenčnim laboratorijem in pristojnim organom se uredijo s pogodbo.
(8) Za izvajanje 30.a člena Uredbe (EU)
št. 652/2014 Evropskega parlamenta in Sveta z dne 15. maja 2014 o
določbah za upravljanje odhodkov v zvezi s prehransko verigo, zdravjem in
dobrobitjo živali ter v zvezi z zdravjem rastlin in rastlinskim razmnoževalnim
materialom, spremembi direktiv Sveta 98/56/ES, 2000/29/ES in 2008/90/ES, uredb
(ES) št. 178/2002, (ES) št. 882/2004 in (ES) št. 396/2005
Evropskega parlamenta in Sveta, Direktive 2009/128/ES Evropskega parlamenta in
Sveta in Uredbe (ES) št. 1107/2009 Evropskega parlamenta in Sveta ter
razveljavitvi sklepov Sveta 66/399/EGS in 76/894/EGS ter Odločbe Sveta
2009/470/ES (UL L št. 189 z dne 27. 6. 2014, str. 1), zadnjič spremenjene
z Uredbo (EU) 2017/2393 Evropskega parlamenta in Sveta z dne 13. decembra
2017 o spremembi uredb (EU) št. 1305/2013 o podpori za razvoj podeželja iz
Evropskega kmetijskega sklada za razvoj podeželja (EKSRP), (EU)
št. 1306/2013 o financiranju, upravljanju in spremljanju skupne kmetijske
politike, (EU) št. 1307/2013 o pravilih za neposredna plačila kmetom na podlagi
shem podpore v okviru skupne kmetijske politike, (EU) št. 1308/2013 o
vzpostavitvi skupne ureditve trgov kmetijskih proizvodov in (EU) št. 652/2014 o
določbah za upravljanje odhodkov v zvezi s prehransko verigo, zdravjem in
dobrobitjo živali ter v zvezi z zdravjem rastlin in rastlinskim razmnoževalnim materialom
(UL L št. 350 z dne 29. 12. 2017, str. 15), lahko pristojni organ
sofinancira dodelitev akreditacije iz proračunskih sredstev, če gre za
sofinanciranje iz sredstev EU.
(9) Merila za dodelitev sofinanciranja iz prejšnjega
odstavka so sofinanciranje iz sredstev EU, financiranje iz lastnih sredstev in
razlika v višini do 50 % iz proračunskih sredstev.
17. člen
(presoja in preklic določitve nacionalnega referenčnega
laboratorija)
(1) Za izvajanje prvega odstavka 39. člena in v zvezi z
drugim odstavkom 100. člena Uredbe 2017/625/EU pristojni organi imenujejo
tričlansko komisijo za izvajanje presoje nacionalnih referenčnih uradnih
laboratorijev. Komisija izda poročilo o presoji z morebitnimi priporočili za
izboljšanje delovanja nacionalnega referenčnega laboratorija. Laboratorij v
dvajsetih delovnih dneh po prejetju poročila o presoji s priporočili pošlje
komisiji odgovor o izvedbi priporočil z načrtom izvedbe priporočil.
(2) V primerih iz drugega odstavka 39. člena, tretjega
odstavka 100. in 101. člena Uredbe 2017/625/EU ter v primeru kršitev oziroma
neskladnosti, odkritih v postopku izvajanja presoje, pristojni organ v celoti
ali v zvezi z nekaterimi nalogami prekliče določitev nacionalnega referenčnega
laboratorija in za preostanek obdobja brez javnega poziva za nacionalni
referenčni laboratorij določi drug nacionalni referenčni laboratorij.
(3) Do določitve drugega laboratorija iz prejšnjega
odstavka lahko pristojni organ začasno sodeluje z drugim nacionalnim
referenčnim laboratorijem v Republiki Sloveniji ali državi članici EU.
VI. MEJNE IN DRUGE KONTROLNE TOČKE
18. člen
(mejne in druge kontrolne točke)
(1) Za izvajanje 59., 62. in 63. člena Uredbe
2017/625/EU pristojni organi vsak za svoje področje določijo, prekličejo ali
začasno prekličejo mejne kontrolne točke.
(2) Za izvajanje drugega odstavka 53. člena Uredbe
2017/625/EU pristojni organi vsak za svoje področje določijo, prekličejo ali
začasno prekličejo kontrolne točke, ki niso mejne kontrolne točke (v nadaljnjem
besedilu: druge kontrolne točke).
(3) Za izvajanje prvega odstavka 60. člena, točke (b)
prvega odstavka 62. člena in tretjega odstavka 63. člena Uredbe 2017/625/EU
pristojni organi na svojih spletnih straneh objavijo in posodabljajo seznam
mejnih in drugih kontrolnih točk za svoje področje.
(4) Za izvajanje drugega odstavka 59. člena Uredbe
2017/625/EU je pristojni organ za uradno obveščanje Evropske komisije UVHVVR,
ki seznam mejnih in drugih kontrolnih točk uskladi z drugimi pristojnimi organi
iz te uredbe.
19. člen
(uradni nadzor na mejnih kontrolnih točkah)
(1) Izvajalec dejavnosti, ki je odgovoren za pošiljko
kategorij živali in blaga iz prvega odstavka 47. člena Uredbe 2017/625/EU, na
mejni kontrolni točki predloži pristojnemu inšpektorju ali uradnemu veterinarju
predhodno uradno obvestilo v skladu z Izvedbeno uredbo Komisije (EU) 2019/1013
z dne 16. aprila 2019 o predložitvi predhodnega uradnega obvestila o
pošiljkah nekaterih kategorij živali in blaga, ki vstopajo v Unijo (UL L št.
165 z dne 21. 6. 2019, str. 8).
(2) Izvajalec dejavnosti predloži uradno obvestilo iz
prejšnjega odstavka tako, da izpolni obrazec uradnega obvestila iz dela I
Priloge II Izvedbene uredbe Komisije 2019/1715 z dne 30. septembra 2019 o
pravilih za delovanje sistema upravljanja informacij za uradni nadzor in njegovih
sistemskih komponent (uredba o IMSOC) (UL L št. 261 z dne
14. 10. 2019, str. 37) glede skupnega zdravstvenega vstopnega
dokumenta (v nadaljnjem besedilu: SZVD) ter predloži izvirnike uradnih
spričeval in vseh drugih listin, ki spremljajo pošiljko.
(3) Pristojni inšpektor ali uradni veterinar po izvedbi
uradnega nadzora odloči o vnosu pošiljke iz prvega odstavka tega člena in
odločitev vnese v SZVD, ki se šteje za odločbo, izdano po skrajšanem postopku.
(4) Ne glede na določbe prvega do tretjega odstavka tega
člena se za blago iz prvega odstavka 47. člena Uredbe 2017/625/EU, za katero ni
predviden SZVD, uradni nadzor pošiljk izvede na način in na podlagi predloženih
dokumentov v skladu s področnimi predpisi.
(5) Če pristojni inšpektor ali uradni veterinar pri
pošiljki iz prvega odstavka tega člena ugotovi neskladnost, odredi ukrepe za
ravnanje z neskladno pošiljko iz 66. do 68. člena Uredbe 2017/625/EU.
20. člen
(uradni nadzor na drugih kontrolnih točkah)
(1) Če je na mejni kontrolni točki že izveden dokumentacijski
pregled, lahko za pošiljke, določene v Delegirani uredbi Komisije (EU)
2019/2123 z dne 10. oktobra 2019 o dopolnitvi Uredbe (EU) 2017/625
Evropskega parlamenta in Sveta glede pravil v zvezi s tem, v katerih primerih
in pod katerimi pogoji se identifikacijski in fizični pregledi nekaterega blaga
lahko izvajajo na kontrolnih točkah, dokumentacijski pregledi pa v oddaljenosti
od mejnih kontrolnih točk (UL L št. 321 z dne 12. 12. 2019, str. 64;
v nadaljnjem besedilu: Delegirana uredba 2019/2123/EU), opravijo
identifikacijski in fizični pregled pristojni inšpektorji in uradni veterinarji
na drugih kontrolnih točkah.
(2) Ne glede na prejšnji odstavek se lahko na drugih
kontrolnih točkah izvajajo dokumentacijski, identifikacijski in fizični
pregledi pošiljk rastlin in rastlinskih proizvodov, če so izpolnjeni pogoji iz
7. člena Delegirane uredbe 2019/2123/EU.
(3) Če pristojni inšpektor ali uradni veterinar pri
pošiljki iz prvega oziroma drugega odstavka tega člena ugotovi neskladnost,
odredi ukrepe za ravnanje z neskladno pošiljko iz 66. do 68. člena Uredbe
2017/625/EU.
21. člen
(živali in blago iz 44. člena Uredbe 2017/625/EU)
(1) Uradni nadzor za živali in blago iz 44. člena Uredbe
2017/625/EU se lahko izvaja na mestih iz tretjega odstavka 44. člena Uredbe
2017/625/EU, ki morajo biti odobrena, registrirana ali določena pri pristojnem
organu v skladu s predpisi s področij iz drugega odstavka 1. člena Uredbe
2017/625/EU.
(2) FURS izvaja carinski nadzor nad živalmi in blagom iz
44. člena Uredbe 2017/625/EU. V primeru suma, da pošiljka ni v skladu s
predpisi, ali potrebe po uradnem nadzoru iz prvega odstavka 44. člena Uredbe
2017/625/EU, FURS pošiljko zadrži in odstopi v obravnavo pristojnemu
inšpektorju ali uradnemu veterinarju.
(3) Ne glede na prejšnji odstavek ZIRS izvaja
dokumentacijske preglede blaga, ki je v pristojnosti ZIRS.
(4) Identifikacijske in fizične preglede izvajajo
pristojni organi iz prvega odstavka 2. člena te uredbe.
(5) Pogostost izvajanja identifikacijskih in fizičnih
pregledov živali in blaga določi pristojni organ iz prvega odstavka 2. člena te
uredbe ob upoštevanju meril iz drugega odstavka 44. člena Uredbe 2017/625/EU.
(6) Za izvajanje petega odstavka 44. člena Uredbe
2017/625/EU v primeru suma, da pošiljka ni v skladu s predpisi, FURS ne dovoli
prepustitve blaga in o tem obvesti pristojnega inšpektorja ali uradnega
veterinarja.
(7) FURS lahko blago iz prejšnjega odstavka prepusti
šele, ko pristojni inšpektor ali uradni veterinar ugotovi, da je pošiljka v
skladu s predpisi.
(8) Ne glede na prejšnji odstavek lahko FURS prepusti
blago, ki je v pristojnosti ZIRS, ko zdravstveni inšpektor ugotovi, da je
pošiljka v skladu s predpisi in plačana upravna taksa.
(9) FURS in pristojni organi s sporazumom podrobneje
dogovorijo izvajanje obveznosti iz tega člena.
22. člen
(uradni nadzor nad živalmi in blagom, ki vstopa v EU iz 48.
člena in točke (d) prvega odstavka 53. člena Uredbe 2017/625/EU)
(1) FURS je pristojen za izvajanje nadzora nad živalmi
in blagom iz 48. člena in točke (d) prvega odstavka 53. člena Uredbe
2017/625/EU, ki vstopajo na ozemlje iz Priloge I Uredbe 2017/625/EU (v
nadaljnjem besedilu: vstop v EU), drugi pristojni organi pa mu nudijo pomoč pri
odločitvah o skladnosti blaga.
(2) Za živali in blago, za katere niso izpolnjeni predpisani
pogoji, FURS zavrne vstop v EU.
(3) Ne glede na prejšnji odstavek glede živali, za
katere niso izpolnjeni pogoji za vstop v EU, uradni veterinar sprejme ukrepe v
skladu s 35. členom Uredbe (EU) št. 576/2013 Evropskega parlamenta in Sveta z
dne 12. junija 2013 o netrgovskih premikih hišnih živali in razveljavitvi
Uredbe (ES) št. 998/2003 (UL L št. 178 z dne 28. 6. 2013, str. 1),
zadnjič spremenjene z Delegirano uredbo Komisije (EU) 2018/772 z dne
21. novembra 2017 o dopolnitvi Uredbe (EU) št. 576/2013 Evropskega
Parlamenta in Sveta glede preventivnih zdravstvenih ukrepov za nadzor okužbe z Echinococcus
multilocularis pri psih in razveljavitvi Delegirane uredbe (EU) št.
1152/2011 (UL L št. 130 z dne 28. 5. 2018, str. 1).
(4) FURS in pristojni organi s sporazumom podrobneje
dogovorijo medsebojno sodelovanje.
(5) Seznam vstopnih točk za posamezne kategorije blaga
iz 48. člena in točke (d) 53. člena Uredbe 2017/625/EU določi UVHVVR v
sodelovanju s FURS in ga objavi na svoji spletni strani.
23. člen
(sum na neskladnost)
(1) Kadar FURS pri izvajanju carinskega nadzora ugotovi,
da pošiljke, ki vsebuje kategorije živali in blaga iz prvega odstavka 47. člena
Uredbe 2017/625/EU, izvajalci dejavnosti niso prijavili pristojnemu organu,
tako pošiljko odstopi v obravnavo pristojnemu inšpektorju ali uradnemu
veterinarju.
(2) V primeru iz prejšnjega odstavka FURS prepusti
živali in blago, ko uradni veterinar ali pristojni inšpektor dovoli vnos.
(3) V primeru utemeljenega suma ponavljajočih se
kršitev, goljufij ali zavajajoče prakse lahko pristojni organ v skladu s
četrtim odstavkom 65. člena Uredbe 2017/625/EU okrepi nadzor tako, da izvede
fizični pregled vsaj treh zaporednih pošiljk.
24. člen
(stroški postopkov uradnega nadzora pri vstopu živali in
blaga v EU)
(1) Stroški vzorčenja, laboratorijskih analiz,
skladiščenja in morebitni drugi stroški v zvezi z opravljanjem uradnega nadzora
nad pošiljkami živali in blaga pri vstopu v EU bremenijo izvajalca dejavnosti,
ki je odgovoren za pošiljko, ali njegovega zastopnika.
(2) Izvajalec dejavnosti, ki je odgovoren za pošiljko,
mora poleg stroškov iz prejšnjega odstavka plačati pristojbino v skladu s
Prilogo, ki je sestavni del te uredbe.
25. člen
(sodelovanje organov v zvezi s pošiljkami iz tretjih držav)
(1) Za izvajanje 75. in 76. člena Uredbe 2017/625/EU
pristojni organi sklenejo pisni dogovor o sodelovanju in izmenjavi informacij v
zvezi s pošiljkami iz tretjih držav.
(2) Obveščanje o zadržanju pošiljke iz tretjega odstavka
76. člena Uredbe 2017/625/EU med pristojnimi organi in FURS poteka v
elektronski obliki.
VII. PRISTOJBINE
26. člen
(pristojbine)
(1) Pristojbine za uradni nadzor se zaračunavajo v
skladu s točko (a) prvega odstavka 82. člena Uredbe 2017/625/EU:
-       
za izvajanje prvega odstavka 79. člena Uredbe 2017/625/EU: v zneskih iz
poglavja 1 Priloge te uredbe;
-       
za izvajanje točke (a) drugega odstavka 79. člena Uredbe 2017/625/EU: v
zneskih iz Poglavja 2 Priloge te uredbe;
-       
za izvajanje točk (b) in (c) drugega odstavka 79. člena Uredbe
2017/625/EU: v zneskih iz Poglavja 3 Priloge te uredbe.
(2) Za uradni nadzor pri vstopu pošiljk rastlin,
rastlinskih proizvodov in drugih predmetov, za katere je s predpisi EU določena
zmanjšana pogostost opravljanja fizičnih pregledov, se pristojbina iz prve
alineje prejšnjega odstavka zmanjša za 50 %.
(3) Za izvajanje 80. in 148. člena Uredbe 2017/625/EU se
pristojbine zaračunavajo v zneskih iz Poglavja 4 Priloge te uredbe, izračunanih
po metodi iz točke (a) prvega odstavka 82. člena Uredbe 2017/625/EU.
27. člen
(izračun in plačilo pristojbin UVHVVR)
(1) Pristojbine se na podlagi odločbe pristojnega
inšpektorja ali uradnega veterinarja obračunajo po opravljenem pregledu. Za
obrate se pristojbine obračunajo mesečno, razen za tiste, ki jih v skladu z
oceno tveganja pristojni inšpektor ali uradni veterinar ne nadzoruje vsak
mesec, za katere pa se obračunajo za obdobje od zadnjega nadzora.
(2) Pristojbine iz prejšnjega člena so prihodek
proračuna Republike Slovenije in jih zavezanec plača na podračun UVHVVR v
skladu s predpisom, ki ureja plačevanje in razporejanje obveznih dajatev in
drugih javnofinančnih prihodkov.
(3) Če je v drugi državi članici že opravljen
dokumentacijski oziroma dokumentacijski in identifikacijski pregled pošiljke
živali in blaga, ki vstopa v EU v skladu s 53. členom Uredbe 2017/625/EU, se
pristojbina v skladu s to uredbo obračuna po opravljenem fizičnem pregledu v
višini 50 % predpisane pristojbine iz te uredbe.
(4) Če se dokumentacijski, identifikacijski in fizični
pregled pošiljke v Republiki Sloveniji opravljajo na različnih mestih, se
pristojbina določi z eno odločbo ob dokumentacijskem pregledu.
(5) Zavezanec plača pristojbino v 30 dneh od vročitve
odločbe.
(6) Če zavezanec v predpisanem roku pristojbine ne
plača, UVHVVR pošlje izvršljivo odločbo s potrdilom o izvršljivosti pristojnemu
davčnemu organu v izterjavo.
VIII. NAČRTOVANJE IN POROČANJE
28. člen
(večletni nacionalni načrt nadzora in letna poročila)
Za izvajanje 109. in 113. člena Uredbe 2017/625/EU je
pristojni organ za usklajevanje priprave in posodabljanje večletnega nacionalnega
načrta nadzora ter zbiranje informacij in poročanje Evropski komisiji UVHVVR,
ki z drugimi pristojnimi organi iz te uredbe sklene dogovor o medsebojnem
obveščanju in sodelovanju.
29. člen
(načrt izrednih ukrepov za živila in krmo)
Za izvajanje 115. člena Uredbe 2017/625/EU je pristojni organ
UVHVVR, ki v sodelovanju z drugimi pristojnimi organi pripravi in redno
pregleduje načrte izrednih ukrepov za živila in krmo.
IX. KAZENSKE DOLOČBE
30. člen
(prekrški)
(1) Z globo od 1.500 eurov do 20.000 eurov se za
prekršek kaznuje pravna oseba, ki:
1.     
ne obvesti pristojnega organa v skladu prvim odstavkom 4. člena te
uredbe;
2.     
ne omogoči vstopa, pregleda, odvzema vzorcev, diagnostične preiskave ali
cepljenja živali v skladu s četrtim odstavkom 4. člena te uredbe;
3.     
ne ukrepa v skladu s pozivom iz prvega odstavka 12. člena te
uredbe;
4.     
ne pomaga osebju pristojnih organov in z njimi ne sodeluje v skladu z
drugim odstavkom 15. člena Uredbe 2017/625/EU;
5.     
ne da informacije o pošiljki v skladu s tretjim odstavkom 15. člena Uredbe
2017/625/EU;
6.     
po izvedeni laboratorijski analizi ne obvesti pristojnega organa o
neskladnih rezultatih iz prvega odstavka 38. člena Uredbe 2017/625/EU;
7.     
ne predloži pošiljke v uradni nadzor v skladu s tretjim in četrtim
odstavkom 44. členom Uredbe 2017/625/EU;
8.     
ne predloži pošiljke v uradni nadzor v skladu s petim odstavkom 47.
člena Uredbe 2017/625/EU;
9.     
ne ravna v skladu z odrejenimi ukrepi iz tretjega odstavka 66. člena
Uredbe 2017/625/EU;
10.  
ne izvede odrejenih ukrepov iz prvega ali drugega odstavka 67. člena
Uredbe 2017/625/EU;
11.  
krši določbe glede posebne obdelave pošiljk iz 71. člena Uredbe
2017/625/EU.
(2) Z globo od 500 eurov do 20.000 eurov se za prekršek
iz prejšnjega odstavka kaznuje samostojni podjetnik posameznik ali posameznik,
ki samostojno opravlja dejavnost.
(3) Z globo od 500 eurov do 2.500 eurov se za prekršek
iz prvega odstavka tega člena kaznuje tudi odgovorna oseba pravne osebe,
odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost.
(4) Z globo od 400 eurov do 1.000 eurov se za prekršek
iz prvega odstavka tega člena kaznuje posameznik.
31. člen
(višina globe v hitrem prekrškovnem postopku)
Za prekrške iz 4. do 11. točke prvega odstavka prejšnjega
člena se sme v hitrem prekrškovnem postopku izreči globa tudi v znesku, ki je
višji od najnižje predpisane globe, določene s to uredbo.
X. PREHODNE IN KONČNE DOLOČBE
32. člen
(izvajalci prenesenih nalog)
Do pooblastitve izvajalcev prenesenih nalog uradnega nadzora
in nalog, povezanih z drugimi uradnimi dejavnostmi, opravljajo te naloge
dosedanji izvajalci, in sicer najdlje do izteka imenovanja, pooblastila ali
pogodbe, če rok ni določen, pa najdlje tri leta od uveljavitve te uredbe.
33. člen
(dosedanji uradni laboratoriji in nacionalni referenčni
laboratoriji)
Do določitve uradnih laboratorijev in nacionalnih referenčnih
laboratorijev v skladu s to uredbo izvajajo te naloge dosedanji uradni
laboratoriji in nacionalni referenčni laboratoriji, ki opravljajo te naloge
najdlje do izteka imenovanja, če rok ni določen, pa najdlje tri leta od
uveljavitve te uredbe, in sicer v obsegu in z uporabo metod v skladu z Uredbo
2017/625/EU.
34. člen
(ante mortem pregledi v sili zaklanih živali)
(1) Usposabljanja in preizkuse znanja za uradne
veterinarje za ante mortem preglede v sili zaklanih živali iz petega
odstavka 7. člena te uredbe izvede UVHVVR v šestih mesecih od uveljavitve te
uredbe.
(2) Do imenovanja uradnih veterinarjev za izvajanje ante
mortem pregledov v sili zaklanih živali iz petega odstavka 7. člena te
uredbe lahko na kmetijskih gospodarstvih te preglede izvajajo veterinarji
veterinarskih organizacij, ki so vključene v mrežo javne veterinarske službe.
35. člen
(prenehanje veljavnosti)
(1) Z dnem uveljavitve te uredbe prenehajo veljati:
-       
Odlok o ustanovitvi mejnih veterinarskih postaj (Uradni list RS, št.
17–/91–I in 82/94 – ZVet);
-       
Uredba o določitvi vstopnih mest in o minimalnih pogojih za izvajanje
inšpekcijskih pregledov rastlin, rastlinskih proizvodov in nadzorovanih
predmetov na vstopnih mestih (Uradni list RS, št. 4/02, 55/04 in 39/15);
-       
5. člen, 11. do 16. člen in 23. člen Uredbe o izvajanju delov določenih
uredb Skupnosti glede živil, higiene živil in uradnega nadzora nad živili
(Uradni list RS, št. 72/10);
-       
8. člen Uredbe o metodah vzorčenja proizvodov in izvajanju uredbe (ES) o
mejnih vrednostih ostankov pesticidov v ali na hrani in krmi rastlinskega in
živalskega izvora (Uradni list RS, št. 31/17);
-       
Pravilnik o pogojih glede strokovne, prostorske in tehnične
usposobljenosti laboratorijev za izvajanje laboratorijskih preiskav zaradi
diagnostike škodljivih organizmov (Uradni list RS, št. 82/02, 131/03 in 1/11);
-       
Pravilnik o enotnem obrazcu prijave pošiljke rastlin, rastlinskih
proizvodov in nadzorovanih predmetov, gozdnega reprodukcijskega materiala
oziroma semenskega materiala kmetijskih rastlin za inšpekcijski pregled pri
uvozu (Uradni list RS, št. 93/02 in 93/04);
-       
Pravilnik o postopku potrjevanja veterinarskih dokumentov (Uradni list
RS, št. 74/03);
-       
Pravilnik o asistenci Veterinarske uprave Republike Slovenije in
pristojnih veterinarskih organov držav članic EU ter Evropske komisije (Uradni
list RS, št. 28/04 in 78/04);
-       
Pravilnik o veterinarskih pregledih proizvodov pri vnosu na teritorij EU
iz tretjih držav (Uradni list RS, št. 43/06);
-       
Pravilnik o veterinarskih pregledih živali pri vnosu na teritorij EU iz
tretjih držav (Uradni list RS, št. 2/07 in 42/10);
-       
Pravilnik o uradnih vzorcih in vzorcih za dopolnilno izvedensko mnenje
na področju veterinarstva (Uradni list RS, št. 107/07).
(2) Z dnem uveljavitve te uredbe preneha veljati Uredba
o izvajanju uredb (EU) o uvozu nekaterih živil neživalskega izvora iz tretjih
držav (Uradni list RS, št 4/16), 11. člen pa se uporablja do 31. decembra
2020.
(3) Z dnem uveljavitve te uredbe prenehata veljati, uporabljata
pa se do 31. decembra 2020:
-       
Pravilnik o pristojbinah na področju zdravstvenega varstva rastlin
(Uradni list RS, št. 142/04, 93/05, 36/09 in 36/15);
-       
Pravilnik o pristojbinah na področju veterinarstva (Uradni list RS, št.
10/08, 51/09, 5/10, 104/11 in 92/13).
36. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije, 26. in 27. člen te uredbe pa se začneta uporabljati
1. januarja 2021.
Št. 00715-41/2020
Ljubljana, dne 23. septembra 2020
EVA 2019-2330-0086
Vlada Republike Slovenije
Janez Janša
predsednik

Priloga:
Pristojbine za uradni nadzor