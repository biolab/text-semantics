1. člen
Sprejme se splošni del gozdnogospodarskega načrta
gozdnogospodarske enote Celje, št. 09-35/99 z dne 18. 9. 2000, ki ga je izdelal
Zavod za gozdove Slovenije, Območna enota Celje, za obdobje od 1. 1. 1999 do
31. 12. 2008. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Celje na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Celje je izdelan v treh izvodih za 5456,36 hektarjev gozdov, ki ležijo v
gozdnogospodarskem območju Celje, v občinah Celje, Štore in Vojnik, oziroma v
katastrskih občinah Arclin, Brezova, Bukovžlak, Celje, Kompole, Košnica, Lisce,
Medlog, Pečovje, Ogorevc, Ostrožno, Prožinska vas, Rožni vrh, Rupe, Sp.
Hudinja, Svetina, Škofja vas, Šentjungert, Šmartno, Šmiklavž, Teharje,
Tremerje, Trnovlje, Zagrad in Zvodno.
3. člen
Po en izvod splošnega dela gozdnogospodarskega načrta
gozdnogospodarske enote Celje je na vpogled na sedežu Zavoda za gozdove
Slovenije, Območne enote Celje, Ljubljanska 13, Celje, na sedežu Zavoda za
gozdove Slovenije, Krajevne enote Celje, Lava 6, Celje, in na Ministrstvu za
kmetijstvo, gozdarstvo in prehrano Republike Slovenije, Dunajska 58, Ljubljana,
kjer se hrani tudi dokumentacija v zvezi s postopkom sprejemanja splošnega dela
gozdnogospodarskega načrta gozdnogospodarske enote Celje.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-09-1/00
Ljubljana, dne 5. julija 2001.
Minister 
za kmetijstvo, 
gozdarstvo in prehrano 
mag. Franc But l. r.