I. SPLOŠNI DOLOČBI
1. člen
Ta pravilnik določa meroslovne in z njimi povezane tehnične
zahteve, ki jih morajo izpolnjevati avtomatske kontrolne in sortirne tehtnice,
ki lahko nosijo oznake in znake EEC (v nadaljnjem besedilu: tehtnice), postopke
ugotavljanja skladnosti in overitev, roke rednih overitev ter način
označevanja. 
Ta pravilnik se označi s skrajšano oznako MP-19-78/1031.
2. člen
Izrazi in definicije, uporabljeni v tem pravilniku, so
navedeni v 1. in 2. točki Priloge I, ki je sestavni del tega pravilnika.
II. MEROSLOVNE ZAHTEVE
3. člen
Tehtnice morajo izpolnjevati meroslovne zahteve iz 3., 4. in
5. točke Priloge I in tehnične zahteve iz 6. točke Priloge I.
III. NAPISI IN OZNAKE
4. člen
Tehtnice morajo imeti naslednje napise: 
-       
identifikacijsko oznako proizvajalca, 
-       
identifikacijsko oznako uvoznika, po potrebi, 
-       
serijsko številko in oznako tipa tehtnice, 
-       
znak EEC-odobritve tipa merila, 
-       
največjo zmogljivost: max. ............................... 
-       
najmanjšo zmogljivost: min. ................................ 
-       
nazivno območje negotovosti: Un ...................... 
-       
hitrost obratovanja: .........število bremen na minuto 
-       
odzivni čas: t .................................. s 
-       
vrednost preskusnega razdelka tehtalne enote, skladno s pravilnikom o
meroslovnih zahtevah za neavtomatske tehtnice (Uradni list RS, št. 67/01) 
-       
temperaturne meje: ....°C/ .........................°C 
-       
napajalno napetost: ................................... V 
-       
frekvenco napajalne napetosti: ...................... Hz 
-       
identifikacijsko oznako na tistih delih tehtnice, ki niso neposredno
povezani z glavno enoto. 
Odvisno od uporabe posamezne tehtnice lahko Urad Republike
Slovenije za meroslovje (v nadaljnjem besedilu: urad) v certifikatu o
EEC-odobritvi tipa merila zahteva enega ali več dodatnih napisov.
5. člen
Velikost, oblika in razločnost napisov morajo biti take, da
jih je pri normalnih pogojih uporabe tehtnice mogoče prebrati brez težav.
Napisov ne sme biti mogoče zbrisati. 
Napisi morajo biti zbrani na dobro vidnem mestu na tehtnici,
bodisi na napisni ploščici, ki je pritrjena v bližini kazalne naprave, ali na
sami kazalni napravi.
6. člen
Napisno ploščico mora biti mogoče zapečatiti, razen če je ni
mogoče odstraniti, ne da bi se pri tem uničila. 
Na napisni ploščici je lahko predviden prostor za žig. Če na
ploščici ni prostora za žig, mora biti v njeni bližini predvidena dodatna
ploščica v ta namen.
IV. UGOTAVLJANJE SKLADNOSTI
7. člen
Skladnost tehtnic z meroslovnimi zahtevami je mogoče potrditi
z EEC-odobritvijo tipa merila, ki ji sledi EEC-prva overitev merila, kot je to
določeno v 7., 8. in 9. točki Priloge I.
V. REDNE IN IZREDNE OVERITVE
8. člen
Za tehtnice so obvezne overitve. Rok za redne overitve je 2
leti. Redne in izredne overitve vključujejo: 
-       
ugotavljanje skladnosti tehtnice z EEC-odobrenim tipom merila, 
-       
meroslovni pregled, s katerim se ugotavlja, ali tehtnica ustreza
zahtevam tega pravilnika. Meroslovni pregled pri redni in izredni overitvi je
enak meroslovnemu pregledu, ki je določen za EEC-prvo overitev merila. 
Največji dopustni pogreški pri redni in izredni overitvi so
enaki največjim dopustnim pogreškom pri EEC-prvi overitvi merila. Pri redni in
izredni overitvi se izvedejo preskusi za EEC-prvo overitev merila.
9. člen
Za izvedbo preskusov pri meroslovnem nadzoru tehtnic v
uporabi veljajo določila točke 4.3 Priloge I.
VI. KONČNA DOLOČBA
10. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne z dnem pristopa Slovenije v
Evropsko unijo oziroma z dnem uveljavitve ustreznega mednarodnega sporazuma.
Št. 009-13/01-6
Ljubljana, dne 12. septembra 2001.
dr. Lucija Čok l. r. 
Ministrica 
za šolstvo, znanost in šport

Priloga
I
*Ta pravilnik smiselno povzema
vsebino direktive EGS o približevanju zakonov držav članic, ki se nanašajo na
avtomatske kontrolne in sortirne tehtnice (78/1031/EGS).