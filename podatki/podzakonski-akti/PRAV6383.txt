1. člen
Ta pravilnik določa za vinsko leto 2005/2006:
-       
povprečno doseženo ceno vina in kalkulativne stroške pridelave vina za
izračun vrednosti izpada prihodka v času, ko vinograd ne rodi,
-       
vrednost točke za izračun stroškov prestrukturiranja,
-       
najvišjo višino vrednosti izpada dohodka in
-       
najvišjo višino stroškov prestrukturiranja.
2. člen
Povprečna dosežena cena vina je 328,85 SIT na liter vina.
3. člen
Kalkulativni stroški pridelave vina so navedeni v prilogi, ki
je sestavni del tega pravilnika, in se določijo glede na dejansko stanje
vinograda, ki se krči, pri čemer se upošteva:
-       
sistem sajenja (terasa ali vertikala),
-       
gostota sajenja in
-       
povprečje prijave letnega pridelka grozdja v zadnjih treh letih.
4. člen
Vrednost točke za izračun stroškov prestrukturiranja znaša
33.500 SIT.
5. člen
(1) Najvišja višina vrednosti izpada dohodka v času, ko
vinograd ne rodi, znaša 209.400 SIT/ha na leto oziroma skupaj 628.200 SIT/ha.
(2) V primeru, ko je izračunana vrednost izpada dohodka višja
od najvišje višine vrednosti izpada dohodka, se upošteva najvišja višina
vrednosti izpada dohodka iz prejšnjega odstavka.
6. člen
(1) Najvišja višina stroškov prestrukturiranja znaša
5,-500.000 SIT/ha.
(2) V primeru, ko je izračun stroškov prestrukturiranja višji
od najvišje višine stroškov prestrukturiranja, se upošteva najvišjo višino
stroškov prestrukturiranja iz prejšnjega odstavka.
7. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 321-03-1648/2004
Ljubljana, dne 3. januarja 2005.
EVA 2004-2311-0415
Marica Lukačič l. r.
Ministrica
za kmetijstvo, gozdarstvo
in prehrano

Priloga:
povprečni kalkulativni stroški pridelave vina