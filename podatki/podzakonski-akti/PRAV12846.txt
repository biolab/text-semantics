1. člen
S tem pravilnikom se določi obrazec potrdila o pridobitvi
dodane kvalifikacije, ki ga izda predlagatelj dodatne kvalifikacije, ki je
umeščena v slovensko ogrodje kvalifikacij.
2. člen
Potrdilo o pridobitvi dodatne kvalifikacije (v nadaljnjem
besedilu: potrdilo) se izdaja v slovenskem jeziku ter v slovensko-italijanski
in slovensko-madžarski jezikovni različici. Potrdilo v slovensko-italijanski
jezikovni različici izda predlagatelj na območjih občin, v katerih živi
italijanska narodna skupnost, v slovensko-madžarski jezikovni različici pa na
območjih občin, v katerih živi madžarska narodna skupnost.
3. člen
Nacionalna koordinacijska točka slovenskega ogrodja
kvalifikacij in evropskega ogrodja kvalifikacij (v nadaljnjem besedilu: NKT
SOK-EOK) objavi obrazec potrdila na spletni strani NKT SOK-EOK.
4. člen
Predlagatelj izda potrdilo v obliki barvnega izpisa iz
informacijskega sistema NKT SOK-EOK.
5. člen
Obrazec potrdila je kot priloga sestavni del tega pravilnika.
6. člen
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se začne 12. julija 2016.
Št. 0072-4/2016
Ljubljana, dne 5. aprila 2016
EVA 2016-2611-0029
dr. Anja Kopač Mrak l.r.
Ministrica
za delo, družino,
socialne zadeve in enake možnosti

Priloga: Obrazec
potrdila o pridobitvi dodatne kvalifikacije v slovenskem jeziku ter v
slovensko-italijanski in slovensko-madžarski jezikovni različici