1. člen
Ta pravilnik določa predložitev predlogov zaključnih računov
občinskih proračunov in sklepov o sprejetih zaključnih računih občinskih
proračunov Ministrstvu za finance.
2. člen
(1) Župani občin posredujejo predlog sklepa o sprejemu
zaključnega računa proračuna občine, splošni del zaključnega računa proračuna,
posebni del zaključnega računa proračuna ter obrazložitev zaključnega računa
proračuna do 31. marca tekočega leta na elektronski naslov Ministrstva za
finance: obcine-zakljucniracunproracuna.mf@gov.si.
(2) Župani občin posredujejo sklep, ki ga je sprejel občinski
svet, podpisan s strani župana na način, določen v prejšnjem odstavku, v
tridesetih dneh po sprejetju zaključnega računa proračuna.
KONČNI DOLOČBI
3. člen
Z dnem uveljavitve tega pravilnika preneha veljati Pravilnik
o predložitvi zaključnih računov občinskih proračunov (Uradni list RS, št.
61/09).
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-961/2022
Ljubljana, dne 5. decembra 2022
EVA 2022-1611-0126
Klemen Boštjančič
minister
za finance