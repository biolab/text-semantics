1. člen
Pokojnine in drugi prejemki, priznani na podlagi pravic iz
prvega odstavka 3. člena, prejemki iz 389. člena, iz četrtega odstavka 392.
člena ter 404. in 405. člena Zakona o pokojninskem in invalidskem zavarovanju
(Uradni list RS, št. 48/22 – uradno prečiščeno besedilo; v nadaljnjem besedilu
ZPIZ-2), razen letnega dodatka in dodatka za pomoč in postrežbo, se od 1.
januarja 2023 uskladijo tako, da se povečajo za 5,2 odstotka.
2. člen
Med pokojnine in druge prejemke iz prejšnjega člena, ki se
uskladijo po tem sklepu, se štejejo:
1.     
pokojnine, uveljavljene po splošnih predpisih,
2.     
prejemki na podlagi invalidnosti po prvem odstavku 107. člena ZPIZ-2,
3.     
vdovske pokojnine iz četrtega odstavka 392. člena ZPIZ-2,
4.     
pokojnine po Zakonu o starostnem zavarovanju kmetov (Uradni list SRS,
št. 13/72, 26/73, 45/73, 29/75, 14/77, 30/79, 1/82 – odl. US in 27/83) iz 404.
člena ZPIZ-2, pri čemer po tem sklepu usklajena starostna oziroma družinska
pokojnina znaša 316,77 eura, starostna pokojnina kmeta borca NOV pred 9. 9.
1943 oziroma pred 13. 10. 1943 ali njegovega zakonca pa 633,52 eura,
5.     
dodatki po Zakonu o zagotavljanju socialne varnosti slovenskim
državljanom, ki so upravičeni do pokojnin iz republik nekdanje SFRJ (Uradni
list RS, št. 16/07 – uradno prečiščeno besedilo) in preživnine po Zakonu o
preživninskem varstvu kmetov (Uradni list SRS, št. 1/79, 1/86 in Uradni list
RS, št. 114/06 – ZUTPG) iz 405. člena ZPIZ-2,
6.     
pokojnine, uveljavljene po posebnih predpisih,
7.     
pokojnine, priznane po Zakonu o pravicah iz pokojninskega in
invalidskega zavarovanja bivših vojaških zavarovancev (Uradni list RS, št.
12/07 – uradno prečiščeno besedilo, 28/09 in 61/10 – ZSVarPre),
8.     
akontacije pokojnin po Odloku o izplačevanju akontacij pokojnin, ki so
jih osebe s stalnim prebivališčem v Republiki Sloveniji uveljavile v drugih
republikah SFRJ (Uradni list RS, št. 26/91-I),
9.     
deli pokojnine, priznani po 7. členu Zakona o poračunavanju finančnih
obveznosti Republike Slovenije iz pokojninskega in invalidskega zavarovanja
(Uradni list RS, št. 8/16),
10.  
dodatki, priznani po Zakonu o dodatku k pokojnini za delo in izjemne
dosežke na področju športa (Uradni list RS, št. 34/17 in 119/21),
11.  
najnižja pokojnina iz prvega odstavka 39. člena ZPIZ-2, ki po uskladitvi
po tem sklepu od 1. januarja 2023 znaša 310,11 eura,
12.  
zagotovljena pokojnina iz tretjega odstavka 39. člena ZPIZ-2, ki po
uskladitvi po tem sklepu od 1. januarja 2023 znaša 687,75 eura in
13.  
najnižji znesek invalidske pokojnine iz četrtega odstavka 39. člena
ZPIZ-2 in najnižji znesek pokojnine zavarovancev iz 6. člena Zakona o
spremembah in dopolnitvah Zakona o pokojninskem in invalidskem zavarovanju
(Uradni list RS, št. 29/22), ki so bili pretežni del zavarovalne dobe
zavarovani za ožji obseg pravic iz naslova opravljanja kmetijske dejavnosti in
so dopolnili pokojninsko dobo v enaki višini, kot je predpisana za pridobitev
pravice do starostne pokojnine pri najnižji starosti, ki po uskladitvi po tem
sklepu od 1. januarja 2023 znašata 431,00 eurov.
3. člen
Po določbah tega sklepa se uskladijo tudi pokojnine,
odmerjene v sorazmernem delu po mednarodnih predpisih.
4. člen
Za odstotek, določen v 1. členu tega sklepa, se uskladijo
zneski pokojnin in drugih prejemkov, ki so uživalcem pripadali za mesec januar
2023 oziroma ob priznanju pravice, uveljavljene v letu 2023.
Uskladitev se opravi po uradni dolžnosti pri izplačilu
pokojnin in drugih prejemkov za mesec februar 2023.
KONČNA DOLOČBA
5. člen
Ta sklep začne veljati naslednji dan po objavi v Uradnem
listu Republike Slovenije.
Št. 9000-4/2023/8-3
Ljubljana, dne 16. februarja 2023
EVA 2023-2611-0020
Svet Zavoda za pokojninsko
in invalidsko zavarovanje Slovenije
Danijel Kovač
predsednik