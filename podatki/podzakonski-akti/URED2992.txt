1. člen
S to uredbo se določi ureditveno območje mejnega prehoda za
obmejni promet Novokračine (v nadaljnjem besedilu: mejni prehod) na podlagi
elaborata za ugotavljanje javne koristi za mejni prehod Novokračine, ki ga je
izdelal Investbiro Koper, d.d., pod št. 0561-1, junija 2003, in je na vpogled
na Servisu skupnih služb Vlade Republike Slovenije, Gregorčičeva 27a,
Ljubljana.
2. člen
Ureditveno območje mejnega prehoda obsega nepremičnine za
gradnjo objekta mejnega prehoda, nadstrešnice in ureditev vozišča na
zemljiščih, parc. št. 334/8, 334/1, 334/2, 334/18, k.o. Novokračine. 
Ureditveno območje obsega tudi traso za izgradnjo
infrastrukturnih objektov in naprav, potrebnih za nemoteno delovanje mejnega
prehoda, to je električni kablovod in telefonski kabel. 
Trasa električnega NN kablovoda v dolžini 3000 m je
predvidena na zemljiščih, parc. št. 334/8, 334/1, 334/2, 334/18, k.o.
Novokračine. 
Priključni telefonski kabel v dolžini 3000 m je predviden po
javni poti, na zemljiščih, parc. št. 334/8, 334/1, 334/2, 334/18, k.o
Novokračine. 
Meja ureditvenega območja je prikazana v elaboratu iz 1.
člena te uredbe in je razvidna iz situacije v M 1:500, ki je sestavni del te
uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje mejnega prehoda ureja odlok o prostorskih
ureditvenih pogojih za Občino Ilirska Bistrica (uradne objave Primorske novice,
št. 17/94).
4. člen
Območje mejnega prehoda obsega zemljišča, ki so namenjena za
izgradnjo naslednjih objektov in izvedbo naslednjih ureditev: 
-       
gradnjo objekta, v katerem se bo opravljala policijska in carinska
kontrola, 
-       
gradnjo nadstrešnice nad voziščem, 
-       
ureditev vozišča na območju mejnega prehoda, 
-       
ureditev parkirišč in druge infrastrukture in 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-17
Ljubljana, dne 24. julija 2003.
EVA 2003-1520-0008
Vlada Republike Slovenije
mag. Anton Rop l. r. 
Predsednik

Priloga
1: Meja ureditvenega območja (situacija v M 1:500)