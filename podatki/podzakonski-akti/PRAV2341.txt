1. člen
Strokovni izpit (v nadaljnjem besedilu: izpit) inšpektorjev
za obrambo obsega splošni in posebni del.
Splošni del izpita se opravlja ustno, posebni del izpita pa
je sestavljen iz pisnega in ustnega dela.
2. člen
Splošni del izpita obsega preverjanje znanj in poznavanje
predpisov o:
-       
temeljnih izhodiščih ustavne ureditve Republike Slovenije;
-       
človekovih pravicah in temeljnih svoboščinah;
-       
organizaciji državne oblasti s poudarkom na državni upravi;
-       
organizaciji lokalne samouprave;
-       
upravnem postopku in upravnem sporu.
3. člen
Posebni del izpita obsega preverjanje znanja oziroma
poznavanje predpisov z delovnega področja Inšpektorata Republike Slovenije za
obrambo in sicer o:
-       
zasnovi nacionalne varnosti;
-       
normativni ureditvi in organizaciji civilne obrambe;
-       
normativni ureditvi in organizaciji vojaške obrambe;
-       
drugih upravnih in strokovnih zadevah obrambe;
-       
aktih vodenja in poveljevanja, ki urejajo priprave, organizacijo, delo
ter vojaško službo in odnose v Slovenski vojski;
-       
pravicah in dolžnostih inšpektorja za obrambo;
-       
načinih in metodah dela inšpektorja za obrambo;
-       
vsebini in izdelavi zapisnika o opravljeni inšpekciji;
-       
postopkih pregona.
Podrobnejši program splošnega in posebnega dela izpita s
pregledom pravnih virov in druge študijske literature pripravi Inšpektorat
Republike Slovenije za obrambo.
4. člen
Inšpektor za obrambo, ki je že opravil strokovni izpit za
delavca z visoko izobrazbo v državni upravi, je oproščen splošnega dela izpita.
5. člen
Izpit opravlja inšpektor za obrambo pred tričlansko komisijo,
ki jo imenuje minister za obrambo. Komisija ima zapisnikarja.
Predsedniki in člani izpitne komisije morajo imeti visoko
izobrazbo in so hkrati tudi izpraševalci za posamezna področja.
6. člen
Delavec, ki želi opravljati izpit za inšpektorja za obrambo,
vloži pisno prijavo glavnemu inšpektorju za obrambo najkasneje devet mesecev od
dneva, ko je bil imenovan za inšpektorja za obrambo.
Prijavi iz prejšnjega odstavka mora delavec predložiti
dokazila o strokovni izobrazbi, o imenovanju za inšpektorja za obrambo in
morebitna dokazila o že opravljenem strokovnem izpitu za delo v državni upravi.
Inšpektorat Republike Slovenije za obrambo predloži zahtevo
za opravljanje izpita za inšpektorja za obrambo ministru za obrambo najkasneje
v desetih mesecih od dneva, ko je delavec začel opravljati delo inšpektorja za
obrambo.
7. člen
Minister za obrambo z odločbo določi sestavo izpitne komisije
ter čas in kraj opravljanja izpita.
Čas izpita mora biti določen tako, da ostane inšpektorju za
obrambo od prejema odločbe do dneva opravljanja izpita najmanj 15 dni, razen če
sam želi opravljati izpit pred tem rokom.
Od dneva vložitve zahteve do dneva opravljanja izpita ne sme
preteči več kot 60 dni.
8. člen
Kandidat za inšpektorja za obrambo najprej opravlja splošni
del izpita.
Po uspešno opravljenem splošnem delu izpita, kandidat
pristopi k opravljanju pisnega dela posebnega dela izpita.
9. člen
Pisni del izpita, ki traja lahko največ pet ur, je pisna
naloga z delovnega področja Inšpektorata Republike Slovenije za obrambo in
sicer obsega praviloma sestavo zapisnika oziroma drugega akta v skladu s
predpisi, ki urejajo upravni postopek.
Pisni del izpita iz prejšnjega odstavka pripravi izpraševalec
v soglasju s predsednikom komisije.
Delavec, kandidat za inšpektorja za obrambo, ima lahko pri
pisnem delu izpita pri sebi predpise in drugo strokovno literaturo.
10. člen
Uspešno ocenjen pisni del izpita je pogoj za opravljanje
ustnega dela posebnega dela izpita.
Na ustnem delu izpita, ki lahko traja največ eno uro,
odgovarja delavec, kandidat, na vprašanja iz celotnega predpisanega posebnega
dela izpitnega programa.
11. člen
Uspeh delavca, kandidata za inšpektorja za obrambo, se na
izpitu oceni z “opravil” ali “ni opravil”.
Komisija odloča o uspehu iz prejšnjega odstavka z večino
glasov.
Če je splošni del izpita ali pisni ali ustni del posebnega
dela izpita ocenjen neuspešno, predsednik komisije določi, da delavec v roku 30
dni ta del izpita ponovi.
Če je delavec pri ponovitvi dela izpita iz prejšnjega
odstavka neuspešen, se šteje, da izpita ni opravil.
12. člen
O izpitu in vprašanjih, ki so bila postavljena na splošnem in
posebnem delu izpita, ter o rezultatih splošnega in posebnega dela izpita, se vodi
zapisnik.
13. člen
Delavcu, kandidatu za inšpektorja za obrambo, ki uspešno
opravi izpit, se vroči potrdilo o opravljenem izpitu. Potrdilo izda minister za
obrambo.
Potrdilo o opravljenem strokovnem izpitu se izda v dveh
izvodih, od katerih prejme enega kandidat, drugi pa ostane v arhivu izpitne
komisije.
14. člen
Uprava za organizacijo in kadre Ministrstva za obrambo vodi
za vsakega inšpektorja za obrambo spis, v katerega se vloži:
-       
prijava za opravljanje izpita z dokazili o strokovni izobrazbi in o imenovanju
za inšpektorja za obrambo;
-       
pisna naloga;
-       
dokazila o opravljenem pisnem delu izpita;
-       
zapisnik iz 12. člena tega pravilnika;
-       
drugi izvod potrdila o opravljenem izpitu.
15. člen
Predsedniku, članom komisije in zapisnikarju pripada
povračilo stroškov v zvezi z delom v komisiji v skladu s predpisi, ki veljajo
za opravljanje strokovnih izpitov za delavce v državni upravi.
16. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 166-32/96
Ljubljana, dne 2. februarja 1996.
Jelko Kacin l. r.
Minister 
za obrambo