1. člen
(vsebina)
S to uredbo se za izvajanje Uredbe (EU) št. 2021/1060
Evropskega parlamenta in Sveta z dne 24. junija 2021 o določitvi skupnih določb
o Evropskem skladu za regionalni razvoj, Evropskem socialnem skladu plus,
Kohezijskem skladu, Skladu za pravični prehod in Evropskem skladu za pomorstvo,
ribištvo in akvakulturo ter finančnih pravil zanje in za Sklad za azil,
migracije in vključevanje, Sklad za notranjo varnost in Instrument za finančno
podporo za upravljanje meja in vizumsko politiko (UL L št. 231 z dne 30. 6.
2021, str. 159), zadnjič spremenjene z Delegirano uredbo Komisije (EU)
2022/2175 z dne 5. avgusta 2022 o dopolnitvi Uredbe (EU) 2021/1060 Evropskega
parlamenta in Sveta v zvezi z opredelitvijo stroškov na enoto in določitvijo
zneskov za financiranje, ki ni povezano s stroški, za nekatere operacije za
lažje vključevanje mladih na trg dela, v izobraževanje in družbo v okviru
pobude ALMA („Aim, Learn, Master, Achieve“) (UL L št. 286 z dne 8. 11. 2022,
str. 1), (v nadaljnjem besedilu: Uredba 2021/1060/EU), in v skladu z njenima
38. in 39. členom ustanovi Odbor za spremljanje Programa evropske kohezijske
politike v obdobju 2021–2027 (v nadaljnjem besedilu: odbor za spremljanje).
2. člen
(naloge)
Odbor za spremljanje opravlja naloge, opredeljene v 40. členu
Uredbe 2021/1060/EU.
3. člen
(sestava odbora za spremljanje)
(1) V odbor za spremljanje se imenujejo naslednji člani:
1.     
z ministrstev in vladnih služb:
- 
državni sekretar na Ministrstvu za kohezijo in regionalni razvoj,
predsednik,
- 
trije predstavniki Ministrstva za kohezijo in regionalni razvoj,
- 
en predstavnik Ministrstva za gospodarstvo, turizem in šport,
- 
dva predstavnika Ministrstva za finance,
- 
en predstavnik Ministrstva za digitalno preobrazbo,
- 
en predstavnik Ministrstva za infrastrukturo,
- 
en predstavnik Ministrstva za okolje, podnebje in energijo,
- 
en predstavnik Ministrstva za naravne vire in prostor,
- 
en predstavnik Ministrstva za delo, družino, socialne zadeve in enake
možnosti,
- 
en predstavnik Ministrstva za solidarno prihodnost,
- 
en predstavnik Ministrstva za kmetijstvo, gozdarstvo in prehrano,
- 
en predstavnik Ministrstva za visoko šolstvo, znanost in inovacije,
- 
en predstavnik Ministrstva za vzgojo in izobraževanje,
- 
en predstavnik Ministrstva za kulturo,
- 
en predstavnik Ministrstva za zdravje,
- 
en predstavnik Ministrstva za pravosodje,
- 
en predstavnik Ministrstva za javno upravo,
- 
en predstavnik Urada Republike Slovenije za makroekonomske analize in
razvoj,
- 
en predstavnik Statističnega urada Republike Slovenije;
2.     
gospodarskih in socialnih partnerjev:
- 
en predstavnik Gospodarske zbornice Slovenije,
- 
en predstavnik Obrtno-podjetniške zbornice Slovenije,
- 
en predstavnik Zveze svobodnih sindikatov Slovenije,
- 
en predstavnik Konfederacije novih sindikatov Slovenije – Neodvisnost,
- 
en predstavnik Konfederacije sindikatov Slovenije – PERGAM,
- 
en predstavnik Združenja delodajalcev Slovenije;
3.     
nevladnih organizacij in področja enakosti:
- 
en predstavnik Varuha človekovih pravic Republike Slovenije,
- 
en predstavnik Zagovornika načela enakosti,
- 
en predstavnik Zavoda Center za informiranje, sodelovanje in razvoj
nevladnih organizacij – CNVOS,
- 
en predstavnik nevladnih okoljevarstvenih organizacij,
- 
en predstavnik Transparency International Slovenia – društvo
Integriteta,
- 
en predstavnik Mladinskega sveta Slovenije;
4.     
regionalnih, lokalnih, mestnih in drugih javnih organov:
- 
en predstavnik Razvojnega sveta kohezijske regije vzhodna Slovenija,
- 
en predstavnik Razvojnega sveta kohezijske regije zahodna Slovenija,
- 
en predstavnik Združenja občin Slovenije,
- 
en predstavnik Skupnosti občin Slovenije,
- 
en predstavnik Združenja mestnih občin Slovenije,
- 
en predstavnik Regionalne razvojne agencije Zasavje, Zagorje ob Savi,
- 
en predstavnik Razvojne agencije Savinjsko-šaleške regije, d. o. o.;
5.     
invalidskih organizacij:
- 
en predstavnik Nacionalnega sveta invalidskih organizacij Slovenije in
Zavoda invalidskih podjetij Slovenije;
6.     
raziskovalnih organizacij in univerz:
- 
en predstavnik Rektorske konference Republike Slovenije.
(2) Člane odbora za spremljanje imenuje Vlada Republike
Slovenije.
4. člen
(drugi udeleženci)
Pri delu odbora za spremljanje v svetovalni vlogi in vlogi
spremljanja sodelujejo predstavniki Evropske komisije in predstavnik Evropske
investicijske banke. Predstavnik Evropske investicijske banke lahko sodeluje
pri delu odbora za spremljanje v svetovalni vlogi za tisti del programa, h
kateremu prispeva svoja sredstva Evropska investicijska banka. Preostalim
nečlanom se omogoči sodelovanje v odboru za spremljanje, če jim to omogoča
poslovnik, vendar ti nimajo pravice glasovanja.
5. člen
(nadomeščanje)
Člane odbora za spremljanje v primeru njihove odsotnosti ali
zadržanosti na sejah odbora za spremljanje nadomeščajo namestniki, ki jih član
ali predstojnik institucije, ki je člana imenovala, pisno pooblasti.
6. člen
(sekretariat odbora za spremljanje)
Odbor za spremljanje ima sekretariat, ki skrbi za
koordinacijo opravljanja vsebinskih nalog. Sekretarja sekretariata odbora za
spremljanje imenuje predsednik odbora za spremljanje.
7. člen
(materialni in tehnični pogoji)
Materialne in tehnične pogoje za delovanje odbora za
spremljanje in njegovega sekretariata zagotavlja Ministrstvo za kohezijo in
regionalni razvoj Republike Slovenije.
8. člen
(poslovnik)
Organizacijo in način delovanja odbora za spremljanje in
njegovega sekretariata odbor za spremljanje podrobneje uredi s poslovnikom.
KONČNA DOLOČBA
9. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00701-2/2023
Ljubljana, dne 26. januarja 2023
EVA 2023-1630-0002
Vlada Republike Slovenije
dr. Robert Golob
predsednik