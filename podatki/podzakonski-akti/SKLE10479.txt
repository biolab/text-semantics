1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES 23. decembra 2014 objavil Smernice o pomembnosti,
poslovni skrivnosti in zaupnosti ter o pogostosti razkritij v skladu s členi
432(1), 432(2) in 433 Uredbe (EU) št. 575/2013 (v nadaljevanju smernice), ki so
objavljene na njegovi spletni strani.
(2) Smernice iz prvega odstavka tega člena določajo, da:
a.     
lahko institucije opustijo eno ali več razkritij iz naslova II dela osem
Uredbe (EU) št. 575/2013 Evropskega parlamenta in Sveta z dne 26. junija
2013 o bonitetnih zahtevah za kreditne institucije in investicijska podjetja
ter o spremembi Uredbe (EU) št. 648/2012 (UL L št. 176 z dne 27. junija
2013, str. 1; v nadaljevanju Uredba (EU) št. 575/2013), če se informacije ne
štejejo za pomembne;
b.     
lahko institucije opustijo enega ali več podatkov, vključenih v
razkritja iz naslovov II in III dela osem Uredbe (EU) št. 575/2013, če
vsebujejo informacije, ki se štejejo kot zaupne ali so poslovna skrivnost;
c.     
institucije ocenijo potrebo po objavi nekaterih ali vseh informacij iz
dela osem Uredbe (EU) št. 575/2013 pogosteje kot enkrat na leto glede na
njihove značilnosti poslovanja.
(3) Smernice se uporabljajo za:
1.     
institucije, kot so opredeljene v 3. točki prvega odstavka 4. člena
Uredbe (EU) št. 575/2013, kadar morajo izpolnjevati obveznosti iz dela osem
Uredbe (EU) št. 575/2013 in
2.     
pristojne organe, kot so opredeljeni v 40. točki prvega odstavka 4.
člena Uredbe (EU) št. 575/2013.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS, kadar morajo izpolnjevati obveznosti iz dela
osem Uredbe (EU) št. 575/2013 (v nadaljevanju banke) in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke, ki morajo izpolnjevati obveznosti iz dela
osem Uredbe (EU) št. 575/2013, v celoti upoštevajo določbe smernic v delu, v
katerem so naslovljene na banke.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v celoti
upoštevala določbe smernic v delu, v katerem se nanašajo na izvajanje nalog in
pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne s 15. oktobrom
2015.
Ljubljana, dne
23. junija 2015
Boštjan Jazbec l.r.
Predsednik
Sveta Banke Slovenije