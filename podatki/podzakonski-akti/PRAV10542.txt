1. člen
(1) Ta pravilnik določa vrednosti, potrebne za ovrednotenje priznanih
stroškov prestrukturiranja vinogradov in izpada dohodka za vinsko leto 2011/2012,
za izvajanje Uredbe Komisije(ES) št. 555/2008 z dne 27. junija 2008 o določitvi
podrobnih pravil za izvajanje Uredbe Sveta (ES) št. 479/2008 o skupni ureditvi
trga za vino glede podpornih programov, trgovine s tretjimi državami in obsega
vinogradniških površin ter o izvajanju nadzora v vinskem sektorju (UL L št. 170
z dne 30. 6. 2008, str. 1), zadnjič spremenjene z Uredbo Komisije (EU) št.
772/2010 z dne 1. septembra 2010 o spremembi Uredbe (ES) št. 555/2008 o
določitvi podrobnih pravil za izvajanje Uredbe Sveta (ES) št. 479/2008 o skupni
ureditvi trga za vino glede podpornih programov, trgovine s tretjimi državami
in obsega vinogradniških površin ter o izvajanju nadzora v vinskem sektorju (UL
L št. 232 z dne 2. 9. 2010, str. 1), in sicer:
-       
tabelo za izračun stroškov prestrukturiranja,
-       
višino priznane vrednosti izpada dohodka in
-       
najvišjo višino priznanih stroškov prestrukturiranja.
(2) Ta pravilnik določa tudi predviden delež sofinanciranja priznanih
stroškov prestrukturiranja in vrednosti izpada dohodka za določitev višine
varščine za vloge, vložene v vinskem letu 2010/2011.
2. člen
Stroški prestrukturiranja se izračunajo s pomočjo tabel iz priloge,
ki je sestavni del tega pravilnika.
3. člen
Posamezni ukrepi za prestrukturiranje vinograda, navedeni v
tabelah iz prejšnjega člena, so naslednji:
1.     
priprava zemljišča – zajema humifikacijo in pripravo tal na način, da je
zemljišče primerno za sajenje vinske trte. Šteje se, da je ta faza izvedena, če
so na površini, ki je predmet prestrukturiranja, posajene trsne cepljenke;
2.     
postavitev opore – predstavlja postavitev končne opore, ki zajema vse
oporne stebre in najmanj eno žico;
3.     
posaditev cepljenk – zajema posaditev vinograda s trsi z gostoto sajenja
najmanj 3200 trsov/ha, pri čemer je gostota izračunana iz povprečnih razdalj
sajenja v vrsti in med vrstami;
4.     
navoz zemlje na površino – kjer se izvaja prestrukturiranje vinograda,
se upošteva le na območju vinorodnega okoliša Kras, če se je navoz zemlje
dejansko izvršil;
5.     
postavitev opore za latnik – predstavlja oporo, potrebno za gojitveno
obliko »latnik«, ki zajema vse oporne stebre in prečno oporo ter najmanj eno
žico;
6.     
naprava ozkih teras – pomeni napravo teras, pri katerih širina terasne
ploskve ne presega 1,8 metra;
7.     
posaditev matičnega nasada – pomeni posaditev vinograda s kategorijo
bazni material, za katerega je bila vložena prijava o nameri sajenja matičnega
nasada v skladu s predpisom, ki ureja trženje materiala za vegetativno razmnoževanje
trte.
4. člen
Višina priznane vrednosti izpada dohodka, določena na podlagi
povprečne dosežene cene vina iz tržnoinformacijskega sistema in povprečnih
kalkulativnih stroškov pridelave vina, znaša 7.138 EUR/ha oziroma pri zamenjavi
sort s precepljanjem 4.759 EUR/ha.
5. člen
(1) Najvišja višina priznanih stroškov prestrukturiranja znaša
36.092 EUR/ha.
(2) Če je izračun stroškov prestrukturiranja višji od
najvišje višine priznanih stroškov prestrukturiranja, se upošteva najvišja
višina priznanih stroškov prestrukturiranja iz prejšnjega odstavka.
6. člen
Predviden delež sofinanciranja priznanih stroškov
prestrukturiranja in vrednosti izpada dohodka za določitev višine varščine za
vloge, vložene v vinskem letu 2010/2011, znaša 0,35.
7. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-22/2011
Ljubljana, dne 25. marca 2011
EVA 2011-2311-0031
mag. Dejan Židan l.r.
Minister
za kmetijstvo, 
gozdarstvo in prehrano

Priloga:
Tabela za izračun stroškov prestrukturiranja