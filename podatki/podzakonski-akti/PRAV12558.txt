I. SPLOŠNA DOLOČBA
1. člen
(predmet urejanja)
S tem pravilnikom se določajo kriteriji za
ugotavljanje izpolnjevanja pogojev za vodjo raziskovalnega projekta.
II. KRITERIJI ZA VODJO RAZISKOVALNEGA PROJEKTA
2. člen
(kriteriji za ugotavljanje izpolnjevanja
pogojev za vodjo temeljnega raziskovalnega projekta)
(1) Vodja temeljnega raziskovalnega
projekta izpolnjuje pogoj za vodjo raziskovalnega projekta, določen v drugi
alineji prvega odstavka 29. člena Zakona o raziskovalni in razvojni
dejavnosti (Uradni list RS, št. 22/06 – uradno prečiščeno besedilo, 61/06
– ZDru-1, 112/07, 9/11 in 57/12 – ZPOP-1A; v nadaljnjem besedilu: Zakon o
raziskovalni in razvojni dejavnosti), če:
1.     
Dosega minimalno 100 točk iz znanstvenih objav, ki so določene v
podzakonskem predpisu Javne agencije za raziskovalno dejavnost Republike
Slovenije, ki ureja kazalnike raziskovalne uspešnosti (v nadaljnjem besedilu:
podzakonski predpis, ki ureja kazalnike raziskovalne uspešnosti), v zadnjih
petih letih. Vsaj ena objava mora biti v kategoriji 1. A, B, C oziroma za
družboslovje in humanistiko lahko tudi v 2. A ali 3. A, B.
2.     
Izkazuje citiranost v sistemu SICRIS, kjer se upoštevajo citati
znanstvenih člankov, za katere obstaja polni bibliografski zapis v bazah
podatkov, ki se uporabljajo za vrednotenje citiranosti in so opredeljene v
podzakonskem predpisu, ki ureja kazalnike raziskovalne uspešnosti. Za
družboslovje in humanistiko lahko izkazuje citiranost v znanstvenih objavah, ki
so določene v podzakonskem predpisu, ki ureja kazalnike raziskovalne
uspešnosti. Citirano delo mora biti znanstveno delo iz podzakonskega predpisa,
ki ureja kazalnike raziskovalne uspešnosti. Citat mora biti objavljen v zadnjih
desetih letih. Avtocitat se ne upošteva. Dela, ki se citirajo v obdobju zadnjih
desetih let, so lahko objavljena tudi prej.
3.     
Izkazuje minimalno oceno iz znanstvenih objav (A1) in dokumentiranega
sodelovanja z drugimi financerji (A3) v zadnjih petih letih ter minimalno
število čistih citatov v zadnjih desetih letih.
(2) Vodja temeljnega raziskovalnega
projekta izpolnjuje pogoj za vodjo raziskovalnega projekta, določen v tretji
alineji prvega odstavka 29. člena Zakona o raziskovalni in razvojni
dejavnosti, če:
1.     
ima uspešno izvedene raziskovalne projekte ali programe,
2.     
izkaže sposobnost organiziranja ali sodelovanja pri organiziranju dela
posameznika (npr. dodiplomskih študentov, mladih raziskovalcev), skupine ali
dogodkov (npr. organizacija znanstvenih sestankov) ali
3.     
izkaže vodenje organizacijske enote (npr. raziskovalne skupine,
laboratorija).
(3) Minimalni oceni in število čistih
citatov iz 3. točke prvega odstavka tega člena se določijo v metodologiji ocenjevanja
za posamezne ocenjevalne postopke, ki jo na podlagi akta o ustanovitvi Javne
agencije za raziskovalno dejavnost Republike Slovenije sprejme Znanstveni svet
agencije (v nadaljnjem besedilu: metodologija, ki ureja ocenjevanje
prijav).
(4) Če raziskovalec v zadnjem obdobju
ni bil zaposlen ali samozaposlen v raziskovalni dejavnosti, se lahko pri
izpolnjevanju kriterija iz 1. točke prvega odstavka tega člena namesto zadnjih
petih let upošteva zadnje intervalno obdobje, ki vključuje obdobje petih let
zaposlitve v raziskovalni dejavnosti. Upoštevano obdobje iz 1. točke prvega odstavka
tega člena se podaljša v primeru dejansko izrabljenega dopusta iz naslova
zavarovanja za starševsko varstvo, dokumentirane odsotnosti zaradi bolezni ali
poškodb oziroma drugih primerov odsotnosti, določenih v predpisih o
zdravstvenem zavarovanju, in zaposlitve izven raziskovalne dejavnosti, daljše
od treh mesecev. Na podaljšanje upoštevanega obdobja ne vpliva izraba
starševskega dopusta v obliki delne odsotnosti z dela.
3. člen
(kriteriji za ugotavljanje izpolnjevanja
pogojev za vodjo aplikativnega raziskovalnega projekta)
(1) Vodja aplikativnega raziskovalnega
projekta izpolnjuje pogoj za vodjo raziskovalnega projekta, določen v drugi
alineji prvega odstavka 29. člena Zakona o raziskovalni in razvojni
dejavnosti, če:
1.     
Dosega minimalno 40 točk iz znanstvenih objav, ki so določene v
podzakonskem predpisu, ki ureja kazalnike raziskovalne uspešnosti, v zadnjih
petih letih.
2.     
Izkazuje citiranost, kot je določena v 2. točki prvega odstavka
prejšnjega člena, ali ima dokazane prenose lastnih raziskav v prakso (patenti,
implementirane tehnologije, prodani računalniški programi, izvedeni pomembni
objekti ali izdelki ipd.; COBISS tip 2.02, 2.03, 2.04, 2.06, 2.07, 2.12, 2.13,
2.14, 2.15, 2.16, 2.17, 2.20, 2.21 in 2.24) ali dokazano delo na nacionalno
pomembnem znanstvenem korpusu ali zbirki.
3.     
Izkazuje minimalno oceno iz znanstvenih objav (A1) in dokumentiranega
sodelovanja z drugimi financerji (A3) v zadnjih petih letih ter minimalno
število čistih citatov v zadnjih desetih letih.
(2) Vodja aplikativnega raziskovalnega
projekta izpolnjuje pogoj za vodjo raziskovalnega projekta, določen v tretji
alineji prvega odstavka 29. člena Zakona o raziskovalni in razvojni
dejavnosti, če izpolnjuje kriterije, določene v drugem odstavku prejšnjega
člena.
(3) Minimalni oceni in število čistih
citatov iz 3. točke prvega odstavka tega člena se določijo v metodologiji, ki
ureja ocenjevanje prijav.
(4) Če raziskovalec v zadnjem obdobju
ni bil zaposlen ali samozaposlen v raziskovalni dejavnosti, se lahko pri izpolnjevanju
kriterija iz 1. točke prvega odstavka tega člena namesto zadnjih petih let
upošteva zadnje intervalno obdobje, ki vključuje obdobje petih let zaposlitve v
raziskovalni dejavnosti. Upoštevano obdobje iz 1. točke prvega odstavka tega
člena se podaljša v primeru dejansko izrabljenega dopusta iz naslova
zavarovanja za starševsko varstvo, dokumentirane odsotnosti zaradi bolezni ali
poškodb oziroma drugih primerov odsotnosti, določenih v predpisih o
zdravstvenem zavarovanju, in zaposlitve izven raziskovalne dejavnosti, daljše
od treh mesecev. Na podaljšanje upoštevanega obdobja ne vpliva izraba starševskega
dopusta v obliki delne odsotnosti z dela.
4. člen
(kriteriji za ugotavljanje izpolnjevanja
pogojev za vodjo podoktorskega raziskovalnega projekta)
(1) Vodja podoktorskega raziskovalnega
projekta (v nadaljnjem besedilu: podoktorand) izpolnjuje pogoj za vodjo
raziskovalnega projekta, določen v drugi alineji prvega odstavka 29. člena
Zakona o raziskovalni in razvojni dejavnosti, če niso pretekla več kot tri leta
po letu zagovora njegovega doktorata ter izkazuje vsaj eno znanstveno objavo
(tudi v soavtorstvu kot prvi avtor), določeno v podzakonskem predpisu, ki ureja
kazalnike raziskovalne uspešnosti, ter izkazuje minimalno oceno iz znanstvenih
objav (A1) in dokumentiranega sodelovanja z drugimi financerji (A3) v zadnjih
petih letih ter minimalno število čistih citatov v zadnjih desetih letih.
(2) Minimalni oceni in število čistih
citatov se po vedah oziroma področjih določijo v metodologiji, ki ureja ocenjevanje
prijav.
(3) Če je podoktorand izkoristil
dopust iz naslova zavarovanja za starševsko varstvo, pri čemer se za enega
otroka upošteva eno leto, se čas po letu zagovora podaljša nad tri leta. Enako
velja za dokumentirane odsotnosti zaradi bolezni ali poškodb oziroma drugih
primerov odsotnosti, določenih v predpisih o zdravstvenem zavarovanju, in
zaposlitev izven raziskovalne dejavnosti, daljšo od treh mesecev.
(4) Podoktorand izpolnjuje pogoj za
vodjo raziskovalnega projekta, določen v tretji alineji prvega odstavka
29. člena Zakona o raziskovalni in razvojni dejavnosti, s predložitvijo
izjave prijavitelja o izpolnjevanju tega pogoja v okviru prijavne vloge na
javni razpis.
III. KONČNI DOLOČBI
5. člen
(prenehanje veljavnosti)
Z dnem uveljavitve tega pravilnika preneha
veljati Pravilnik o kriterijih za ugotavljanje izpolnjevanja pogojev za vodjo
raziskovalnega projekta (Uradni list RS, št. 41/09 in 72/11).
6. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-251/2015/20
Ljubljana, dne 1. avgusta 2016
EVA 2015-3330-0052
dr. Maja Makovec Brenčič l.r.
Ministrica
za izobraževanje, znanost in šport