I.
Z uveljavitvijo tega sklepa se Tekstilni inštitut Maribor, Kraljeviča
Marka ulica 21, 2000 Maribor (v nadaljevanju: TIM), pripoji k javnemu zavodu
Institut informacijskih znanosti, Prešernova 17, 2000 Maribor (v nadaljevanju:
IZUM).
II.
IZUM s 1. januarjem 2007 prevzame vse delavce, ki imajo na dan
uveljavitve tega sklepa sklenjeno delovno razmerje v TIM.
Vse pogodbene in druge pravice in obveznosti iz delovnih razmerij,
ki jih imajo delavci na dan prenosa pri Tekstilnem inštitutu Maribor, prevzame
IZUM.
IZUM v 3 mesecih ustrezno dopolni svoj akt o sistematizaciji.
III.
IZUM prevzame vse pravice, obveznosti in terjatve TIM, nastale
pri dosedanjem poslovanju.
IV.
Nepremične, ki so v lasti Republike Slovenije in v upravljanju
TIM, in nepremičnina, ki je v lasti in upravljanju TIM, se prenesejo v
upravljanje Ministrstva za visoko šolstvo, znanost in tehnologijo in last
Republike Slovenije.
V.
Z uveljavitvijo tega sklepa TIM preneha opravljati svoje dejavnosti.
VI.
Potrebne postopke za izvedbo tega sklepa izvede direktor IZUM.
VII.
Ta sklep začne veljati naslednji dan po objavi v Uradnem listu
Republike Slovenije.
Št. 01403-181/2006/3
Ljubljana, dne 27. decembra 2006
EVA 2006-3211-0084
Vlada Republike Slovenije
dr. Milan Zver l.r.
Minister