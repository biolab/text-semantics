I. SPLOŠNE DOLOČBE
1. člen
(vsebina)
(1) Ta pravilnik določa veterinarske preglede določenih živalskih
proizvodov, ki so namenjeni trgovanju na teritoriju Evropske unije (v
nadaljnjem besedilu: EU) v skladu z Direktivo Sveta z dne 11. decembra 1989 o
veterinarskih pregledih v trgovini znotraj Skupnosti glede na vzpostavitev notranjega
trga (89/662/EGS) (UL L št. 395 z dne 30. 12. 1989, str. 13, z vsemi
spremembami; v nadaljnjem besedilu: Direktiva 89/662/EGS).
(2) Določeni živalski proizvodi (v nadaljnjem besedilu: proizvodi)
po tem pravilniku so:
-       
proizvodi, zajeti v predpisih iz Priloge 1, ki je sestavni del tega
pravilnika,
-       
proizvodi, razen krme, ki niso zajeti v predpisih iz prejšnje točke,
niti v pravilniku, ki ureja veterinarske preglede določenih živali in živalskih
proizvodov pri trgovanju na teritoriju EU, in za katere vsi pogoji trgovanja
niso v celoti harmonizirani (v nadaljnjem besedilu: neharmonizirani proizvodi).
2. člen
(pomen izrazov)
Za potrebe tega pravilnika se uporabljajo izrazi iz zakona, ki
ureja veterinarska merila skladnosti, in izrazi, ki imajo naslednji pomen:
1.     
trgovanje je trgovanje s proizvodi med državami članicami EU, ki ustreza
pomenu iz Pogodbe o ustanovitvi Evropske skupnosti;
2.     
dokumenti so zdravstveno spričevalo, veterinarsko spričevalo ali drug
dokument, ki ga predvidevajo veterinarski predpisi Skupnosti.
II. ORGANIZACIJA IN OPRAVLJANJE VETERINARSKIH PREGLEDOV
3. člen
(pogoji)
(1) Trgovanje s proizvodi iz tega pravilnika na teritoriju EU
je dovoljeno pod naslednjimi pogoji:
-       
da so proizvedeni, pregledani in označeni v skladu s predpisi Skupnosti
oziroma pri neharmoniziranih proizvodih v skladu z nacionalnimi predpisi
namembne države članice EU;
-       
da jih spremlja dokument, vse do končnega prejemnika, navedenega v tem
dokumentu.
(2) Nosilec dejavnosti, ki trguje v skladu s tem pravilnikom,
mora imeti sistem lastnih kontrol, s katerim zagotavlja, da proizvodi
izpolnjujejo zahteve iz prejšnjega odstavka.
(3) Veterinarska uprava Republike Slovenije (v nadaljnjem besedilu:
VURS) izvaja redne preglede v obratih, od koder se pošiljke dajejo na trg. S
pregledi se preverja, če proizvodi, ki so namenjeni trgovanju na teritoriju EU,
izpolnjujejo pogoje veterinarskih predpisov Skupnosti, oziroma v primeru
neharmoniziranih proizvodov, pogoje namembne države članice EU.
(4) Kadar prevoz vključuje več namembnih mest, morajo biti
proizvodi razdeljeni v toliko pošiljk, kolikor je namembnih mest, vsako
pošiljko pa mora spremljati dokument.
(5) Če so proizvodi namenjeni izvozu, mora tak prevoz ostati
pod carinskim nadzorom vse do izstopne točke s teritorija EU.
(6) V primeru uvoza neharmoniziranih proizvodov v Republiko
Slovenijo (v nadaljnjem besedilu: RS), se taki proizvodi lahko dajejo na trg
samo v RS. O takšnem uvozu mora VURS obvestiti Evropsko komisijo in druge
države članice EU.
(7) Za trgovanje morajo nosilci dejavnosti izpolnjevati pogoje
veterinarskih predpisov na vseh stopnjah proizvodnje, skladiščenja, trženja in
prevoza, predvsem pa morajo zagotoviti, da za vse proizvode izvajajo
enakovredno kontrolo oziroma nadzor obratov in proizvodov ne glede na to, ali
so proizvodi namenjeni dajanju na trg v RS ali trgovanju v drugih državah
članicah EU.
(8) Prepovedano je trgovanje s proizvodi, katerih dajanje na
trg na ozemlju RS ni dovoljeno.
4. člen
(izvajanje pregledov)
(1) Uradni veterinarji območnih uradov VURS (v nadaljnjem besedilu:
OU VURS) na namembnem mestu v RS s pregledi, izvedenimi na nediskriminatoren
način, ugotavljajo, če pošiljke proizvodov iz drugih držav članic EU
izpolnjujejo pogoje iz prejšnjega člena ter jemljejo uradne vzorce.
(2) Če je RS namembna oziroma tranzitna država, VURS pa dobi
podatke, na podlagi katerih sumi na obstoj kršitve, lahko uradni veterinar OU
VURS izvede pregled pošiljke tudi med prevozom, vključno s pregledom
ustreznosti prevoznega sredstva in predpisanih veterinarskih pogojev glede
prevoza.
(3) Če prispe pošiljka proizvodov iz druge države članice EU
v obrat, odobren v skladu z veterinarskimi predpisi, mora uradni veterinar,
odgovoren za ta obrat, preveriti, če nosilec dejavnosti prejema samo proizvode,
ki izpolnjujejo pogoje iz prejšnjega člena, pri čemer mora predvsem preveriti ustreznost
označb proizvodov in pravilnost spremne dokumentacije, v primeru neharmoniziranih
proizvodov pa, če jih spremlja dokument, ki ga zahtevajo predpisi namembne države.
(4) Če prispe pošiljka proizvodov iz drugih držav članic EU v
obrat, registriran v skladu z veterinarskimi predpisi, zagotovi preverjanje v
skladu s prejšnjim odstavkom nosilec dejavnosti. Če se pri tem odkrijejo
pomanjkljivosti oziroma nepravilnosti, morajo nosilci dejavnosti o njih takoj obvestiti
OU VURS.
(5) Če prispe pošiljka proizvodov k prejemnikom, ki niso zajeti
v tretjem in četrtem odstavku tega člena, predvsem kadar je pošiljka deloma raztovorjena
med prevozom, mora to pošiljko spremljati originalni dokument.
(6) V primeru neharmoniziranih proizvodov morajo nosilci dejavnosti
zagotoviti, da so izpolnjene posebne zahteve namembne države članice EU.
5. člen
(obveznosti prejemnika)
Prejemniki morajo za pošiljke, ki izvirajo iz drugih držav članic
EU:
-       
voditi evidenco vhodnih in izhodnih pošiljk in evidenco opravljenih
pregledov vhodnih pošiljk;
-       
najmanj 3 leta hraniti dokumente in jih na zahtevo VURS predložiti v
kontrolo.
6. člen
(pregledi pri ponovnem vstopu na teritorij EU)
(1) Pri pošiljkah proizvodov, ki izvirajo iz držav članic EU in
ponovno vstopajo na teritorij EU preko mejnih veterinarskih postaj (v
nadaljnjem besedilu: MVP) na ozemlju RS, uradni veterinar MVP izvede:
-       
pregled dokumentov, ki spremljajo pošiljko;
-       
pregled proizvodov, ki izvirajo iz držav članic EU, v skladu s 3. in 4.
členom tega pravilnika.
(2) Ne glede na prejšnji odstavek v primerih rednega in neposrednega
prevoza pošiljk iz prejšnjega odstavka med dvema geografskima točkama teritorija
EU uradni veterinarji OU VURS opravijo preglede v skladu s 3. in 4. členom tega
pravilnika.
III. KONČNI DOLOČBI
7. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
veterinarskih pregledih proizvodov živalskega izvora pri trgovanju na teritoriju
EU (Uradni list RS, št. 93/03 in 93/05 – ZVMS).
8. člen
(uveljavitev)
Ta pravilnik začne veljati osmi dan po objavi v Uradnem listu
Republike Slovenije.
Št. 007-431/2006
Ljubljana, dne 14. decembra 2006
EVA 2006-2311-0056
Marija Lukačič l.r.
Ministrica
za kmetijstvo, gozdarstvo in prehrano

Priloga
1: Predpisi, ki urejajo proizvode