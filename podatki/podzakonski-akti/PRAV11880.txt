1. člen
S tem pravilnikom se na posameznih okrožnih
državnih tožilstvih določi število pripravniških delovnih mest za univerzitetne
diplomirane pravnike oziroma magistre prava po končanem petletnem študiju, ki
se v skladu z zakonom, ki ureja pripravništvo in pravniški državni izpit,
usposabljajo za opravljanje pravniškega državnega izpita tako, da sklenejo
delovno razmerje na posameznem okrožnem državnem tožilstvu ali se usposabljajo
volontersko, in sicer na:
-       
Okrožnem državnem tožilstvu v Celju 4 pripravniška mesta;
-       
Okrožnem državnem tožilstvu v Kopru 2 pripravniški mesti;
-       
Okrožnem državnem tožilstvu v Kranju 2 pripravniški mesti;
-       
Okrožnem državnem tožilstvu v Krškem 4 pripravniška mesta;
-       
Okrožnem državnem tožilstvu v Ljubljani 18 pripravniških mest;
-       
Okrožnem državnem tožilstvu v Mariboru 3 pripravniška mesta;
-       
Okrožnem državnem tožilstvu v Murski Soboti 2 pripravniški mesti;
-       
Okrožnem državnem tožilstvu v Novi Gorici 2 pripravniški mesti;
-       
Okrožnem državnem tožilstvu v Novem mestu 3 pripravniška mesta;
-       
Okrožnem državnem tožilstvu na Ptuju 3 pripravniška mesta;
-       
Okrožnem državnem tožilstvu v Slovenj Gradcu 2 pripravniški mesti;
-       
Specializiranem državnem tožilstvu Republike Slovenije 2 pripravniški
mesti.
2. člen
Z dnem, ko začne veljati ta pravilnik,
preneha veljati Pravilnik o določitvi števila pripravniških delovnih mest na
posameznih okrožnih državnih tožilstvih (Uradni list RS, št. 20/12).
3. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-724/2013
Ljubljana, dne 22. januarja 2014
EVA 2013-2030-0107
dr. Senko Pličanič l.r. 
Minister
za pravosodje