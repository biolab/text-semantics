1. člen
(vsebina)
(1) S to uredbo se za izvajanje Uredbe (EU) št. 376/2014
Evropskega parlamenta in Sveta z dne 3. aprila 2014 o poročanju, analizi in
spremljanju dogodkov v civilnem letalstvu, spremembi Uredbe (EU) št. 996/2010
Evropskega parlamenta in Sveta ter razveljavitvi Direktive 2003/42/ES
Evropskega parlamenta in Sveta in uredb Komisije (ES) št. 1321/2007 in (ES) št.
1330/2007 (UL L št. 122 z dne 24. 4. 2014, str. 18), zadnjič spremenjene z
Uredbo (EU) 2018/1139 Evropskega parlamenta in Sveta z dne 4. julija 2018 o
skupnih pravilih na področju civilnega letalstva in ustanovitvi Agencije
Evropske unije za varnost v letalstvu ter spremembi uredb (ES) št. 2111/2005,
(ES) št. 1008/2008, (EU) št. 996/2010, (EU) št. 376/2014 ter direktiv
2014/30/EU in 2014/53/EU Evropskega parlamenta in Sveta ter razveljavitvi uredb
(ES) št. 552/2004 in (ES) št. 216/2008 Evropskega parlamenta in Sveta ter
Uredbe Sveta (EGS) št. 3922/91 (UL L št. 212 z dne 22. 8. 2018, str. 1; v
nadaljnjem besedilu: Uredba 2018/1139/EU), (v nadaljnjem besedilu: Uredba 376/2014/EU),
določajo pristojni organ, kontaktna točka, obrazci za poročanje, kontrola in
kakovost podatkov v poročilih, zahtevki za informacije, poročilo o varnosti,
postopki preverjanja kakovosti, analize in spremljanja ter kazenske določbe.
(2) Ta uredba se uporablja tudi za dogodke in druge
informacije v zvezi z varnostjo, ki vključujejo civilne zrakoplove iz Priloge I
Uredbe 2018/1139/EU.
2. člen
(pomen izrazov)
Izrazi, uporabljeni v tej uredbi, imajo enak pomen, kot ga
določa Uredba 376/2014/EU.
3. člen
(pristojni organ in kontaktna točka)
(1) Organ, pristojen za izvajanje in nadzor nad
izvajanjem Uredbe 376/2014/EU in te uredbe je Javna agencija za civilno
letalstvo Republike Slovenije (v nadaljnjem besedilu: javna agencija).
(2) Javna agencija se določi tudi kot kontaktna točka,
ki vodi nacionalno podatkovno bazo.
4. člen
(obrazci za poročanje)
(1) O dogodkih iz 4. in 5. člena Uredbe 376/2014/EU se
poroča javni agenciji.
(2) Način poročanja ter obliko in vsebino obrazcev za
poročanje določi javna agencija, pri čemer upošteva minimalne zahteve iz
priloge I Uredbe 376/2014/EU. Obrazce objavi javna agencija z dnem uveljavitve
uredbe na svoji spletni strani.
5. člen
(črtan)
6. člen
(zahtevki za informacije)
(1) Zahtevki za informacije iz prvega odstavka 11. člena
Uredbe 376/2014/EU se predložijo javni agenciji.
(2) Obliko in vsebino obrazca za zahtevke za informacije
določi javna agencija, pri čemer upošteva minimalne zahteve iz priloge III
Uredbe 376/2014/EU.
7. člen
(poročilo o varnosti)
(1) V zvezi z izvajanjem enajstega odstavka 13. člena
Uredbe 376/2014/EU javna agencija pripravi in objavi poročilo o varnosti, ki
vsebuje informacije o vrstah dogodkov iz 4. in 5. člena Uredbe 376/2014/EU in
druge informacije v zvezi z varnostjo ter o trendih in sprejetih ukrepih v
zvezi z varnostjo.
(2) Poročilo o varnosti se objavi na spletni strani
javne agencije.
8. člen
(postopki preverjanja kakovosti, analize in spremljanja)
(1) Javna agencija v okviru zagotavljanja sistema skladnosti
in letalske varnosti skrbi za preverjanje kakovosti podatkov in analizo
informacij o dogodkih, o katerih je bila neposredno obveščena v skladu s šestim
odstavkom 4. člena in drugim odstavkom 5. člena Uredbe 376/2014/EU, da se
opredelijo tveganja za varnost, povezana s temi dogodki, in določijo ustrezni
korektivni in preventivni ukrepi, potrebni za izboljšanje varnosti v letalstvu,
ter spremlja izvajanje in učinkovitost teh ukrepov.
(2) Javna agencija pri obravnavi informacij o dogodkih
ravna v skladu s predpisi o varstvu osebnih podatkov, predpisi o tajnih
podatkih ter letalskimi predpisi in pravnimi akti, ki veljajo oziroma se
uporabljajo v Republiki Sloveniji, da zagotovi ustrezno zaupnost informacij, ki
jih prejme.
9. člen
(prekršek v zvezi s poročanjem)
(1) Z globo od 200 do 1.000 eurov se kaznuje odgovorna
oseba iz šestega odstavka 4. člena Uredbe 376/2014/EU, če ne poroča o
dogodkih iz prvega odstavka 4. člena Uredbe 376/2014/EU na način in v roku, kot
ju določata šesti in sedmi odstavek 4. člena Uredbe 376/2014/EU (šesti in sedmi
odstavek 4. člena Uredbe 376/2014/EU).
(2) Z globo od 200 do 1.000 eurov se za prekršek iz
prejšnjega odstavka kaznuje posameznik.
10. člen
(prekrški organizacije s sedežem v Republiki Sloveniji)
(1) Z globo od 500 do 2.500 eurov se kaznuje vsaka
organizacija s sedežem v Republiki Sloveniji, ki je pravna oseba, če:
1.     
ne vzpostavi sistema obveznega poročanja za lažje zbiranje podrobnosti o
dogodkih iz prvega odstavka 4. člena Uredbe 376/2014/EU (drugi odstavek 4.
člena Uredbe 376/2014/EU);
2.     
najpozneje 72 ur po tem, ko izve za dogodek, ne sporoči podrobnosti o
dogodku, zbranih v skladu z drugim odstavkom 4. člena Uredbe 376/2014/EU (osmi
odstavek 4. člena Uredbe 376/2014/EU);
3.     
ne vzpostavi sistema prostovoljnega poročanja za lažje zbiranje
podrobnosti o dogodkih iz prvega odstavka 5. člena Uredbe 376/2014/EU
(prvi odstavek 5. člena Uredbe 376/2014/EU);
4.     
ne poroča pravočasno o podrobnostih dogodkov in drugih informacijah v
zvezi z varnostjo, ki so zbrane v skladu s prvim odstavkom 5. člena Uredbe
376/2014/EU in lahko pomenijo dejansko ali možno tveganje za varnost v
letalstvu (šesti odstavek 5. člena Uredbe 376/2014/EU);
5.     
ne imenuje ene ali več oseb, ki neodvisno zbirajo, vrednotijo,
obdelujejo, analizirajo in shranijo podrobnosti o dogodkih, o katerih se poroča
na podlagi 4. in 5. člena Uredbe 376/2014/EU (prvi odstavek 6. člena Uredbe
376/2014/EU);
6.     
ne prepreči uporabe informacij za druge namene razen varnosti ter
ustrezno ne zaščiti zaupnosti identitete poročevalca in oseb, omenjenih v
poročilu o dogodku iz 6. člena Uredbe 376/2014/EU (drugi pododstavek 6.
člena Uredbe 376/2014/EU);
7.     
poročila o dogodkih iz 6. člena Uredbe 376/2014/EU ne vsebujejo vsaj
informacije, navedene v prilogi I Uredbe 376/2014/EU (prvi odstavek 7. člena
Uredbe 376/2014/EU);
8.     
poročila o dogodkih iz petega odstavka 6. člena Uredbe 376/2014/EU ne
vsebujejo klasifikacije dogodka, o katerem so zbrane informacije, glede na
tveganje za varnost (drugi odstavek 7. člena Uredbe 376/2014/EU);
9.     
ne določi postopkov za preverjanje kakovosti podatkov v poročilu o
dogodku iz 6. člena Uredbe 376/2014/EU (tretji odstavek 7. člena Uredbe
376/2014/EU);
10.  
ne razvije postopka analize dogodkov, zbranih v skladu z drugim
odstavkom 4. člena in prvim odstavkom 5. člena Uredbe 376/2014/EU, da se
opredelijo tveganja za varnost, povezana z ugotovljenimi dogodki ali skupinami
dogodkov (prvi odstavek 13. člena Uredbe 376/2014/EU);
11.  
na podlagi analize ne določi morebitnih ustreznih korektivnih ali
preventivnih ukrepov, ki so potrebni za povečanje varnosti letalstva (prvi
odstavek 13. člena Uredbe 376/2014/EU);
12.  
ne izvede pravočasno ukrepov ali ne vzpostavi postopka za spremljanje
izvajanja in učinkovitosti ukrepov (drugi odstavek 13. člena Uredbe
376/2014/EU);
13.  
svojim zaposlenim ali pogodbenemu osebju ne zagotavlja redno informacij
v zvezi z analizo in spremljanjem dogodkov, za katere so sprejeti preventivni
ali korektivni ukrepi (tretji odstavek 13. člena Uredbe 376/2014/EU);
14.  
v 30 dneh od dneva, ko poročevalec pošlje uradno obvestilo o dogodku, ne
predloži morebitnih prvih rezultatov analize, izvedene na podlagi prvega
odstavka 13. člena Uredbe 376/2014/EU, kadar na podlagi svoje analize dogodkov
ali skupine dogodkov opredeli dejansko ali možno tveganje za varnost v
letalstvu, ali ne sporoči kakršnih koli ukrepov, ki jih je treba sprejeti na
podlagi drugega odstavka 13. člena Uredbe 376/2014/EU (četrti odstavek 13.
člena Uredbe 376/2014/EU);
15.  
najpozneje v treh mesecih od dneva uradnega obvestila o dogodku ne
sporoči končnih rezultatov analize iz prvega odstavka 13. člena Uredbe
376/2014/EU (četrti odstavek 13. člena Uredbe 376/2014/EU);
16.  
ne sprejme potrebnih ukrepov, da zagotovi ustrezno zaupnost glede
podrobnosti o dogodkih, ki jih prejme v skladu s 4., 5. in 10. členom Uredbe
376/2014/EU (prvi odstavek 15. člena Uredbe 376/2014/EU);
17.  
uporablja informacije o dogodkih, ki jih prejme v skladu s 4., 5. in 10.
členom Uredbe 376/2014/EU, za pripisovanje krivde ali odgovornosti ali za
kateri koli drug namen, razen za ohranjanje ali izboljšanje varnosti v
letalstvu (drugi odstavek 15. člena Uredbe 376/2014/EU);
18.  
ne sprejme notranjih pravil o tem, kako se v njej zagotavljajo in
izvajajo načela »kulture pravičnosti«, zlasti načelo iz devetega odstavka 16.
člena Uredbe 376/2014/EU (enajsti odstavek 16. člena Uredbe 376/2014/EU).
(2) Z globo od 300 do 1.500 eurov se kaznuje samostojni
podjetnik posameznik, če stori prekršek iz prejšnjega odstavka.
(3) Z globo od 300 do 1.500 eurov se kaznuje tudi
odgovorna oseba pravne osebe in samostojnega podjetnika posameznika, če stori
prekršek iz prvega odstavka tega člena.
11. člen
(prekrški zainteresirane strani)
(1) Z globo od 300 do 1.500 eurov se kaznuje vsaka
zainteresirana stran, ki je pravna oseba, če:
1.     
informacij, prejetih na podlagi 11. člena Uredbe 376/2014/EU, ne uporabi
samo za namen, ki je naveden na obrazcu zahtevka in je združljiv s ciljem
zahtevka (sedmi odstavek 11. člena Uredbe 376/2014/EU);
2.     
informacije, prejete na podlagi 11. člena Uredbe 376/2014/EU, razkrije
brez pisnega soglasja kontaktne točke, ki je informacije sporočila, in ne
sprejme vseh potrebnih ukrepov za zagotovitev ustrezne zaupnosti prejetih
informacij (sedmi odstavek 11. člena Uredbe 376/2014/EU).
(2) Z globo od 300 do 1.500 eurov se kaznuje samostojni
podjetnik posameznik, če stori prekršek iz prejšnjega odstavka.
(3) Z globo od 250 do 1.500 eurov se kaznuje tudi
odgovorna oseba pravne osebe in samostojnega podjetnika posameznika, če stori
prekršek iz prvega odstavka tega člena.
12. člen
(prekrški delodajalca ali organizacije, za katero se
opravljajo storitve)
(1) Z globo od 400 do 2.000 eurov se kaznuje vsak
delodajalec ali organizacija, za katero se opravljajo storitve, ki je pravna
oseba, če poročevalcu prepreči poročanje o dogodkih oziroma sprejme povračilne
ukrepe proti poročevalcu ali osebi, ki je omenjena v poročilih o dogodkih,
zbranih v skladu s 4. in 5. členom Uredbe 376/2014/EU, razen v primerih iz
desetega odstavka 16. člena Uredbe 376/2014/EU (deveti odstavek 16. člena
Uredbe 376/2014/EU).
(2) Z globo od 300 do 1.500 eurov se kaznuje samostojni
podjetnik posameznik, če stori prekršek iz prejšnjega odstavka.
(3) Z globo od 300 do 1.500 eurov se kaznuje tudi
odgovorna oseba pravne osebe in samostojnega podjetnika posameznika, če stori
prekršek iz prvega odstavka tega člena.

Priloga: (črtana)

Uredba o izvajanju Uredbe (EU) o poročanju,
analizi in spremljanju dogodkov v civilnem letalstvu (Uradni list RS, št. 37/16) vsebuje naslednji končni določbi:
»13. člen
(prenehanje veljavnosti)
Z dnem uveljavitve te uredbe preneha veljati Uredba o
poročanju o dogodkih v civilnem letalstvu (Uradni list RS, št. 110/05).
14. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.«.

Uredba o spremembah Uredbe o izvajanju Uredbe
(EU) o poročanju, analizi in spremljanju dogodkov v civilnem letalstvu (Uradni
list RS, št. 52/19) vsebuje naslednjo končno določbo:
»KONČNA DOLOČBA
6. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.«.