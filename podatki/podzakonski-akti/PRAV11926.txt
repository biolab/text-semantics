1. člen
S tem pravilnikom se sprejme gozdnogospodarski načrt
gozdnogospodarske enote Leskova dolina (2014–2023) št. 05-24/14 z dne 2.
decembra 2015, ki ga je za obdobje od 1. januarja 2014 do 31. decembra 2023
izdelal Zavod za gozdove Slovenije, Območna enota Postojna, spremenjen s
spremembami gozdnogospodarskega načrta gozdnogospodarske enote Leskova dolina
(2014–2023) št. 05-24/19 z dne 21. julija 2020, ki jih je izdelal Zavod za
gozdove Slovenije, Območna enota Postojna (v nadaljnjem besedilu: spremembe
gozdnogospodarskega načrta).
2. člen
Gozdnogospodarska enota Leskova dolina, ki meri 3.053,80 ha,
se nahaja v postojnskem gozdnogospodarskem območju, v občini Loška dolina,
oziroma v katastrski občini Leskova dolina.
3. člen
V gozdnogospodarski enoti Leskova dolina je s 1. januarjem
2014 ugotovljeno naslednje stanje gozdov:
1.     
100 % državnih gozdov;
2.     
površina: 3.003,12 ha, od katere je 2.675,28 ha večnamenskih gozdov,
11,55 ha varovalnih gozdov in 316,29 ha gozdov s posebnim namenom, v katerih
ukrepi niso dovoljeni;
3.     
lesna zaloga: 408,6 m3/ha, od tega 258,6 m3/ha
iglavcev in 150 m3/ha listavcev;
4.     
tekoči letni prirastek: 5,70 m3/ha, od tega 3,44 m3/ha
iglavcev in 2,26 m3/ha listavcev.
4. člen
(1) V gozdnogospodarskem načrtu gozdnogospodarske enote
Leskova dolina (2014–2023) je ob upoštevanju usmeritev iz gozdnogospodarskega
načrta postojnskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Leskova
dolina določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.658,91 ha,
-       
ekološke funkcije na površini 806,49 ha ter
-       
socialne funkcije na površini 321,66 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Leskova dolina
(2014–2023) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Leskova dolina, upoštevaje
spremembe gozdnogospodarskega načrta, določeni naslednji ukrepi:
1.     
najvišji možni posek v višini 343.271 m3, od tega 286.225 m3
iglavcev in 57.046 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 407,23 ha;
3.     
nega drogovnjaka na dejanski površini 70,14 ha;
4.     
zaščita mladja s premazom na dejanski površini 36,92 ha;
5.     
nega prebiralnega gozda na dejanski površini 14,50 ha;
6.     
zaščita mladja s 3.150 m ograje;
7.     
vzdrževanje 7.200 m ograje;
8.     
odstranjevanje 4.210 m ograje;
9.     
vzdrževanje 212,7 ha travinja in 230 vodnih virov ter
10.  
220 delovnih dni varstva pred žuželkami.
(2) V gozdnogospodarskem načrtu gozdnogospodarske enote
Leskova dolina (2014–2023) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Leskova dolina, v obdobju od
uveljavitve tega pravilnika do 31. decembra 2023, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Leskova dolina (2014–2023).
7. člen
Po en izvod gozdnogospodarskega načrta gozdnogospodarske enote
Leskova dolina (2014–2023) je na vpogled na sedežu Zavoda za gozdove Slovenije,
Območne enote Postojna, Vojkova 9, Postojna, na sedežu Zavoda za gozdove
Slovenije, Krajevne enote Stari trg, Cesta notranjskega odreda 6, Stari trg pri
Ložu in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Leskova dolina (2014–2023).

Pravilnik o gozdnogospodarskem načrtu
gozdnogospodarske enote Leskova dolina (2014–2023) (Uradni list RS, št. 15/16) vsebuje naslednjo končno določbo:
»8. člen
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembah Pravilnika o
gozdnogospodarskem načrtu gozdnogospodarske enote Leskova dolina (2014–2023)
(Uradni list RS, št. 139/20) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.