tako, da se:
1.     
ugotovi dejansko stanje in morebitno politično odgovornost za domnevno
nedopustno politično vmešavanje nosilcev javnih funkcij v 14. in 15. Vladi
Republike Slovenije v delo organa v sestavi Ministrstva za notranje zadeve,
Policije (v nadaljnjem besedilu: policije), in sicer v delo njenih notranjih
organizacijskih enot na državni, regionalni in lokalni ravni, posebnih delovnih
skupin, specializiranih in skupnih preiskovalnih skupin policije in drugih
pristojnih državnih organov pri odkrivanju in pregonu storilcev kaznivih dejanj
ter v delo drugih pristojnih državnih organov s področij davkov in
preprečevanja pranja denarja pri izvrševanju njihovih nadzornih nalog, in sicer
finančnih nadzorov oziroma postopkov ter postopkov za odkrivanje in
preprečevanje pranja denarja, še posebej v primerih, ko so ti organi podali
naznanilo suma kaznivega dejanja pravnih ali fizičnih oseb s sedežem
ali bivališčem v Republiki Sloveniji ali kaznivih dejanj, pri katerih je bila
udeležena tudi najmanj ena fizična ali pravna oseba iz drugih držav članic
Evropske unije ali tretjih držav (v nadaljnjem besedilu: postopki finančnega
nadzora ter postopki odkrivanja in preprečevanja pranja denarja), za sum
političnega vplivanja na potek oziroma izid predkazenskih postopkov in
postopkov finančnega nadzora ter postopkov odkrivanja in preprečevanja pranja
denarja in za domnevno nedopustno politično vplivanje na uradne osebe v
navedenih državnih organih, ki te postopke vodijo ali pri njih sodelujejo;
2.     
ugotovi, ali so morebitne zlorabe položaja, nepravilno, nestrokovno
in/ali nevestno delo ali morebitne opustitve dolžnih ravnanj nosilcev javnih
funkcij odločilno vplivali na potek oziroma izid predkazenskih in postopkov
finančnega nadzora ter postopkov odkrivanja in preprečevanja pranja denarja v
korist nosilcev javnih funkcij v 14. in 15. Vladi Republike Slovenije ali z
njimi povezanih članov organov političnih strank ali drugih članov političnih
strank, ki jih preiskuje policija, specializirane in skupne preiskovalne
skupine policije in drugih pristojnih državnih organov ter drugi pristojni
državni organi s področij davkov in preprečevanja pranja denarja;
3.     
ugotovi, ali pristojni nosilci javnih funkcij v 14. in 15. Vladi
Republike Slovenije, ki so zadolženi za vodenje, organizacijo in nadzor dela policije,
posebnih delovnih skupin, specializiranih in skupnih preiskovalnih
skupin policije in drugih pristojnih državnih organov pri odkrivanju in
pregonu storilcev kaznivih dejanj ter drugih pristojnih državnih organov s
področij davkov in preprečevanja pranja denarja, svoje delo opravljajo oziroma
so ga opravljali strokovno, odgovorno in zakonito ali pa na podlagi političnih
usmeritev in pritiskov, ki presegajo meje dopustnega ravnanja, določenega z
zakonom, tudi integritetnega;
4.     
ugotovi dejansko stanje v zvezi z imenovanjem kandidatov na vodstvena
mesta, organizacijske in kadrovske odločitve, ki so jih ti sprejemali,
ustanavljanjem posebnih delovnih skupin, specializiranih in skupnih
preiskovalnih skupin policije in drugih pristojnih državnih organov pri odkrivanju
in pregonu storilcev kaznivih dejanj ter razloge za imenovanje in primernost
izbranih uradnih oseb (predvsem z vidika njihove strokovne usposobljenosti), ki
so (bili) imenovani v te skupine, dajanjem ali odvzemanjem pooblastil uradnim
osebam za opravljanje predkazenskih postopkov, postopkov finančnega nadzora ter
postopkov odkrivanja in preprečevanja pranja denarja ter da se v zvezi s tem
ugotovi morebitno politično odgovornost nosilcev javnih funkcij v 14. in 15.
Vladi Republike Slovenije za načrtno premeščanje ali umikanje uradnih oseb iz
posebnih delovnih skupin, specializiranih in skupnih preiskovalnih
skupin policije in drugih pristojnih državnih organov pri odkrivanju in
pregonu storilcev kaznivih dejanj, umikanje ali premeščanje oziroma dajanje in
odvzemanje pooblastil z namenom vplivanja na potek oziroma izid posameznega
postopka: predkazenskega, finančnega nadzora ali odkrivanja in preprečevanja
pranja denarja;
5.     
ugotovi, ali je zaradi domnevnega nedopustnega političnega vmešavanja
nosilcev javnih funkcij v 14. in 15. Vladi Republike Slovenije v delo policije,
posebnih delovnih skupin, specializiranih in skupnih preiskovalnih
skupin policije in drugih pristojnih državnih organov pri odkrivanju in
pregonu storilcev kaznivih dejanj ter drugih pristojnih državnih organov s
področij davkov in preprečevanja pranja denarja predvsem na potek oziroma izid
posameznega postopka: predkazenskega, finančnega nadzora ali odkrivanja in
preprečevanja pranja denarja, ki so ga ti vodili oziroma vodijo, storjenih
toliko nepravilnosti, da je podana subjektivna in/ali objektivna politična
odgovornost nosilcev javnih funkcij;
6.     
ugotovi morebitna zloraba pristojnosti oziroma pooblastil policije,
specializiranih in skupnih preiskovalnih skupin policije in drugih
pristojnih državnih organov pri odkrivanju in pregonu storilcev kaznivih dejanj
ter drugih pristojnih državnih organov s področij davkov in preprečevanja
pranja denarja za dosego političnih ciljev nosilcev javnih funkcij v 14. in 15.
Vladi Republike Slovenije ali v korist z njimi povezanih članov organov
političnih strank ali drugih članov političnih strank in z njimi povezanih
oseb;
7.     
ugotovi ustreznost veljavne zakonodaje, ki ureja organizacijo,
delovanje, vodenje, naloge in pooblastila policije, specializiranih in skupnih
preiskovalnih skupin policije in drugih pristojnih državnih organov pri
odkrivanju in pregonu storilcev kaznivih dejanj ter drugih pristojnih državnih
organov s področij davkov in preprečevanja pranja denarja.
Namen parlamentarne preiskave je:
1.     
ugotoviti, ali so se nosilci javnih funkcij v 14. in 15. Vladi
Republike Slovenije politično vmešavali oziroma se vmešavajo v posamezne
postopke: predkazenskega, finančnega nadzora ali odkrivanja in preprečevanja
pranja denarja in pri tem na nedopusten način vplivali na delo policije,
posebnih delovnih skupin, specializiranih in skupnih preiskovalnih
skupin policije in drugih pristojnih državnih organov pri odkrivanju in
pregonu storilcev kaznivih dejanj ter drugih pristojnih državnih organov s
področij davkov in preprečevanja pranja denarja ali ravnanja uradnih oseb, ki
vodijo ali sodelujejo v teh postopkih, in s tem posledično na potek oziroma
izid posameznega postopka;
2.     
ugotoviti, ali so nosilci javnih funkcij v 14. in 15. Vladi Republike
Slovenije želeli oziroma želijo z domnevnim političnim vmešavanjem v posamezne
postopke preprečiti ali otežiti delo policije, posebnih delovnih skupin,
specializiranih in skupnih preiskovalnih skupin policije in drugih
pristojnih državnih organov pri odkrivanju in pregonu storilcev kaznivih dejanj
ter drugih pristojnih državnih organov s področij davkov in preprečevanja
pranja denarja, v katerih bi njihove odločitve lahko imele politične posledice
zaradi vpletenosti nosilcev javnih funkcij v 14. in 15. Vladi Republike
Slovenije ali z njimi povezanih članov organov političnih strank ali drugih
članov političnih strank in z njimi povezanih oseb;
3.     
še posebej ugotoviti, ali Nacionalni preiskovalni urad, kot to določa
zakonodaja, deluje avtonomno in nosilci javnih funkcij v 14. in 15. Vladi
Republike Slovenije, ki za to niso pristojni, niso posegali oziroma ne posegajo
v njegovo avtonomno delovanje in niso vršili oziroma ne vršijo političnega
pritiska, ki je oziroma bi spremenil potek oziroma izid posameznih
predkazenskih postopkov, ki jih je ta vodil oziroma vodi;
4.     
ugotoviti, ali je domnevno politično motivirano kadrovanje potekalo
oziroma poteka z namenom podreditve policije, posebnih delovnih skupin,
specializiranih in skupnih preiskovalnih skupin policije in drugih
pristojnih državnih organov pri odkrivanju in pregonu storilcev kaznivih dejanj
ter drugih pristojnih državnih organov s področij davkov in preprečevanja
pranja denarja interesom in volji nosilcev javnih funkcij v 14. in 15. Vladi
Republike Slovenije ali z njimi povezanih članov organov političnih strank ali
drugih članov političnih strank in z njimi povezanih oseb;
5.     
še posebej ugotoviti, ali je bilo ustanavljanje posebnih delovnih skupin
kot je bila npr. delovna skupina Vlade Republike Slovenije za pripravo
predlogov za učinkovitejše varovanje državne meje, preprečevanje ilegalnih
migracij in boju proti tihotapljenju ljudi, pa tudi specializiranih delovnih
skupin policije kot je bila npr. delovna skupina za področje nezakonitih
migracij za reševanje zaostankov na Policijski upravi Ljubljana, namenjeno
umiku oziroma odstranitvi uradnih oseb, ki so za nosilce javnih funkcij v 14.
Vladi Republike Slovenije zaradi svojega delovanja, predvsem pa vodenja in
sodelovanja v posameznih predkazenskih postopkih, postali moteči;
6.     
ugotoviti vse okoliščine imenovanja in primernost uradnih oseb (predvsem
z vidika njihove strokovne usposobljenosti), ki so v času delovanja 14. in 15.
Vlade Republike Slovenije zasedli vodstvena mesta v policiji, posebnih delovnih
skupinah, specializiranih in skupnih preiskovalnih skupinah policije in
drugih pristojnih državnih organov pri odkrivanju in pregonu storilcev kaznivih
dejanj ter drugih pristojnih državnih organov s področij davkov in
preprečevanja pranja denarja, pregledati kadrovske odločitve, na katere so
domnevno vplivali in na tej podlagi kadrovsko strukturo v navedenih državnih
organih;
7.     
še posebej ugotoviti primernost uradnih oseb (predvsem z vidika njihove
strokovne usposobljenosti), ki so jim bila v času delovanja 14. in 15. Vlade
Republike Slovenije podeljena pooblastila za vodenje ali sodelovanje v
posameznih postopkih: predkazenskih, finančnega nadzora ali odkrivanja in
preprečevanja pranja denarja, v katere so se domnevno vmešavali nosilci javnih
funkcij v 14. in 15. Vladi Republike Slovenije in vršili politični pritisk, ki
je spremenil potek oziroma izid posameznih postopkov;
8.     
ugotoviti, katere organizacijske, vodstvene, preostale kadrovske in
druge odločitve so bile sprejete na podlagi političnih navodil nosilcev javnih
funkcij v 14. in 15. Vladi Republike Slovenije, ki ne odražajo pričakovane in
potrebne strokovnosti ter samostojnosti (pri vodenju postopkov) uradnih oseb v
policiji, posebnih delovnih skupinah, specializiranih in skupnih preiskovalnih
skupinah policije in drugih pristojnih državnih organov pri odkrivanju in
pregonu storilcev kaznivih dejanj ter drugih pristojnih državnih organih s področij
davkov in preprečevanja pranja denarja, ter zakonitosti, strokovnosti in
pravilnosti njihovega dela;
9.     
ugotoviti, ali bi bile potrebne spremembe in dopolnitve veljavne
zakonodaje, ki ureja organizacijo, delovanje, vodenje, naloge in pooblastila,
da bi se zagotovili ustrezni pogoji za zakonito, strokovno in pravilno delo
zaposlenih v policiji, posebnih delovnih skupinah, specializiranih in skupnih
preiskovalnih skupinah policije in drugih pristojnih državnih organov pri
odkrivanju in pregonu storilcev kaznivih dejanj ter drugih pristojnih državnih
organov s področij davkov in preprečevanja pranja denarja.
Preiskava naj se osredotoči na obdobje od 13. marca 2020
do odreditve predmetne parlamentarne preiskave.
Št. 020-02/22-54/9
Ljubljana, dne 22. februarja 2023
EPA 526-IX
Državni zbor
Republike Slovenije
mag. Urška Klakočar Zupančič
predsednica