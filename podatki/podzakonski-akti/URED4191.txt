I. PREDMET IN OBSEG KONCESIJE
1. člen
(1) Ta uredba je koncesijski akt, na
podlagi katerega se podeli koncesija za rabo vode za vzrejo ciprinidnih vrst
rib v ribnikih na posameznih delih vodnih teles med koordinato gorvodne meje in
koordinato dolvodne meje na površinskih vodah iz priloge, ki je sestavni del te
uredbe, brez javnega razpisa.
(2) Koncesija iz prejšnjega odstavka
se podeli pravnim ali fizičnim osebam, če je za rabo vode v ribnikih iz
prejšnjega odstavka predpisana pridobitev koncesije in so v skladu z zakonom,
ki ureja vode, vložile vlogo za podelitev koncesije, ki vsebuje opis obsega ter
način rabe vodnega dobra in pravnomočno uporabno dovoljenje za objekt ribnika.
2. člen
Koncesionar lahko rabi vodo na posameznih
delih vodnih teles površinskih voda iz priloge te uredbe izključno za vzrejo
ciprinidnih vrst rib za trg.
II. POGOJI ZA PRIDOBITEV IN IZVAJANJE KONCESIJE
3. člen
(1) Imetniki pravnomočnih uporabnih
dovoljenj iz drugega odstavka 1. člena te uredbe pridobijo koncesijo za
rabo vode za vzrejo ciprinidnih vrst rib v ribniku, če:
-      
gre za vzrejo vodnih organizmov za trg in
-      
vzrejna površina ribnika ne presega površine, ki je navedena v tabeli iz
priloge te uredbe.
(2) Koncesija se lahko podeli eni ali
več fizičnim oziroma pravnim osebam kot koncesionarjem hkrati, če izpolnjujejo
pogoje iz prejšnjega odstavka.
4. člen
(1) Osebe iz 3. člena te uredbe
(v nadaljnjem besedilu: koncesionarji) morajo poleg pogojev, predpisanih za
dejavnost vzreje rib, zagotavljati tudi naslednje ukrepe:
-      
zavarovanje okolice ribnika pred škodljivimi vplivi dejavnosti vzreje
rib,
-      
za nemoteno rabo dela vodnega telesa drugih imetnikov vodnih pravic,
-      
ukrepe proti poslabšanju razmer v zvezi s kakovostjo in količino
podtalnice in površinskih voda,
-      
ohranjanja biološke raznovrstnosti in varstva habitatov ter biološkega
ravnotežja tam, kjer je to mogoče in dolgoročno stabilno,
-      
ohranjanja naravne vrednote v največji možni meri, če je ta na območju
koncesije,
-      
ukrepe za preprečevanje prebegov rib v odprti vodotok,
-      
ukrepe za preprečevanje škode, ki jo povzročajo ribojede ptice in
-      
ukrepe v zvezi s sanacijo, vzpostavitvijo novega oziroma nadomestitvijo
prejšnjega stanja okolja po prenehanju izvajanja koncesije.
(2) Ukrepi in pogoji iz prejšnjega
odstavka se podrobneje določijo v koncesijski pogodbi.
5. člen
Koncesionar nosi vse stroške v zvezi s
koncesijo, ki se podeli na podlagi te uredbe.
III. ZAČETEK IN ČAS TRAJANJA KONCESIJE
6. člen
(1) Koncesija na delih vodnih teles iz
priloge te uredbe se podeli za rabo vode za vzrejo ciprinidnih vrst rib za 30
let.
(2) Rok iz prejšnjega odstavka začne
teči z dnem sklenitve koncesijske pogodbe.
(3) Koncesija se lahko podaljša na
način in pod pogoji, določenimi v koncesijski pogodbi.
IV. PLAČILO ZA KONCESIJO
7. člen
(1) Koncesionar mora plačati za
koncesijo za vsako leto rabe vode posebej ves čas trajanja koncesije.
(2) Višina plačila za koncesijo je
sorazmerna površini ribnika in vrednosti, ki jo za vzrejene vodne organizme koncesionarji
pridobijo na trgu.
(3) Koncesionar krije vse stroške
povzročanja obremenitve okolja v skladu z zakonom, ki ureja varstvo okolja, in
nadomestne stroške ureditve prostora, ki nastanejo zaradi vzreje ciprinidnih
vrst rib.
8. člen
(1) Prihodki od plačila za koncesijo
so vir proračuna Republike Slovenije in proračuna občin, na območju katerih je
del vodnega telesa površinske vode iz priloge te uredbe.
(2) Plačilo za koncesijo se med državo
in občinami iz prejšnjega odstavka razdeli v razmerju 50 : 50.
(3) Razdelitev plačila za koncesijo
med državo in občinami iz prvega odstavka tega člena je določena na podlagi
podatkov o razvitosti infrastrukture lokalnih gospodarskih javnih služb varstva
okolja v teh občinah v skladu s predpisom, ki ureja merila za določanje
razvitosti infrastrukture in obremenjenosti okolja zaradi ugotavljanja deleža
plačila občini za koncesijo na naravi dobrini.
9. člen
(1) Plačilo za koncesijo se določi za
vsako koledarsko leto posebej na podlagi ocenjene letne količine vzrejenih
ciprinidnih vrst rib.
(2) Osnova plačila za koncesijo je
količina 1000 kg krapa (Cyprinus carpio) na 1 ha vzrejne površine na posameznih delih vodnih teles površinskih voda iz priloge te uredbe.
(3) Ocenjena letna količina vzrejenih
ciprinidnih vrst rib iz prvega odstavka tega člena se izračuna kot zmnožek
osnove plačila za koncesijo in skupne vzrejne vodne površine na posameznih
delih vodnih teles površinskih voda iz priloge te uredbe, izražene v ha.
10. člen
(1) Ceno osnove plačila za koncesijo
določi minister, pristojen za okolje, do 31. decembra za naslednje leto s
sklepom, ki se objavi v Uradnem listu Republike Slovenije.
(2) Cena osnove plačila za koncesijo
se določi kot letna povprečna vrednost 1 kg krapa, izračunana na podlagi statističnih podatkov o odkupni ceni ciprinidnih vrst rib.
(3) Koncesionarju se plačilo za
koncesijo obračuna v višini, ki je enaka 2 odstotka prodajne vrednosti ocenjene
letne količine vzrejenih ciprinidnih vrst rib, pri čemer je prodajna vrednost
ocenjene letne količine vzrejenih ciprinidnih vrst rib enaka zmnožku cene
osnove plačila za koncesijo in ocenjeni letni količini vzrejenih ciprinidnih
vrst rib iz prejšnjega člena.
11. člen
(1) Koncesionar mora Agenciji
Republike Slovenije za okolje (v nadaljnjem besedilu: agencija) do
31. januarja tekočega leta posredovati vse podatke, potrebne za izračun
višine plačila za koncesijo za preteklo leto.
(2) Koncesionar mora agencijo sproti
obveščati o vseh spremembah podatkov, ki se nanašajo na način plačila za
koncesijo (npr. višja sila, sprememba imena registrirane dejavnosti, naslova
sedeža dejavnosti).
(3) Koncesionar, ki je med letom
prenehal izvajati dejavnost, zaradi katere je dolžan plačevati koncesijo po tej
uredbi, mora agenciji poslati dokazila o prenehanju izvajanja te dejavnosti v
tridesetih dneh po prenehanju rabe vode za vzrejo ciprinidnih vrst rib.
(4) Če agencija ugotovi, da
koncesionar ni posredoval podatkov, potrebnih za izračun višine plačila za
koncesijo v predpisanem roku, ali je posredoval napačne podatke, agencija
uporabi za določitev višine plačila za koncesijo podatke o rabi vode iz svojih
evidenc o rabi vode.
12. člen
(1) Koncesionar plačuje koncesijo za
rabo vode za vzrejo ciprinidnih vrst rib letno v dveh obrokih na račun, določen
s predpisom ministra, pristojnega za finance.
(2) Plačilo prvega obroka zapade v
plačilo zadnji delovni dan v juniju, drugega obroka pa zadnji delovni dan v
decembru.
(3) Agencija izstavi račun za
posamezen obrok v skladu s prejšnjim odstavkom.
(4) Znesek obroka znaša polovico
zadnjega plačila za koncesijo, povečanega ali zmanjšanega sorazmerno odstotku
spremembe cene osnove plačila za koncesijo.
(5) Za nepravočasno plačane zneske
plačila za koncesijo mora koncesionar plačati zakonske zamudne obresti.
(6) Morebitna razlika med zneskom
plačila za koncesijo, vplačanim z akontacijo, in višino plačila za koncesijo se
mora nakazati na račun iz prvega odstavka tega člena ali vrniti koncesionarju v
60 dneh po tem, ko je agencija koncesionarju izstavila poračun plačil za
koncesijo.
13. člen
V primerih nepredvidljivih okoliščin,
nastalih zaradi višje sile, se lahko plačilo za koncesijo ustrezno zmanjša, kar
se natančneje uredi s koncesijsko pogodbo.
14. člen
O prenosu objekta ali naprave, ki jo je
koncesionar zgradil zaradi rabe vode za vzrejo ciprinidnih vrst rib na vodnem
ali priobalnem zemljišču v last države odloči ministrstvo po uradni dolžnosti.
Način in obseg prenosa objektov in naprav v posest koncedenta se uredita s
koncesijsko pogodbo.
15. člen
(1) Medsebojna razmerja med
koncedentom in koncesionarjem se podrobneje uredijo s koncesijsko pogodbo v
skladu z zakonom, ki ureja vode.
(2) Koncesijsko pogodbo sklene v imenu
koncedenta Vlada Republike Slovenije, v njenem imenu pa jo podpiše minister,
pristojen za okolje.
(3) V primeru neskladja med določbami
te uredbe in koncesijske pogodbe veljajo določbe te uredbe.
V. NADZOR
16. člen
Nadzor nad izvajanjem te uredbe opravljajo
inšpektorji, pristojni za vode.

Priloga:
Deli vodnih teles površinskih voda, na katerih se podeli koncesija za rabo vode
za vzrejo ciprinidnih vrst rib v ribniku

Uredba o koncesiji za rabo vode za vzrejo
ciprinidnih vrst rib v ribnikih, za katere je bilo pridobljeno pravnomočno
uporabno dovoljenje (Uradni list RS, št. 94/06)
vsebuje naslednji prehodni in končno določbo:
»VI. PREHODNI IN KONČNA DOLOČBA
17. člen
Ne glede na rok podpisa koncesijske pogodbe
mora koncesionar začeti plačevati za koncesijo za rabo vode za vzrejo
ciprinidnih vrst rib od dneva, ko postane odločba o določitvi koncesionarja
dokončna.
18. člen
Ne glede na prvi odstavek 11. člena te
uredbe mora koncesionar v roku enega meseca po dokončnosti odločbe o določitvi
koncesionarja agenciji poslati vse podatke, potrebne za izračun višine plačila
za koncesijo.
19. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o koncesiji za rabo
vode za vzrejo ciprinidnih vrst rib v ribnikih, za katere je bilo pridobljeno
pravnomočno uporabno dovoljenje (Uradni list RS, št. 52/07) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.