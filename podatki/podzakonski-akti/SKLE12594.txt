I
Ukrep iz 14. člena Zakona o nujnih ukrepih na področju
zdravstva (Uradni list RS, št. 112/21 in 189/21; v nadaljnjem besedilu: ZNUPZ)
za zagotavljanje podaljšane obravnave za osebe, ki so prebolele okužbo z
virusom SARS-CoV-2 in se po končani medicinski rehabilitaciji pri izvajalcih
bolnišnične dejavnosti ali izvajalcih zdravstvene dejavnosti na terciarni ravni
zaradi nepopolne samooskrbe ne morejo vrniti v domače okolje, se podaljša do
30. junija 2022.
II
Ukrep izvajanja mikrobioloških preiskav sekvenciranja genoma
SARS-CoV-2 in spremljanje virusa SARS-CoV-2 v odpadnih vodah ter natančna
karakterizacija variantnih virusov iz 21. člena ZNUPZ se podaljša do 30. junija
2022.
III
Ukrep izvajanja mikrobioloških preiskav glede virusa
SARS-CoV-2 z metodo verižne reakcije s polimerazo iz 22. člena ZNUPZ se
podaljša do 30. junija 2022.
IV
Ukrep upravičenosti do dodatka za delo s pacienti in
uporabniki, obolelimi za COVID-19, iz 41. člena ZNUPZ se podaljša do 30. junija
2022.
V
Ta sklep začne veljati naslednji dan po objavi v Uradnem
listu Republike Slovenije.
Št. 00725-108/2021
Ljubljana, dne 17. decembra 2021
EVA 2021-2711-0223
Vlada Republike Slovenije
Janez Janša
predsednik