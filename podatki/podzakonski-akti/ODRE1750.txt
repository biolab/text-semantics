1. člen
Sprejme se splošni del gozdnogospodarskega načrta
gozdnogospodarske enote Gomance, št. 05-20/00 z dne 31. 8. 2000, ki ga je
izdelal Zavod za gozdove Slovenije, Območna enota Postojna, za obdobje od 1. 1.
2000 do 31. 12. 2009. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Gomance na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Gomance je izdelan v treh izvodih za 3920,21 hektarjev gozdov, ki ležijo
v gozdnogospodarskem območju Postojna, v občini Ilirska Bistrica, oziroma v
katastrski občini Snežnik.
3. člen
Po en izvod splošnega dela gozdnogospodarskega načrta
gozdnogospodarske enote Gomance je na vpogled na sedežu Zavoda za gozdove
Slovenije, Območne enote Postojna, Vojkova 9, Postojna, na sedežu Zavoda za
gozdove Slovenije, Krajevne enote Ilirska Bistrica, Bazoviška 4, Ilirska
Bistrica, in na Ministrstvu za kmetijstvo, gozdarstvo in prehrano Republike
Slovenije, Dunajska 58, Ljubljana, kjer se hrani tudi dokumentacija v zvezi s
postopkom sprejemanja splošnega dela gozdnogospodarskega načrta gozdnogospodarske
enote Gomance.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-05-2/00
Ljubljana, dne 15. oktobra 2001.
Minister 
za kmetijstvo, gozdarstvo in prehrano 
mag. Franc But l. r.