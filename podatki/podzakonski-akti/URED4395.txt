1. Splošne določbe
1. člen
Ta uredba določa vodovarstveno območje za
vodno telo vodonosnikov Dravsko-ptujskega polja (v nadaljnjem besedilu:
vodovarstveno območje), ki se uporablja za oskrbo prebivalstva s pitno vodo in
se nahaja na območju Mestne občine Ptuj ter občin Destrnik, Dornava, Hajdina,
Juršinci, Kidričevo, Majšperk, Markovci, Rače-Fram, Slovenska Bistrica in Videm
ter vodovarstveni režim in roke, v katerih morajo lastniki ali drugi posestniki
nepremičnin na tem območju svoje delovanje prilagoditi določbam te uredbe.
2. člen
(1) Vodovarstveno območje tvorijo
območja zajetij in notranja območja, ki so prikazana na publikacijski karti v
prilogi 1, ki je sestavni del te uredbe.
(2) Območja zajetij so določena okoli
črpalnih vrtin in so navedena na seznamu v prilogi 4, ki je sestavni del te uredbe.
Območja zajetij so prikazana na publikacijski karti iz prejšnjega odstavka ter
označena z belo barvo in oznako »0«.
(3) Notranja območja so na
publikacijski karti iz prvega odstavka tega člena označena na naslednji način:
-      
najožja območja z oranžno barvo in oznako »VVO I «,
-      
ožja območja z rumeno barvo in oznako »VVO II« in
-      
širše območje z zeleno barvo in oznako »VVO III«.
(4) Notranja območja se delijo na najožja
vodovarstvena območja z najstrožjim vodovarstvenim režimom, na ožja
vodovarstvena območja s strožjim vodovarstvenim režimom in na širša
vodovarstvena območja z milejšim vodovarstvenim režimom.
(5) Vodovarstveno območje se evidentira v
vodnem katastru kot atributni del digitalne zbirke podatkov.
3. člen
(1) Meje vodovarstvenega območja,
območja zajetij in notranjih območij so poligoni, določeni v digitalni obliki
kot poseben sloj geografskega informacijskega sistema in prikazani na karti, ki
jo v izvirniku hrani ministrstvo, pristojno za vode (v nadaljnjem besedilu: ministrstvo).
(2) Seznam zemljiških parcel (v
nadaljnjem besedilu: parcele) na vodovarstvenem območju je naveden v prilogi 2,
ki je sestavni del te uredbe. Seznam parcel je povzet po digitalnem zemljiškem
katastru iz marca 2006, ki ga vodi Geodetska uprava Republike Slovenije.
(3) Če se parcele na
vodovarstvenem območju združujejo s parcelami, ki imajo drugačen vodovarstveni
režim, ali s parcelami zunaj vodovarstvenega območja, se za gradnje na
novonastalih parcelah določi vodovarstveni režim, ki je strožji.
2. Ukrepi, prepovedi in omejitve za rabo vode
4. člen
(1) Na najožjem vodovarstvenem območju
je prepovedana raba podzemne vode, razen za javno oskrbo s pitno vodo.
(2) Na ožjem in širšem vodovarstvenem
območju se lahko podeli vodna pravica za rabo podzemne vode, če to ne vpliva na
količino in kakovost vode, ki se rabi ali je namenjena za javno oskrbo s pitno
vodo.
3. Ukrepi, prepovedi in omejitve za gradnjo
3.1. Splošno
5. člen
(1) Na območju zajetja je prepovedana
gradnja, razen gradnje, ki je namenjena za javno oskrbo s pitno vodo in je
zanjo pridobljeno vodno soglasje.
(2) Na območju zajetja je prepovedano
opravljanje dejavnosti, ki bi lahko vplivale na spremembo lastnosti ali kakovost
pitne vode.
6. člen
(1) Na notranjih območjih sta
prepovedani gradnja in izvedba gradbenih del, ki sta v tabeli 1.1, 1.2 in 1.3 priloge 3, ki je sestavni del te uredbe, označena z oznako »–«.
(2) Ne glede na določbe prejšnjega
odstavka je na notranjih območjih dovoljena rekonstrukcija stanovanjskih ali
nestanovanjskih stavb iz tabele 1.1 priloge 3 te uredbe, če se ne spremeni
namembnost objekta in sprememba rabe objekta ne pomeni povečanja tveganja za
onesnaženje vodnega telesa.
(3) Ne glede na določbe prvega
odstavka tega člena je na notranjih območjih dovoljena rekonstrukcija
obstoječih ali gradnja novih vojaških objektov, objektov za potrebe zaščite in
reševanja ob naravnih in drugih nesrečah in objektov za varnost, če se pri
rekonstrukciji ne spremenita velikost in namembnost objekta in če sprememba
rabe objekta ali gradnja novega objekta ne pomeni povečanja tveganja za
onesnaženje vodnega telesa in če je pri rekonstrukciji ali gradnji novega
objekta k projektnim rešitvam iz projekta za pridobitev gradbenega dovoljenja
po predpisih o graditvi objektov izdano vodno soglasje.
(4) Ne glede na določbe prvega
odstavka tega člena je na notranjih območjih dovoljeno izvajanje vzdrževalnih
del v javno korist na državnih cestah v skladu s predpisi, ki urejajo javne
ceste, in predpisi, ki urejajo graditev objektov, in se za izvajanje teh del
lahko izda vodno soglasje, če so zagotovljeni zaščitni ukrepi, s katerimi se
prepreči negativne vplive na stanje površinskih in podzemnih voda.
(5) Ne glede na določbe prvega
odstavka tega člena je na notranjih območjih dovoljeno izvajanje vzdrževalnih
del in investicijskih vzdrževalnih del ter izvajanje vzdrževalnih del v javno
korist na železniški infrastrukturi v skladu s predpisi, ki urejajo graditev
objektov, in se za izvajanje teh del lahko izda vodno soglasje, če so
zagotovljeni zaščitni ukrepi, s katerimi se prepreči negativne vplive na stanje
površinskih in podzemnih voda.
(6) Ne glede na določbe prvega
odstavka tega člena je na notranjih območjih dovoljeno izvajanje rednih
vzdrževalnih del in investicijskih vzdrževalnih del ter izvajanje vzdrževalnih
del zaradi zagotavljanja varnosti, rednosti in nemotenosti zračnega prometa na
letališki infrastrukturi in objektih, sistemih in napravah navigacijskih služb
zračnega prometa (v nadaljnjem besedilu: letalski navigacijski objekti) v
skladu s predpisi, ki urejajo letalstvo, in predpisi, ki urejajo graditev
objektov, in se za izvajanje teh del lahko izda vodno soglasje, če so
zagotovljeni zaščitni ukrepi, s katerimi se prepreči negativne vplive na stanje
površinskih in podzemnih voda.
(7) Ne glede na določbe prvega
odstavka tega člena je na notranjih območjih dovoljena odstranitev objektov ob
hkratni ukinitvi internega kanalizacijskega omrežja.
7. člen
(1) Na notranjih območjih je dovoljena
gradnja, ki je v tabeli 1.1, 1.2 in 1.3 priloge 3 te uredbe označena z oznako
»+«.
(2) Za gradnjo na notranjih območjih,
ki je v tabelah 1.1, 1.2 in 1.3 priloge 3 te uredbe označena z oznako »pd«, je
treba pridobiti vodno soglasje.
(3) Na notranjih območjih je dovoljena
gradnja, ki je v tabelah 1.1, 1.2 in 1.3 priloge 3 te uredbe označena z oznako
»pp«, če so v projektnih rešitvah iz projekta za pridobitev gradbenega
dovoljenja načrtovani zaščitni ukrepi, za katere je iz rezultatov analize
tveganja za onesnaženje razvidno, da je tveganje za onesnaženje zaradi te gradnje
sprejemljivo, k projektnim rešitvam za gradnjo in izvedbo zaščitnih ukrepov pa
je izdano vodno soglasje.
(4) Na notranjih območjih je dovoljena
gradnja, ki je v tabelah 1.1 in 1.2 priloge 3 te uredbe označena z oznako
»pip«, če gre za gradnjo infrastrukture v skladu z državnim prostorskim načrtom
ali občinskim podrobnim prostorskim načrtom, ki je sprejet v skladu s predpisi,
ki urejajo prostorsko načrtovanje, in za katerega je izvedena celovita presoja
vplivov na okolje ter pridobljeno soglasje v skladu s predpisi, ki urejajo
varstvo okolja. Sprejemljivost vplivov objekta infrastrukture na vodni režim in
stanje vodnega telesa ter vplive zaščitnih ukrepov na zmanjšanje tveganja za
onesnaženje preverja ministrstvo na podlagi izsledkov analize tveganja za onesnaženje
v postopku izdaje mnenja k državnemu prostorskemu načrtu ali občinskemu
podrobnemu prostorskemu načrtu.
(5) Ne glede na določbe drugega
odstavka tega člena za gradnjo na območju, ki se ureja z državnim prostorskim
načrtom ali občinskim podrobnim prostorskim načrtom, ministrstvo preveri
sprejemljivost vplivov objekta na vodni režim in stanje vodnega telesa v
postopku izdaje mnenja k državnemu prostorskemu načrtu ali občinskemu
podrobnemu prostorskemu načrtu v skladu s predpisi, ki urejajo prostorsko
načrtovanje.
(6) Ne glede na določbe tretjega
odstavka tega člena za gradnjo na območju, ki se ureja z državnim prostorskim
načrtom ali občinskim podrobnim prostorskim načrtom, ministrstvo preveri
sprejemljivost vplivov objekta na vodni režim in stanje vodnega telesa ter
vplive zaščitnih ukrepov na zmanjšanje tveganja za onesnaženje v postopku
izdaje mnenja k državnemu prostorskemu načrtu ali občinskemu podrobnemu prostorskemu
načrtu.
8. člen
(1) Vodno soglasje se lahko izda za
gradnjo na vodovarstvenem območju, če je zagotovljen priključek objekta na
javno kanalizacijo za odvajanje odpadnih voda in so vplivi objekta na vodni
režim in stanje vodnega telesa sprejemljivi.
(2) Za gradnjo na območju, ki ni opremljeno
z javno kanalizacijo in v skladu s predpisi, ki urejajo emisijo snovi pri
odvajanju odpadne vode iz komunalnih čistilnih naprav in emisijo snovi pri
odvajanju odpadne vode iz malih komunalnih čistilnih naprav, ta ni zahtevana,
se vodno soglasje lahko izda, če se komunalna odpadna voda odvaja in čisti na
način, kot je to določeno s predpisi, ki urejajo emisijo snovi in toplote pri
odvajanju odpadnih voda v vode in javno kanalizacijo in emisijo snovi pri
odvajanju odpadne vode iz malih komunalnih čistilnih naprav.
9. člen
(1) Ne glede na določbe prvega
odstavka 6. člena te uredbe je na notranjih območjih gradnja dovoljena in se
zanjo lahko izda vodno soglasje za prenosni plinovod izključno za zemeljski
plin v skladu s predpisi, ki urejajo tehnične pogoje za graditev, obratovanje
in vzdrževanje plinovodov z delovnim tlakom nad 16 bari, ter standardom SIST EN
 1594 in če je iz rezultatov analize tveganja za onesnaženje razvidno, da je
tveganje za onesnaženje zaradi te gradnje in izvajanja gradbenih del
sprejemljivo.
(2) Ne glede na oznako »pip« iz tabele
1.1 priloge 3 te uredbe je na notranjih območjih gradnja dovoljena in se zanjo
lahko izda vodno soglasje za glavne in regionalne ceste ter glavne in
regionalne železniške proge, če so krajše od 5 km in če gre za premestitve in razširitve, kjer se os ceste ali tira spremenjene proge prestavi za
manj kakor 200 m, in če so v projektnih rešitvah projekta za pridobitev
gradbenega dovoljenja načrtovani zaščitni ukrepi, za katere je iz rezultatov
analize tveganja za onesnaženje razvidno, da je tveganje za onesnaženje zaradi
te gradnje in izvajanja gradbenih del sprejemljivo.
(3) Ne glede na določbe prvega
odstavka 6. člena te uredbe je na notranjih območjih dovoljena gradnja letališč
za helikopterje s premerom do 40 m v skladu s predpisi, ki urejajo letalstvo,
in predpisi, ki urejajo graditev objektov, in se za gradnjo lahko izda vodno
soglasje, če so v projektnih rešitvah projekta za pridobitev gradbenega
dovoljenja načrtovani zaščitni ukrepi, za katere je iz rezultatov analize
tveganja za onesnaženje razvidno, da je tveganje za onesnaženje zaradi te
gradnje in izvajanja gradbenih del sprejemljivo.
10. člen
Ne glede na določbe prvega odstavka 6.
člena te uredbe je na najožjih vodovarstvenih območjih za izvedbo avtoceste,
hitre ceste, glavne, regionalne in lokalne ceste ter glavne in regionalne
železniške proge dovoljeno izvajanje gradbenih del, navedenih v tabeli 1.2
priloge 3 te uredbe pod zaporednima številkama 1 in 14, in se lahko izda vodno soglasje, če so v projektnih rešitvah projekta za pridobitev
gradbenega dovoljenja načrtovani zaščitni ukrepi, za katere je iz rezultatov
analize tveganja za onesnaženje razvidno, da je tveganje za onesnaženje zaradi
izvajanja gradbenih del sprejemljivo.
10.a člen
(1) Lastniki ali drugi posestniki zemljišč na notranjih
vodovarstvenih območjih morajo upravljavcem vodovoda ali izvajalcu državnega
monitoringa stanja voda dopustiti dostop in redno vzdrževanje objektov za
izvajanje meritev količin in kakovosti vode, izvajanje meritev ter odvzem
vzorcev ali gradnjo novih objektov za izvajanje meritev količin in kakovosti
vode.
(2) Ukinitev ali odstranitev objektov za izvajanje meritev iz
prejšnjega odstavka lahko odobri samo upravljavec vodovoda ali izvajalec
državnega monitoringa stanja voda, izvede pa od njega pooblaščeni izvajalec.
3.2. Ukrepi, prepovedi in omejitve za
gradnjo na območju Občine Hajdina
11. člen
(1) Ne glede na določbe prvega
odstavka 6. člena te uredbe je na najožjem vodovarstvenem območju na območju
Občine Hajdina gradnja stanovanjskih objektov iz tabele 1.1 priloge 3 te
uredbe, navedenih pod zaporedno številko 1 dovoljena, in se za gradnjo lahko
izda vodno soglasje, če gre za funkcionalne zaokrožitve komunalno opremljenih
območij ter dopolnilno gradnjo objektov, ki pomenijo izkoristek prostih in
nezadostno izkoriščenih površin znotraj naselij in če je gradnja dovoljena s
prostorskim aktom, ki je bil sprejet pred uveljavitvijo te uredbe.
(2) Ne glede na določbe prvega
odstavka 6. člena te uredbe je na najožjem vodovarstvenem območju na območju
Občine Hajdina na parceli št. 125/4, v k.o. Skorba gradnja otroškega igrišča za
potrebe vrtca dovoljena in se lahko izda vodno soglasje, če so zagotovljeni
zaščitni ukrepi, s katerimi se prepreči negativne vplive na stanje površinskih
in podzemnih voda.
(3) Ne glede na določbe prvega
odstavka 6. člena te uredbe je na najožjem vodovarstvenem območju gradnja
nestanovanjskih stavb iz tabele 1.1 priloge 3 te uredbe, navedenih pod
zaporednimi številkami 16, 17, 18 in 19, dovoljena in se lahko izda vodno
soglasje, če gre za dopolnilno gradnjo objektov, ki pomenijo izkoristek prostih
in nezadostno izkoriščenih površin znotraj grajenega območja kmetije, in če je
gradnja dovoljena s prostorskim aktom, ki je bil sprejet pred uveljavitvijo te
uredbe.
(4) Gradnja objektov iz prejšnjih
odstavkov tega člena je dovoljena šele takrat, ko so vsi obstoječi objekti na
teh območjih priključeni na urejeno javno kanalizacijo ali na malo komunalno
čistilno napravo ali nepretočno greznico v skladu s predpisi, ki urejajo
odvajanje in čiščenje komunalne in padavinske odpadne vode. Gradnja objektov je
dovoljena tudi, če je javna kanalizacija, ki omogoča takšno priključevanje,
določena kot investicija v načrtu razvojnih programov Občine Hajdina in v
programu opremljanja zemljišč za gradnjo, ki je izdelan v skladu s predpisi, ki
urejajo prostorsko načrtovanje, in se v skladu s programom opremljanja
izgradnja javne kanalizacije zagotovi z ustrezno pogodbo med Občino Hajdina in
investitorjem.
12. člen
Ne glede na določbe prvega odstavka 6.
člena te uredbe je na širšem vodovarstvenem območju na območju Občine Hajdina
gradnja objektov za ločeno zbiranje in sortiranje odpadkov na parcelah št.
621/42 in 621/87, v k.o. Hajdina dovoljena in se lahko izda vodno soglasje, če
je iz rezultatov analize tveganja za onesnaženje razvidno, da je tveganje za
onesnaženje zaradi te gradnje in izvajanja gradbenih del sprejemljivo in so
zagotovljeni zaščitni ukrepi, s katerimi se preprečijo negativni vplivi na
stanje površinskih in podzemnih voda. Gradnja odlagališča odpadkov in objektov
za predelavo odpadkov ni dovoljena.
13. člen
(1) Ne glede
na določbe drugega in tretjega odstavka 7. člena te uredbe na ožjem
vodovarstvenem območju na območju občine Hajdina na parcelah št. 364, 383/12,
383/13, 385, 386/1, 386/2, 386/3 in 391, vse k.o. Hajdina, gradnja iztokov ali
iztočnih objektov, navedenih pod zaporednimi številkami 10 a, 10 b, 10 c in 10
d v IV poglavju CEVOVODI, KOMUNIKACIJSKA OMREŽJA IN ENERGETSKI VODI tabele 1.1
priloge 3 te uredbe, ni dovoljena.
(2) Na ožjem
vodovarstvenem območju na območju občine Hajdina se mora na parcelah št. 364,
383/12, 383/13, 385, 386/1, 386/2, 386/3 in 391, vse k.o. Hajdina, zagotoviti
odvajanje padavinske vode s strešnih površin s ponikanjem vode skozi tla ter se
za gradnjo iztokov in iztočnih objektov, navedenih pod zaporedno številko 10 e,
v IV poglavju CEVOVODI, KOMUNIKACIJSKA OMREŽJA IN ENERGETSKI VODI tabele 1.1
priloge 3 te uredbe, izda vodno soglasje.
(3) Na ožjem vodovarstvenem območju na
območju Občine Hajdina je na parcelah št. 385/1, 385/3, 386/1 in 386/5, v k.o.
Hajdina dovoljena gradnja bencinskega servisa v podzemnih rezervoarjih z dvema
stenama, ki morajo biti vgrajeni v nepropustne armiranobetonske lovilne bazene,
če zmogljivost rezervoarja za posamezno vrsto goriva ne presega 50 m3 v skladu s predpisom, ki ureja tehnične zahteve za gradnjo in obratovanje postaj za
preskrbo motornih vozil z gorivom, in se lahko izda vodno soglasje, če je iz
rezultatov analize tveganja za onesnaženje razvidno, da je tveganje za
onesnaženje zaradi te gradnje in izvajanja gradbenih del sprejemljivo in so zagotovljeni
zaščitni ukrepi, s katerimi se preprečijo negativni vplivi na stanje
površinskih in podzemnih voda.
(4) Na najožjem vodovarstvenem območju
na območju občine Hajdina je na parceli št. 1127/2, v k.o. Hajdina izgradnja
cevovoda za odpadno vodo v cestnem telesu lokalne ceste Gerečja vas–Zg. Hajdina
dovoljena in se lahko izda vodno soglasje, če je iz rezultatov analize tveganja
za onesnaženje razvidno, da je tveganje za onesnaženje zaradi te gradnje in izvajanja
gradbenih del sprejemljivo in so zagotovljeni zaščitni ukrepi, s katerimi se
preprečijo negativni vplivi na stanje površinskih in podzemnih voda.
3.3. Ukrepi, prepovedi in omejitve za
gradnjo na območju Občine Kidričevo
14. člen
Ne glede na določbe prvega odstavka 6.
člena te uredbe je na širšem vodovarstvenem območju na območju Občine Kidričevo
gradnja objektov za ločeno zbiranje in sortiranje odpadkov na parceli št.
563/3, v k.o. Spodnje Jablane dovoljena in se lahko izda vodno soglasje, če je
iz rezultatov analize tveganja za onesnaženje razvidno, da je tveganje za onesnaženje
zaradi te gradnje in izvajanja gradbenih del sprejemljivo in so zagotovljeni
zaščitni ukrepi, s katerimi se prepreči negativne vplive na stanje površinskih
in podzemnih voda. Gradnja odlagališča odpadkov in objektov za predelavo
odpadkov ni dovoljena.
15. člen
Ne glede na določbe prvega odstavka 6.
člena te uredbe je na ožjem vodovarstvenem območju širitev pokopališča na
parceli št. 769/2, v k.o. Gerečja vas dovoljena in se za širitev lahko izda
vodno soglasje, če so zagotovljeni zaščitni ukrepi, s katerimi se prepreči
negativne vplive na stanje površinskih in podzemnih voda.
16. člen
(1) Ne glede na določbe prvega
odstavka 6. člena te uredbe je na ožjem vodovarstvenem območju na parcelah št.
1011/11, 1011/101, 1012/42 in 1011/100, v k.o. Lovrenc na Dravskem polju
dovoljeno skladiščenje nevarnih odpadkov in njihova predelava in se lahko izda
vodno soglasje, če je iz rezultatov analize tveganja za onesnaženje razvidno,
da je tveganje za onesnaženje sprejemljivo in so zagotovljeni zaščitni ukrepi,
s katerimi se preprečijo negativni vplivi na stanje površinskih in podzemnih
voda in če so upoštevani posebni pogoji skladiščenja in obdelave nevarnih
odpadkov.
(2) Posebni pogoji skladiščenja in
predelave nevarnih odpadkov iz prejšnjega odstavka so:
-      
da gre za nevarne odpadke, razvrščene
v naslednje glavne skupine: odpadna olja iz skupine št. 13, odpadne emulzije iz
skupine št. 12 in 13, mulj iz skupine št. 01, 02, 03, 04, 05, 06, 07, 08, 09,
10, 11, 12,13, 14, 15, 16, 17 in 19, odpadne barve in lake iz skupine št. 08,
ter druge odpadke glavnih skupin 01, 02, 03, 04, 05, 06, 07, 08, 09, 10, 12,
13, 14, 15, 16, 17, 18, 19 in 20;
-      
da zmogljivost objektov za skladiščenje ne presega pri odpadnih oljih 150 m3 ali 135 ton, odpadnih emulzijah 450 m3 ali 450 ton, mulju 2 x 60 m3 ali 2 x 72 ton in pri odpadnih barvah in lakih 50 ton ter za druge nevarne odpadke
iz prejšnje alinee 450 ton.
17. člen
Ne glede na določbe prvega odstavka 6.
člena te uredbe je na ožjem vodovarstvenem območju na območju Občine Kidričevo
na »industrijskem kompleksu znotraj ograje Talum« gradnja drugih kompleksnih
industrijskih objektov, navedenih pod zaporedno številko 6 iz poglavja »V
KOMPLEKSNI INDUSTRIJSKI OBJEKTI«, tabele 1.1 priloge 3 te uredbe, dovoljena in
se za te objekte lahko izda vodno soglasje, če je iz rezultatov analize
tveganja za onesnaženje razvidno, da je tveganje za onesnaženje zaradi te
gradnje in izvajanja gradbenih del sprejemljivo in so zagotovljeni zaščitni
ukrepi, s katerimi se preprečijo negativni vplivi na stanje površinskih in
podzemnih voda.
3.4. Ukrepi, prepovedi in omejitve za
gradnjo na območju občine Videm
18. člen
(1) Ne glede na določbe prvega
odstavka 6. člena te uredbe je na najožjem vodovarstvenem območju na območju
Občine Videm gradnja stanovanjskih objektov iz tabele 1.1 priloge 3 te uredbe,
navedenih pod zaporedno številko 1, dovoljena in se lahko izda vodno soglasje,
če gre za funkcionalne zaokrožitve komunalno opremljenih območij ter gradnjo
objektov, ki pomenijo izkoristek prostih in nezadostno izkoriščenih površin
znotraj naselij in če je gradnja dovoljena s prostorskim aktom, ki je bil
sprejet pred uveljavitvijo te uredbe.
(2) Ne glede na določbe prvega odstavka
6. člena te uredbe je na najožjem vodovarstvenem območju gradnja nestanovanjskih
stavb iz tabele 1.1 priloge 3 te uredbe, navedenih pod zaporednimi številkami
16, 17, 18 in 19, dovoljena in se lahko izda vodno soglasje, če gre za gradnjo
objektov, ki pomenijo izkoristek prostih in nezadostno izkoriščenih površin
znotraj grajenega območja kmetije, in če je gradnja dovoljena s prostorskim
aktom, ki je bil sprejet pred uveljavitvijo te uredbe.
(3) Gradnja objektov iz prejšnjih
odstavkov je dovoljena šele takrat, ko so vsi obstoječi objekti na teh območjih
priključeni na urejeno javno kanalizacijo oziroma na malo komunalno čistilno
napravo ali nepretočno greznico v skladu s predpisi, ki urejajo odvajanje in
čiščenje komunalne in padavinske odpadne vode. Gradnja objektov je dovoljena
tudi, če je javna kanalizacija, ki omogoča takšno priključevanje, določena kot
investicija v načrtu razvojnih programov Občine Videm in v programu opremljanja
zemljišč za gradnjo, ki je izdelan v skladu s predpisi o urejanju prostora, ter
se v skladu s programom opremljanja izgradnja javne kanalizacije zagotovi z
ustrezno pogodbo med Občino Videm in investitorjem.
4. Prepovedi v zvezi z ravnanjem z zemljišči in gozdom
19. člen
(1) Na notranjih območjih je
prepovedano gnojenje zemljišč na način, ki je v tabeli 1.4 priloge 3 te uredbe
označen z oznako »–«.
(2) Na notranjih območjih je
prepovedano ravnanje z gozdom na način, ki je v tabeli 1.4 priloge 3 te uredbe
označen z oznako »–«.
(3) (črtan)
(4) (črtan)
(5) (črtan)
(6) (črtan)
(7) (črtan)
19.a člen
(1) Na notranjih območjih so na kmetijskih
zemljiščih prepovedani:
-      
gnojenje brez gnojilnega načrta; 
-      
gnojenje z ostanki greznic, malih komunalnih čistilnih naprav,
komunalnih ali skupnih čistilnih naprav; 
-      
gnojenje z blatom, ki nastaja na kmetijskem gospodarstvu in je mešanica
komunalne odpadne vode, gnojnice in gnojevke, ne glede na čas njegovega
skladiščenja; 
-      
shranjevanje organskih gnojil, razen uležanega hlevskega gnoja, v skladu
s predpisom, ki ureja varstvo voda pred onesnaževanjem z nitrati iz kmetijskih
virov; 
-      
shranjevanje komposta ali pregnitega blata 1. ali 2. razreda okoljske
kakovosti, določenega v skladu s predpisom, ki ureja obdelavo biološko
razgradljivih odpadkov; 
-      
shranjevanje blata, določenega v skladu s predpisom, ki ureja uporabo
blata iz komunalnih čistilnih naprav v kmetijstvu; 
-      
uporaba komposta in pregnitega blata 2. razreda okoljske kakovosti,
določenega v skladu s predpisom, ki ureja obdelavo biološko razgradljivih
odpadkov; 
-      
uporaba blata, določenega v skladu s predpisom, ki ureja uporabo blata
iz komunalnih čistilnih naprav v kmetijstvu. 
(2) Gnojilni načrt iz prve alineje
prejšnjega odstavka mora biti izdelan v pisni obliki in mora biti ob
inšpekcijskem nadzoru na vpogled pristojnemu inšpektorju, če to zahteva.
Vsebovati mora najmanj podatke o vrsti in količini uporabljenega mineralnega
ali organskega gnojila za posamezno kmetijsko rastlino in okvirni čas gnojenja.
Gnojilni načrt se izdela v skladu s Smernicami za strokovno utemeljeno
gnojenje, ki so objavljene na spletnih straneh ministrstva, pristojnega za
kmetijstvo. Za analizo tal za gnojilni načrt se lahko odvzame en povprečni
vzorec tal za več parcel skupaj, če gre za enako rabo in enake talne lastnosti
na teh parcelah.
19.b člen
(1) Poleg prepovedi iz prvega odstavka
prejšnjega člena so na kmetijskih zemljiščih na najožjih vodovarstvenih
območjih prepovedani tudi: 
-      
gnojenje z gnojnico in gnojevko; 
-      
preoravanje trajnega travinja, razen travinja (trave, detelje,
deteljno-travne mešanice in travno-deteljne mešanice), ki je vključeno v
kolobar; 
-      
uporaba mineralnih gnojil, ki vsebujejo dušik, od spravila pridelka do
1. marca; 
-      
uporaba komposta in pregnitega blata 1. razreda okoljske kakovosti,
določenega v skladu s predpisom, ki ureja obdelavo biološko razgradljivih
odpadkov; 
-      
namakanje z vodo, ki so ji dodana rastlinska hranila, razen če gre za
pridelavo rastlin pod zaščitno folijo; 
-      
shranjevanje uležanega hlevskega gnoja. 
(2) Pri gnojenju z uležanim hlevskim gnojem
na najožjih vodovarstvenih območjih letni vnos dušika iz uležanega hlevskega
gnoja na posamezno enoto rabe kmetijskih zemljišč na najožjih vodovarstvenih
območjih ne sme presegati 140 kg N/ha. 
(3) Mineralna gnojila, ki vsebujejo dušik,
se na najožjih vodovarstvenih območjih lahko uporabljajo zunaj časovnih
prepovedi iz prvega odstavka tega člena, če so pri izdelavi gnojilnega načrta
in pri gnojenju z mineralnimi gnojili upoštevane naslednje zahteve: 
-      
za okopavine največja dovoljena količina dušika pri začetnem gnojenju
pred setvijo ne sme presegati 30 kg N/ha; 
-      
največji enkratni odmerek dušika za dognojevanje okopavin ne sme
presegati 80 kg N/ha. Prvo dognojevanje okopavin se izvede na podlagi hitrega
talnega nitratnega testa, ki se opravi enkrat za eno vrsto okopavine. Preizkus
in vrednotenje rezultatov preizkusa se izvedeta v skladu s Smernicami za
strokovno utemeljeno gnojenje iz drugega odstavka prejšnjega člena; 
-      
za ozimine enkratni vnos dušika z dognojevanjem spomladi ne sme
presegati 60 kg N/ha. Jeseni je pred setvijo ozimin vnos dušika v tla z
mineralnimi gnojili prepovedan; 
-      
za trajno travinje ter travinje v okviru poljedelskega kolobarja na
njivah (travno deteljne mešanice) največja dovoljena količina dušika ne sme
presegati 50 kg N/ha za vsako košnjo; 
-      
za trajne nasade enkratni vnos dušika z dognojevanjem ne sme presegati
60 kg N/ha; 
-      
za zelenjadnice največja dovoljena količina dušika pri začetnem gnojenju
ne sme presegati 40 kg N/ha. Enkratni vnos dušika za dognojevanje zelenjadnic
ne sme presegati 60 kg N/ha. 
(4) Na najožjih vodovarstvenih območjih
morajo biti kmetijska zemljišča celo leto pokrita z zeleno odejo, določeno v
skladu s predpisom, ki ureja varstvo voda pred onesnaževanjem z nitrati iz
kmetijskih virov. 
(5) Če se na kmetijskih gospodarstvih
izvaja paša živine in so ograde s pašnimi površinami tudi na najožjih
vodovarstvenih območjih, se živali v teh ogradah lahko pasejo na naslednji
način: 
-      
dokrmljevanje živali ni dovoljeno, 
-      
napajanje živali in namestitev korita za rudnine (solnika) morata biti
urejena tako, da se korito lahko premešča po pašni površini in s tem zagotovi
enakomerna porazdelitev živalskih izločkov po zemljišču, 
-      
pašo je treba prekiniti, če se na pašni površini travna ruša uniči
zaradi gaženja.
19.c člen
Gnojenje kmetijskih zemljišč z mineralnimi
gnojili, ki vsebujejo dušik, se mora na ožjih in širših vodovarstvenih območjih
izvajati tako, da enkratni vnos dušika z mineralnimi gnojili pri začetnem
gnojenju ne presega 60 kg N/ha, pri dognojevanju pa 80 kg N/ha.
20. člen
(1) Na najožjih vodovarstvenih območjih je
za zatiranje škodljivih organizmov na kmetijskih zemljiščih prepovedana uporaba
fitofarmacevtskih sredstev (v nadaljnjem besedilu: FFS), ki vsebujejo aktivne
snovi s seznama aktivnih snovi.
(2) Seznam aktivnih snovi iz prejšnjega
odstavka izdela ministrstvo, pristojno za kmetijstvo, v sodelovanju z
ministrstvom, pristojnim za zdravje, vsako leto najpozneje do konca novembra za naslednje leto na podlagi preveritve vseh FFS, registriranih v
Republiki Sloveniji, in ob upoštevanju podatkov o potencialu za spiranje
aktivnih snovi v podzemno vodo, pridobljenih ob registraciji FFS, podatkov pri
ocenjevanju aktivnih snovi na ravni Evropske skupnosti ter na podlagi
upoštevanja rezultatov monitoringa pitne vode za obravnavano območje iz
predhodnega leta, ki ga vodi Ministrstvo za zdravje, in rezultatov monitoringa
stanja voda za obravnavano območje iz predhodnega leta, ki ga vodi Agencija
Republike Slovenije za okolje.
(3) Seznam iz prvega odstavka tega člena se
objavi na spletni strani ministrstva.
(4) V primeru, da seznam aktivnih snovi iz
prvega odstavka tega člena ni izdelan v roku iz drugega odstavka tega člena,
velja do njegove objave zadnji objavljen seznam.
20.a člen
(1) Za zatiranje škodljivih organizmov na
najožjih vodovarstvenih območjih se lahko uporabljajo FFS, ki ne vsebujejo
aktivnih snovi s seznama aktivnih snovi iz prejšnjega člena in katerih uporaba
je dovoljena v skladu s predpisi, ki urejajo FFS, pod naslednjimi pogoji: 
-      
raven intenzivnosti kmetijske pridelave na najožjih vodovarstvenih
območjih se ne poveča oziroma lahko ostane največ na ravni, kakršna je ob
uveljavitvi te uredbe; 
-      
uporaba FFS mora biti dopolnilni ukrep ostalim nekemijskim ukrepom
varstva rastlin (mehanski, biološki in biotehnični ukrepi); 
-      
prednost ima uporaba tistih kemičnih ukrepov in tistih FFS, ki jih je
dovoljeno uporabljati v skladu s predpisi, ki urejajo ekološko pridelavo
kmetijskih pridelkov; 
-      
med sezonami oziroma v sezoni je treba menjavati FFS (aktivne snovi), ko
je za posamezne škodljive organizme na voljo več razpoložljivih in po
učinkovitosti primerljivih FFS. 
(2) Uporaba FFS na neporaslih golih
kmetijskih zemljiščih v času po setvi pred vznikom kmetijskih rastlin ali pred
presajanjem kmetijskih rastlin ni dovoljena. Izjemoma je uporaba FFS na
neporaslih golih kmetijskih zemljiščih v času po setvi pred vznikom ali pred
presajanjem kmetijskih rastlin dopustna, če ni na razpolago primernejših
pripravkov za uporabo po vzniku in če ti pripravki ne pomenijo tveganja za
onesnaženje pitne vode. Vsako tako izjemno uporabo FFS je treba posebej
zapisati v evidenci o uporabljenih FFS iz tretjega odstavka tega člena.
(3) Vsak uporabnik FFS mora voditi evidenco
o uporabljenih FFS v skladu s predpisom, ki ureja dolžnost uporabnikov FFS.
20.b člen
Na ožjih in širših vodovarstvenih območjih je
na kmetijskih zemljiščih dovoljeno uporabljati FFS iz seznama dovoljenih FFS iz
tehnoloških navodil za integrirano pridelavo, ki so objavljena na spletnih
straneh ministrstva, pristojnega za kmetijstvo.
Uporaba mora biti skladna s predpisi o fitofarmacevtskih sredstvih.
5. Nadzor
21. člen
(1) Nadzor nad izvajanjem te uredbe opravljajo inšpektorji,
pristojni za vode.
(2) Ne glede na prejšnji odstavek nadzor nad izvajanjem te
uredbe v zvezi z:
-      
ravnanjem na kmetijskih zemljiščih in v gozdu opravljajo inšpektorji,
pristojni za kmetijstvo in gozdarstvo,
-      
prepovedmi in omejitvami uporabe FFS in sredstev za zaščito lesa
opravljajo inšpektorji, pristojni za kmetijstvo,
-      
prepovedmi in omejitvami za gradnjo objektov ter s prepovedmi in
omejitvami za gradnjo nezahtevnih in enostavnih objektov opravljajo gradbeni
inšpektorji,
-      
prepovedmi in omejitvami neposredno ob zajetju opravljajo zdravstveni
inšpektorji.
6. Kazenske določbe
22. člen
(1) Z globo od 4.100 eurov do 41.700
eurov se za prekršek kaznuje pravna oseba, samostojni podjetnik posameznik,
posameznik, ki samostojno opravlja dejavnost, državni organ ali samoupravna
lokalna skupnost, če:
1.    
rabi vodo v nasprotju z določbami 4. člena te uredbe,
2.    
gradi objekt, katerega gradnja je v nasprotju s prepovedmi iz 5. in 6. člena te uredbe, ali gradi brez vodnega soglasja ali v nasprotju z vodnim soglasjem iz 5.,
6., 7., 8., 9., 10., 11., 12., 13., 14., 15., 16., 17., 18., 26. in 27. člena te uredbe,
3.    
ne dopusti dostopa in rednega vzdrževanja objektov za izvajanje meritev
količin in kakovosti vode ter za izvajanje meritev in odvzem vzorcev, gradnje
novih objektov oziroma ukinitve in odstranitve objektov za izvajanje meritev iz
10.a člena te uredbe na notranjih vodovarstvenih območjih,
4.    
na notranjih vodovarstvenih območjih uporablja zemljišča ali gozd ali
dopusti ravnanje z zemljišči ali gozdom v nasprotju z določbami 19. člena te
uredbe,
5.    
uporablja kmetijska zemljišča ali ravna s kmetijskimi zemljišči v
nasprotju z 19.a, 19.b in 19.c členom te uredbe,
6.    
na notranjih vodovarstvenih območjih uporablja fitofarmacevtska sredstva
ali vnaša rastlinska hranila v nasprotju z določbami 19., 20.a in 20.b člena te
uredbe,
7.    
ne zagotovi za obstoječo stanovanjsko ali nestanovanjsko stavbo
odvajanja industrijske odpadne vode v rokih in na način iz 24. člena te uredbe,
8.    
ne zagotovi za obstoječo stanovanjsko ali nestanovanjsko stavbo
odvajanja ali zbiranja komunalne odpadne vode v rokih in na način iz 25. člena
te uredbe,
9.    
ne prilagodi ravnanja na kmetijskih zemljiščih na način in v rokih iz
32. člena te uredbe.
(2) Z globo od 125 eurov do 625 eurov
se kaznuje za prekršek iz prejšnjega odstavka tudi odgovorna oseba pravne
osebe, odgovorna oseba samostojnega podjetnika posameznika, odgovorna oseba
posameznika, ki samostojno opravlja dejavnost, ali odgovorna oseba v državnem
organu ali v samoupravni lokalni skupnosti.
(3) Z globo od 200 eurov do 1.200
eurov se kaznuje za prekršek iz prvega odstavka tega člena tudi posameznik.

Priloga
1: Vodovarstveno območje Dravskega polja – Ptuj
Priloga
2: Območje zajetja
Priloga
3: Gradnja objektov na vodovarstvenem območju Dravskega polja - Ptuj
Priloga
4: Tip in ime zajetja

Uredba o vodovarstvenem območju za vodno telo
vodonosnikov Dravsko–ptujskega polja (Uradni list RS, št. 59/07)
vsebuje naslednje prehodne in končne določbe:
7. Prehodne in končne določbe
23. člen
Določbe te uredbe se ne uporabljajo za
gradnjo objektov in izvedbo gradbenih del, za katera je bilo pred uveljavitvijo
te uredbe:
-      
pridobljeno pravnomočno oziroma
dokončno gradbeno dovoljenje,
-      
izdana lokacijska informacija in je
investitor naročil projekt za pridobitev gradbenega dovoljenja najpozneje v
enem mesecu po izdaji te informacije,
-      
izdana lokacijska informacija, ki ni
starejša od enega leta,
-      
izdana informacija o pogojih gradnje,
ki lahko vpliva na vodni režim ali stanje voda v postopku za pridobitev vodnega
soglasja,
-      
izdano vodno soglasje ali
-      
sprejet lokacijski načrt v skladu s
predpisi o urejanju prostora in na njegovi podlagi izdana gradbena dovoljenja.
24. člen
(1) Lastnik obstoječe stanovanjske ali
nestanovanjske stavbe na vodovarstvenem območju, v kateri nastaja industrijska
odpadna voda, mora najpozneje do 31. avgusta 2008 zagotoviti, da se
industrijska odpadna voda odvaja v javno kanalizacijo, če je ta zgrajena, sicer
pa se mora na novozgrajeno javno kanalizacijo priključiti najpozneje v šestih
mesecih od dneva, ko je javna kanalizacija dana v uporabo. O gradnji javne
kanalizacije vsaka občina na zadevnem vodovarstvenem območju obvesti občane z
javnim naznanilom, ki ga objavi na krajevno običajen način z navedbo datuma
izteka roka za priključitev na javno kanalizacijo.
(2) Lastnik obstoječe stanovanjske ali
nestanovanjske stavbe na vodovarstvenem območju, v kateri nastaja industrijska
odpadna voda in je na območju poselitve, ki ni opremljeno z javno kanalizacijo,
mora najpozneje do 31. avgusta 2010 zagotoviti, da se industrijska odpadna
voda zbira v čistilni napravi, ki mora obratovati v skladu s predpisom, ki
ureja emisijo snovi in toplote pri odvajanju odpadnih vod v vode in javno
kanalizacijo.
25. člen
(1) Lastnik obstoječe stanovanjske ali
nestanovanjske stavbe na vodovarstvenem območju, v kateri nastaja komunalna
odpadna voda, mora najpozneje v rokih iz predpisa, ki ureja emisijo snovi pri
odvajanju odpadne vode iz komunalnih čistilnih naprav zagotoviti, da se
komunalna odpadna voda odvaja v javno kanalizacijo, če je ta zgrajena, sicer pa
se mora na novozgrajeno javno kanalizacijo priključiti najpozneje v šestih
mesecih od dneva, ko je javna kanalizacija dana v uporabo. O gradnji javne
kanalizacije vsaka občina na zadevnem vodovarstvenem območju obvesti občane z
javnim naznanilom, ki ga objavi na krajevno običajen način z navedbo datuma
izteka roka za priključitev na javno kanalizacijo.
(2) Lastnik obstoječe stanovanjske ali
nestanovanjske stavbe na vodovarstvenem območju, v kateri nastaja komunalna
odpadna voda in je na območju poselitve, ki ni opremljeno z javno kanalizacijo,
mora v rokih iz predpisa, ki ureja emisijo snovi pri odvajanju odpadnih vod iz
malih komunalnih čistilnih naprav zagotoviti, da se komunalna odpadna voda
zbira v mali komunalni čistilni napravi ali nepretočni greznici.
26. člen
Če gre za gradnjo na območju poselitve, ki
ni opremljeno z javno kanalizacijo in je ta zahtevana v skladu s predpisom, ki
ureja emisijo snovi pri odvajanju vod iz komunalnih čistilnih naprav, se vodno
soglasje lahko izda, vendar najpozneje do izteka rokov za odvajanje in čiščenje
komunalnih odpadnih voda, določenih v predpisu, ki ureja emisijo snovi pri
odvajanju vod iz komunalnih čistilnih naprav, če je do izgradnje javne
kanalizacije zagotovljeno zbiranje komunalne odpadne vode v mali komunalni
čistilni napravi ali nepretočni greznici.
27. člen
Ne glede na določbo prvega odstavka 6.
člena te uredbe je na najožjih vodovarstvenih območjih dovoljena gradnja
lokalnih cest in javnih poti, distribucijskih elektroenergetskih vodov in
plinovodov za zemeljski plin ter cevovodov za pitno in odpadno vodo iz tabele
1.1 priloge 3 te uredbe in se za gradnjo in izvedbo gradbenih del lahko izda
vodno soglasje, če gre za komunalno opremljanje zemljišč za obstoječe objekte
na teh območjih.
28. člen
Gnojilni načrti, pripravljeni v času pred
uveljavitvijo te uredbe, se lahko uporabljajo do konca obdobja, za katerega so
bili pripravljeni.
29. člen
(1) Upravljavci vodovodnih omrežij na
vodovarstvenem območju morajo izdelati načrt postavitve tabel za označevanje
vodovarstvenega območja v skladu s predpisom, ki ureja označevanje
vodovarstvenega območja, najpozneje do 31. decembra 2008.
(2) Na podlagi načrta iz prejšnjega
odstavka morajo biti območja zajetij in notranja območja označena najpozneje do
31. avgusta 2009.
30. člen
Vodovarstveno območje se evidentira v
zemljiškem katastru kot atributni del digitalne zbirke podatkov najpozneje do
31. decembra 2009.
31. člen
Prepoved združevanja parcel iz tretjega
odstavka 3. člena te uredbe ne velja za postopke, začete pred
uveljavitvijo te uredbe.
32. člen
(1) Lastniki ali drugi posestniki
kmetijskih zemljišč morajo zagotoviti ravnanje v skladu s prepovedmi,
navedenimi pod zaporednimi številkami 1, 2, 3 in 5 iz poglavja »I GNOJENJE« tabele 1.4 priloge 3 te uredbe, ter zagotoviti izvajanje določb iz
četrtega in petega odstavka 19. člena te uredbe najpozneje do 1. januarja
2012.
(2) Lastniki ali drugi posestniki
kmetijskih zemljišč na najožjem vodovarstvenem območju morajo zagotoviti
izvajanje določb tretjega odstavka 19. člena te uredbe najpozneje do
1. januarja 2009.
33. člen
Ta uredba začne veljati osmi dan po objavi
v Uradnem listu Republike Slovenije.

Uredba o spremembah in dopolnitvah Uredbe o
vodovarstvenem območju za vodno telo vodonosnikov Dravsko–ptujskega polja
(Uradni list RS, št. 32/11) vsebuje naslednje prehodne in
končno določbo:
»PREHODNE IN KONČNA DOLOČBA
9. člen
Lastniki ali drugi posestniki kmetijskih
zemljišč morajo zagotoviti ravnanje v skladu s prepovedmi, navedenimi pod
zaporednimi številkami 1, 2 in 5 iz poglavja »I GNOJENJE KMETIJSKIH ZEMLJIŠČ«
spremenjene tabele 1.4 Priloge 3 uredbe, ter zagotoviti izvajanje določb iz
četrtega in petega odstavka 19. člena Uredbe o vodovarstvenem območju za vodno
telo vodonosnikov Dravsko-ptujskega polja najpozneje do 1. januarja 2013.
10. člen
(1) Postopki za izdajo gradbenega
dovoljenja in izdajo vodnega soglasja, začeti pred uveljavitvijo te uredbe, se
dokončajo po dosedanjih predpisih. 
(2) Že uvedeni inšpekcijski postopki z
vzorčenjem tal na kmetijskih zemljiščih na vodovarstvenih območjih v rastni
sezoni 2011 se zaključijo po določbah te uredbe.
11. člen
Seznam aktivnih snovi iz 5. člena te uredbe
se za rastno sezono kmetijskih rastlin za leti 2011 in 2012 objavi na spletni
strani Ministrstva za okolje in prostor z dnem uveljavitve te uredbe.
12. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
vodovarstvenem območju za vodno telo vodonosnikov Dravsko–ptujskega polja
(Uradni list RS, št. 24/13) vsebuje naslednjo prehodno in
končno določbo:
»PREHODNA IN KONČNA DOLOČBA
12. člen
(1) Postopki za izdajo gradbenega
dovoljenja in izdajo vodnega soglasja, začeti pred uveljavitvijo te uredbe, se
končajo po dosedanjih predpisih. 
(2) Inšpekcijski postopki z vzorčenjem tal
na kmetijskih zemljiščih na vodovarstvenih območjih v rastni sezoni 2013, uvedeni
pred uveljavitvijo te uredbe, se končajo v skladu s to uredbo.
13. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o vodovarstvenem
območju za vodno telo vodonosnikov Dravsko–ptujskega polja (Uradni list RS, št.
79/15)
vsebuje naslednjo končno določbo:
»KONČNA DOLOČBA
3. člen
Ta uredba začne veljati naslednji dan po
objavi v Uradnem listu Republike Slovenije.«.