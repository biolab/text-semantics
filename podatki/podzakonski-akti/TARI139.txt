1. člen
S to tarifo Zavoda IPF določa višino nadomestila za
prizemeljsko radiodifuzno oddajanje fonogramov v nacionalnih radijskih in
televizijskih programih, določenih v prvem odstavku 76. člena Zakona o medijih
(v nadaljevanju: nacionalni RTV programi).
2. člen
Nadomestilo za radiodifuzno oddajanje fonogramov v
nacionalnih RTV programih se odmeri v višini 2,1 odstotka od celotnih letnih
bruto prihodkov izdajatelja, razvidnih iz izkaza uspeha. 
Nadomestilo se odmerja v tekočem letu v mesecu maju glede na
bilančne podatke o celotnih prihodkih izdajatelja v minulem koledarskem letu
(osnova) za čas od vključno meseca maja v letu, v katerem je nadomestilo
odmerjeno, do vključno aprila v prihodnjem letu (letno nadomestilo). 
Nadomestilo se izdajatelju zaračunava tako, da se mu od
vključno maja v tekočem letu do vključno aprila v prihodnjem letu vsak mesec
izstavi račun za 1/12 letnega nadomestila iz prejšnjega odstavka, z zapadlostjo
računov 40 dni po izdaji vsakega posameznega računa.
3. člen
Izdajatelj je dolžan v 15 dneh po uporabi fonogramov Zavodu
IPF posredovati sporede vseh prizemeljsko radiodifuzno oddajanih fonogramov,
pri čemer odgovarja za resničnost in pravilnost posredovanih podatkov, ki
morajo vsebovati najmanj: 
1.     
popoln in pravilen naslov posnetka oziroma uporabljenega fonograma, 
2.     
naziv izvajalca (solista ali skupine), 
3.     
proizvajalca fonograma, 
4.     
datum in čas uporabe, 
5.     
leto izdaje posnetka, 
6.     
trajanje predvajanja.
4. člen
Ta začasna tarifa se začne uporabljati vključno z mesecem
njene objave v Uradnem listu Republike Slovenije. 
Za obdobje od vključno januarja 2012 do vključno aprila 2012
bo Zavod IPF izdajatelju vsak mesec izstavil račun za 1/12 letnega nadomestila,
ki bi bilo na podlagi določil te začasne tarife odmerjeno za čas od vključno
maja 2011 do vključno aprila 2012.
Ljubljana, dne 9. januarja
2012
Predsednik Sveta Zavoda IPF 
Boštjan Dermol l.r.