I
Vlada Republike Slovenije daje soglasje za odprtje Konzulata
Republike Kazahstan v Republiki Sloveniji s sedežem v Novi Gorici, na čelu s
častnim konzulom.
II
Konzularno območje Konzulata Republike Kazahstan v Republiki
Sloveniji s sedežem v Novi Gorici obsega občine Ajdovščina, Bovec, Brda,
Cerkno, Idrija, Kanal ob Soči, Kobarid, Miren - Kostanjevica, Nova Gorica,
Renče - Vogrsko, Šempeter - Vrtojba, Tolmin, Vipava, Ankaran, Divača, Hrpelje -
Kozina, Izola, Komen, Koper, Piran in Sežana.
III
Ta sklep začne veljati naslednji dan po objavi v Uradnem
listu Republike Slovenije.
Št. 55100-2/2016
Ljubljana, dne 20. aprila 2016
EVA 2016-1811-0028
Vlada Republike Slovenije
dr. Miroslav Cerar l.r.
Predsednik