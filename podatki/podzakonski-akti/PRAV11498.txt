I. SPLOŠNA DOLOČBA
1. člen
(vsebina pravilnika)
Ta pravilnik določa kriterije za
izkazovanje pomembnejših dosežkov o delovanju društva, ki Ministrstvo za
obrambo zaprosi za podelitev statusa društva v javnem interesu na področju
obrambe.
II. KRITERIJI ZA IZKAZOVANJE POMEMBNEJŠIH DOSEŽKOV
2. člen
(pomembnejši dosežek društva)
Za pomembnejši dosežek delovanja društva se
šteje, da društvo s svojim delovanjem pomembno prispeva k razvoju obrambnega
področja.
3. člen
(kriteriji)
Kriteriji za izkazovanje delovanja društva
na obrambnem področju so zlasti:
-       
ohranjanje spomina na dejanja, povezana z nacionalno samobitnostjo,
obrambo nacionalnega ozemlja ali samostojnosti;
-       
spodbujanje in razvijanje domoljubja, domovinske zavesti, vojaške
tradicije in drugih vrednot, ki so povezane z nacionalno varnostnimi interesi
oziroma poslanstvi Slovenske vojske;
-       
sodelovanje pri uresničevanju vojaških, obrambnih, nacionalno varnostnih
ali drugih interesov na obrambnem področju;
-       
opravljanje dejavnosti, ki je neposrednega pomena tudi za delovanje
Slovenske vojske;
-       
sodelovanje pri usposabljanju mladih in sodelovanje pri aktivnostih, ki
so pomembne tudi za delovanje vojaške strateške rezerve;
-       
krepitev ugleda države in zaupanja v Slovensko vojsko;
-       
prispevanje k razvoju področja, na katerem društvo deluje z vidika
obrambnih vsebin s tem, da izvaja promocijo ali širi strokovno znanje z
izobraževanjem in vzgojo oziroma prispeva k razvoju področja na drug primerljiv
način;
-       
prispevanje k povezovanju obrambnih struktur, medgeneracijskemu
razumevanju in sožitju, z različnimi oblikami prostovoljskega dela zaposlenih
in nekdanjih delavcev Ministrstva za obrambo;
-       
sodelovanje pri oblikovanju predpisov na obrambnem področju;
-       
izdajanje strokovne literature, povezane z obrambnim področjem.
4. člen
(izkazovanje izpolnjevanja kriterijev)
Društvo izkaže izpolnjevanje kriterijev iz
prejšnjega člena s programi delovanja in poročili o izvedenem delu v skladu z
32. členom Zakona o društvih ter z drugimi dokazili in listinami, s katerimi
lahko izkaže pomembnejše dosežke in rezultate svojega delovanja v javnem
interesu.
III. KONČNA DOLOČBA
5. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 0070-30/2012-12
Ljubljana, dne 6. decembra 2012
EVA 2012-1911-0028
Aleš Hojs l.r.
Minister
za obrambo