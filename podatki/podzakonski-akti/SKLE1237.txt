1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Vzhodno Pohorje, izdelanega za obdobje od 1. 1.
1998 do 31. 12. 2007.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Območne enote Maribor, Tyrševa 15,
Maribor. Javna razgrnitev se začne osmi dan po objavi tega sklepa v Uradnem
listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na kraju samem.
4. člen
V času javne razgrnitve bo v prostorih Zavoda za gozdove
Slovenije, Območne enote Maribor, organizirana javna obravnava. Datum javne
obravnave bo v istih prostorih objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-12-2/00
Ljubljana, dne 9. junija 2000.
Minister 
za kmetijstvo, gozdarstvo in prehrano 
Ciril Smrkolj l. r.
 