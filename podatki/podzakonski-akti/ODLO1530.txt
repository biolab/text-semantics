1. člen
S tem odlokom se ustanovi Nadzorni odbor za
Operativni program krepitve regionalnih razvojnih potencialov za obdobje
2007–2013 in za Operativni program razvoja okoljske in prometne infrastrukture
za obdobje 2007–2013 (v nadaljnjem besedilu: nadzorni odbor), določijo njegova
sestava, organizacija in naloge.
2. člen
(1) Nadzorni odbor je telo, ki
opravlja naloge, opredeljene v 65. členu Uredbe Sveta (ES) št. 1083/2006 z
dne 11. julija 2006 o splošnih določbah o Evropskem skladu za regionalni
razvoj, Evropskem socialnem skladu in kohezijskem skladu in razveljavitvi
Uredbe (ES) št. 1260/1999 (UL L, št. 210/25, z dne 31. 7. 2006, str. 25, v
nadaljnjem besedilu: Uredba 1083/2006/ES).
(2) Nadzorni odbor opravlja naslednje
naloge:
a) 
v šestih mesecih od odobritve operativnega
programa preuči in odobri merila za izbiro aktivnosti, ki se financirajo, ter
odobri vsako revizijo teh meril v skladu s potrebami načrtovanja programov;
b) 
periodično revidira napredek doseganja
posameznih ciljev operativnega programa na podlagi dokumentov, ki jih predloži
organ upravljanja;
c) 
pregleda rezultate izvajanja, zlasti doseganje
ciljev, določenih za vsako razvojno prioriteto, in vrednotenja iz tretjega
odstavka 48. člena Uredbe 1083/2006/ES;
d) 
preuči in odobri letna in končna poročila o
izvajanju 67. člena Uredbe 1083/2006/ES;
e) 
obvesti se ga o letnem poročilu o nadzoru, ali
delu poročila glede zadevnega operativnega programa, ter o vseh pripombah, ki
jih lahko poda Evropska komisija po preučitvi tega poročila ali v zvezi s tem
delom poročila;
f)  
lahko predlaga organu upravljanja kakršno koli
spremembo ali prilagoditev operativnega programa, ki bi verjetno omogočila
dosego ciljev iz 3. člena Uredbe 1083/2006/ES, ali izboljšala njegovo
upravljanje, vključno s finančnim upravljanjem;
g) 
obravnava in odobri vsak predlog za spremembo
vsebine odločitve Evropske komisije o prispevku iz skladov.
3. člen
(1) V nadzorni odbor se imenujejo
naslednji člani:
1.    
Ministrstev, služb in uradov:
- trije
predstavniki Službe Vlade RS za razvoj in evropsko kohezijsko politiko,
- trije
predstavniki Ministrstva za gospodarski razvoj in tehnologijo.
- en
predstavnik Ministrstva za finance,
- en
predstavnik Ministrstva za kmetijstvo, gozdarstvo in prehrano,
- trije
predstavniki Ministrstva za infrastrukturo,
- dva
predstavnika Ministrstva za okolje in prostor,
- trije
predstavniki Ministrstva za izobraževanje, znanost in šport,
- en
predstavnik Ministrstva za kulturo,
- en
predstavnik Urada Republike Slovenije za makroekonomske analize in razvoj,
- en
predstavnik Statističnega urada Republike Slovenije.
2.    
gospodarskih, socialnih in regionalnih
partnerjev:
-  eden predstavnik Gospodarske zbornice Slovenije,
-  eden predstavnik Obrtne zbornice Slovenije,
-  (črtana)
-  eden predstavnik Zveze svobodnih sindikatov Slovenije,
-  eden predstavnik KNSS – neodvisnost, konfederacija novih sindikatov
Slovenije,
-  eden predstavnik Konfederacije sindikatov PERGAM Slovenije,
-  eden predstavnik Združenja delodajalcev Slovenije,
-  eden predstavnik Kmetijsko gozdarske zbornice Slovenije.
3.    
nevladnih organizacij na predlog Zavoda Center
za informiranje, sodelovanje in razvoj nevladnih organizacij – CNVOS, Združenja
slovenskih ustanov – ZSU in Zveze društvenih organizacij Slovenije – ZDOS:
-  trije predstavniki s področja varstva okolja in trajnostnega
razvoja,
-  en predstavnik s področja enakih možnosti.
4.    
lokalnih skupnosti:
-  dva predstavnika Združenja občin Slovenije,
-  dva predstavnika Skupnosti občin Slovenije.
5.    
invalidskih organizacij:
-   en predstavnik Nacionalnega sveta invalidskih organizacij Slovenije
in Zavoda invalidskih podjetij Slovenije.
(2) Predsednik
nadzornega odbora je eden od predstavnikov Službe Vlade Republike Slovenije za
razvoj in evropsko kohezijsko politiko.
(3) Predsednika in člane nadzornega
odbora imenuje Vlada Republike Slovenije.
4. člen
Pri delu nadzornega odbora lahko na predlog
Evropske komisije ali nadzornega odbora sodeluje v svetovalni vlogi predstavnik
Evropske komisije. Predstavnika Evropske investicijske banke in Evropskega
investicijskega sklada lahko sodelujeta pri delu nadzornega odbora v svetovalni
vlogi za tiste operativne programe, h katerim prispevata svoja sredstva
Evropska investicijska banka in Evropski investicijski sklad.
5. člen
Člane nadzornega odbora v primeru njihove
odsotnosti ali zadržanosti na sejah nadzornega odbora nadomeščajo pisno
pooblaščeni namestniki.
6. člen
Nadzorni odbor ima sekretariat, ki skrbi za
koordinacijo opravljanja vsebinskih nalog. Sekretarja sekretariata nadzornega
odbora imenuje predsednik nadzornega odbora.
7. člen
Materialne in tehnične pogoje za delovanje
nadzornega odbora in njegovega sekretariata zagotavlja Služba Vlade Republike
Slovenije za razvoj in evropsko kohezijsko politiko.
8. člen
Člani nadzornega odbora, ki niso
predstavniki vladnih organov in služb in nimajo pokritih potnih stroškov iz
drugih virov, imajo pravico do povrnitve potnih stroškov, ki jih imajo zaradi
sodelovanja na sejah nadzornega odbora, v skladu s sklepom Vlade Republike
Slovenije, ki ureja povračila stroškov v zvezi z delom strokovnih svetov Vlade
Republike Slovenije.
9. člen
Organizacijo in način delovanja nadzornega
odbora in njegovega sekretariata nadzorni odbor podrobneje uredi s poslovnikom.

Odlok o ustanovitvi, sestavi, organizaciji in
nalogah Nadzornega odbora za Operativni program krepitve regionalnih razvojnih
potencialov za obdobje 2007–2013 in za Operativni program razvoja okoljske in
prometne infrastrukture za obdobje 2007–2013 (Uradni list RS, št. 71/07)
vsebuje naslednjo končno določbo:
»10. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o ustanovitvi,
sestavi, organizaciji in nalogah Nadzornega odbora za Operativni program
krepitve regionalnih razvojnih potencialov za obdobje 2007–2013 in za
Operativni program razvoja okoljske in prometne infrastrukture za obdobje
2007–2013 (Uradni list RS, št. 50/08) vsebuje naslednjo končno določbo:
»4. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o ustanovitvi,
sestavi, organizaciji in nalogah Nadzornega odbora za Operativni program
krepitve regionalnih razvojnih potencialov za obdobje 2007–2013 in za
Operativni program razvoja okoljske in prometne infrastrukture za obdobje
2007–2013 (Uradni list RS, št. 42/12)
vsebuje naslednjo končno določbo:
»3. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi,
sestavi, organizaciji in nalogah Nadzornega odbora za Operativni program
krepitve regionalnih razvojnih potencialov za obdobje 2007–2013 in za
Operativni program razvoja okoljske in prometne infrastrukture za obdobje
2007–2013 (Uradni list RS, št. 46/13)
vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o ustanovitvi,
sestavi, organizaciji in nalogah Nadzornega odbora za Operativni program
krepitve regionalnih razvojnih potencialov za obdobje 2007–2013 in za
Operativni program razvoja okoljske in prometne infrastrukture za obdobje
2007–2013 (Uradni list RS, št. 29/14) vsebuje naslednjo končno določbo:
»3. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi,
sestavi, organizaciji in nalogah Nadzornega odbora za Operativni program
krepitve regionalnih razvojnih potencialov za obdobje 2007–2013 in za
Operativni program razvoja okoljske in prometne infrastrukture za obdobje
2007–2013 (Uradni list RS, št. 81/14)
vsebuje naslednjo končno:
»KONČNA DOLOČBA
»2. člen
Ta odlok začne veljati naslednji dan po
objavi v Uradnem listu
Republike Slovenije.«.