I. SPLOŠNE DOLOČBE
1. člen
Notar opravlja svoje poslovanje v svoji
pisarni, na sedežu notarskega mesta, kolikor zakon ne določa drugače. 
Notar mora postaviti na vidnem mestu
poslopja, v katerem je njegova pisarna, napisno tablo, na kateri mora biti grb
Republike Slovenije, označba notar ter ime in priimek notarja.
Na območjih, kjer živita avtohtoni italijanska
in madžarska narodna skupnost mora biti na napisni tabli poleg označbe table v
slovenščini še označba v jeziku italijanske oziroma madžarske narodnosti.
Napisna tabla z označbo notarja je pravokotne
oblike v izmeri 60 × 40 cm, besedilo pa mora biti napisano z velikimi črkami v
črni barvi na podlagi iz zlato eloksirane pločevine. Napisna tabla je
obrobljena s črnim robom v širini 1,5 mm.
2. člen
Zaradi evidence notarskih storitev mora
notar voditi vpisnike in knjige, določene s tem pravilnikom.
II. NOTARSKI VPISNIKI IN KNJIGE
3. člen
Notar mora voditi naslednje vpisnike in knjige:
1.    
splošni vpisnik "SV";
2.    
vpisnik overitev podpisov z abecednim imenikom strank "OV";
3.    
protestni register "PR";
4.    
vpisnik zadev, ki jih notarju preda v poslovanje sodišče "VS"
z abecednim imenikom strank;
5.    
vpisnik oseb, ki so pred notarjem sestavile oziroma mu predale v hrambo
oporoko "IO";
6.    
vpisnik hrambe denarja, vrednostnih papirjev in listin z oznako
"DK";
7.    
vpisnik deponiranih podpisov z abecednim imenikom strank z oznako
"OV-DP";
8.    
vpisnik zemljiškoknjižnih postopkov z abecednim imenikom strank z oznako
"e-ZK";
9.    
skupni abecedni imenik strank za vpisnike pod 1., 3., 5. in 6. točko tega odstavka.
Obrazci številka 1 do 7, po katerih se
vodijo vpisniki in knjige iz prejšnjega odstavka, so sestavni del tega
pravilnika in so objavljeni skupaj z njim.
Protestni register notar vodi po določbah
pravilnika o protestnih registrih (Uradni list FLRJ, št. 5/47).
Poleg vpisnikov in knjig iz prvega odstavka
tega člena vodi notar še poslovne knjige v skladu z veljavnimi predpisi.
4. člen
Vpisniki in knjige iz 3. člena tega pravilnika
morajo biti vezani v trde platnice, strani pa označene z zaporednimi
številkami. Listi morajo biti prešiti z vrvico, oba konca vrvice pa pritrjena z nalepko notarske zbornice.
Na ovitku vpisnika oziroma knjige mora biti
označba vpisnika oziroma knjige, leto za katero se vpisnik vodi in priimek in
ime ter sedež notarja.
4.a člen
Vpisniki in knjige se lahko vodijo v
elektronski obliki, razen vpisnika zemljiškoknjižnih postopkov z abecednim
imenikom strank, ki se mora voditi samo v elektronski obliki.
Vpisniki in knjige v elektronski obliki
morajo glede nespremenljivosti, verodostojnosti in zanesljivosti shranjevanja
zagotavljati enake lastnosti kot vpisniki in knjige v fizični obliki, ter
morajo vsebovati vse v tem pravilniku predpisane podatke.
Kadar ta pravilnik določa, da mora vpisnik ali
knjiga vsebovati podpis notarja, notarskega pomočnika ali namestnika, je ta
pogoj v elektronski obliki izpolnjen z varnim elektronskim podpisom, overjenim
s kvalificiranim potrdilom. Lastnoročni podpis stranke iz 3. točke 18. člena
tega pravilnika se izpolni z elektronsko zajetim
lastnoročnim podpisom stranke, elektronsko podpisanim z varnim
elektronskim podpisom notarja, overjenim s kvalificiranim potrdilom notarja.
Določbe tega pravilnika o žigosanju oziroma pečatenju ne veljajo za vpisnike in
knjige v elektronski obliki.
Notar lahko prične z vodenjem vpisnikov in
knjig v elektronski obliki, ko je vpisan v evidenco notarjev, ki vodijo vpisnike
in knjige v elektronski obliki. Evidenco iz prejšnjega stavka vodi Notarska
zbornica Slovenije in vsebuje naslednje podatke:
-      
stanje zaključenih in potrjenih vpisnikov in knjig v fizični obliki na
določen dan,
-      
začetni dan, od katerega se vpisniki in knjige vodijo v elektronski
obliki.
5. člen
Notar mora vsak vpisnik in knjigo pred
prvim vpisom obvezno pisno prijaviti v evidenco vpisnikov in knjig, ki jo po
posameznih notarjih vodi notarska zbornica. Notarjeva prijava in evidenca
notarske zbornice morata obsegati priimek in ime ter sedež notarja, označbo
vpisnika in knjige, skupno število strani ter leto, za katero se vodita vpisnik
in knjiga.
6. člen
Vpisnike in knjige mora notar nabaviti na
svoje stroške.
III. VODENJE VPISNIKOV, IMENIKOV IN DRUGIH KNJIG
7. člen
Vpisniki in knjige se vodijo kronološko.
Če se vpisnik ali knjiga vodi za več let,
mora biti prvi vpis v novem koledarskem letu opravljen vedno na novi strani
vpisnika oziroma knjige.
8. člen
(črtan)
9. člen
V vpisnik se vpisuje tako, da se izpolnijo
ustrezni stolpci. Neizpolnjeni stolpci v posameznih vpisnikih se označijo z
vodoravno črto.
10. člen
Vpisniki in knjige se vodijo čitljivo, in
tako, da ni med eno in drugo zaporedno številko prazne vrste.
V vpisnik in knjigo se vpisuje z obstojnim
črnilom.
11. člen
Pri pomotno vpisani zadevi v vpisnik ali
knjigo se zaporedna številka prečrta z rdečilom, v stolpec za pripombe pa vpiše
"pomotni vpis". Pomotni vpis v posameznih stolpcih se z rdečilom
prečrta, tako, da ostane čitljiv in se vpiše pravilni podatek.
12. člen
(črtan)
13. člen
Notar ob koncu koledarskega leta vpisnik
zaključi tako, da za zadnjo številko vpisa v koledarskem letu vpiše skupno
število vpisanih zadev v koledarskem letu ter datum sklenitve vpisnika. Ta
zapis notar potrdi tako, da ga podpiše in opremi s svojim pečatom ali žigom.
14. člen
Imenike notar zaključi tako, da za zadnjim
vpisom v koledarskem letu vpiše za vsako črko skupno število vpisanih zadev v
koledarskem letu ter datum sklenitve imenika. Ta zapis notar potrdi tako, da ga
podpiše in opremi s svojim podpisom in pečatom ali žigom.
15. člen
Podatke o zaključenih vpisnikih je dolžan
notar vsako koledarsko leto najkasneje do 31. januarja za preteklo koledarsko
leto pisno prijaviti v evidenco vpisnikov, ki jo po posameznih notarjih vodi
notarska zbornica. Notarjeva prijava in evidenca notarske zbornice morata
obsegati priimek in ime ter sedež notarja, označbo vpisnika, navedbo preteklega
koledarskega leta ter skupno število zadev, vpisanih v preteklem koledarskem
letu v posamezni vpisnik.
Splošni vpisnik
16. člen
V splošni vpisnik notar vpisuje: notarske
listine, zasebne listine in storitev zastopanja strank (vlog v registrskih
postopkih in drugih vlog), če gre za samostojno storitev, razen overitev
prepisov, izpiskov iz družbenih in poslovnih knjig, prevodov in zadev, ki se
vpisujejo v posebne vpisnike v skladu z določbo 3. člena tega pravilnika.
17. člen
V splošni vpisnik se vpisujejo naslednji
podatki:
1.    
zaporedna številka vpisa;
2.    
datum vpisa;
3.    
priimek in ime, prebivališče oziroma firma in sedež stranke;
4.    
vrsta listine oziroma storitve z označbo vrednosti predmeta;
5.    
znesek pristojbine, po posameznih tarifnih postavkah;
6.    
opombe.
Vpisnik overitev podpisov
18. člen
V vpisnik overitev podpisov se vpiše:
1.    
zaporedna številka;
2.    
datum overitve;
3.    
priimek in ime, prebivališče oziroma firma in sedež stranke in
lastnoročni podpis;
4.    
označba listine, na kateri se overja podpis (izdajatelj listine, datum
izdaje listine, št. listine, če je listina v tujem jeziku, navedba jezika, v
katerem je sestavljena) z označbo vrednosti predmeta;
5.    
način ugotovitve istovetnosti strank;
6.    
znesek pristojbine po posameznih tarifnih postavkah;
7.    
podpis notarja, notarskega pomočnika ali namestnika;
8.    
opombe.
Vpisnik zadev, ki jih notarju preda v
poslovanje sodišče
19. člen
V vpisnik zadev, ki jih notarju preda v
poslovanje sodišče, se vpisujejo zadeve, ki jih notarju odredi sodišče.
V zgoraj navedeni vpisnik se vpisujejo
naslednji podatki:
1.    
zaporedna številka vpisa;
2.    
datum (dan, mesec, leto,pri nujnih zadevah pa tudi ura) prejema naloga
sodišča;
3.    
številka in datum odločbe sodišča in naslov sodišča;
4.    
vrsta in datum notarskega opravila;
5.    
datum vrnitve zadeve sodišču;
6.    
opombe.
Vpisnik oseb, ki so pred notarjem sestavile
ali mu predale v hrambo oporoko
20. člen
V vpisnik oseb, ki so pred notarjem
sestavile ali mu predale v hrambo oporoko, se vpisujejo naslednji podatki:
1.    
zaporedna številka vpisa;
2.    
datum sestave, prevzema oporoke;
3.    
ime in priimek oporočitelja, za žensko, ki ima sklenjeno zakonsko zvezo,
tudi dekliški priimek oziroma rojstni priimek oporočitelja, če se razlikuje od
njegovega trenutnega, EMŠO, kraj in država rojstva oporočitelja ter njegovo
prebivališče;
4.    
datum izročitve oporoke sodišču in številka sodnega spisa, v katerem se
oporoka hrani;
5.    
znesek pristojbine po posameznih tarifnih postavkah;
6.    
opombe.
Podatek o EMŠO se pri tujcih nadomesti z
rojstnim datumom.
Vpisnik hrambe denarja, vrednostnih
papirjev in listin
21. člen
V vpisnik hrambe denarja, vrednostnih
papirjev in listin se vpisujejo naslednji podatki:
1.    
zaporedna številka vpisa;
2.    
datum vpisa (prevzema denarja, vrednostnih papirjev, listin);
3.    
priimek, ime, prebivališče oziroma firma in sedež stranke;
4.    
ugotovitev istovetnosti stranke;
5.    
natančen opis pologa, vrednostnega papirja oziroma listine;
6.    
priimek, ime ter prebivališče oziroma firma in sedež osebe, ki naj se ji
denar, vrednostni papirji ali listine izročijo;
7.    
datum izročitve predmeta s podpisom prevzemnika;
8.    
znesek pristojbine po posameznih tarifnih postavkah;
9.    
opombe.
Če se polog izroči v sodni depozit, je
potrebno vpisati naslov sodišča, ki se mu polog izroči.
Pri izročitvi (nakazilu) denarnega zneska,
deponiranega na posebnem notarjevem denarnem računu, upravičencu ali izročitvi
vrednostnih papirjev oziroma listin, ki jih notar pošlje s priporočeno poštno
pošiljko, se v vpisnik po 7. točki prejšnjega odstavka vpiše le datum nakazila
oziroma pošiljanja brez podpisa prevzemnika.
Vpisnik deponiranih podpisov z abecednim
imenikom strank z oznako »OV-DP«
21.a člen
V vpisnik deponiranih podpisov se vpisujejo
naslednji podatki:
1.    
zaporedna številka vpisa;
2.    
datum vpisa;
3.    
firma, sedež in matična številka zastopane pravne osebe;
4.    
priimek, ime, prebivališče fizične osebe (zastopnika oziroma pooblaščenca);
5.    
podpis zastopnika;
6.    
datum začetka zastopanja;
7.    
datum prenehanja zastopanja;
8.    
znesek pristojbine.
Imenik k vpisniku deponiranih
podpisov
21 b. člen
V imenik k vpisniku deponiranih podpisov
("OV–DP") se vpisuje:
1.    
zaporedna številka vpisa;
2.    
firma, sedež in matična številka zastopane pravne osebe;
3.    
priimek, ime in prebivališče fizične osebe (zastopnika);
4.    
zaporedna številka vpisa v vpisnik "OV-DP".
Skupni abecedni imenik strank za
vpisnike SV, PR, IO in DK
22. člen
V skupni abecedni imenik strank se
vpisujejo naslednji podatki:
1.    
zaporedna številka vpisa;
2.    
priimek, ime in prebivališče stranke oziroma firma in sedež;
3.    
zaporedna številka vpisa v splošni vpisnik, protestni register, vpisnik
oporok oziroma vpisnik hrambe denarja, vrednostnih papirjev in listin.
Imenik k vpisniku overitev podpisov
23. člen
V imenik k vpisniku overitev podpisov se
vpisujejo naslednji podatki:
1.    
zaporedna številka vpisa;
2.    
priimek, ime in prebivališče stranke oziroma firma in sedež;
3.    
zaporedna številka vpisa v vpisnik "OV".
Imenik k vpisniku "VS"
24. člen
V imenik k vpisniku zadev, ki jih notarju
preda v poslovanje sodišče se vpisujejo naslednji podatki:
1.    
zaporedna številka vpisa;
2.    
priimek, ime in prebivališče stranke;
3.    
zaporedna številka vpisa v vpisnik "VS".
Vpisnik zemljiškoknjižnih postopkov z
abecednim imenikom strank z oznako e-ZK
24.a člen
V vpisnik zemljiškoknjižnih postopkov se
vpisujejo naslednji podatki:
1.    
zaporedna številka vpisa;
2.    
datum vpisa;
3.    
priimek, ime, prebivališče oziroma firma in sedež stranke;
4.    
vrsta listine oziroma storitve z označbo vrednosti predmeta:
- 
ZK predlog, ki ga je notar vložil na podlagi listine, ki jo je sestavil
sam;
- 
ZK predlog, ki ga je notar vložil na podlagi druge listine;
- 
pretvorba in predložitev listin drugega predlagatelja;
5.    
znesek pristojbine, po posameznih tarifnih postavkah;
6.    
datum izročitve listine stranki, če gre za ZK storitev iz druge in
tretje alineje 4. točke tega člena;
7.    
opombe.
24.b člen
V imenik k vpisniku zemljiškoknjižnih
postopkov se vpisujejo naslednji podatki:
1.    
zaporedna številka vpisa;
2.    
priimek, ime, prebivališče stranke oziroma firma in sedež;
3.    
zaporedna številka vpisa v vpisnik.
IV. NOTARSKI SPISI
Osnovanje spisa
25. člen
Listine in druga pisanja, ki so pomembna za
sestavo notarske ali zasebne listine, ki se vpisuje v vpisnik (razen v vpisnik
overitve podpisov "OV") in niso priložene listini, se vložijo v spis,
ki se odpre po prejemu pisanja. Kadar notar v zvezi z listino sestavi tudi
vlogo v nepravdni zadevi pred sodiščem ali v nesporni stvari pred drugimi
državnimi organi, se v spis vloži tudi ta vloga.
Spis se odpre po prejemu pisanja.
Pisanja oziroma poštne pošiljke prevzame
notar ali oseba, ki jo notar pooblasti. Na vsako pisanje se odtisne štampiljka
o prejemu.
Če je pisanju priložen denar ali vrednostni
papir ali listina, notar sestavi o prejemu pošiljke posebno potrdilo po 88.
členu Zakona o notariatu.
Na zahtevo stranke je notar dolžan
odtisniti štampiljko o prejemu tudi na kopijo pisanja.
Pisanje, zaradi katerega je potrebno
odpreti spis, se vpiše v ustrezni vpisnik še isti dan, ko notar prejme pisanje.
Spis se odpre tako, da se pisanje vloži v
ovitek spisa.
Naslovno stran ovitka spisa notar opremi
tako, da nanj navede svoje ime, priimek in sedež ali odtisne svoj žig, v
zgornji desni kot vpiše opravilno številko spisa, na sredino ovitka spisa pa
podatke o predmetu in strankah.
Opravilna številka spisa se sestoji iz
označbe vpisnika, v katerega se predmet vpiše, zaporedne številke vpisa v koledarskem
letu in zadnjih dveh številk leta, v katerem je predmet vpisan v vpisnik.
Ne glede na določbo prejšnjega odstavka
lahko v notar v primeru, ko se listina ne sestavi takoj po prejemu pisanja, v
času do sestave listine vodi spis pod opravilno številko, ki se sestoji iz
označbe »P« (priprava), zaporedne številke v tekočem letu in zadnjih dveh
številk leta, v katerem je prejeto pisanje. V takem primeru mora notar voditi
tudi poseben pomožni vpisnik z oznako »P«, kamor vpisuje podatke, navedene v
17. členu ter v 19. do 21. členu tega pravilnika glede na vrsto listine, ki jo
sestavlja v zvezi s prejetim pisanjem. Ob sestavi listine se spis označi na
način, ki je določen v prejšnjem odstavku.
26. člen
Na vsako pisanje, ki se vloži v spis se v
desni zgornji kot vpiše opravilna številka spisa.
Priloge
27. člen
(črtan)
Obnavljanje spisov
28. člen
Če se spis ali del spisa izgubi, uniči ali
poškoduje mora notar sprožiti postopek za obnovo spisa.
O obnovi spisa odloča predsednik Notarske
zbornice Slovenije.
Spisi se obnavljajo na podlagi podatkov
vpisnika, prepisov izgubljenih ali poškodovanih listin in izjav strank.
Stroške obnove spisa je dolžan nositi
notar.
V. PEČAT, ŽIG IN ŠTAMPILJKE NOTARJA
29. člen
Pečat in žig notarja je okrogle oblike in
vsebuje grb Republike Slovenije, ime in priimek notarja, naziv notarskega mesta
in ime kraja, v katerem ima notar sedež.
Notarski žig ima premer 35 mm in se uporablja v obstojni barvi. Notarji s sedežem na narodnostno mešanih območjih uporabljajo
žig s premerom 45 mm.
Žig je obrobljen z dvema koncentričnima
krogoma.
V sredini žiga je grb Republike Slovenije.
Notarski pečat je izdelan iz kovine, v
velikosti premera 38 mm, in se odtiska v rdečem vosku.
V pečatu in žigu notarja, ki ima sedež na
narodnostno mešanem območju se besedilo v jeziku italijanske oziroma madžarske
narodnosti navede poleg besedila v slovenskem jeziku.
Zahtevo za izdelavo notarskega pečata in
žiga notar naslovi na notarsko zbornico, uporablja pa ju lahko potem, ko odtisa
pečata in žiga overi predsednik okrožnega sodišča, na območju katerega ima
notar svoj sedež.
Evidenco o pečatih in žigih vodi Notarska
zbornica Slovenije in sicer v skladu z določili pravilnika o obliki in besedilu
pečatov državnih organov v Republiki Sloveniji (Uradni,list RS. št. 30/90).
Za mehanično odtiskovanje imena, kratke
zaznamke in overitve notar lahko uporablja pri svojem delu štampiljke.
Štampiljke, ki so določene in objavljene v prilogi tega pravilnika, so njegov
sestavni del. Za zaznamke in opozorila, ki so določena v zakonu, sme notar
uporabljati tudi druge štampiljke.
VI. HRAMBA NOTARSKIH VPISNIKOV, KNJIG IN SPISOV
30. člen
Notar je dolžan hraniti spise tako, da niso
izpostavljeni vlagi in drugim okoliščinam, zaradi katerih bi se lahko uničili
ali poškodovali.
31. člen
Notarski spisi se hranijo v posebnih omarah
(notarski arhiv), vloženi v registratorje. Spise je potrebno vložiti v
registratorje ločeno po posameznih vrstah vpisnikov in sicer po zaporednih
številkah vpisa v posameznem koledarskem letu. Vsak registrator je potrebno
označiti z vrsto vpisnika in številko spisov, ki so vanj vloženi.
V notarskem arhivu se hranijo tudi
vpisniki, imeniki in druge knjige, ki jih je dolžan voditi notar.
32. člen
Notarske listine, je dolžan notar hraniti
ločeno od drugih spisov v železni omari.
V vsak spis, iz katerega notar vzame
notarsko listino zaradi hrambe, se vloži uradni zaznamek z navedbo mesta, kjer
je shranjena notarska listina.
Listine, ki jih je notar prevzel v hrambo,
je potrebno hraniti v železni omari, in sicer po
zaporedni številki vpisa.
Notar lahko hrani listine tudi v navadnih
omarah, če se te nahajajo v posebnem ognjevarnem prostoru, v katerem je v
celoti zagotovljena enaka stopnja varnosti.
33. člen
Oporoke hrani notar v zaprtem in
zapečatenem ovitku. Hraniti jih mora v zavarovani železni blagajni in sicer po
abecednem vrstnem redu.
Roki hrambe vpisnikov, knjig in notarskih
spisov
Notarske listine, oporoke, vpisnike in
knjige notarja je potrebno hraniti trajno.
34. člen
Notarske listine, oporoke, vpisnike in knjige
notarja je potrebno hraniti trajno.
Notar hrani spise še deset let po sklenitvi
spisa. Po preteku tega roka jih lahko uniči.
Notar o uničevanju spisov izdela zapisnik,
ki vsebuje naslednje navedbe:
-      
opravilne številke spisov, ki se uničijo;
-      
navedbo dokumentarnega gradiva, ki ima lastnost arhivskega gradiva in se
izroči pristojnemu arhivu.

Priloga:
Obrazci
Priloga:
Štampiljke

Pravilnik o poslovanju notarja (Uradni list
RS, št. 50/94)
vsebuje naslednje prehodne in končne določbe:
»VII. PREHODNE IN KONČNE DOLOČBE
35. člen
Do konstituiranja notarske zbornice
opravlja dejanja, za katera je po tem pravilniku pristojen predsednik Notarske
zbornice Slovenije, minister, pristojen za pravosodje.
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi pravilnika o poslovanju
notarja (Uradni list RS, št. 28/95) vsebuje naslednjo končno določbo:
»6. člen
Ta pravilnik začne veljati naslednji dan
po objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o poslovanju notarja (Uradni list RS, št. 18/09) vsebuje naslednjo končno določbo:
»34. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o poslovanju notarja (Uradni list RS, št. 30/11) vsebuje naslednjo končno določbo:
»KONČNA DOLOČBA
5. člen
Ta pravilnik začne veljati 1. maja 2011.«.