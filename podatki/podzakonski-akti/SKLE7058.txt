I.
Članarino plačujejo člani Območne obrtne zbornice Postojna (v
nadaljnjem besedilu: zbornica) s statusom fizične in pravne osebe, ki
opravljajo pridobitno dejavnost v Republiki Sloveniji kot obrtno, obrti podobno
ali domačo in umetnostno obrt, obrtne zadruge in oblike njihovega združevanja.
Obveznost iz prvega odstavka te točke velja tudi za vse člane,
ki so pristopili v članstvo na podlagi lastne pisno izkazane odločitve
(prostovoljni člani).
II.
Člani iz prve točke tega sklepa, skladno z določenimi osnovami
v drugem odstavku 39. člena obrtnega zakona, plačujejo mesečno članarino, kot
sledi:
-       
fizična oseba, ki je iz naslova opravljanja dejavnosti zdravstveno,
pokojninsko in invalidsko zavarovana, plačuje članarino v višini 2,12% od bruto
najnižje pokojninske osnove (169.595,00 SIT), kar znaša 3.595 SIT mesečno,
oziroma 15 evrov mesečno, preračunano v evre po tečaju zamenjave;
-       
fizična oseba, ki iz naslova opravljanja dejavnosti ni zdravstveno,
pokojninsko in invalidsko zavarovana, plačuje članarino v višini 2,12% od bruto
najnižje pokojninske osnove (169.595,00 SIT), kar znaša 3.595 SIT mesečno,
oziroma 15 evrov mesečno, preračunano v evre po tečaju zamenjave;
-       
fizična oseba, ki osebno opravlja dejavnost domače in umetnostne obrti
in presega milijon in pol tolarjev skupnih prihodkov iz poslovanja v preteklem
letu, plačuje članarino v višini 1,06% od bruto najnižje pokojninske osnove
(169.595,00 SIT), kar znaša 1.797,50 SIT mesečno, oziroma 7,50 evrov, preračunano
v evre po tečaju zamenjave;
-       
fizična oseba, ki osebno opravlja dejavnost domače in umetnostne obrti
in ne presega milijon in pol tolarjev skupnih prihodkov iz poslovanja v
preteklem letu, ne plačuje članarine;
-       
pravna oseba (gospodarska družba, obrtna zadruga in njihova združenja) v
višini 3.595,00 SIT mesečno, oziroma 15 evrov mesečno, preračunano v evre po
tečaju zamenjave;
-       
prostovoljni član, v višini 3.595,00 SIT mesečno, oziroma 15 evrov
mesečno, preračunano v evre po tečaju zamenjave.
III.
Član, ki mu je na podlagi četrtega odstavka 11. člena Obrtnega
zakona dovoljena začasna prekinitev dejavnosti, za čas prekinitve ne plača
članarine.
IV.
Za člane iz prvega odstavka I. točke tega sklepa, ki
opravljajo tudi neobrtne dejavnosti, se članarina zbornici obračuna v skladu s
sklenjenim sporazumom s Kmetijsko gozdarsko zbornico Slovenije.
V.
V primeru, ko prične član zbornice z opravljanjem dejavnosti tekom
meseca, nastane obveznost plačevanja članarine zbornici s prvim dnem
naslednjega meseca, oziroma, ko preneha z opravljanjem dejavnosti tekom meseca,
preneha obveznost plačevanja zadnjega dne v mesecu v katerem je prenehal z opravljanjem
dejavnosti.
VI.
Območna obrtna zbornica Postojna člane s pisnim obvestilom oziroma
odločbo, seznani o odmeri članarine za leto 2007.
Članarina zapade v plačilo najpozneje do 15. dne v mesecu za
pretekli mesec in se plačuje na prehodni – transakcijski račun št.
19100-0010141210 odprt pri Deželni banki Slovenije d.d..
Fizične in pravne osebe, ki postanejo člani zbornice med letom,
se seznani o odmeri članarine s smiselno uporabo določbe prvega odstavka te
točke.
VII.
Članarina zbornice se lahko zmanjša ali odpiše osebam iz I.
točke tega sklepa le na podlagi pisne vloge člana za vsak primer posebej, če
tako odloči upravno odbor Območne obrtne zbornice Postojna.
O odločitvi iz prvega odstavka te točke, je Območna obrtna
zbornica Postojna dolžna pisno obvestiti Upravni odbor Obrtne zbornice
Slovenije.
VIII.
Območna obrtna zbornica Postojna je pooblastila Obrtno zbornico
Slovenije za skupno izdajanje obvestil oziroma odločb o odmeri članarine ter za
druga dejanja, povezana s pobiranjem članarine.
Št. 1/2006
Postojna, dne 19. decembra 2006
Predsednik skupščine
OOZ Postojna
Franci Šemrl l.r.