1. člen
Ta uredba določa: 
-       
seznam strateškega blaga, 
-       
strateško blago, katerega ponovni izvoz oziroma iznos je prepovedan, 
-       
vrsto in količino strateškega blaga ter obseg in namen, za katere je
potrebno dovoljenje, 
-       
strateško blago in strateške dejavnosti, za katere je mnenje Komisije za
strateško blago obvezno, 
-       
vrsto in količino strateškega blaga ter obseg ali namen strateške
dejavnosti, za izvedbo katere je treba pridobiti dovoljenje, 
-       
strateške dejavnosti, ki jih je glede na vrsto in količino strateškega
blaga ter obseg ali namen dejavnosti treba predhodno najaviti pri pristojnem
organu, 
-       
strateško blago in dejavnosti, za katere je potrebno poročanje.
2. člen
(1) Seznam strateškega blaga je v prilogi,
ki je sestavni del te uredbe. 
(2) Strateško blago je razdeljeno v pet
skupin glede na nadzorni režim, ki je zanj določen. 
(3) Nadzorni režim je skupek obveznosti, ki
jih morajo zavezanci izpolnjevati pri opravljanju in izvedbi posameznih
strateških dejavnosti glede na vrsto in količino strateškega blaga. 
(4) Nadzorni režim je predstavljen kot
tabelarična povezava med posamezno strateško dejavnostjo in obveznostmi
zavezanca po Zakonu o nadzoru strateškega blaga posebnega pomena za varnost in
zdravje (Uradni list RS, št. 29/06 in 8/10 – ZNIBDR-A). Opombe pod
razpredelnico dodatno opredeljujejo posamezne obveznosti in so sestavni del nadzornega
režima.

Priloga:
Seznam strateškega blaga s pripadajočimi nadzornimi režimi

Uredba o določitvi seznama strateškega blaga
in pripadajočih nadzornih režimih (Uradni list RS, št. 4/11) vsebuje naslednji končni določbi:
»3. člen
Z dnem uveljavitve te uredbe preneha
veljati Uredba o določitvi seznama strateškega blaga in pripadajočih nadzornih
režimih (Uradni list RS, št. 48/07).
4. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah Uredbe o določitvi seznama
strateškega blaga in pripadajočih nadzornih režimih (Uradni list RS, št. 96/13) vsebuje naslednjo končno določbo:
»3. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembi Uredbe o določitvi seznama
strateškega blaga in pripadajočih nadzornih režimih (Uradni list RS, št. 81/21) vsebuje naslednjo končno določbo:
»KONČNA DOLOČBA
2. člen
Ta uredba začne veljati petnajsti dan po
objavi v Uradnem listu Republike Slovenije.«.