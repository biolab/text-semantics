1. člen
(vsebina)
S to uredbo se za izvajanje Delegirane uredbe Komisije (EU)
2019/945 z dne 12. marca 2019 o sistemih brezpilotnega zrakoplova in
operatorjih sistemov brezpilotnega zrakoplova iz tretjih držav (UL L št. 152 z
dne 11. 6. 2019, str. 1), zadnjič spremenjene z Delegirano uredbo Komisije (EU)
2020/1058 z dne 27. aprila 2020 o spremembi Delegirane uredbe (EU) 2019/945 v
zvezi z uvedbo dveh novih razredov sistemov brezpilotnega zrakoplova (UL L št.
232 z dne 20. 7. 2020, str. 1), (v nadaljnjem besedilu: Uredba 2019/945/EU)
določata pristojna organa.
2. člen
(pristojna organa)
(1) Pristojni organ za izvajanje nalog priglasitvenega organa
iz prvega odstavka 19. člena Uredbe 2019/945/EU je Ministrstvo za
infrastrukturo.
(2) Pristojni organ za izvajanje nalog nadzora nad trgom in
nadzora nad izdelki, ki vstopajo na trg Evropske unije, iz 35. člena Uredbe
2019/945/EU je Tržni inšpektorat Republike Slovenije.
KONČNA DOLOČBA
3. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00710-74/2020
Ljubljana, dne 7. januarja 2021
EVA 2020-2430-0117
Vlada Republike Slovenije
Janez Janša
predsednik