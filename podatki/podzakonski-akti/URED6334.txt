I. SPLOŠNE DOLOČBE
1. člen
(vsebina)
Ta uredba kot koncesijski akt določa pogoje
za podelitev in izvajanje rudarskih pravic za izkoriščanje mineralnih surovin v
pridobivalnih prostorih Ušenišče 2 v Občini Moravče, Stari Grad 2b v Občini
Krško in Stari Grad 3b v Občini Krško.
2. člen
(koncesijska pogodba)
(1) Sklepanje koncesijske pogodbe se
začne na predlog, ki ga imetnik odločbe o izbiri nosilca rudarske pravice vloži
na ministrstvo, pristojno za rudarstvo.
(2) Sklepanje koncesijske pogodbe se
izvede v skladu z zakonom, ki ureja rudarstvo.
(3) V primeru neskladja določb te
uredbe in določb koncesijske pogodbe veljajo določbe te uredbe.
3. člen
(prenos rudarske pravice)
Prenos rudarske pravice je mogoč pod pogoji
in na način, določen v zakonu, ki ureja rudarstvo.
4. člen
(splošni varstveni pogoji in ukrepi)
(1) Nosilec rudarske pravice za
izkoriščanje mora med izvajanjem rudarske pravice in med opustitvijo izvajanja
rudarskih del izpolnjevati tudi vse pogoje po predpisih, ki urejajo ceste,
gozdove, varstvo okolja, ohranjanje narave, varstvo voda, varstvo kulturne
dediščine, varstvo pred naravnimi in drugimi nesrečami, ter po drugih
predpisih, s katerimi se urejajo rudarska dela.
(2) Poleg izpolnjevanja pogojev iz
prejšnjega odstavka mora nosilec rudarske pravice za izkoriščanje zagotoviti
še:
-       
ukrepe, da se predvideni poseg v okolje izvede tako, da se v največji
mogoči meri zmanjša poraba prostora in energije,
-       
ukrepe, s katerimi se dosegajo največje mogoče stopnje varstva okolja
pred izpustom plinastih, tekočih ali trdnih snovi v zrak, tla, površinske vode
ali podtalnico,
-       
ukrepe za preprečevanje čezmernega onesnaževanja okolja s hrupom,
-       
smotrno izkoriščanje mineralne surovine z uporabo ustrezne sodobne
tehnologije,
-       
upoštevanje pravil ravnanja, varstvenih režimov, izhodišč in
naravovarstvenih pogojev za varstvo naravnih vrednot in ohranjanje biotske
raznovrstnosti,
-       
ukrepe pri tveganju in nevarnosti za okolje ob morebitni ekološki
nesreči kot posledici posega,
-       
ukrepe za zavarovanje vodnih virov, če koncesionar odkrije nahajališče
vode,
-       
dovozne poti do kraja posega in njihovo primerno ureditev,
-       
ukrepe za preprečitev razlitja motornih olj in naftnih derivatov,
-       
ukrepe v zvezi s sanacijo in ponovno ureditvijo zemljišč med dejavnostjo
in po njenem prenehanju, in sicer tako, da se kar najbolj vzpostavi novo ali
nadomesti prejšnje okoljsko stanje, in
-       
ukrepe, da se ne poslabšata stanje voda in vodni režim.
5. člen
(zagotavljanje varstva in zdravja pri delu)
Varstvo in zdravje pri delu mora nosilec
rudarske pravice za izkoriščanje zagotavljati v skladu z zakonom, ki ureja
rudarstvo.
6. člen
(obveznost obveščanja in poročanja)
Nosilec rudarske pravice za izkoriščanje
mora poročati organom in zavodom v skladu s predpisi, ki urejajo rudarstvo,
vode, varstvo podzemnih jam, ohranjanje narave in varstvo okolja, in drugimi
predpisi.
7. člen
(obveznost plačila rudarske koncesnine in
rezerviranih sredstev za sanacijo)
(1) Nosilec rudarske pravice za
izkoriščanje je zavezanec za plačevanje rudarske koncesnine in zavezanec za
zagotavljanje in plačevanje rezerviranih sredstev za sanacijo v skladu z
zakonom, ki ureja rudarstvo.
(2) Rudarska koncesnina se odmerja,
plačuje in usklajuje v skladu z zakonom, ki ureja rudarstvo, in s predpisom, ki
ureja plačevanje rudarskih koncesnin.
(3) Rezervirana sredstva za sanacijo
se odmerjajo, plačujejo in usklajujejo v skladu z zakonom, ki ureja rudarstvo,
in s predpisom, ki ureja plačevanje sredstev za sanacijo.
8. člen
(pogoji za podaljšanje rudarske pravice)
Čas veljavnosti rudarske pravice za
izkoriščanje se lahko podaljša na način in pod pogoji, določenimi z zakonom, ki
ureja rudarstvo.
II. MINERALNE SUROVINE, PRIDOBIVALNI PROSTORI IN POGOJI, POD
KATERIMI SE PODELJUJE RUDARSKA PRAVICA
9. člen
(izkoriščanje apnenca za industrijske
namene in tehničnega kamna apnenec v kamnolomu Ušenišče 2 v Občini Moravče,
k.o. Drtija)
(1) Predmet rudarske pravice je
izkoriščanje apnenca za industrijske namene in tehničnega kamna apnenec v
skupni količini do 3 213 375 kubičnih metrov v raščenem stanju.
(2) Pridobivalni prostor Ušenišče 2
predstavlja širitev obstoječega pridobivalnega prostora Ušenišče v globino in
na sosednje parcele, in sicer v obsegu iz tretjega in četrtega odstavka tega
člena.
(3) Pridobivalni prostor Ušenišče 2
sestavljajo v celoti zemljišča s parcelnimi številkami 989/1, 1020/5, 1020/6,
1059/1, 989/5, 990, 1060, 1059/2, 1086, 1087 in 1076, vse k.o. Drtija.
(4) Pridobivalni prostor lahko v
najglobljem delu sega do nadmorske višine +728 metrov, delovne in končne
brežine pa se oblikujejo v skladu z rudarskim projektom za pridobitev koncesije
za izkoriščanje in tako, da vplivi izkoriščanja ne segajo preko meja
pridobivalnega prostora.
(5) Skupna površina pridobivalnega
prostora je 14,4422 hektara.
(6) Koncesija za izkoriščanje se lahko
podeli za največ 50 let.
(7) Rudarska pravica za izkoriščanje
se lahko v skladu s 3. točko drugega odstavka 34. člena Zakona o rudarstvu
(Uradni list RS, št. 61/10, 62/10 – popr., 76/10 in 57/12; v nadaljnjem
besedilu: ZRud-1) podeli brez javnega razpisa gospodarski družbi IAK,
INDUSTRIJA APNA KRESNICE, d.o.o., Kresnice 14, 1281 Kresnice, matična številka
5460069000, davčna številka SI53114680.
(8) Drugi pogoji s področja varstva
okolja, ohranjanja narave, varstva voda, varstva kulturne dediščine, varstva
pred naravnimi in drugimi nesrečami in druge obveznosti, ki jih mora nosilec
rudarske pravice upoštevati pri njenem izvajanju, so:
a)     pridobitev potrdila samoupravne lokalne skupnosti, da je raba
zemljišča, ki jo predvideva rudarski projekt za pridobitev koncesije za
izkoriščanje, v skladu z njenimi izvedbenimi prostorskimi akti; potrdilo je
sestavni del rudarskega projekta, ki ga imetnik odločbe o izbiri nosilca
rudarske pravice priloži k predlogu za sklenitev koncesijske pogodbe;
b)     pridobitev soglasij pristojnih soglasodajalcev k rudarskemu
projektu za pridobitev koncesije za izkoriščanje in dovoljenj po predpisih, ki
urejajo ceste, vode, okolje, naravo, naravne vrednote, kulturno dediščino in
drugo;
c)     upoštevanje naravovarstvenih smernic Zavoda Republike Slovenije za
varstvo narave številka 2-III-274/2-O-12/TŠ z dne 12. junija 2012, ki so
objavljene na spletnih straneh ministrstva, pristojnega za rudarstvo, in bodo
sestavni del odločbe o izbiri nosilca rudarske pravice za izkoriščanje.
(9) Sanacijo pridobivalnega prostora
je treba izvajati v skladu s potrjenim rudarskim projektom za pridobitev koncesije
za izkoriščanje. Imetnik odločbe o izbiri nosilca rudarske pravice za
izkoriščanje se mora najpozneje do sklenitve koncesijske pogodbe opredeliti do
načina zagotavljanja rezerviranih sredstev za sanacijo. Način zagotavljanja in
plačevanja rezerviranih sredstev za sanacijo se določi v koncesijski pogodbi.
(10) V zvezi z mineralno surovino iz
prvega odstavka tega člena se lahko opravljajo naslednje dejavnosti:
-       
pridobivanje mineralne surovine iz prvega odstavka tega člena,
-       
njeno skladiščenje in obogatitev,
-       
uporaba mineralne surovine in produktov njene obogatitve za lastne
potrebe ter prodajo na trgu in
-       
opustitev izkoriščanja oziroma sanacija okolja in odprava posledic,
nastalih pri izvajanju rudarskih del, izvedba ukrepov zavarovanja, da se
izključi nevarnost za zdravje ali življenje ljudi in živali ter možni
povzročitelji onesnaževanja okolja oziroma predvidljive škode na objektih in
okolju.
10. člen
(izkoriščanje proda v gramoznici Stari
Grad 2b, k.o. Pesje)
(1) Predmet rudarske pravice je
izkoriščanje proda (geološko: peščeni prod) v skupni količini do 320 000
kubičnih metrov v raščenem stanju.
(2) Pridobivalni prostor Stari Grad 2b
predstavlja nov pridobivalni prostor, in sicer v obsegu iz tretjega in četrtega
odstavka tega člena.
(3) Pridobivalni prostor Stari Grad 2b
obsega:
-       
v celoti zemljišči s parcelnima številkama 274/352 in 374/353, obe k.o.
Pesje,
-       
dele zemljišč s parcelnimi številkami 274/356, 274/332, 274/351,
274/350, 274/349 in 274/348, vse k.o. Pesje.
Pridobivalni prostor obsega zgoraj navedene
parcele tako, da je na jugozahodu, zahodu in severu omejen s parcelnimi mejami,
na vzhodu in jugu pa s poligonom točk 1-2-3-4, pri čemer se točka 4 nahaja v
severozahodnem oglišču parcele številka 274/347, k.o. Pesje, druge točke pa
imajo naslednje koordinate v Gauss-Krügerjevem koordinatnem sistemu:


Točka

Y_GK

X_GK


1

542553,56

87953,73


2

542570,38

87898,02


3

542594,57

87702,28


(4) Pridobivalni prostor lahko v
najglobljem delu sega do nadmorske višine +137 metrov, delovne in končne
brežine pa se oblikujejo v skladu z rudarskim projektom za pridobitev koncesije
za izkoriščanje in tako, da vplivi izkoriščanja ne segajo preko meja
pridobivalnega prostora.
(5) Skupna površina pridobivalnega
prostora znaša 5,7016 hektara.
(6) Koncesija za izkoriščanje se lahko
podeli za največ štiri leta.
(7) Rudarska pravica za izkoriščanje
se lahko v skladu z 2. točko drugega odstavka 34. člena ZRud-1 podeli brez
javnega razpisa gospodarski družbi CGP, družba za gradbeništvo, inženiring,
proizvodnjo in vzdrževanje cest, d.d., Ljubljanska cesta 36, 8000 Novo mesto,
matična številka 5069149000, davčna številka SI28448111.
(8) Drugi pogoji s področja varstva
okolja, ohranjanja narave, varstva voda, varstva kulturne dediščine, varstva
pred naravnimi in drugimi nesrečami in druge obveznosti, ki jih mora nosilec
rudarske pravice upoštevati pri njenem izvajanju, so:
a)     pridobitev potrdila samoupravne lokalne skupnosti, da je raba
zemljišča, kakor jo predvideva rudarski projekt za pridobitev koncesije za
izkoriščanje, v skladu z njenimi izvedbenimi prostorskimi akti; potrdilo je
sestavni del rudarskega projekta, ki ga imetnik odločbe o izbiri nosilca rudarske
pravice priloži k predlogu za sklenitev koncesijske pogodbe;
b)     pridobitev soglasij drugih pristojnih soglasodajalcev in dovoljenj
po predpisih, ki urejajo ceste, gozdove, okolje, naravo, naravne vrednote,
kulturno dediščino in drugo, k rudarskemu projektu za pridobitev koncesije za
izkoriščanje;
c)     upoštevanje naravovarstvenih smernic Zavoda Republike Slovenije za
varstvo narave številka 3-II-717/2-O-12/HT z dne 29. novembra 2012,
objavljenih na spletnih straneh ministrstva, pristojnega za rudarstvo, in bodo
sestavni del odločbe o izbiri nosilca rudarske pravice za izkoriščanje.
(9) Sanacijo pridobivalnega prostora
je treba izvajati v skladu s potrjenim rudarskim projektom za pridobitev koncesije
za izkoriščanje. Imetnik odločbe o izbiri nosilca rudarske pravice se mora
najpozneje do sklenitve koncesijske pogodbe opredeliti do načina zagotavljanja
rezerviranih sredstev za sanacijo. Način zagotavljanja in plačevanja
rezerviranih sredstev za sanacijo se določi v koncesijski pogodbi.
(10) V zvezi z mineralno surovino iz
prvega odstavka tega člena se lahko opravljajo naslednje dejavnosti:
-       
pridobivanje mineralne surovine iz prvega odstavka tega člena,
-       
njeno skladiščenje in obogatitev,
-       
uporaba mineralne surovine in produktov njene obogatitve za lastne
potrebe ter prodajo na trgu in
-       
opustitev izkoriščanja oziroma sanacija okolja in odprava posledic,
nastalih pri izvajanju rudarskih del, izvedba ukrepov zavarovanja, da se
izključi nevarnost za zdravje ali življenje ljudi in živali ter možni
povzročitelji onesnaževanja okolja oziroma predvidljive škode na objektih in
okolju.
11. člen
(izkoriščanje proda v gramoznici Stari
Grad 3b, k.o. Pesje)
(1) Predmet rudarske pravice je
izkoriščanje proda (geološko: peščeni prod) v skupni količini do 315 000
kubičnih metrov v raščenem stanju.
(2) Pridobivalni prostor Stari Grad 3b
predstavlja nov pridobivalni prostor, in sicer v obsegu iz tretjega in četrtega
odstavka tega člena.
(3) Pridobivalni prostor Stari Grad 3b
obsega:
-       
v celoti zemljišča s parcelnimi številkami 274/347, 274/346, 274/345,
274/344, 274/343, 274/342, 274/341, 274/340, 274/339, 274/338, 274/337 in
274/336, vse k.o. Pesje,
-       
dele zemljišč s parcelnimi številkami 274/351, 274/350, 274/349,
274/348, 274/335, 274/334 in 274/332, k.o. Pesje.
Pridobivalni prostor obsega zgoraj navedene
parcele tako, da je na jugu, zahodu in severozahodu omejen s parcelnimi mejami,
na severu in vzhodu pa s poligonom točk 4-49-7, pri čemer se točka 4 nahaja v
severozahodnem oglišču parcele številka 274/347, k.o. Pesje, točki 49 in 7 pa
imata naslednje koordinate v Gauss-Krügerjevem koordinatnem sistemu:


Točka

Y_GK

X_GK


49

542.594,572

87.702,277


7

542.625,521

87.451,863


(4) Pridobivalni prostor lahko v
najglobljem delu sega do nadmorske višine +137 metrov, delovne in končne
brežine pa se oblikujejo v skladu z rudarskim projektom za pridobitev koncesije
za izkoriščanje in tako, da vplivi izkoriščanja ne segajo preko meja
pridobivalnega prostora.
(5) Skupna površina pridobivalnega
prostora znaša 5,707793 hektara.
(6) Koncesija za izkoriščanje se lahko
podeli za največ štiri leta.
(7) Rudarska pravica za izkoriščanje
se lahko v skladu z 2. točko drugega odstavka 34. člena ZRud-1 podeli brez
javnega razpisa gospodarski družbi KOSTAK komunalno stavbno podjetje, d.d.,
Leskovška cesta 2A, 8270 Krško, matična številka 5156572000, davčna številka
SI82719241.
(8) Drugi pogoji s področja varstva
okolja, ohranjanja narave, varstva voda, varstva kulturne dediščine, varstva
pred naravnimi in drugimi nesrečami in druge obveznosti, ki jih mora nosilec
rudarske pravice upoštevati pri njenem izvajanju, so:
a)     pridobitev potrdila samoupravne lokalne skupnosti, da je raba
zemljišča, kakor jo predvideva rudarski projekt za pridobitev koncesije za
izkoriščanje, v skladu z njenimi izvedbenimi prostorskimi akti; potrdilo je
sestavni del rudarskega projekta, ki ga imetnik odločbe o izbiri nosilca
rudarske pravice priloži k predlogu za sklenitev koncesijske pogodbe;
b)     pridobitev soglasij pristojnih soglasodajalcev in dovoljenj po
predpisih, ki urejajo ceste, gozdove, vode, okolje, naravo, naravne vrednote,
kulturno dediščino in drugo, k rudarskemu projektu za pridobitev koncesije za
izkoriščanje;
c)     upoštevanje naravovarstvenih smernic Zavoda Republike Slovenije za
varstvo narave številka 3-III-665/2-O-12/HT z dne 6. novembra 2012,
objavljenih na spletnih straneh ministrstva, pristojnega za rudarstvo, in bodo
sestavni del odločbe o izbiri nosilca rudarske pravice za izkoriščanje.
(9) Sanacijo pridobivalnega prostora
je treba izvajati sprotno, in sicer v skladu s potrjenim rudarskim projektom za
pridobitev koncesije za izkoriščanje. Imetnik odločbe o izbiri nosilca rudarske
pravice se mora najpozneje do sklenitve koncesijske pogodbe opredeliti do
načina zagotavljanja rezerviranih sredstev za sanacijo. Način zagotavljanja in
plačevanja rezerviranih sredstev za sanacijo se določi v koncesijski pogodbi.
(10) V zvezi z mineralno surovino iz
prvega odstavka tega člena se lahko opravljajo naslednje dejavnosti:
-       
pridobivanje mineralne surovine iz prvega odstavka tega člena,
-       
njeno skladiščenje in obogatitev,
-       
uporaba mineralne surovine in produktov njene obogatitve za lastne
potrebe ter prodajo na trgu in
-       
opustitev izkoriščanja oziroma sanacija okolja in odprava posledic,
nastalih pri izvajanju rudarskih del, izvedba ukrepov zavarovanja, da se izključi
nevarnost za zdravje ali življenje ljudi in živali ter možni povzročitelji
onesnaževanja okolja oziroma predvidljive škode na objektih in okolju.
III. NADZOR NAD IZVAJANJEM UREDBE
12. člen
(inšpekcijski nadzor)
Inšpekcijski nadzor nad izvajanjem te
uredbe opravlja inšpektorat, pristojen za rudarstvo.
IV. PREHODNA IN KONČNI DOLOČBI
13. člen
(obveznost sanacije in rekultivacije iz
predhodnih rudarskih pravic)
Gospodarska družba IAK, INDUSTRIJA APNA KRESNICE,
d.o.o., Kresnice 14, 1281 Kresnice, matična številka 5460069000, davčna
številka SI53114680, mora izvajati izkoriščanje in izvesti dokončno sanacijo in
rekultivacijo zemljišč v skladu s koncesijsko pogodbo št. 354-14-209/01 z dne
10. decembra 2001, razen če sklene novo koncesijsko pogodbo na podlagi 9.
člena te uredbe, ki zajema tudi območje iz koncesijske pogodbe št.
354-14-209/01 z dne 10. decembra 2001.
14. člen
(prenehanje veljavnosti)
Z dnem uveljavitve te uredbe preneha
veljati 14. člen Uredbe o rudarskih pravicah za raziskovanje ali gospodarsko
izkoriščanje mineralnih surovin na raziskovalnem in pridobivalnih prostorih:
Hardeška šuma, Občina Ormož; Batič, Občina Mislinja; Zabukovje, Občina Trebnje;
Ježce, Občina Šmartno pri Litiji; Kresni grič, Občina Idrija; Pleterje, Občina
Kidričevo; Ušenišče, Občina Moravče; Cerov log, Občina Šentjernej; Boreci,
Občina Križevci; Dobrovnik, Občina Dobrovnik; Bezena, Občina Ruše; Gorče pri
Libeličah in Trbonje, Občina Dravograd; Melinci, Občina Beltinci; Bizeljsko,
Občina Brežice; Šmiklavž, Mestna občina Celje; Gradnik, Občina Semič; Mala
gora, Občina Sodražica; Godič, Občina Kamnik; Pijovci, Občina Šmarje pri Jelšah
(Uradni list RS, št. 97/06 in 95/07).
15. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.
Št. 00729-6/2013
Ljubljana, dne 21. februarja
2013
EVA 2012-2430-0209
Vlada Republike Slovenije
Janez Janša l.r.
Predsednik