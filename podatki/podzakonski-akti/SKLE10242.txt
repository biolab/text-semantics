1. člen
(vsebina)
Ta sklep predpisuje vsebino znanja s področja aktuarstva in
finančne matematike iz 1. točke prvega odstavka 169. člena in 1. točke
drugega odstavka 602. člena Zakona o zavarovalništvu (Uradni list RS,
št. 93/15; v nadaljnjem besedilu: ZZavar-1), ki je potrebno za nosilca
aktuarske funkcije v zavarovalnici in pozavarovalnici in pooblaščenega aktuarja
v pokojninski družbi.
2. člen
(potrebna znanja)
Oseba ima ustrezno znanje s področja aktuarstva in finančne matematike,
potrebno za nosilca aktuarske funkcije oziroma pooblaščenega aktuarja, če
izkaže znanje iz naslednjih vsebin:
1.     
makroekonomija;
2.     
mikroekonomija;
3.     
aktuarska matematika;
4.     
verjetnost in statistika;
5.     
kvantitativne finance;
6.     
stohastični procesi in stohastično modeliranje;
7.     
obvladovanje tveganj in solventnost;
8.     
finančno in računovodsko poročanje za finančne institucije;
9.     
življenjska zavarovanja;
10.  
premoženjska zavarovanja;
11.  
pokojninska zavarovanja.
3. člen
(dokazovanje)
(1) Nosilec aktuarske funkcije oziroma pooblaščeni
aktuar izkaže ustrezna potrebna znanja za nosilca aktuarske funkcije oziroma
pooblaščenega aktuarja z dokazili o opravljenih izpitih pri predmetih, ki
obsegajo vsebine iz 2. člena tega sklepa.
(2) Dokazila iz prejšnjega odstavka morajo vsebovati:
-       
potrdilo izobraževalne ustanove, da se je izpit izvajal v okviru
študijskega programa,
-       
potrdilo izobraževalne ustanove, da je nosilec aktuarske funkcije
oziroma pooblaščeni aktuar opravil izpit ali potrdilo izobraževalne ustanove,
da je le ta uspešno zaključil študij aktuarstva s posameznimi vsebinami iz
2. člena tega sklepa ter
-       
seznam vsebin za vsak opravljen izpit, ki jih je obsegal posamezen
predmet (potrjen učni načrt).
4. člen
(domneva za osebe, ki so pridobile dovoljenje
za pooblaščenega aktuarja)
Za osebe, ki so imele na dan 31. decembra 2015
dovoljenje Agencije za zavarovalni nadzor za pooblaščenega aktuarja se šteje,
da imajo znanja iz vsebin, kot jih določa 2. člen tega sklepa.
5. člen
(uveljavitev)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-10/2016-1
Ljubljana, dne 26. januarja 2016
EVA 2014-1611-0106
Predsednik strokovnega sveta
Agencije za zavarovalni nadzor
Sergej Simoniti l. r.