Na podlagi sklepa Senata Visoke komercialne šole Celje in
prvega odstavka 32.a člena Zakona o visokem šolstvu Visoka komercialna šola
Celje objavlja vsebino in obliko diplome, ki jo izdaja Visoka komercialna šola
Celje in je javna listina. Diplomo dobi študent, ki opravi vse obveznosti po
študijskem programu za pridobitev javno veljavne izobrazbe. 
Visoka komercialna šola Celje izdaja diplomo o pridobljeni javno
veljavni visoki strokovni izobrazbi.
Diploma se izdaja na specialno obarvanem papirju, zaščitenem
z zaporedno številko. Na papirju dimenzij 210 mm x 297 mm je v sredini
zgornjega dela kot slepi žig odtisnjen znak Visoke komercialne šole Celje,
desno od znaka je z običajnim tiskarskim odtisom odtisnjeno ime šole, v isti
vrsti levo in desno od znaka pa so s toplotnim tiskom odtisnjene črke znaka
Visoke komercialne šole Celje.
Diploma o pridobljeni dodiplomski visokošolski strokovni izobrazbi
vsebuje ime in priimek kandidata, datum in kraj njegovega rojstva, ime
študijskega programa, strokovni naslov, ki ga študent pridobi z zaključenim
študijem ter datum zaključka študija. Diploma ima zaporedno številko, kraj in
datum izdaje, pečat Visoke komercialne šole Celje ter podpisa direktorja in
dekana.
Ime in priimek kandidata, datum in kraj njegovega rojstva, datum
zaključka študija, številka in datum diplome so napisani ročno, ostali podatki
so odtisnjeni.
Vzorec diplome o visoki strokovni izobrazbi, ločeno za ženske
in za moške, je objavljen v prilogi.
Visoka komercialna šola Celje
Jože Geršak, univ. dipl. ing., l.r.
Direktor

Priloga
1: Vzorec diplome Visoke komercialne šole Celje