1. člen
To navodilo določa način zbiranja konkurenčnih ponudb za
odkup novih terjatev z obveznicami Republike Slovenije za izvajanje programa
prestrukturiranja podjetij v skladu z drugo alineo 2. člena uredbe o načinu,
pogojih in postopku uporabe obveznic Republike Slovenije za izvajanje programa
prestrukturiranja podjetij (Uradni list RS, št. 41/98 in 60/98) (v
nadaljevanju: zbiranje ponudb).
2. člen
Zbiranje ponudb izvede Slovenska razvojna družba (v nadaljevanju:
SRD) na podlagi sprejetega programa prestrukturiranja za posamezno družbo,
vključeno v program prestrukturiranja podjetij (v nadaljevanju: podjetje).
3. člen
SRD razpošlje vsem bankam v Republiki Sloveniji povabila k
dajanju ponudb, ki vsebujejo:
1.     
navedbo, da gre za zbiranje ponudb v skladu s tem navodilom;
2.     
skupno število obveznic, ki se uporabijo;
3.     
ime podjetja;
4.     
določitev najmanjšega števila obveznic, katerih odkup je lahko predmet
ponudbe, (ki pa ne sme biti višje od 10);
5.     
določitev roka in načina dostave ponudb (pri čemer rok za dostavo ponudb
ne sme biti krajši od 10 dni po dnevu, ko so povabila poslana);
6.     
določitev roka za izbiro ponudb;
7.     
določitev roka za obveščanje o sprejetju ponudb (v nadaljevanju: rok
veljavnosti ponudb);
8.     
opis načina in roka sklenitve poslov;
9.     
določitev dneva izpolnitve posla odkupa terjatev z obveznicami (v
nadaljevanju: dan zamenjave);
10.  
dva obrazca kreditne pogodbe iz 4. člena tega navodila, podpisana s
strani podjetja;
11.  
obrazec ponudbe za odstop terjatev iz kreditne pogodbe iz 6. člena tega
navodila z navodili za izpolnjevanje.
4. člen
Obrazec kreditne pogodbe mora vsebovati:
1.     
navedbo podjetja kot kreditojemalca;
2.     
prostor, kamor ponudnik vpiše svoje ime (firmo) kot ime kreditodajalca;
3.     
prostor, kamor ponudnik vpiše imena in telefonske številke svojih
kontaktnih oseb in naslov ter številko telefaksa;
4.     
navedbo, da gre za pogodbo, sklenjeno na podlagi povabila 3. člena tega
navodila;
5.     
navedbo, da izpolnjen in s strani ponudnika in podjetja podpisan obrazec
predstavlja kreditno pogodbo, v skladu s katero se ponudnik kot kreditodajalec
zavezuje dati kreditojemalcu kredit v znesku in pod pogoji, določenimi v skladu
s 5. členom tega navodila;
6.     
navedbo računa, na katerega je ponudnik dolžan plačati svoje denarne
obveznosti iz kreditne pogodbe;
7.     
navedbo, da ponudnik s podpisom pooblaščene osebe (ali oseb) na obrazcu
ponudbe izrecno zagotavlja podjetju, da je pogodba zanj zavezujoča, zlasti pa
da je pridobil vsa potrebna dovoljenja in soglasja, ki so potrebna za sklenitev
poslov na podlagi takšne ponudbe (oziroma da takšnih dovoljenj ali soglasij ne
potrebuje);
8.     
navedbo, da je v ponudnikovem imenu obrazec podpisan od osebe, ki je
upravičena zastopati ponudnika pri sklenitvi kreditne pogodbe (oziroma, da so
na obrazcu podpisi vseh oseb, ki so skupno upravičene zastopati ponudnika pri
sklenitvi kreditne pogodbe);
9.     
navedbo, da je kreditna pogodba veljavno sklenjena, če SRD v roku za
dostavo ponudb na podlagi povabila iz prejšnjega člena prejme vrnjen obrazec
pogodbe, podpisan s strani ponudnika;
10.  
navedbo, da se kreditna pogodba ob poteku roka veljavnosti ponudb
avtomatično razdre, če Republika Slovenija do tedaj ne sprejme nobene
ponudnikove ponudbe za odstop terjatev iz takšne kreditne pogodbe;
11.  
podpis podjetja z navedbo datuma podpisa obrazca pogodbe;
12.  
prostor, kamor se ponudnik podpiše in vpiše datum podpisa obrazca
pogodbe.
5. člen
Če SRD pred potekom roka za dostavo ponudb na podlagi
povabila iz 3. člena tega navodila prejme vrnjen obrazec kreditne pogodbe iz
prejšnjega člena, podpisan s strani ponudnika, je med ponudnikom in podjetjem
sklenjena kreditna pogodba v skladu s katero je ponudnik dolžan na dan
zamenjave plačati podjetju znesek kredita, ki se izračuna tako, da se:
1.     
ponujeno menjalno razmerje iz vsake ponudbe za odstop terjatev iz
kreditne pogodbe pomnoži s skupnim nominalnim zneskom obveznic, glede katerih
je Republika Slovenija sprejela takšno ponudbo;
2.     
zneski, izračunani v skladu s 1. točko zgoraj seštejejo;
3.     
vsoti iz 2. točke zgoraj prišteje znesek obresti od vseh obveznic, glede
katerih je Republika Slovenija sprejela ponudnikove ponudbe za odstop terjatev,
natečenih v tekočem obrestovalnem obdobju do dneva zamenjave;
4.     
rezultat, dobljen v skladu s 3. točko zgoraj preračuna v SIT po srednjem
tečaju Banke Slovenije na dan zamenjave.
Kredit iz prejšnjega odstavka je brezobresten, obveznost podjetja
vrniti celotno glavnico kredita pa dospe prvi naslednji delovni dan po dnevu
zamenjave.
Če Republika Slovenija ne sprejme nobene ponudnikove ponudbe
za odstop terjatev iz takšne kreditne pogodbe, se kreditna pogodba ob poteku
roka veljavnosti ponudb za odstop terjatev avtomatično razdre in medsebojne
pravice in obveznosti ponudnika in podjetja iz takšne pogodbe prenehajo.
6. člen
Obrazec ponudbe za odstop terjatev iz kreditne pogodbe mora
vsebovati:
1.     
navedbo, da gre za ponudbo na podlagi povabila iz 3. člena tega
navodila;
2.     
prostor, kamor ponudnik vpiše svoje ime (firmo);
3.     
prostor, kamor ponudnik vpiše število obveznic, za katere želi zamenjati
terjatve iz posojila;
4.     
prostor, kamor ponudnik vpiše odstotek, ki predstavlja ponujeno menjalno
razmerje;
5.     
prostor, kamor ponudnik vpiše podatke, potrebne za prenos obveznic, ki
jih prejme v primeru sklenitve posla;
6.     
prostor, kamor ponudnik vpiše imena in telefonske številke svojih
kontaktnih oseb in naslov oziroma številko telefaksa, kamor se pošlje obvestilo
o sprejetju ponudbe;
7.     
navedbo, da izpolnjen in s strani ponudnika podpisan obrazec predstavlja
nepreklicno ponudbo iz 7. Člena tega navodila, ki ponudnika zavezuje do poteka
roka veljavnosti ponudb;
8.     
rok veljavnosti ponudb;
9.     
navedbo, da je obrazec podpisan od osebe, ki je upravičena zastopati
ponudnika pri odstopu terjatev na podlagi takšne ponudbe (oziroma, da so na
obrazcu podpisi vseh oseb, ki so skupno upravičene zastopati ponudnika pri odstopu
terjatev na podlagi takšne ponudbe);
10.  
navedbo, da ponudnik s podpisom pooblaščene osebe (ali oseb) na obrazcu
ponudbe izrecno zagotavlja Republiki Sloveniji, da je ponudba zanj zavezujoča,
zlasti pa da je pridobil vsa potrebna dovoljenja in soglasja, ki so potrebna za
odstop terjatev na podlagi takšne ponudbe (oziroma da takšnih dovoljenj ali
soglasij ne potrebuje);
11.  
prostor, kamor se ponudnik podpiše in vpiše datum podpisa ponudbe.
7. člen
S ponudbo za odstop terjatev iz kreditne pogodbe ponudnik
ponuja Republiki Sloveniji sklenitev pogodbe o zamenjavi terjatev za obveznice,
v skladu s katero bo, če bo ponudnik do poteka roka veljavnosti ponudbe prejel
obvestilo o njenem sprejetju:
-       
ponudnik dolžan na dan zamenjave:
1.     
izpolniti obveznost iz kreditne pogodbe iz 4. Člena tega navodila;
2.     
obvestiti podjetje o odstopu terjatev iz prejšnje točke;
3.     
priskrbeti Republiki Sloveniji izjavo podjetja, da je prejelo obvestilo
iz prejšnje točke in da z odstopom terjatev brez pridržkov soglaša.
- 
Republika Slovenija dolžna po prejemu dokazila, da je ponudnik izpolnil
svojo obveznost prejšnje alinee, prenesti število obveznic, glede katerega je
sprejela ponudbo, na račun, ki ga je v ponudbi določil ponudnik.
8. člen
Ponudnik se udeleži zbiranja ponudb tako, da v roku in na način,
določen v povabilu iz 3. člena, dostavi SRD s strani ponudnika podpisan izvod
obrazca kreditne pogodbe iz 4. člena tega navodila in vsaj en obrazec ponudbe
za odstop terjatev iz kreditne pogodbe iz 6. člena tega navodila.
Obrazci iz prejšnjega odstavka morajo biti pravilno
izpolnjeni in podpisani od osebe (ali oseb) ki je pooblaščena (oziroma so
skupno pooblaščene) zastopati ponudnika pri sklepanju poslov, za katere se
zbirajo ponudbe.
SRD je dolžna ponudniku na njegovo zahtevo izstaviti pisno
potrdilo o prejemu obrazcev iz prvega odstavka tega člena.
SRD je dolžna ukreniti vse, kar je v njegovi moči, da se pred
izbiro ponudb morebitni ponudniki ne bodo seznanili z vsebino ponudb, ki jih
dajo drugi ponudniki, vendar pa jamči za samo za tajnost ponudb, ki jih
ponudnik dostavi v zaprti kuverti z oznako, da gre za ponudbo. Takšne kuverte
organizator odpre ob izbiri ponudb.
SRD ne sme upoštevati ponudb, ki mu jih ponudniki dostavijo
na drugačen način, kot je to določeno v povabilu k dajanju ponudb ali po poteku
roka za dostavo ponudb.
9. člen
Pred začetkom odpiranja in razvrščanja ponudb SRD imenuje tričlansko
komisijo za odpiranje in razvrstitev ponudb (v nadaljevanju: komisija).
Vsi trije člani komisije ob odpiranju pregledajo ali so obrazci
pravilno izpolnjeni in ali so ponudbe drugače popolne. Nepravilne in nepopolno
izpolnjene ponudbe elani komisije izločijo, organizator zbiranja ponudb pa o
tem obvesti ponudnike takšnih ponudb najkasneje naslednji delovni dan po končanem
postopku odpiranja in razvrščanja ponudb.
Komisija razvrsti vse pravilne in popolne ponudbe glede na
ponujeno menjalno razmerje, od ponudbe z najvišjim menjalnim razmerjem do
ponudbe z najnižjim menjalnim razmerjem in na tej podlagi pripravi poročilo o
odpiranju in razvrstitvi ponudb, ki ga elani komisije lastnoročno podpišejo.
10. člen
SRD izdela na podlagi poročila komisije za odpiranje in razvrstitev
ponudb iz prejšnjega člena predlog za sprejetje ponudb in ga predloži organu
ali osebi, pooblaščeni za odločitev o sprejetju ponudb, v roku treh delovnih
dni po poteku roka za dostavo ponudb.
V predlog za sprejetje ponudb iz prejšnjega odstavka uvršča
SRD ponudbe po vrsti, v skladu z razvrstitvijo iz poročila komisije za
odpiranje in razvrstitev ponudb iz prejšnjega člena, dokler število obveznic po
vseh uvrščenih ponudbah ne doseže skupnega števila vseh obveznic, katerih
zamenjava je predmet zbiranja ponudb. Vse ponudbe, pri katerih je ponujeno
menjalno razmerje enako kot pri ponudbi, z uvrstitvijo katere bi skupno število
obveznic po vseh uvrščenih ponudb preseglo skupno število vseh obveznic,
katerih zamenjava je predmet zbiranja ponudb, se uvrstijo delno. Vsaka takšna
ponudba se uvrsti v delu, ki je enak razmerju med skupnim številom obveznic, ki
se .e lahko uvrstijo, in skupnim
številom obveznic iz vseh ponudb s takšnim menjalnim
razmerjem (zaokroženo na eno obveznico).
11. člen
To navodilo začne veljati naslednji dan po objavi v Uradnem
listu Republike Slovenije.
Št. 438-28/98
Ljubljana, dne 3. septembra 1998.
Mitja Gaspari l. r.
Minister
za finance