1. člen
S tem pravilnikom se sprejme
gozdnogospodarski načrt gozdnogospodarske enote Nanos-Hrušica (2013–2022)
05-10/13 z dne 27. 8. 2013, ki ga je za obdobje od 1. januarja 2013 do 31.
decembra 2022 izdelal Zavod za gozdove Slovenije, Območna enota Postojna,
spremenjen s spremembami gozdnogospodarskega načrta gozdnogospodarske enote
Nanos-Hrušica (2013–2022) št. 05-10/18 z dne 29. 5. 2019, ki jih je izdelal
Zavod za gozdove Slovenije, Območna enota Postojna (v nadaljnjem besedilu:
spremembe gozdnogospodarskega načrta).
2. člen
Gozdnogospodarska enota Nanos - Hrušica, ki
meri 2.268,40 ha, se nahaja v Gozdnogospodarskem območju Postojna, v občini
Postojna, oziroma v katastrskih občinah Bukovje in Šmihel nad Nanosom.
3. člen
V gozdnogospodarski enoti Nanos - Hrušica
je s 1. januarjem 2013 ugotovljeno naslednje stanje gozdov:
a)     lastništvo: vsi gozdovi v državni lasti;
b)     površina: 2.258,94 ha, od katere je 2.246,27 ha večnamenskih gozdov
in 12,67 ha gozdov s posebnim namenom, v katerih gozdnogospodarski ukrepi niso
dovoljeni;
c)     lesna zaloga: 300,0 m³/ha, od tega 165,1 m³/ha iglavcev in 134,9 m³/ha
listavcev;
d)     tekoči letni prirastek: 6,94 m³/ha, od tega 3,88 m³/ha iglavcev in
3,06 m³/ha listavcev.
4. člen
(1) V gozdnogospodarskem načrtu
gozdnogospodarske enote Nanos - Hrušica (2013–2022) je ob upoštevanju usmeritev
iz gozdnogospodarskega načrta Gozdnogospodarskega območja Postojna, izdelanega
za obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Nanos - Hrušica določeno, da so najbolj poudarjene funkcije gozdov, ki določajo
način gospodarjenja z gozdom, naslednje:
-       
proizvodne funkcije na površini 2.255,16 ha,
-       
ekološke funkcije na površini 742,16 ha ter
-       
socialne funkcije na površini 44,36 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Nanos - Hrušica (2013–2022) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Nanos-Hrušica,
upoštevaje spremembe gozdnogospodarskega načrta, določeni naslednji ukrepi:
1.     
najvišji možni posek v višini 138.564 m3, od tega 123.725 m3
iglavcev in 14.839 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 309,27 ha;
3.     
nega drogovnjaka na dejanski površini 70,14 ha;
4.     
zaščita mladja s premazom na dejanski površini 14,2 ha;
5.     
zaščita mladja s 700 m ograje ter
6.     
300 delovnih dni varstva pred žuželkami.
(2) V gozdnogospodarskem načrtu
gozdnogospodarske enote Nanos - Hrušica (2013–2022) so določeni ukrepi in
načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Nanos - Hrušica,
v obdobju od uveljavitve tega pravilnika do 31. decembra 2022, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Nanos - Hrušica (2013–2022).
7. člen
Po en izvod gozdnogospodarskega načrta
gozdnogospodarske enote Nanos - Hrušica (2013–2022) je na vpogled na sedežu
Zavoda za gozdove Slovenije, Območne enote Postojna, Vojkova 9, Postojna, na
sedežu Zavoda za gozdove Slovenije, Krajevne enote Bukovje, Bukovje 28,
Postojna in na Ministrstvu za kmetijstvo in okolje, Dunajska 22, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Nanos - Hrušica (2013–2022).

Pravilnik o gozdnogospodarskem načrtu
gozdnogospodarske enote Nanos - Hrušica (2013–2022) (Uradni list RS, št. 112/13) vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
gozdnogospodarskem načrtu gozdnogospodarske enote Nanos - Hrušica (2013–2022)
(Uradni list RS, št. 52/19) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije.«.