I. SPLOŠNE DOLOČBE
1. člen
(vsebina)
(1) Ta uredba določa ukrepe osi 2, ki
se v letih 2010–2013 izvajajo kot ukrepi razvoja podeželja (v nadaljnjem
besedilu: ukrepi osi 2) v skladu z 22. členom Zakona o kmetijstvu (Uradni list
RS, št. 45/08; v nadaljnjem besedilu: zakon) in Programom razvoja podeželja
Republike Slovenije za obdobje 2007–2013 za izvajanje:
-      
Uredbe Sveta (ES) št. 1698/2005 z dne 20. septembra 2005 o podpori
za razvoj podeželja iz Evropskega kmetijskega sklada za razvoj podeželja
(EKSRP) (UL L št. 277 z dne 21. 10. 2005, str. 1), zadnjič spremenjene z Uredbo
(EU) št. 1312/2011 Evropskega parlamenta in Sveta z dne 19. decembra 2011 o
spremembi Uredbe Sveta (ES) št. 1698/2005 glede nekaterih določb o finančnem
upravljanju za nekatere države članice, ki imajo ali jim grozijo resne težave v
zvezi z njihovo finančno stabilnostjo (UL L št. 339 z dne 21. 12. 2011, str. 1),
-      
Uredbe Komisije (ES) št. 1320/2006 z dne 5. septembra 2006 o
pravilih za prehod na podporo za razvoj podeželja, določeno v Uredbi Sveta (ES)
št. 1698/2005 (UL L št. 243 z dne 6. 9. 2006, str. 6),
-      
Uredbe Komisije (ES) št. 1974/2006 z dne 15. decembra 2006 o
podrobnih pravilih glede uporabe Uredbe Sveta (ES) št. 1698/2005 o podpori za
razvoj podeželja iz Evropskega kmetijskega sklada za razvoj podeželja (EKSRP)
(UL L št. 368 z dne 23. 12. 2006, str. 15), zadnjič spremenjene z Izvedbeno
uredbo Komisije (EU) št. 679/2011 z dne 14. julija 2011 o spremembi Uredbe (ES)
št. 1974/2006 o podrobnih pravilih glede uporabe Uredbe Sveta (ES) št.
1698/2005 o podpori za razvoj podeželja iz Evropskega kmetijskega sklada za
razvoj podeželja (EKSRP) (UL L št. 185 z dne 15. 7. 2011, str. 57), (v
nadaljnjem besedilu: Uredba 1974/2006/ES) in
-      
Uredbe Komisije (EU) št. 65/2011 z dne 27. januarja 2011 o določitvi
podrobnih pravil za izvajanje Uredbe Sveta (ES) št. 1698/2005 glede izvajanja
kontrolnih postopkov in navzkrižne skladnosti v zvezi z ukrepi podpore za
razvoj podeželja (UL L št. 25 z dne 28. 1. 2011, str. 8), zadnjič spremenjene z
Izvedbeno uredbo Komisije (EU) št. 937/2012 z dne 12. oktobra 2012 o spremembi
uredb (ES) št. 1122/2009 in (EU) št. 65/2011 glede načina za določanje
uporabljene obrestne mere za neupravičena plačila, ki se izterjajo od
upravičencev sheme neposrednih podpor za kmete iz Uredbe Sveta (ES) št.
73/2009, podpore za razvoj podeželja iz Uredbe Sveta (ES) št. 1698/2005 in
podpore za vinski sektor iz Uredbe Sveta (ES) št. 1234/2007(UL L št. 280 z dne
13. 10. 2012, str. 1), (v nadaljnjem besedilu: Uredba 65/2011/EU).
(2) Program razvoja podeželja
Republike Slovenije za obdobje 2007–2013, potrjen z Odločbo Komisije z dne 10. septembra
2007 o odobritvi programa razvoja podeželja Slovenije za programsko obdobje
2007–2013, št. CCI 2007 SI 06 RPO 001, zadnjič spremenjen s potrditvijo
Komisije št. agri.ddg3.f.3(2012)775998 z dne 6. 6. 2012 (v nadaljnjem besedilu:
PRP 2007–2013), je dostopen na spletnih straneh ministrstva, pristojnega za
kmetijstvo (v nadaljnjem besedilu: ministrstvo) in izpostavah kmetijske
svetovalne službe.
2. člen
(ukrepi)
Izvajajo se naslednji ukrepi osi 2:
-      
izravnalna plačila za območja z omejenimi možnostmi za kmetijsko
dejavnost,
-      
kmetijsko okoljska plačila, ki vključujejo 24 kmetijsko okoljskih
podukrepov (v nadaljnjem besedilu: podukrepi KOP‑a).
3. člen
(upravičenci)
(1) Upravičenci za pridobitev plačil
iz te uredbe so kmetijska gospodarstva (v nadaljnjem besedilu: KMG), ki so
določena z zakonom in to uredbo ter izpolnjujejo pogoje iz te uredbe.
(2) Nosilci KMG‑jev, določeni z
zakonom, so nosilci pravic in obveznosti upravičencev po tej uredbi.
4. člen
(sredstva)
(1) Ukrepi osi 2 se financirajo iz
sredstev proračuna Republike Slovenije v višini vsaj 20 odstotkov in iz
sredstev Evropskega kmetijskega sklada za razvoj podeželja v višini do 80
odstotkov.
(2) Za ukrepe osi 2 iz te uredbe in
obveznosti za ukrepe osi 2, prevzete v letih 2007 in 2008 v skladu s predpisom, ki ureja plačila za ukrepe osi 2 iz PRP 2007–2013 v letih
2007–2013 (v nadaljnjem besedilu: predpis za ukrepe osi 2 v letih 2007–2013),
obveznosti za ukrepe osi 2, prevzete v letu 2009 v skladu s predpisom, ki ureja
plačila za ukrepe osi 2 iz PRP 2007–2013 v letih 2009–2013 (v nadaljnjem
besedilu: predpis za ukrepe osi 2 v letih 2009–2013), obveznosti za kmetijsko
okoljske ukrepe, prevzete v letih 2007 in 2008 v skladu s predpisom, ki ureja plačila za kmetijsko okoljske ukrepe iz Programa razvoja podeželja za
Republiko Slovenijo 2004–2006 v letih 2007–2010 (v nadaljnjem besedilu: predpis
za kmetijsko okoljske ukrepe v letih 2007–2010), kmetijsko okoljske ukrepe iz
predpisa, ki ureja plačila za kmetijsko okoljske ukrepe iz Programa razvoja
podeželja za Republiko Slovenijo 2004–2006 v letih 2009–2010 (v nadaljnjem
besedilu: predpis za kmetijsko okoljske ukrepe v letih 2009–2010), ukrepe iz
predpisov, ki urejajo plačila za ukrepe iz Programa razvoja podeželja za
Republiko Slovenijo 2004–2006 za programsko obdobje 2004–2006, za katere so
bile odločbe izdane do 31. 12. 2006 (v nadaljnjem besedilu: predpisi za
ukrepe v letih 2004–2006), in za pritožbe za ukrepe iz tega odstavka, katerim
je bilo ugodeno, je za programsko obdobje 2007–2013 skupno namenjenih do 574.440.943
eurov, od katerih se namenja do:
a)  302.327.970 eurov za:
- ukrep izravnalnih plačil za
območja z omejenimi možnostmi za kmetijsko dejavnost iz 11. člena te uredbe,
- obveznosti za ukrep izravnalnih
plačil za območja z omejenimi možnostmi za kmetijsko dejavnost, prevzete v
letih 2007 in 2008 v skladu s predpisom za ukrepe osi 2 v letih 2007–2013,
- obveznosti za ukrep izravnalnih
plačil za območja z omejenimi možnostmi za kmetijsko dejavnost, prevzete v letu
2009 v skladu s predpisom za ukrepe osi 2 v letih 2009–2013,
- ukrep izravnalnih plačil iz
predpisov za ukrepe v letih 2004–2006 in
- pritožbe za ukrepe iz prve do
četrte alinee te točke, katerim je bilo ugodeno;
b)  272.112.973 eurov za:
- podukrepe KOP‑a iz 14. člena te
uredbe,
- obveznosti za ukrep kmetijsko
okoljskih plačil iz PRP‑ja 2007–2013, prevzete v letih 2007 in 2008 v skladu s predpisom za ukrepe osi 2 v letih 2007–2013,
- obveznosti za ukrep kmetijsko
okoljskih plačil iz PRP‑ja 2007–2013, prevzete v letu 2009 v skladu s predpisom
za ukrepe osi 2 v letih 2009–2013,
- obveznosti za kmetijsko okoljske
ukrepe, prevzete v letih 2007 in 2008 v skladu s predpisom za kmetijsko
okoljske ukrepe v letih 2007–2010, in
- kmetijsko okoljske ukrepe iz
predpisa za kmetijsko okoljske ukrepe v letih 2009–2010,
- kmetijsko okoljske ukrepe iz
predpisov za ukrepe v letih 2004–2006 in
- pritožbe za ukrepe iz prve do
šeste alinee te točke, katerim je bilo ugodeno.
(3) Za ukrepe iz prve do četrte alinee
točke a) prejšnjega odstavka se namenja do:
-      
47 milijonov eurov za obveznosti, prevzete v letu 2010,
-      
46.358.046 eurov na leto za obveznosti, prevzete v letu 2011,
-      
42.516.337 eurov na leto za obveznosti, prevzete v letu 2012,
-      
45.006.059 eurov za obveznosti, prevzete v letu 2013.
(4) Za ukrepe iz prve do šeste alinee
točke b) drugega odstavka tega člena se namenja do:
-      
44 milijonov eurov za obveznosti, prevzete v letu 2010,
-      
39.181.446 eurov na leto za obveznosti, prevzete v letu 2011,
-      
40.874.819 eurov za obveznosti, prevzete v letu 2012,
-      
34.078.738 eurov za obveznosti, prevzete v letu 2013.
(5) V tekočem letu se v primeru
pritožb, katerim je bilo ugodeno, za obveznosti iz prve do četrte alinee točke
a) in prve do šeste alinee točke b) drugega odstavka tega člena, višina
sredstev iz tretjega in četrtega odstavka tega člena zniža za znesek pritožb za
te ukrepe, katerim je bilo ugodeno.
(6) Če v tekočem letu vsota zahtevkov
za ukrepe iz drugega odstavka tega člena in pritožbe za te ukrepe, katerim je
bilo ugodeno, preseže višino sredstev iz tretjega in četrtega odstavka tega
člena, se ciljna vrednost plačila v okviru posameznega ukrepa za tekoče leto sorazmerno
zniža.
(7) Plačila za izvajanje ukrepov iz
tretjega in četrtega odstavka tega člena se za posamezno leto izplačajo
najpozneje v obdobju tekočega leta in dveh naslednjih let (obdobje n + 2).
(8) V skladu z drugim, tretjim in
četrtim odstavkom tega člena se višina plačil za ukrepe iz prve alinee točke b)
drugega odstavka tega člena v tekočem letu lahko zviša do višine najvišjega
možnega plačila iz preglednice 2 iz priloge 1, ki je sestavni del te uredbe.
(9) Sredstva iz drugega odstavka tega
člena ne smejo biti presežena, pri čemer je treba upoštevati tudi prevzete
obveznosti iz druge do pete alinee točke a) ter druge do sedme alinee točke b)
drugega odstavka tega člena.
(10) Če sredstva, namenjena za
posamezne ukrepe osi 2, v tekočem letu niso v celoti porabljena, se lahko v
skladu z drugim, sedmim, osmim in devetim odstavkom tega člena sredstva med
temi ukrepi za tekoče leto prerazporedijo.
(11) Sredstva iz tretjega in četrtega
odstavka tega člena vključujejo tudi neporabljena sredstva za ukrepe osi 2 iz
preteklih let, določena s PRP‑jem 2007–2013.
(12) Neporabljena sredstva iz tretjega
in četrtega odstavka tega člena se lahko prenašajo do konca programskega
obdobja do skupne višine sredstev, namenjenih ukrepom osi 2 za programsko
obdobje 2007–2013.
5. člen
(ukrepi samoupravnih lokalnih skupnosti)
Samoupravne lokalne skupnosti ne morejo
izvajati ukrepov iz te uredbe.
II. IZRAVNALNA PLAČILA ZA OBMOČJA Z OMEJENIMI MOŽNOSTMI ZA
KMETIJSKO DEJAVNOST
6. člen
(namen ukrepa)
Namen ukrepa izravnalnih plačil za območja
z omejenimi možnostmi za kmetijsko dejavnost (v nadaljnjem besedilu: ukrep OMD‑ja)
je izravnava stroškov pridelave zaradi težjih pridelovalnih razmer, da se
ustvarijo pogoji za kmetovanje in zagotavljanje primerne obdelanosti kmetijskih
zemljišč na območjih z omejenimi možnostmi za kmetijsko dejavnost.
7. člen
(razvrstitev in seznam območij)
(1) Območja z omejenimi možnostmi za
kmetijsko dejavnost se delijo na hribovska in gorska območja, druga območja in
območja s posebnimi omejitvami.
(2) Seznam območij z omejenimi
možnostmi za kmetijsko dejavnost je kot priloga 2 sestavni del te uredbe.
(3) Natančnejši vpogled na seznam
območij iz prejšnjega odstavka je mogoč na spletnih straneh ministrstva.
8. člen
(točkovanje KMG-jev na območjih z
omejenimi možnostmi za kmetijsko dejavnost)
(1) V skladu s predpisom, ki ureja
razvrstitev KMG‑jev na območjih z omejenimi možnostmi za kmetijsko dejavnost,
se točkovanje KMG‑jev na območjih z omejenimi možnostmi za kmetijsko dejavnost
opravi za vse KMG‑je, ki imajo na teh območjih kmetijska zemljišča v uporabi.
(2) Število točk se za vsak KMG vodi v
registru kmetijskih gospodarstev (v nadaljnjem besedilu: RKG).
(3) Razvrstitev KMG‑jev na območjih z
omejenimi možnostmi za kmetijsko dejavnost iz prvega odstavka tega člena
predpiše minister, pristojen za kmetijstvo (v nadaljnjem besedilu: minister).
9. člen
(upravičenci)
(1) Do izravnalnih plačil so za
kmetijska zemljišča v uporabi na območjih z omejenimi možnostmi za kmetijsko
dejavnost, opredeljenih na seznamu območij iz priloge 2 te uredbe, skladno s to
uredbo upravičeni:
-      
KMG‑ji,
-      
kmetijska gospodarstva planine (v nadaljnjem besedilu: KMG planina), za
kmetijska zemljišča v uporabi, na katerih se izvaja planinska paša, in
-      
kmetijska gospodarstva skupni pašniki (v nadaljnjem besedilu: KMG skupni
pašnik).
(2) Nosilci KMG‑jev lahko uveljavljajo
izravnalna plačila le za zemljišča na območju Republike Slovenije.
10. člen
(pogoji)
(1) Upravičenci lahko pridobijo
plačilo za ukrep OMD‑ja za kmetijska zemljišča v uporabi, za katera vlagajo
zahtevek, pod naslednjimi pogoji:
-      
velikost grafične enote rabe zemljišč kmetijskega gospodarstva (v
nadaljnjem besedilu: GERK), za katero se lahko uveljavlja plačilo za ukrep OMD‑ja,
je lahko manjša od 0,1 hektarja (v nadaljnjem besedilu: ha), najmanjša skupna
površina na KMG‑ju, za katero je mogoče pridobiti plačilo za ukrep OMD‑ja, pa
je 1 ha in
-      
upravičenec se mora zavezati, da bo opravljal kmetijsko dejavnost na
območjih z omejenimi možnostmi za kmetijsko dejavnost še najmanj pet let od
prejema prvega izravnalnega plačila za ta namen.
(2) Na GERK‑ih s šifro »1430 –
ekstenzivni kraški pašnik« izravnalnih plačil za ukrep OMD‑ja ni mogoče
uveljavljati.
(3) Površina zemljišča, ki je v
tekočem letu vključena v ukrep OMD‑ja, je površina zemljišča, ki je za tekoče
leto ugotovljena z administrativno kontrolo velikosti površine oziroma s
kontrolo velikosti površine na kraju samem.
11. člen
(izravnalna plačila)
(1) Višina izravnalnega plačila na območjih
iz prvega odstavka 7. člena te uredbe se določi tako, da se sešteje fiksni in
variabilni del izravnalnega plačila. 
(2) Skupni fiksni del izravnalnega plačila
predstavlja 55 odstotkov vseh izravnalnih plačil. 
(3) Fiksni del izravnalnega plačila se
določi glede na podatke elaborata »Območja z omejenimi naravnimi dejavniki za
kmetijstvo v Republiki Sloveniji« po stanju na dan 15. februar 2003, tako da
vrednost fiksnega dela izravnalnega plačila na ha površin kmetijskih zemljišč v
uporabi v letih 2010-2013 znaša za: 
-      
gorsko višinske KMG-je: 114,45 eura/ha, 
-      
KMG-je planine: 114,45 eura/ha, 
-      
strme KMG-je: 85,69 eura/ha, 
-      
kraške KMG-je: 99,18 eura/ha, 
-      
gričevnato hribovite KMG-je: 70,49 eura/ha, 
-      
različne neugodne pogoje (drugi KMG-ji): 34,43 eura/ha, 
-      
osnovne KMG-je (KMG-ji, ki v elaborat niso vključeni, njihova zemljišča
pa so na seznamu območij z omejenimi možnostmi za kmetijsko dejavnost iz
priloge 2 te uredbe): 13,66 eura/ha. 
(4) Variabilni del izravnalnega plačila se
izračuna po naslednji formuli:
variabilni del
plačila izravnalnega plačila = število točk KMG-ja v območjih z omejenimi
možnostmi za kmetijsko dejavnost x vrednost točke.
(5) Skupni variabilni del izravnalnega
plačila predstavlja 45 odstotkov vseh izravnalnih plačil. 
(6) Izravnalno plačilo se določi po
naslednji formuli: 
izravnalno plačilo
v eurih/ha na leto = fiksni del + (število točk KMG-ja x vrednost točke x
odstotek variabilnega dela).
(7) Vrednost točke v skladu s PRP-jem
2007-2013 znaša 0,43 eura. 
(8) V tekočem letu se višina izravnalnega
plačila za travinje na planinah pri obtežbi vsaj ene glave velike živine na
hektar (v nadaljnjem besedilu: GVŽ/ha) travinja obračuna tako, da se upošteva
dejanska površina travinja, prijavljenega na obrazcu prijave površin kmetijskih
rastlin ter zahtevkov na površino iz predpisa, ki ureja izvedbo ukrepov kmetijske
politike za tekoče leto. Če obtežba ne dosega 1 GVŽ-ja/ha, se višina
izravnalnega plačila obračuna le za površine, za katere je zagotovljena obtežba
1 GVŽ-ja/ha. 
(9) Obtežba iz prejšnjega odstavka se
izračuna tako, da se pri dejanskem izračunu števila glav velike živine (v
nadaljnjem besedilu: GVŽ) za posamezno vrsto živali upoštevajo koeficienti,
navedeni na obrazcu zapisnika o prigonu živali na pašo na planino ali skupni
pašnik iz predpisa, ki ureja izvedbo ukrepov kmetijske politike za tekoče leto.
Če je na KMG planina oziroma KMG skupni pašnik v času paše izvedena tudi
kontrola na kraju samem, se pri izračunu obtežbe upošteva tudi število živali,
ki jih na dan kontrole na kraju samem ugotovi kontrolor.
(10) Če na KMG-ju obseg kmetijskih zemljišč
v uporabi, vključenih v ukrep OMD-ja, presega 100 ha, se znesek izravnalnih
plačil zniža za 50 odstotkov za tiste površine, ki presegajo 100 ha.
III. KMETIJSKO OKOLJSKA PLAČILA
12. člen
(namen ukrepa)
Namen ukrepa kmetijsko okoljskih plačil, ki
vključuje 24 podukrepov KOP‑a, je popularizacija kmetijske pridelave, ki
ustreza potrebam potrošnikov in varuje zdravje ljudi, zagotavlja trajnostno
rabo naravnih virov ter omogoča zmanjševanje negativnih vplivov kmetijstva na
okolje, ohranjanje naravnih danosti, biotske raznovrstnosti, rodovitnosti tal
in tradicionalne kulturne krajine ter varovanje zavarovanih območij.
13. člen
(upravičenci)
(1) Upravičenci lahko za tekoče leto
pridobijo plačila za podukrepe KOP‑a na način, kot ga določata predpis, ki
ureja izvedbo ukrepov kmetijske politike za tekoče leto, in ta uredba, ter pod
pogoji, določenimi v prilogi 1 te uredbe.
(2) Upravičenci ne morejo prevzemati
novih obveznosti za izvajanje podukrepov KOP-a, razen za podukrepe 214-I/7,
214-I/8, 214-II/2, 214-II/4, 214-II/5, 214-II/6, 214-II/10, 214-III/2,
214-III/3, 214-III/4 in 214-III/5 iz 14. člena te uredbe.
(3) Za izvajanje podukrepa 214-II/2 iz 14.
člena te uredbe upravičenci lahko prevzamejo novo obveznost le v letu 2012.
(4) Ne glede na določbe drugega odstavka tega
člena lahko upravičenci na območjih vodnih teles podzemnih voda Dravske, Murske
in Savinjske kotline ter prispevnih območjih zadrževalnikov Šmartinsko,
Perniško, Gajševsko in Ledavsko jezero iz priloge 7, ki je sestavni del te
uredbe, prevzemajo nove obveznosti tudi za podukrepa 214-I/1 in 214-I/2 iz 14.
člena te uredbe.
(5) Na območjih, kjer se območja iz
prejšnjega odstavka prekrivajo z območji iz petega odstavka 13.a člena te
uredbe, upravičenci ne morejo prevzemati novih obveznosti za podukrep 214-I/2
iz 14. člena te uredbe.
13.a člen
(podaljšanje obveznosti za podukrepe
KOP-a)
(1) Zaključena petletna obveznost za
izvajanje posameznih podukrepov KOP-a iz 14. člena te uredbe se v letu 2012
lahko podaljša ali konča, pri čemer je mogoče podaljšati le celotno obveznost.
V nasprotnem primeru se podaljšanje obveznosti zavrne. 
(2) Obveznost izvajanja podukrepov KOP-a iz
14. člena te uredbe je mogoče v letu 2012 podaljšati za dve leti, če se
petletna obveznost konča z letom 2011. 
(3) Nosilci KMG-jev, ki so v letu 2011 na
določenih površinah KMG-ja izvajali podukrepe KOP-a iz 14. člena te uredbe in
se petletna obveznost za izvajanje teh podukrepov z letom 2011 konča, lahko te
površine v letu 2012 vključijo v podaljšanje obveznosti tudi s prenosom
obveznosti na druge KMG-je na podlagi obrazca prodaje ali odstopa zemljišč,
vključenih v podukrepe KOP v predhodnem letu, drugemu KMG-ju iz predpisa, ki
ureja izvedbo ukrepov kmetijske politike za tekoče leto. 
(4) Ne glede na določbe prvega in drugega
odstavka tega člena zaradi spremenjenega načina ugotavljanja nagiba strmih
travnikov zaključene petletne obveznosti za izvajanje podukrepa 214-II/2 iz 14.
člena te uredbe v letu 2012 ni mogoče podaljšati, ampak je v ta podukrep mogoče
vstopiti na novo, kot je določeno v tretjem odstavku prejšnjega člena.
(5) Ne glede na določbe drugega in tretjega
odstavka tega člena na najožjih vodovarstvenih območjih za vodno telo
vodonosnikov Ljubljanskega polja, Selniške dobrave, Ruš, Vrbanskega platoja,
Limbuške dobrave in Dravskega polja, Dravsko-ptujskega polja, Apaškega polja,
Ljubljanskega barja in okolice Ljubljane, Rižane ter vodonosnikov za območja
občin Šmartno ob Paki, Polzele in Braslovč upravičenci zaključene petletne
obveznosti za izvajanje podukrepov KOP-a 214-I/2 in 214-III/6 iz 14. člena te
uredbe ne morejo podaljšati. Natančnejši vpogled v evidenco teh vodovarstvenih
območij je mogoč na spletnih straneh ministrstva.
(6) Pri podaljšanju obveznosti izvajanja
podukrepov KOP-a iz 14. člena te uredbe je plačilo mogoče uveljavljati za
vključeno površino podukrepa KOP-a, ki se le v letu 2012 lahko poveča za največ
2 ha oziroma 20 odstotkov, pri čemer se upošteva dovoljen obseg povečanja
površin, ki je ugodnejši za upravičenca. Ne glede na določbo prejšnjega stavka
v letu 2013 povečanje površine podukrepa KOP-a ni mogoče. 
(7) Pri podaljšanju obveznosti izvajanja
podukrepov KOP-a iz 14. člena te uredbe je površine mogoče zmanjšati za največ
deset odstotkov. 
(8) Upravičenci zaključeno petletno
obveznost za izvajanje podukrepov KOP-a iz 14. člena te uredbe podaljšajo tako,
da podajo izjavo na obrazcu izjav nosilca kmetijskega gospodarstva iz predpisa,
ki ureja izvedbo ukrepov kmetijske politike za tekoče leto, zahtevek pa vložijo
v skladu s prvim odstavkom 22. člena te uredbe.
14. člen
(podukrepi KOP-a in plačila)
(1) Ciljne vrednosti plačil za izvajanje
podukrepov KOP‑a znašajo:
I. skupina – zmanjševanje negativnih
vplivov kmetijstva na okolje:
214‑I/1 ohranjanje kolobarja: 91,84
eura/hektar (v nadaljnjem besedilu: eura/ha) letno;
214‑I/2 ozelenitev njivskih površin: 172,2
eura/ha letno;
214‑I/3 integrirano poljedelstvo: 197,21
eura/ha letno;
214‑I/4 integrirano sadjarstvo: 336,61
eura/ha letno;
214‑I/5 integrirano vinogradništvo: 381,71
eura/ha letno;
214‑I/6 integrirano vrtnarstvo (na prostem
in v zavarovanih prostorih): 184,91 eura/ha letno;
214-I/7 ekološko kmetovanje:
1.    
izvajanje: 
-     njive-poljščine:
298,07 eura/ha letno, 
-     vrtnine na
prostem: 551,45 eura/ha letno, 
-     vrtnine v
zavarovanih prostorih: 487,90 eura/ha letno, 
-     oljčniki z
gostoto najmanj 150 dreves/ha, nasadi sadovnjakov z gostoto najmanj 100
dreves/ha pri orehu in kostanju ter najmanj 200 dreves/ha pri ostalih sadnih
vrstah: 554,73 eura/ha letno, 
-     travniški
visokodebelni sadovnjaki z gostoto 50–200 dreves/ha: 237,80 eura/ha letno, 
-     vinogradi,
hmeljišča, drevesnice: 578,92 eura/ha letno, 
-     travinje
(trave in travno deteljne mešanice na njivah, trajno travinje): 
a)obtežba 0,2–0,5
GVŽ-ja/ha: 213,20 eura/ha letno, 
b)obtežba 0,5–1,9
GVŽ-ja/ha: 227,55 eura/ha letno; 
2.    
preusmerjanje: 
-     njive-poljščine:
357,52 eura/ha letno, 
-     vrtnine na
prostem: 600 eurov/ha letno, 
-     vrtnine v
zavarovanih prostorih: 600 eurov/ha letno, 
-     oljčniki z
gostoto najmanj 150 dreves/ha, nasadi sadovnjakov z gostoto najmanj 100
dreves/ha pri orehu in kostanju ter najmanj 200 dreves/ha pri ostalih sadnih
vrstah: 753,58 eura/ha letno, 
-     travniški
visokodebelni sadovnjaki z gostoto 50–200 dreves/ha: 411,23 eura/ha letno, 
-     vinogradi,
hmeljišča, drevesnice: 635,91 eura/ha letno, 
-     travinje
(trave in travno deteljne mešanice na njivah, trajno travinje): 
a)obtežba 0,2–0,5
GVŽ-ja/ha: 197,21 eura/ha letno, 
b)obtežba 0,5–1,9
GVŽ-ja/ha: 450 eurov/ha letno;
214-I/8 neprezimni posevki: 61,09 eura/ha;
II. skupina – ohranjanje naravnih danosti,
biotske raznovrstnosti, rodovitnosti tal in tradicionalne kulturne krajine:
214‑II/1 planinska paša:
-      
brez pastirja: 61,09 eura/ha letno,
-      
s pastirjem: 72,57 eura/ha letno;
214‑II/2 košnja strmih travnikov:
-      
nagib 35‑50 odstotkov: 90,20 eura/ha letno,
-      
nagib nad 50 odstotkov: 142,27 eura/ha letno;
214‑II/3 košnja grbinastih travnikov:
132,84 eura/ha letno;
214‑II/4 travniški sadovnjaki: 93,89
eura/ha letno;
214‑II/5 strmi vinogradi:
-      
nagib 30–40 odstotkov: 326,77 eura/ha letno,
-      
nagib nad 40 odstotkov: 900 eurov/ha letno;
214‑II/6 reja avtohtonih in tradicionalnih
pasem domačih živali: 89,38 eura/GVŽ letno;
214‑II/7 pridelava avtohtonih in
tradicionalnih sort kmetijskih rastlin: 102,91 eura/ha letno;
214‑II/8 sonaravna reja domačih živali:
84,46 eura/ha letno;
214‑II/9 ohranjanje ekstenzivnega travinja:
48,38 eura/ha letno;
214‑II/10 ohranjanje ekstenzivnih kraških
pašnikov: 191,40 eura/ha letno;
III. skupina – varovanje zavarovanih
območij:
214‑III/1 reja domačih živali v osrednjem
območju pojavljanja velikih zveri: 29,11 eura/ha letno;
214‑III/2 ohranjanje posebnih traviščnih
habitatov: 121,36 eura/ha letno;
214‑III/3 ohranjanje traviščnih habitatov
metuljev: 121,36 eura/ha letno;
214‑III/4 ohranjanje steljnikov: 198,44
eura/ha letno;
214‑III/5 ohranjanje habitatov ptic vlažnih
ekstenzivnih travnikov na območjih Natura 2000: 83,23 eura/ha letno;
214‑III/6 pokritost tal na vodovarstvenem
območju:
-      
njive: 83,64 eura/ha letno,
-      
trajni nasadi: 184,50 eura/ha letno,
-      
travinje (trave in travno deteljne mešanice na njivah, trajno travinje):
31,57 eura/ha letno.
(2) Za površino GERK-a, ki je delno v
ekološki pridelavi in delno v preusmerjanju v ekološko kmetovanje, se za
celotno površino GERK-a dodeli plačilo za ekološko kmetovanje – izvajanje.
(3) Ne glede na določbe prvega odstavka
tega člena na najožjih vodovarstvenih območjih, na katerih zaradi prekrivanja
zahtev z zahtevami iz predpisov, ki urejajo vodovarstvena območja, prihaja do
prekrivanja zahteve po prepovedi uporabe fitofarmacevtskih sredstev, plačila za
podukrep KOP-a 214-III/6 pokritost tal na vodovarstvenem območju znašajo za: 
-      
njive: 55,76 eura/ha letno, 
-      
trajne nasade: 140,63 eura/ha letno, 
-      
travinje (trave in travno deteljne mešanice na njivah, trajno travinje):
31,57 eura/ha letno. 
(4) Vodovarstvena območja iz prejšnjega
odstavka so določena v prilogi 1 te uredbe.
15. člen
(pogoji)
(1) Za površine, za katere upravičenci
v tekočem letu uveljavljajo plačila za podukrep 214‑I/2 iz prejšnjega člena,
lahko v naslednjih letih, do izteka obveznosti, uveljavljajo plačila za
podukrep 214‑I/1 iz prejšnjega člena. Če upravičenci na teh površinah v
naslednjih letih ne uveljavljajo plačil za podukrep 214‑I/1 oziroma 214‑I/2 iz
prejšnjega člena, morajo na teh površinah izvajati vsaj enostaven kolobar, ki
vključuje najmanj tri različne poljščine.
(2) Pri podukrepu 214‑I/2 iz
prejšnjega člena se šteje, da je zahteva glede pokritosti tal s prezimnimi
poljščinami izpolnjena, če pokrovnost ozelenjene površine s temi poljščinami
dosega vsaj 70 odstotkov.
(3) Za površine, ki so jih upravičenci
v tekočem letu vključili v podukrep 214‑I/3 iz prejšnjega člena, lahko v
naslednjih letih uveljavljajo plačila za podukrep 214‑I/6 iz prejšnjega člena
in obratno.
(4) Za površine, na katerih so
upravičenci v preteklem letu pridelovali jagode in so jih vključili v podukrep
214‑I/4 iz prejšnjega člena, lahko v tekočem letu uveljavljajo plačila za
podukrep 214‑I/3 ali 214‑I/6 iz prejšnjega člena in obratno.
(5) Za pridobitev plačil za izvajanje
podukrepov 214‑I/3, 214‑I/4, 214‑I/5, 214‑I/6 in 214‑I/7 iz prejšnjega člena v
tekočem letu se morajo upravičenci vključiti v kontrolo integrirane pridelave
oziroma ekološke pridelave in predelave najpozneje do 31. decembra
preteklega leta za tekoče leto.
(6) Upravičenci iz prejšnjega odstavka
ne morejo zamenjati organizacije za kontrolo in certificiranje integrirane
pridelave oziroma ekološke pridelave in predelave v okviru tekočega leta, lahko
pa jo zamenjajo med posameznimi leti. Zamenjava je mogoča do 31. decembra
tekočega leta za naslednje leto.
(7) Če se upravičenci do plačil za
izvajanje podukrepov 214‑I/3, 214‑I/4, 214‑I/5 in 214‑I/6 iz prejšnjega člena
vključijo v kontrolo pri več organizacijah za kontrolo in certificiranje
integrirane pridelave, morajo za pridobitev plačil za te podukrepe pridobiti
certifikate o integrirani pridelavi od vseh organizacij, pri katerih so
vključeni v kontrolo, sicer se šteje, da za te podukrepe ne izpolnjujejo pogojev
iz priloge 1 te uredbe.
(8) Če se upravičenci do plačil za
izvajanje podukrepa 214‑I/7 iz prejšnjega člena vključijo v kontrolo pri več
organizacijah za kontrolo in certificiranje ekološke pridelave oziroma
predelave, morajo za pridobitev plačil za ta podukrep pridobiti certifikate o
ekološki pridelavi in predelavi kmetijskih pridelkov oziroma živil ali potrdila
o ekološki pridelavi in predelavi kmetijskih pridelkov oziroma živil v obdobju
preusmerjanja od vseh organizacij, pri katerih so vključeni v kontrolo, sicer
se šteje, da za ta podukrep ne izpolnjujejo pogojev iz priloge 1 te uredbe.
(9) Pri podukrepu 214-I/8 iz prejšnjega
člena se šteje, da je zahteva glede pokritosti tal z neprezimnimi posevki
izpolnjena, če pokrovnost površine s temi posevki dosega vsaj 70 odstotkov.
(10) Pri podukrepu 214‑II/1 iz
prejšnjega člena lahko upravičenci uveljavljajo plačilo za planinsko pašo brez
dodatka za pastirja ali pa plačilo za planinsko pašo z dodatkom za pastirja,
pri čemer je ta dodatek mogoče uveljavljati samo za enega pastirja na planini.
Upravičenci morajo fotokopijo pogodbe s pastirjem posredovati Agenciji
Republike Slovenije za kmetijske trge in razvoj podeželja (v nadaljnjem
besedilu: agencija) v roku in na način, ki ju določa predpis, ki ureja izvedbo
ukrepov kmetijske politike za tekoče leto.
(11) Plačila za podukrep 214-II/2 iz
prejšnjega člena lahko upravičenci uveljavljajo za celotno površino GERK-a ali
pa za del GERK-a z vrsto dejanske rabe »1300 – trajni travnik« z nagibom 35-50
odstotkov ali nad 50 odstotkov. Upošteva se podatek o nagibu GERK-a ali dela
GERK-a, ki se povzame iz grafične evidence strmin iz 19. člena te uredbe. Izven
območij, določenih v grafični evidenci strmin, plačil ni mogoče uveljavljati.
(12) Plačila za podukrep 214‑II/3 iz
prejšnjega člena lahko uveljavljajo upravičenci, katerih GERK‑i so na območjih,
ki so določena v prilogi 1 te uredbe.
(13) Plačila za podukrep 214‑II/5 iz
prejšnjega člena lahko upravičenci uveljavljajo za celotno površino GERK‑a z
vrsto dejanske rabe »1211 – vinograd« z nagibom 30–40 odstotkov ali nad 40
odstotkov. Upošteva se podatek o povprečnem nagibu GERK‑a, ki se povzame iz RKG‑ja.
(14) Plačila za podukrep 214-II/6 iz
prejšnjega člena lahko upravičenci uveljavljajo za najmanj 1 GVŽ za avtohtone
in tradicionalne pasme domačih živali iz priloge 1 te uredbe. Število živali
posamezne vrste domačih živali, ki so vključene v navedeni podukrep v letu
vstopa v ta podukrep, mora biti v reji pet let od vstopa v podukrep, pri čemer
se te živali lahko nadomestijo z živalmi druge avtohtone ali tradicionalne
pasme te vrste. Število živali se lahko poveča do obtežbe 1,9 GVŽ-ja/ha. Glede
na število živali posamezne vrste domačih živali, ki ga je KMG vključil v
podukrep 214-II/6 iz prejšnjega člena v letu vstopa v ta podukrep, se število v
ta podukrep vključenih živali te vrste v okviru obstoječe obveznosti lahko
skupno zmanjša za največ deset odstotkov, vendar po zmanjšanju stalež
avtohtonih in tradicionalnih pasem domačih živali ne sme biti manjši od 1
GVŽ-ja oziroma na način, kot je določen v prilogi 1 te uredbe. V obdobju, ko so
živali določene vrste domačih živali, ki jih je KMG vključil v podukrep
214-II/6 iz prejšnjega člena, na paši na KMG planini ali KMG skupnem pašniku,
se teh živali ne šteje za zmanjšanje števila živali te vrste na osnovnem
KMG-ju. Če ena žival posamezne vrste predstavlja več kot deset odstotkov vseh
živali te vrste, vključenih v podukrep 214-II/6 iz prejšnjega člena, se
vključeno število živali te vrste v tekočem letu glede na leto vstopa v ta podukrep
lahko zmanjša za eno žival. Za število živali posamezne vrste, ki je v tekočem
letu vključeno v podukrep 214-II/6 iz prejšnjega člena, se šteje število
živali, ki je na KMG-ju za tekoče leto ugotovljeno z administrativno kontrolo
števila živali te vrste oziroma s kontrolo števila živali te vrste na kraju
samem.
(15) Za izračun plačil za podukrep 214‑II/6
iz prejšnjega člena se za preračun števila živali v GVŽ‑je skladno s Prilogo V
Uredbe 1974/2006/ES, upoštevajo naslednji koeficienti:
-      
biki, krave in drugo govedo, starejše od dveh let, konji, starejši od
šestih mesecev: 1,0,
-      
govedo, staro od šestih mesecev do dveh let: 0,6,
-      
govedo, mlajše od šestih mesecev: 0,4,
-      
konji, mlajši od šestih mesecev: 0,4,
-      
ovce: 0,15,
-      
koze: 0,15,
-      
plemenske svinje nad 50 kg: 0,5,
-      
ostali prašiči: 0,3,
-      
kokoši nesnice: 0,014,
-      
ostala perutnina: 0,003.
(16) Plačila za podukrep 214‑II/7 iz
prejšnjega člena lahko upravičenci uveljavljajo za avtohtone in tradicionalne
sorte kmetijskih rastlin iz priloge 1 te uredbe. Na isti površini GERK‑a lahko
upravičenec, odvisno od vrste posevka, uveljavlja plačilo samo za glavni ali
prezimni ali neprezimni posevek.
(17) Če zaradi sprememb tržnih razmer ni na
razpolago semenskega oziroma sadilnega materiala avtohtonih in tradicionalnih
sort kmetijskih rastlin, morajo upravičenci pri podukrepu 214-II/7 iz
prejšnjega člena izvajati vsaj enostaven kolobar, ki vključuje najmanj tri
različne poljščine. V tem primeru se plačilo v zadevnem letu zniža za 60
odstotkov.
(18) Plačila za podukrep 214‑II/10 iz
prejšnjega člena lahko upravičenci uveljavljajo za GERK s šifro »1430 –
ekstenzivni kraški pašnik«, ki lahko vključuje naslednje vrste dejanske rabe:
»1300 – trajni travnik«, »1410 – kmetijsko zemljišče v zaraščanju«, »1500 –
drevesa in grmičevje«, »1600 – neobdelano kmetijsko zemljišče« oziroma »1800 –
kmetijsko zemljišče, poraslo z gozdnim drevjem«, če so njihovi GERK‑i v
katastrskih občinah na območju ekstenzivnih kraških pašnikov iz priloge 1 te
uredbe. Delež površin z vrsto dejanske rabe »1300 – trajni travnik« oziroma
»1800 – kmetijsko zemljišče, poraslo z gozdnim drevjem« mora ob vstopu v
podukrep znašati vsaj 20 odstotkov.
(19) Če v katastrski občini na območju
ekstenzivnih kraških pašnikov iz priloge 1 te uredbe leži del GERK‑a s šifro
»1430 – ekstenzivni kraški pašnik«, se plačila za podukrep 214‑II/10 iz
prejšnjega člena lahko uveljavljajo za celoten GERK.
(20) KMG planina in KMG skupni pašnik
ne moreta uveljavljati plačil za podukrep 214‑II/10 iz prejšnjega člena.
(21) Plačila za podukrep 214‑III/1 iz
prejšnjega člena lahko upravičenci uveljavljajo za trajno travinje, če so
njihovi GERK‑i v katastrskih občinah iz priloge 1 te uredbe.
(22) Plačila za podukrepe 214‑III/2,
214‑III/3 in 214‑III/4 iz prejšnjega člena lahko uveljavljajo upravičenci,
katerih GERK‑i so na ekološko pomembnih območjih, ki so določena v prilogi 1 te
uredbe.
(23) Plačila za podukrep 214‑III/5 iz
prejšnjega člena lahko uveljavljajo upravičenci, katerih GERK‑i so na osrednjih
območjih pojavljanja ptic vlažnih ekstenzivnih travnikov na območjih Natura
2000 iz priloge 1 te uredbe.
(24) Plačila za podukrep 214-III/6 iz
prejšnjega člena lahko uveljavljajo upravičenci, katerih GERK-i so na najožjih
vodovarstvenih območjih po tej uredbi. Natančnejši vpogled v ta območja je
mogoč na spletnih straneh ministrstva.
(25) Upravičenci lahko plačila za
travniški sadovnjak uveljavljajo, če je v travniškem sadovnjaku prisotna vsaj
ena od naslednjih sadnih vrst: jablana, hruška, češnja, višnja, breskev,
nektarina, sliva, češplja, ringlo, kaki, kutina, marelica, citrusi, oreh,
mandelj, leska, kostanj, bezeg, smokva, oljka, nešplja, skorš, žižula, murva. V
travniškem sadovnjaku so lahko prisotna tudi posamična drevesa in grmičevje
drugih vrst, mejice ter drevesa in grmovje, ki predstavljajo obvodno vegetacijo.
Visokodebelna sadna drevesa oziroma druge plodonosne sadne vrste morajo biti
zasajene na ustreznih podlagah. Seznam podlag je objavljen na spletnih straneh
ministrstva.
(26) Upravičenci lahko za travinje na
zemljiščih z vrsto dejanske rabe »1222 – ekstenzivni oziroma travniški
sadovnjak« uveljavljajo naslednje podukrepe KOP‑a iz prejšnjega člena: 214‑I/7,
214‑II/2, 214‑II/8, 214‑II/9, 214‑III/1, 214‑III/2, 214‑III/3, 214‑III/4, 214‑III/5
in 214‑III/6.
(27) Pri podukrepih KOP‑a iz
prejšnjega člena se pri izračunu obtežbe upoštevajo podatki o staležu živali in
zemljiščih iz zbirne vloge za posamezno leto, v skladu s predpisom, ki ureja
izvedbo ukrepov kmetijske politike za tekoče leto.
(28) Če pri izvajanju podukrepov KOP‑a
iz prejšnjega člena upravičenci ne uporabljajo:
-      
mineralnih gnojil, izdelava letnega gnojilnega načrta ter izvajanje
kontrole rodovitnosti tal in gnojenja nista potrebna;
-      
živinskih gnojil, evidence uporabe teh gnojil ni potrebno voditi.
(29) Najmanjša površina kmetijskega
zemljišča znotraj GERK‑a, za katero je mogoče pridobiti plačilo za en podukrep
KOP‑a, je določena v prilogi 1 te uredbe.
(30) Upravičenci se lahko v podukrepe
KOP‑a iz prejšnjega člena vključijo s povečanim obsegom površin, kot je
določeno v prilogi 1 te uredbe v skladu s 45. členom Uredbe 1974/2006/ES.
(31) Površine zemljišč, ki so bile
vključene v podukrep KOP-a v prvem letu obveznosti (v nadaljnjem besedilu:
vstopna površina podukrepa), lahko upravičenec v prvih štirih letih izvajanja
podukrepa KOP-a v okviru obstoječe petletne obveznosti skupno poveča za največ
2 ha oziroma 20 odstotkov, pri čemer se upošteva dovoljen obseg povečanja
površin, ki je ugodnejši za upravičenca, njegova obveznost iz prvega leta
petletne obveznosti pa se nadaljuje. Ne glede na določbo prejšnjega stavka
upravičenec, ki v obdobju obveznosti vstopno površino podukrepov KOP-a iz
drugega in četrtega odstavka 13. člena te uredbe za tekoče leto poveča za več
kot 2 ha oziroma 20 odstotkov, s tem letom prevzame novo petletno obveznost za
izvajanje teh podukrepov za celoten obseg površin, ki vključuje obstoječe in
povečane površine.
(32) Vstopne površine podukrepa KOP‑a
iz prejšnjega člena lahko upravičenec v okviru obstoječe obveznosti skupno
zmanjša za največ deset odstotkov na način, kot je določen v prilogi 1 te
uredbe.
(33) Sprememba lokacije površine
zemljišča, ki je vključena v podukrep KOP‑a v tekočem letu, glede na lokacijo
površine zemljišča, ki je bila vključena v podukrep KOP‑a v preteklem letu,
pomeni zmanjšanje površine zemljišča, ki je bila vključena v podukrep KOP‑a v
preteklem letu, in hkratno povečanje površine zemljišča, ki je vključena v
podukrep KOP‑a v tekočem letu, razen v primerih, določenih v prilogi 1 te
uredbe. Zamik lokacije zemljišča v uradnih evidencah iz 19. člena te uredbe in
drugih uradnih evidencah se ne upošteva kot sprememba lokacije površine
zemljišča.
(34) V primeru pojava koruznega hrošča
podukrepa 214‑II/8 iz prejšnjega člena ni potrebno izvajati na isti površini
ves čas trajanja obveznosti.
(35) Če agencija na določenem
kmetijskem zemljišču, ki je vključeno v podukrep 214‑II/8 iz prejšnjega člena,
prizna primer pojava koruznega hrošča, se ne glede na določbo enaintridesetega
odstavka tega člena sprememba lokacije te površine zemljišča ne upošteva kot
povečanje in hkratno zmanjšanje površine zemljišča, ki je vključena v ta
podukrep.
(36) Če v primeru višje sile ali
izrednih okoliščin, ki se nanašajo na razlastitev velikega dela KMG‑ja, če tega
ni bilo mogoče pričakovati na dan sprejetja obveznosti, hudo naravno nesrečo,
ki resno prizadene kmetijsko zemljišče KMG‑ja, napad bolezni oziroma
škodljivcev v trajnem nasadu, zaradi katerih je potrebno ta trajni nasad
uničiti, komasacije, zemljiške operacije, denacionalizacijski postopek,
prisilno dražbo ali dedovanje, upravičenci nadaljujejo z izvajanjem podukrepov KOP‑a
iz prejšnjega člena na drugih površinah kmetijskih zemljišč, kot je to določeno
v prilogi 1 te uredbe, se ne glede na določbo enaintridesetega odstavka tega
člena sprememba lokacije površin tega zemljišča ne upošteva kot povečanje in
hkratno zmanjšanje površin zemljišča, ki so vključene v te podukrepe.
(37) Površina zemljišča, ki je v
tekočem letu vključena v podukrep KOP‑a iz prejšnjega člena (v nadaljnjem
besedilu: vključena površina podukrepa), je površina zemljišča, ki je za tekoče
leto ugotovljena z administrativno kontrolo velikosti površine oziroma s
kontrolo velikosti površine na kraju samem. Upravičenec prevzame petletno
obveznost za izvajanje podukrepa KOP‑a iz prejšnjega člena na vstopni površini
tega podukrepa.
(38) Upravičenci do plačil za
podukrepe KOP‑a iz prejšnjega člena morajo v času trajanja obveznosti opraviti
izobraževalni program v obsegu najmanj štiri ure letno. Kot izpolnitev
obveznosti za tekoče leto se upošteva, če je v času od 1. septembra
preteklega leta do 31. avgusta tekočega leta izobraževanje opravil
upravičenec do plačil za podukrepe KOP‑a, katerikoli član kmetije oziroma
oseba, ki se ukvarja s kmetijsko dejavnostjo na zadevnem KMG‑ju (v nadaljnjem
besedilu: udeleženec izobraževanja). Prisotnost na izobraževalnem programu za
tekoče leto se za posamezen KMG prizna le enkrat.
(39) V primeru KMG‑ja planina se kot
opravljena obveznost izobraževanja iz prejšnjega odstavka upošteva tudi
izobraževanje, ki je bilo opravljeno za osnovni KMG, pri čemer se mora
udeleženec izobraževanja ukvarjati s kmetijsko dejavnostjo na osnovnem KMG‑ju
in na KMG‑ju planina.
16. člen
(dokazila)
(1) Za namene izvajanja te uredbe je
za podukrepe KOP‑a, navedene v tem odstavku, potrebno posebna dokazila oziroma
izpolnjevanje pogojev za posamezen podukrep KOP‑a vpisati v ustrezno evidenco,
in sicer za:
-      
podukrep 214‑I/3 iz 14. člena te uredbe – organizacije, ki opravljajo
kontrolo in certificiranje integrirane pridelave poljščin, morajo za
upravičence, ki so se prijavili v kontrolo najpozneje do 31. decembra
preteklega leta in v tekočem letu pridelujejo poljščine v skladu s predpisom,
ki ureja integrirano pridelavo poljščin, v evidenco pridelovalcev integriranih
kmetijskih pridelkov vpisati: najpozneje do 25. oktobra tekočega leta,
podatke o izdanih certifikatih za integrirano pridelavo poljščin za tekoče
leto;
-      
podukrep 214‑I/4 iz 14. člena te uredbe – organizacije, ki opravljajo
kontrolo in certificiranje integrirane pridelave sadja, morajo za upravičence,
ki so se prijavili v kontrolo najpozneje do 31. decembra preteklega leta
in v tekočem letu pridelujejo sadje v skladu s predpisom, ki ureja integrirano
pridelavo sadja, v evidenco pridelovalcev integriranih kmetijskih pridelkov
vpisati: najpozneje do 25. oktobra tekočega leta, podatke o izdanih certifikatih
za integrirano pridelavo sadja za tekoče leto;
-      
podukrep 214‑I/5 iz 14. člena te uredbe – organizacije, ki opravljajo
kontrolo in certificiranje integrirane pridelave grozdja, morajo za
upravičence, ki so se prijavili v kontrolo najpozneje do 31. decembra
preteklega leta in v tekočem letu pridelujejo grozdje in vino v skladu s
predpisom, ki ureja integrirano pridelavo grozdja in vina, v evidenco
pridelovalcev integriranih kmetijskih pridelkov vpisati: najpozneje do
25. oktobra tekočega leta, podatke o izdanih certifikatih za integrirano
pridelavo grozdja za tekoče leto;
-      
podukrep 214‑I/6 iz 14. člena te uredbe – organizacije, ki opravljajo
kontrolo in certificiranje integrirane pridelave zelenjave, morajo za
upravičence, ki so se prijavili v kontrolo najpozneje do 31. decembra
preteklega leta in v tekočem letu pridelujejo zelenjavo v skladu s predpisom,
ki ureja integrirano pridelavo zelenjave, v evidenco pridelovalcev integriranih
kmetijskih pridelkov vpisati: najpozneje do 25. oktobra tekočega leta,
podatke o izdanih certifikatih za integrirano pridelavo zelenjave za tekoče
leto;
-      
podukrep 214‑I/7 iz 14. člena te
uredbe – organizacije za kontrolo in certificiranje ekoloških kmetijskih
pridelkov in živil morajo za upravičence, ki so se prijavili v kontrolo najpozneje
do 31. decembra preteklega leta in v tekočem letu kmetujejo v skladu s
predpisi, ki urejajo ekološko pridelavo in predelavo kmetijskih pridelkov
oziroma živil, v evidenco pridelovalcev in predelovalcev ekoloških kmetijskih
pridelkov oziroma živil vpisati: najpozneje do 25. oktobra tekočega leta,
podatke o izdanih certifikatih ali potrdilih za ekološko pridelavo oziroma
predelavo kmetijskih pridelkov oziroma živil za tekoče leto.
(2) Podatke iz prejšnjega odstavka v
zahtevani strukturi, ki jo določi agencija, le‑tej posreduje ministrstvo
najpozneje do 10. novembra tekočega leta.
(3) Certifikat, ki je izdan v tekočem letu,
se za namen izplačila zahtevkov za podukrepe KOP-a 214-I/3, 214-I/4, 214-I/5 in
214-I/6 iz 14. člena te uredbe upošteva za obdobje od 1. januarja do 31.
decembra tekočega leta. 
(4) Certifikat ali potrdilo, ki je izdano v
tekočem letu, se za namen izplačila zahtevkov za podukrep KOP-a 214-I/7 iz 14.
člena te uredbe upošteva za obdobje od 1. januarja do 31. decembra tekočega
leta.
(5) Izvajalci izobraževalnih programov
morajo za udeležence izobraževanja, ki v obdobju od 1. septembra
preteklega leta do 31. avgusta tekočega leta opravijo izobraževalne tečaje
za potrebe podukrepov KOP‑a, najpozneje do 30. septembra tekočega leta v
evidenco izobraževanj vpisati podatke o izpolnjevanju pogojev in izdanih
potrdilih.
(6) Agencija za udeležence
izobraževalnih programov iz osemintridesetega odstavka prejšnjega člena iz
evidence izobraževanj 1. oktobra tekočega leta povzame naslednja podatka o
opravljenem izobraževanju za zadevni KMG: številko KMG‑MID in število
opravljenih ur izobraževanja.
17. člen
(izvajanje in kombinacije podukrepov
KOP-a)
(1) Na istih površinah upravičenci
lahko izvajajo več podukrepov KOP‑a iz 14. člena te uredbe, na način in pod
pogoji, kot jih za posamezni podukrep določa ta uredba.
(2) Najvišji zneski plačil na ha
zemljišč upravičenca, ki jih je možno pridobiti s kombinacijo podukrepov KOP‑a,
znašajo:
-      
njivske površine: 600 eurov/ha letno,
-      
trajni nasadi: 900 eurov/ha letno,
-      
travinje (trave in travno deteljne mešanice na njivah, trajno travinje):
450 eurov/ha letno.
18. člen
(zamenjave podukrepov KOP-a)
(1) Med trajanjem obveznosti se en
podukrep KOP‑a lahko zamenja z drugim podukrepom KOP‑a, kot je določeno v
prilogi 1 te uredbe.
(2) Možne zamenjave podukrepov KOP‑a
so navedene v prilogi 3, ki je sestavni del te uredbe.
(3) Med trajanjem obveznosti se pri
podukrepu 214‑II/6 iz 14. člena te uredbe pasme znotraj posamezne vrste domačih
živali iz štirinajstega odstavka 15. člena te uredbe in pri podukrepu 214‑II/7
iz 14. člena te uredbe vrste in sorte kmetijskih rastlin iz šestnajstega
odstavka 15. člena te uredbe lahko zamenjajo.
19. člen
(uradne evidence)
(1) Za namene izvajanja podukrepov
KOP-a iz 14. člena te uredbe se v digitalni grafični obliki skladno s
predpisom, ki ureja izvedbo ukrepov kmetijske politike za tekoče leto,
uporabljajo: 
-      
grafična evidenca strmin, ki jo agenciji za posamezno leto posreduje
ministrstvo,
-      
uradne evidence območij grbinastih travnikov, ekološko pomembnih
območij, osrednjih območij pojavljanja ptic vlažnih ekstenzivnih travnikov na
območjih Natura 2000, najožjih vodovarstvenih območij in območij vodnih teles
podzemnih voda Dravske, Murske in Savinjske kotline ter prispevnih območij
zadrževalnikov Šmartinsko, Perniško, Gajševsko in Ledavsko jezero, ki jih
ministrstvu za posamezno leto posreduje ministrstvo, pristojno za okolje, in
-      
uradna evidenca osrednjega območja pojavljanja velikih zveri, ki jo
ministrstvu za posamezno leto posreduje Zavod za gozdove Slovenije.
(2) Grafična evidenca strmin vsebuje
podatke o površinah z nagibom 35-50 odstotkov ali nad 50 odstotkov. Nagibi se
izračunajo na podlagi digitalnega modela višin 5 x 5 m, ki ga ministrstvu
posreduje Geodetska uprava Republike Slovenije.
(3) Natančnejši vpogled v evidence iz
prejšnjega odstavka je mogoč na spletnih straneh ministrstva.
IV. POROČANJE
20. člen
(poročanje o ukrepih osi 2)
(1) Agencija stalno spremlja izvajanje
posameznih ukrepov osi 2 in ministrstvu poroča skladno z obveznim navodilom za
delo, ki ga izda minister.
(2) Agencija podatke za poročilo o
izvajanju ukrepov osi 2 za preteklo leto posreduje ministrstvu najpozneje do
15. maja tekočega leta.
(3) Strukturo zahtevanih podatkov za
poročilo iz prejšnjega odstavka določi ministrstvo najpozneje do 15. marca
tekočega leta.
(4) Organizacije, ki opravljajo kontrolo in
certificiranje integrirane pridelave poljščin, sadja, grozdja oziroma zelenjave
ter organizacije za kontrolo in certificiranje ekoloških kmetijskih pridelkov
in živil, morajo za upravičence, ki uveljavljajo plačila za podukrepe 214-I/3,
214-I/4, 214-I/5, 214-I/6 in 214-I/7 iz 14. člena te uredbe, do 25. oktobra
tekočega leta ministrstvu posredovati podatke o ugotovljenih nepravilnostih.
(5) Podatke iz prejšnjega odstavka v strukturi,
ki jo določi agencija, le-tej posreduje ministrstvo najpozneje do 31. oktobra
tekočega leta.
V. SKUPNE DOLOČBE
21. člen
(navzkrižna skladnost)
(1) Upravičenci, ki uveljavljajo
plačila za ukrepe iz 11. in 14. člena te uredbe, morajo kmetovati v skladu z
zahtevami navzkrižne skladnosti iz predpisa, ki ureja predpisane zahteve
ravnanja ter dobre kmetijske in okoljske pogoje pri kmetovanju, ter Uredbe
Sveta (ES) št. 73/2009 z dne 19. januarja 2009 o skupnih pravilih za sheme
neposrednih podpor za kmete v okviru skupne kmetijske politike in o uvedbi
nekaterih shem podpor za kmete, spremembi uredb (ES) št. 1290/2005, (ES) št.
247/2006, (ES) št. 378/2007 in razveljavitvi Uredbe (ES) št. 1782/2003 (UL L
št. 30 z dne 31. 1. 2009, str. 16), zadnjič spremenjene z Izvedbeno uredbo
Komisije (EU) št. 785/2011 z dne 5. avgusta 2011 o spremembi Uredbe (ES) št.
73/2009 glede maksimalne zajamčene površine, za katero se lahko dodeli premija
za stročnice (UL L št. 203 z dne 6. 8. 2011, str. 10).
(2) Ne glede na določbe prejšnjega
odstavka upravičencem, ki uveljavljajo plačila za podukrep 214‑II/10 iz 14.
člena te uredbe, ni potrebno izpolnjevati zahtev standardov iz predpisa, ki
ureja predpisane zahteve ravnanja ter dobre kmetijske in okoljske pogoje pri
kmetovanju, in sicer v okviru standarda za:
-      
ohranjanje habitatov, zahteve, ki določa, da morajo biti travniške
površine vzdrževane vsaj enkrat na leto,
-      
dobre kmetijske in okoljske pogoje, zahteve, ki določa, da morajo biti
kmetijska zemljišča obdelana vsako leto.
22. člen
(vlaganje zahtevkov)
(1) Postopek in roki za vlaganje
zahtevkov za dodelitev plačil za ukrepe osi 2 iz te uredbe so določeni s
predpisom, ki ureja izvedbo ukrepov kmetijske politike za tekoče leto.
(2) Upravičenci, ki v času trajanja
petletne obveznosti ali v zadnjem letu podaljšane obveznosti za tekoče leto za
določene podukrepe KOP‑a iz 14. člena te uredbe ne uveljavljajo plačil, morajo
izpolnjevati vse zahteve za izvajanje podukrepov KOP‑a in na agencijo vložiti
obvezne sestavine zbirne vloge v roku in načinu, ki ju določa predpis, ki ureja
izvedbo ukrepov kmetijske politike za tekoče leto.
(3) Agencija upravičence iz prejšnjega
odstavka, ki ne vložijo obveznih sestavin zbirne vloge, sankcionira v skladu s
to uredbo in katalogom kršitev in sankcij, ki je kot priloga 4 sestavni del te
uredbe.
(4) Če zaradi primerov višje sile ali
izrednih okoliščin iz sedemintridesetega odstavka 15. člena te uredbe
upravičenci v tekočem letu začnejo z izvajanjem posameznega podukrepa KOP‑a iz
14. člena te uredbe na površini, ki je manjša od površine v zahtevku za plačilo
tega podukrepa, morajo ta zahtevek ustrezno znižati ali o zahtevi za znižanje
zahtevka agencijo pisno obvestiti v roku desetih delovnih dni od dneva, ko to
lahko storijo.
(5) Upravičenec je dolžan vložiti vlogo za
spremembo kmetijske rastline po oddaji zbirne vloge iz predpisa, ki ureja
izvedbo ukrepov kmetijske politike za tekoče leto, če spremenjena kmetijska
rastlina ne izpolnjuje pogojev v zvezi z izvajanjem zahtevanega kolobarja pri
podukrepih KOP-a iz 14. člena te uredbe.
(6) Agencija upravičence iz prejšnjega
odstavka, ki ne vložijo vloge za spremembo kmetijske rastline, sankcionira v
skladu s to uredbo in prilogo 4 te uredbe.
22.a člen
(GVŽ-ji za obtežbo pri podukrepih KOP-a)
(1) Pri izračunu povprečnega števila
GVŽ-jev se upoštevajo podatki o številu živali posameznih kategorij govedi in
posameznih kategorij drugih rejnih živali. Povprečno število GVŽ-jev
posameznega KMG-ja je seštevek povprečnega števila GVŽ-jev goveda in števila
GVŽ-jev drugih rejnih živali. Podatke o govedu agencija prevzame iz centralnega
registra govedi po stanju na dan 1. februar tekočega leta in na štiri
reprezentativne naključno izbrane datume, ki jih določi in objavi na svoji
spletni strani ne prej kakor dva tedna po njihovi določitvi. Podatki o drugih
rejnih živalih se upoštevajo na dan 1. februar tekočega leta, ki jih na obrazcu
staleža rejnih živali na KMG-ju iz predpisa, ki ureja izvedbo ukrepov kmetijske
politike za tekoče leto (v nadaljnjem besedilu: obrazec staleža rejnih živali),
predloži upravičenec. 
(2) Ne glede na določbo prejšnjega odstavka
upravičenec, ki redi prašiče in perutnino v turnusih, na obrazcu staleža rejnih
živali navede tudi povprečno število teh živali v turnusu in skupno število dni
vseh turnusov v tekočem koledarskem letu, ki jih agencija upošteva pri izračunu
povprečnega števila GVŽ-jev. 
(3) Pri izračunu GVŽ-jev se upoštevajo
koeficienti GVŽ-jev iz predpisa, ki ureja izvedbo ukrepov kmetijske politike za
tekoče leto. 
(4) Ne glede na določbe prejšnjih odstavkov
se za KMG planina oziroma KMG skupni pašnik število GVŽ-jev za izračun obtežbe
za podukrepe KOP-a iz 14. člena te uredbe izračuna z upoštevanjem podatkov o
številu živali in koeficientov GVŽ-jev iz obrazca zapisnika o prigonu živali na
pašo na planino ali skupni pašnik iz predpisa, ki ureja izvedbo ukrepov
kmetijske politike za tekoče leto. 
(5) Ne glede na določbo prvega, drugega in
četrtega odstavka tega člena se za KMG, KMG planina oziroma KMG skupni pašnik,
za katere je izvedena kontrola na kraju samem, za izpolnjevanje pogojev za
obtežbo za podukrepe KOP-a iz 14. člena te uredbe upošteva tudi število vseh
rejnih živali, ki jih ugotovi kontrolor. 
(6) Kot izpolnjevanje pogojev za obtežbo za
podukrepe KOP-a iz 14. člena te uredbe se upošteva povprečna letna obtežba, ki
se izračuna na način, določen v prilogi 8, ki je sestavni del te uredbe.
23. člen
(sprememba zaradi pojava koruznega hrošča)
Upravičenci za tekoče leto uveljavljajo
spremembo zaradi pojava koruznega hrošča iz petintridesetega odstavka 15. člena
te uredbe v roku in na način, ki ju določa predpis, ki ureja izvedbo ukrepov
kmetijske politike za tekoče leto.
24. člen
(sistem kontrol in sankcij)
(1) Sistem kontrol in sankcij je
opredeljen v predpisu, ki ureja izvedbo ukrepov kmetijske politike za tekoče
leto, predpisu, ki ureja predpisane zahteve ravnanja ter dobre kmetijske in
okoljske pogoje pri kmetovanju, Uredbi 65/2011/EU in prilogi 1 te uredbe.
(2) Če KMG za tekoče leto ne izpolnjuje
katerega koli pogoja za ukrep OMD-ja iz te uredbe, razen nepravilnosti iz
predpisa, ki ureja izvedbo ukrepov kmetijske politike za tekoče leto, in zahtev
navzkrižne skladnosti, se za zahtevek oziroma del zahtevka, ki ne izpolnjuje
pogojev upravičenosti, plačilo za ta ukrep za tekoče leto ne dodeli, razen v
primeru, navedenem v prilogi 4 te uredbe.
(3) Če KMG za tekoče leto ne izpolnjuje
pogojev upravičenosti za posamezen podukrep KOP-a, razen pogojev upravičenosti
v zvezi z velikostjo prijavljene površine, številom prijavljenih živali, zahtev
navzkrižne skladnosti, minimalnih zahtev za uporabo gnojil in zahtev pri
gnojenju s fosforjem iz živinskih gnojil iz te uredbe, se za zahtevek oziroma
za del zahtevka, ki ne izpolnjuje pogojev upravičenosti, plačilo za ta podukrep
KOP-a za tekoče leto ne dodeli, razen v primerih, navedenih v prilogi 4 te
uredbe.
25. člen
(višja sila ali izredne okoliščine)
(1) Primeri višje sile ali izrednih
okoliščin, ki vplivajo na pogoje upravičenosti do plačil za ukrepe osi 2, se
obravnavajo v skladu s prilogo 1 te uredbe in prilogo 5, ki je sestavni del te
uredbe.
(2) Primere višje sile ali izrednih
okoliščin iz prejšnjega odstavka upravičenci lahko sporočijo agenciji na
obrazcu iz priloge 6, ki je sestavni del te uredbe.
(3) Upravičenci lahko uveljavljajo primer
višje sile zaradi smrti člana kmetije ali njegove dolgotrajne nezmožnosti za
delo, če je obseg dela tega člana kmetije na zadevnem KMG‑ju znašal vsaj 0,5
polnovrednih delovnih moči (v nadaljnjem besedilu: PDM), član kmetije pa je ob
uveljavljanju tega primera višje sile vpisan v RKG‑ju. Za obseg dela 0,5 PDM‑ja
se upošteva, da ga dosega vsaka oseba, ki je starejša od 15 let in je vpisana v
RKG‑ju.
(4) Upravičenci, ki uveljavljajo
primere višje sile ali izrednih okoliščin in v skladu s prilogo 1 te uredbe
začasno prekinejo z izvajanjem podukrepov KOP‑a iz 14. člena te uredbe, morajo
na agencijo vložiti obvezne sestavine zbirne vloge v roku in načinu, ki ju
določa predpis, ki ureja izvedbo ukrepov kmetijske politike za tekoče leto.
(5) Agencija upravičence iz prejšnjega
odstavka, ki ne vložijo obveznih sestavin zbirne vloge, sankcionira v skladu s
prilogo 4 te uredbe.
26. člen
(znižanja in izključitve)
(1) Znižanja in izključitve za ukrepe osi 2
se obravnavajo v skladu z določbami Uredbe 65/2011/EU.
(2) Znižanja in izključitve v primeru
čezmernih prijav, ki se nanašajo na živali in niso opredeljene v prvem
pododstavku prvega odstavka 17. člena Uredbe 65/2011/EU, se smiselno
obravnavajo tako, kot je določeno v 17. členu Uredbe 65/2011/EU za govedo.
27. člen
(nadomestitev živali)
(1) V primeru pogina živali zaradi
bolezni, ki vpliva na pogoje upravičenosti do plačil za določene ukrepe osi 2
iz te uredbe, je potrebno žival nadomestiti v 20 dneh od dneva pogina te
živali.
(2) Ne glede na določbo prejšnjega
odstavka je potrebno poginulo žival avtohtone ali tradicionalne pasme domačih
živali, ki je bila vključena v podukrep 214‑II/6 iz 14. člena te uredbe,
nadomestiti v 60 dneh od dneva pogina te živali.
(3) V primeru prodaje živali avtohtone
ali tradicionalne pasme domačih živali, ki je bila vključena v podukrep 214‑II/6
iz 14. člena te uredbe, je potrebno to žival nadomestiti v 30 dneh po
izločitvi.
(4) O izločitvi živali iz tega člena
mora upravičenec agencijo pisno obvestiti in priložiti ustrezne dokaze v
desetih delovnih dneh od dneva pogina živali oziroma izločitve zaradi prodaje
živali in o nadomestitvi živali v desetih delovnih dneh po nadomestitvi.
Obvestilo o izločitvi in nadomestitvi živali se pošlje na obrazcu obvestila o izločitvi
ali nadomestitvi živali iz predpisa, ki ureja izvedbo ukrepov kmetijske
politike za tekoče leto.
28. člen
(poročilo o zahtevkih in pritožbah)
(1) Poročilo o obsegu zahtevanih
površin (število ha), zahtevanem številu živali in oceni potrebnih sredstev za
plačila za posamezne ukrepe osi 2 za tekoče leto agencija posreduje ministrstvu
najpozneje do 31. avgusta tekočega leta.
(2) Poročilo o obsegu odobrenih
površin (število ha), odobrenem številu živali in dejanskih potrebnih sredstvih
za plačila za posamezne ukrepe osi 2 za tekoče leto agencija posreduje
ministrstvu najpozneje do 1. decembra tekočega leta.
(3) Poročilo o številu pritožb za
posamezne ukrepe osi 2, katerim je bilo ugodeno, in o potrebnih sredstvih za
plačila teh pritožb agencija posreduje ministrstvu najpozneje do
1. decembra tekočega leta.
29. člen
(pridobitev podatkov iz uradnih evidenc)
Potrdila, izpiske in druge podatke o
dejstvih iz uradnih evidenc, ki jih vodijo upravni in drugi državni organi,
organi samoupravnih lokalnih skupnosti ali nosilci javnih pooblastil, ki jih je
treba priložiti zahtevku kot dokazilo na podlagi te uredbe, pridobi organ, ki
odloča o zahtevku upravičenca.
30. člen
(spremembe uradnih evidenc)
Če zaradi sprememb seznama iz priloge 2 in uradnih evidenc iz prvega odstavka 19. člena te uredbe upravičenci iz 3. člena te uredbe niso
več upravičeni do plačil za ukrepe osi 2, nimajo nikakršnih dolžnosti glede
prevzetih obveznosti kakor tudi ne dolžnosti vračila že prejetih sredstev.

Priloga 1: Pogoji za izvajanje podukrepov KOP-a
Priloga 2: Seznam območij z omejenimi možnostmi za
kmetijsko dejavnost
Priloga 3: Zamenjave podukrepov KOP-a
Priloga 4: Katalog kršitev in sankcij
Priloga 5: Višja sila ali izredne okoliščine pri
ukrepu OMD-ja
Priloga 6: Obrazec za uveljavljanje odstopanja od
obveznosti izvajanja ukrepov osi 2 Programa razvoja podeželja Republike
Slovenije za obdobje 2007-2013 v primeru višje sile ali izrednih okoliščin
Priloga 7: Območja vodnih teles podzemnih voda
Dravske, Murske in Savinjske kotline ter prispevna območja zadrževalnikov
Šmartinsko, Perniško, Gajševsko in Ledavsko jezero
Priloga 8: Izračun povprečne letne obtežbe na KMG-ju
za podukrepe KOP-a

Uredba o plačilih za ukrepe osi 2 iz Programa razvoja
podeželja Republike Slovenije za obdobje 2007-2013 v letih 2010-2013 (Uradni
list RS, št. 14/10)
vsebuje naslednje prehodne in končne določbe:
»VI. PREHODNE IN KONČNE DOLOČBE
31. člen
(začeti
postopki)
Postopki, začeti pred uveljavitvijo te
uredbe, se dokončajo po dosedanjih predpisih.
32. člen
(uskladitev
GERK-ov z evidenco dejanske rabe)
(1) Če je v postopku uskladitve GERK‑ov
z evidenco dejanske rabe na dan 17. januarja 2010 v skladu s predpisom, ki
ureja RKG, zaradi odprave mostičkov – ozkih povezovalnih pasov med dvema
površinama z isto vrsto dejanske rabe, prišlo do zmanjšanja vključene površine,
na kateri se izvajajo podukrepi KOP‑a iz 14. člena te uredbe, se to zmanjšanje
ne šteje:
-      
kot zmanjšanje prevzete obveznosti,
-      
v dovoljen obseg zmanjšanja vstopne površine iz enaintridesetega
odstavka 15. člena te uredbe.
(2) Ne glede na določbo prve alinee
prejšnjega odstavka obveznost izvajanja podukrepov KOP‑a iz 14. člena te uredbe
na površinah, ki ne izpolnjujejo več pogojev glede velikosti iz
osemindvajsetega odstavka 15. člena te uredbe, preneha, razen za podukrepe KOP‑a
214‑I/3, 214‑I/4, 214‑I/5 in 214‑I/6 iz 14. člena te uredbe.
33. člen
(podaljšanje
veljavnosti)
Do uveljavitve predpisa iz
devetintridesetega odstavka 15. člena te uredbe še naprej velja Pravilnik o
postopku in načinu merjenja nagiba strmih travnikov (Uradni list RS, št.
35/09).
34. člen
(prenehanje
veljavnosti)
Z dnem uveljavitve te uredbe preneha
veljati Uredba o plačilih za ukrepe osi 2 iz Programa razvoja podeželja
Republike Slovenije za obdobje 2007–2013 v letih 2009–2013 (Uradni list RS, št.
11/09).
35. člen
(začetek
veljavnosti)
Ta uredba začne veljati naslednji dan po objavi
v Uradnem listu Republike Slovenije.«.

Uredba o spremembah in dopolnitvah Uredbe o plačilih za
ukrepe osi 2 iz Programa razvoja podeželja Republike Slovenije za obdobje
2007-2013 v letih 2010-2013 (Uradni list RS, št. 60/10)
spreminja 32. člen uredbe tako, da se glasi:
»32. člen
(uskladitev
GERK-ov z evidenco dejanske rabe)
(1) Če je zaradi odprave mostičkov –
ozkih povezovalnih pasov med dvema površinama z isto vrsto dejanske rabe (v
nadaljnjem besedilu: mostički) – v postopku uskladitve GERK‑ov z evidenco
dejanske rabe na dan 17. januarja 2010 v skladu s predpisom, ki ureja RKG,
ali odprave mostičkov po tem datumu in do oddaje zbirne vloge za leto 2010
prišlo do zmanjšanja vključene površine, na kateri se izvajajo podukrepi KOP‑a
iz 14. člena te uredbe, se to zmanjšanje ne šteje:
-      
kot zmanjšanje prevzete obveznosti,
-      
v dovoljen obseg zmanjšanja vstopne površine iz enaintridesetega
odstavka 15. člena te uredbe.
(2) Ne glede na določbo prve alinee
prejšnjega odstavka obveznost izvajanja podukrepov KOP‑a iz 14. člena te uredbe
na površinah, ki ne izpolnjujejo več pogojev glede velikosti iz
osemindvajsetega odstavka 15. člena te uredbe, preneha, razen za podukrepe KOP‑a
214‑I/3, 214‑I/4, 214‑I/5 in 214‑I/6 iz 14. člena te uredbe.
(3) Če je GERK razpadel na dva ali več
manjših delov zaradi odprave mostičkov na osnovi ugotovitve kontrole na kraju
samem za ukrepe leta 2010 in je površina posameznega tako nastalega dela GERK‑a
manjša od površine iz osemindvajsetega odstavka 15. člena te uredbe, obveznost
izvajanja podukrepov KOP‑a iz 14. člena te uredbe na teh GERK‑ih preneha, razen
za podukrepe KOP‑a 214‑I/3, 214‑I/4, 214‑I/5 in 214‑I/6 iz 14. člena te uredbe.«;
 
ter vsebuje naslednjo končno določbo:
»5. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o plačilih za
ukrepe osi 2 iz Programa razvoja podeželja Republike Slovenije za obdobje
2007-2013 v letih 2010-2013 (Uradni list RS, št. 12/11)
spreminja 32. člen uredbe tako, da se glasi:
»32. člen
(uskladitev
GERK-ov z evidenco dejanske rabe)
(1) Če je zaradi odprave mostičkov –
ozkih povezovalnih pasov med dvema površinama z isto vrsto dejanske rabe (v
nadaljnjem besedilu: mostički) – v postopku uskladitve GERK‑ov z evidenco
dejanske rabe na dan 17. januarja 2010 v skladu s predpisom, ki ureja RKG,
ali odprave mostičkov po tem datumu in do oddaje zbirne vloge za leto 2011
prišlo do zmanjšanja vključene površine, na kateri se izvajajo podukrepi KOP‑a
iz 14. člena te uredbe, se to zmanjšanje ne šteje:
-      
kot zmanjšanje prevzete obveznosti,
-      
v dovoljen obseg zmanjšanja vstopne površine iz enaintridesetega
odstavka 15. člena te uredbe.
(2) Ne glede na določbo prve alinee
prejšnjega odstavka obveznost izvajanja podukrepov KOP‑a iz 14. člena te uredbe
na površinah, ki ne izpolnjujejo več pogojev glede velikosti iz
osemindvajsetega odstavka 15. člena te uredbe, preneha, razen za podukrepe KOP‑a
214‑I/3, 214‑I/4, 214‑I/5 in 214‑I/6 iz 14. člena te uredbe.
(3) Če je GERK razpadel na dva ali več
manjših delov zaradi odprave mostičkov na osnovi ugotovitve kontrole na kraju
samem za ukrepe leta 2010 in je površina posameznega tako nastalega dela GERK‑a
manjša od površine iz osemindvajsetega odstavka 15. člena te uredbe, obveznost
izvajanja podukrepov KOP‑a iz 14. člena te uredbe na teh GERK‑ih preneha, razen
za podukrepe KOP‑a 214‑I/3, 214‑I/4, 214‑I/5 in 214‑I/6 iz 14. člena te
uredbe.«;
 
ter vsebuje naslednjo končno določbo:
»13. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o plačilih za
ukrepe osi 2 iz Programa razvoja podeželja Republike Slovenije za obdobje
2007-2013 v letih 2010-2013 (Uradni list RS, št. 30/11)
vsebuje naslednjo končno določbo:
»KONČNA DOLOČBA
7. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o plačilih za
ukrepe osi 2 iz Programa razvoja podeželja Republike Slovenije za obdobje
2007-2013 v letih 2010-2013 (Uradni list RS, št. 98/11)
spreminja 32. člen uredbe tako, da se glasi:
»32. člen
(uskladitev
GERK-ov z evidenco dejanske rabe)
(1) Če je zaradi odprave mostičkov –
ozkih povezovalnih pasov med dvema površinama z isto vrsto dejanske rabe (v
nadaljnjem besedilu: mostički) – v postopku uskladitve GERK‑ov z evidenco
dejanske rabe na dan 17. januarja 2010 v skladu s predpisom, ki ureja RKG,
ali odprave mostičkov po tem datumu in do oddaje zbirne vloge za leto 2011
prišlo do zmanjšanja vključene površine, na kateri se izvajajo podukrepi KOP‑a
iz 14. člena te uredbe, se to zmanjšanje ne šteje:
-      
kot zmanjšanje prevzete obveznosti,
-      
v dovoljen obseg zmanjšanja vstopne površine iz triintridesetega odstavka
15. člena te uredbe.
(2) Ne glede na določbo prve alinee
prejšnjega odstavka obveznost izvajanja podukrepov KOP‑a iz 14. člena te uredbe
na površinah, ki ne izpolnjujejo več pogojev glede velikosti iz tridesetega
odstavka 15. člena te uredbe, preneha, razen za podukrepe KOP‑a 214‑I/3, 214‑I/4,
214‑I/5 in 214‑I/6 iz 14. člena te uredbe.
(3) Če je GERK razpadel na dva ali več
manjših delov zaradi odprave mostičkov na osnovi ugotovitve kontrole na kraju
samem za ukrepe leta 2010 in je površina posameznega tako nastalega dela GERK‑a
manjša od površine iz tridesetega odstavka 15. člena te uredbe, obveznost
izvajanja podukrepov KOP‑a iz 14. člena te uredbe na teh GERK‑ih preneha, razen
za podukrepe KOP‑a 214‑I/3, 214‑I/4, 214‑I/5 in 214‑I/6 iz 14. člena te
uredbe.«;
 
črta 33. člen uredbe:
»33. člen
(črtan)«;
 
ter vsebuje naslednji prehodni in končno določbo:
»25. člen
O zahtevkih upravičencev, ki se nanašajo na
spremembe po tej uredbi, se odloča skladno z določili te uredbe in Programom
razvoja podeželja Republike Slovenije za obdobje 2007–2013.
26. člen
Upravičenci, ki so zahtevke za dodelitev
plačil za leto 2012 za podukrepe KOP-a uveljavljali v rokih, določenih v
predpisu, ki ureja izvedbo ukrepov kmetijske politike, lahko zaradi
spremenjenih oziroma dopolnjenih pogojev za izvajanje posameznih podukrepov
KOP-a, ki so se spremenili oziroma dopolnili po teh rokih, izstopijo iz
izvajanja podukrepov KOP-a, pri katerih je prišlo do sprememb oziroma
dopolnitev.
KONČNA DOLOČBA
27. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe
o plačilih za ukrepe osi 2 iz Programa razvoja podeželja Republike Slovenije za
obdobje 2007-2013 v letih 2010-2013 (Uradni list RS, št. 8/12)
vsebuje naslednji prehodni in končno določbo:
»7. člen
O zahtevkih upravičencev, ki se nanašajo na
spremembe po tej uredbi, se odloča skladno z določbami te uredbe in Programom
razvoja podeželja Republike Slovenije za obdobje 2007–2013.
8. člen
Z dnem uveljavitve te uredbe preneha
veljati Pravilnik o postopku in načinu merjenja nagiba strmih travnikov (Uradni
list RS, št. 35/09).
KONČNA DOLOČBA
9. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe
o plačilih za ukrepe osi 2 iz Programa razvoja podeželja Republike Slovenije za
obdobje 2007-2013 v letih 2010-2013 (Uradni list RS, št. 30/12)
dodaja 30.a člen uredbe:
»30.a člen
(plačila za
ekološko kmetovanje)
(1) Površine, ki so v obdobju od 1. 1. 2007
do 31. 12. 2011 pridobile plačilo za ekološko kmetovanje – izvajanje, ne morejo
več pridobiti plačila za ekološko kmetovanje – preusmerjanje iz 14. člena te
uredbe, razen na območjih, določenih s predpisom, ki ureja degradirana območja.
(2) KMG-ji, ki so v obdobju od 1. 1. 2007
do 31. 12. 2011 kadarkoli izgubili certifikat o ekološki pridelavi in predelavi
kmetijskih pridelkov oziroma živil zaradi kršitve predpisov, ki urejajo
ekološko kmetovanje, ne morejo več pridobiti plačila za ekološko kmetovanje –
preusmerjanje iz 14. člena te uredbe, razen na območjih iz prejšnjega
odstavka.«;
 
ter vsebuje naslednjo končno določbo:
»KONČNA DOLOČBA
5. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe
o plačilih za ukrepe osi 2 iz Programa razvoja podeželja Republike Slovenije za
obdobje 2007–2013 v letih 2010–2013 (Uradni list RS, št. 64/12)
dodaja 30.b člen uredbe:
»30.b člen
(izstop iz
izvajanja podukrepa KOP-a)
(1) Upravičenci iz drugega odstavka 13.
člena te uredbe, ki so prevzeli obveznosti za izvajanje podukrepa KOP-a 214-I/8
iz 14. člena te uredbe in so zahtevke za dodelitev plačil za leto 2012 za ta
podukrep uveljavljali v rokih, določenih v predpisu, ki ureja izvedbo ukrepov kmetijske
politike za leto 2012, lahko zaradi po teh rokih spremenjenega pogoja za
izvajanje tega podukrepa, umaknejo zahtevke in izstopijo iz njegovega
izvajanja. 
(2) Pri izstopu iz izvajanja podukrepa
KOP-a iz prejšnjega odstavka se ugotovitve opravljene administrativne kontrole
oziroma kontrole na kraju samem za ta podukrep ne upoštevajo. 
(3) Upravičenci iz prvega odstavka tega
člena najpozneje v 15 dneh od dneva uveljavitve te uredbe umaknejo zahtevke in
izstopijo iz izvajanja podukrepa 214-I/8 v skladu z določbami predpisa, ki
ureja izvedbo ukrepov kmetijske politike za leto 2012.«;
 
ter vsebuje naslednjo končno določbo:
»KONČNA DOLOČBA
7. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o plačilih za
ukrepe osi 2 iz Programa razvoja podeželja Republike Slovenije za obdobje
2007–2013 v letih 2010–2013 (Uradni list RS, št. 87/12)
vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe
o plačilih za ukrepe osi 2 iz Programa razvoja podeželja Republike Slovenije za
obdobje 2007–2013 v letih 2010–2013 (Uradni list RS, št. 1/13)
vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.