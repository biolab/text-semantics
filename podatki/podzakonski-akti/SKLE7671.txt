1
S tem sklepom se določajo obveznosti
poročanja investicijskih skladov v skladu z Uredbo Evropske centralne banke
(ES) št. 958/2007 z dne 27. julija 2007 o statistiki sredstev in
obveznosti investicijskih skladov (UL L št. 211, z dne 11. 8. 2007, v
nadaljevanju Uredba št. 958/2007).
S tem sklepom se določajo tudi obveznosti
poročanja skladov denarnega trga v skladu z Uredbo (ES) št. 25/2009 Evropske
centralne banke z dne 19. decembra 2008 o bilanci stanja sektorja denarnih
finančnih institucij (preoblikovano) (ECB/2008/32) (v nadaljevanju: Uredba
25/2009), kot je bila spremenjena z Uredbo Evropske centralne banke (EU) št.
883/2011 z dne 25. avgusta 2011 o spremembah Uredbe (ES) št. 25/2009 o bilanci
stanja sektorja denarnih finančnih institucij (preoblikovano) (ECB/2008/32)
(ECB/2011/12).
Za investicijske sklade, za katere se
uporablja Uredba ECB št. 958/2007, določa ta sklep tudi obveznost investicijskih
skladov glede poročanja podatkov o finančnih računih.
Ta sklep določa tudi obveznost poročanja
podatkov investicijskih skladov za potrebe analize in zagotavljanja finančne
stabilnosti.
2
Obvezniki poročanja iz prvega odstavka 1.
točke tega sklepa morajo zagotavljati statistične podatke iz 6. člena Uredbe
958/2007 v skladu s Prilogo I
Uredbe 958/2007.
3
Obvezniki poročanja iz drugega odstavka 1.
točke tega sklepa morajo zagotavljati statistične podatke iz 4. člena Uredbe
25/2009, kot je opredeljeno v Prilogi I Uredbe 25/2009.
4
Obvezniki poročanja v okviru tretjega
odstavka 1. točke tega sklepa morajo zagotavljati podatke o stanju finančnih
sredstev, obveznosti in o transakcijah.
Podatke o finančnih računih obvezniki
poročanja poročajo po posameznih instrumentih in po posameznih institucionalnih
sektorjih.
5
Obvezniki poročanja za potrebe analize in
zagotavljanja finančne stabilnosti v skladu s četrtim odstavkom 1. točke tega
sklepa morajo Banki Slovenije zagotavljati podatke o vrednosti enot premoženja
in o posameznih vrednostnih papirjih.
6
Z namenom zmanjševanja bremena obveznikov
poročanja lahko Banka Slovenije pridobi statistične podatke iz tega sklepa tudi
iz obstoječih virov drugih institucij.
7
Guverner z navodilom določi podrobnejšo vsebino,
obliko in način poročanja statističnih podatkov v skladu s tem sklepom,
vključno s pristopom poročanja kakor je opredeljen v drugem odstavku priloge I
Uredbe ECB št. 958/2007.
8
Statistične podatke na podlagi tega sklepa,
morajo obvezniki poročanja zagotavljati mesečno, najkasneje do
10. delovnega dne v mesecu za pretekli mesec.

Sklep o poročanju investicijskih skladov
(Uradni list RS, št. 51/08)
vsebuje naslednje prehodne in končno določbo:
»9
Z dnem 11. 5. 2009 se za obveznike
poročanja po tem sklepu prenehajo uporabljati Sklep o poročanju podatkov za
namene statistike finančnih računov (Uradni list RS, št. 113/07), Navodilo za
izvajanje Sklepa o poročanju podatkov za namene statistike finančnih računov
(Uradni list RS, št. 113/07), Sklep o poročanju podatkov monetarnih finančnih
institucij (Uradni list RS, št. 77/04) in Navodilo za izvajanje sklepa o
poročanju monetarnih finančnih institucij N-1 (Uradni list RS, št. 6/06).
Zaradi zagotavljanja potrebne kvalitete
statističnih informacij obvezniki poročanja poročajo po tem sklepu in za
obdobja do vključno marca 2009 tudi po Sklepu o poročanju podatkov za namene
statistike finančnih računov in po Sklepu o poročanju podatkov monetarnih
finančnih institucij v skladu z Navodilom za izvajanje Sklepa o poročanju
podatkov za namene statistike finančnih računov in Navodilom za izvajanje
Sklepa o poročanju monetarnih finančnih institucij.
Ne glede na določbo 8. točke tega sklepa so
obvezniki poročanja dolžni prvo poročilo po tem sklepu poslati do
10. januarja 2009 za mesece oktober, november in december 2008.
10
Ta sklep začne veljati naslednji dan po
objavi v Uradnem listu Republike Slovenije, uporabljati pa se začne
1. oktobra 2008.«.

Sklep o spremembi Sklepa o poročanju
investicijskih skladov (Uradni list RS, št. 97/08) vsebuje naslednjo končno določbo:
»3
Ta sklep začne veljati z dnem objave v
Uradnem listu Republike Slovenije.«.

Sklep o spremembi Sklepa o poročanju
investicijskih skladov (Uradni list RS, št. 79/11) vsebuje naslednjo končno določbo:
»3
Ta sklep začne veljati naslednji dan
po objavi v Uradnem listu Republike
Slovenije.«.