1. člen
(vsebina)
Ta pravilnik podrobneje določa območja, ki so primerna za
ekološko čebelarjenje, za izvajanje Uredbe Sveta (ES) št. 834/2007 z dne 28.
junija 2007 o ekološki pridelavi in označevanju ekoloških proizvodov in
razveljavitvi Uredbe (EGS) št. 2092/91 (UL L št. 189/07 z dne 20. 7. 2007, str.
1), zadnjič spremenjene z Uredbo Sveta (ES) št. 967/2008 z dne 29. septembra
2008 o spremembi Uredbe (ES) št. 834/2007 o ekološki pridelavi in označevanju
ekoloških proizvodov (UL L št. 264 z dne 3. 10. 2008, str. 1), (v nadaljnjem
besedilu: Uredba 834/2007/ES) in Uredbe Komisije (ES) št. 889/2008 z dne 5.
septembra 2008 o določitvi podrobnih pravil za izvajanje Uredbe Sveta (ES) št.
834/2007 o ekološki pridelavi in označevanju ekoloških proizvodov glede
ekološke pridelave, označevanja in nadzora (UL L št. 337/08 z dne 18. 9. 2008,
str.1), zadnjič spremenjene z Izvedbeno uredbo Komisije (ES) št. 426/2011 z dne
2. maja 2011 o spremembi Uredbe (ES) št. 889/2008 o določitvi podrobnih pravil
za izvajanje Uredbe Sveta (ES) št. 834/2007 o ekološki pridelavi in označevanju
ekoloških proizvodov glede ekološke pridelave, označevanja in nadzora (UL L št.
113 z dne 3. 5. 2011, str. 1), (v nadaljnjem besedilu: Uredba 889/2008/ES).
2. člen
(določitev območij)
(1) Za ekološko čebelarjenje so primerna vsa območja, razen
območij, določenih v drugem odstavku tega člena in označenih na Karti
neprimernih območij za ekološko čebelarjenje v merilu 1: 250 000 pri formatu
izpisa A0 (v nadaljnjem besedilu: karta), ki je Priloga 1 tega pravilnika in je
objavljena na spletni strani Ministrstva za kmetijstvo, gozdarstvo in prehrano
(v nadaljnjem besedilu: ministrstvo) http://rkg.gov.si/GERK/viewer.jsp. 
(2) Območja, ki niso primerna za ekološko čebelarjenje, so: 
-       
kilometrski pasovi levo in desno od roba cestnega sveta avtocest in
hitrih cest, ki so v skladu s predpisom, ki ureja status in kategorizacijo
javnih cest, kategorizirane kot avtoceste in hitre ceste (v nadaljnjem
besedilu: avtoceste); 
-       
odlagališča odpadkov v skladu s predpisom, ki ureja odlaganje odpadkov
na odlagališčih (v nadaljnjem besedilu: odlagališča odpadkov); 
-       
druga območja, ki niso primerna za ekološko čebelarjenje (v nadaljnjem
besedilu: druga območja).
3. člen
(kilometrski pasovi)
Za ekološko čebelarjenje niso primerna območja po en
kilometer levo in desno od robov cestnega sveta avtocest.
4. člen
(odlagališča odpadkov)
(1) Odlagališča odpadkov so lokacije s premerom šest
kilometrov, ki zajemajo trikilometrska območja oddaljenosti od središča
odlagališč odpadkov. 
(2) Lokacije odlagališč odpadkov so prikazane v preglednici,
ki je kot Priloga 2 sestavni del tega pravilnika.
5. člen
(druga območja)
(1) V skladu s tem pravilnikom se med druga območja štejejo
geografsko strnjena območja, omejena s posameznimi zemljepisnimi kraji ali
referenčnimi točkami, ki zajemajo: 
-       
strnjena mestna naselja, vključno s kilometrsko oddaljenostjo od
strnjenih mestnih naselij, 
-       
industrijska središča, vključno s trikilometrsko oddaljenostjo od
industrijskih središč, in 
-       
druga območja, ki zaradi vplivov urbanizma in industrije ne izpolnjujejo
pogojev za ekološko čebelarjenje v skladu z Uredbo 834/2007/ES in Uredbo
889/2008/ES. 
(2) Lokacije drugih območij so navedene na seznamu, ki je kot
Priloga 3 sestavni del tega pravilnika.
6. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o določitvi območij v Republiki Sloveniji, ki so primerna za ekološko
čebelarjenje (Uradni list RS, št. 52/03).
7. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije, uporablja pa se od 1. januarja 2012.
Št. 007-542/2010
Ljubljana, dne 13. decembra 2011
EVA 2009-2311-0132
mag. Dejan Židan l.r. 
Minister 
za kmetijstvo, gozdarstvo in prehrano

Priloga
1: Karta neprimernih območij za ekološko čebelarjenje
Priloga
2: Lokacije odlagališč odpadkov
Priloga
3: Seznam drugih območij, ki ne izpolnjujejo pogojev za ekološko čebelarjenje