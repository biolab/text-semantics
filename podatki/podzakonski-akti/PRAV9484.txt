1. člen
S tem pravilnikom se sprejme letni gozdnogospodarski načrt
gozdnogospodarske enote Racna gora-Križna gora (2009), št. 05-28/09 z dne 5.
januarja 2009, za obdobje od 1. 1. 2009 do 31. 12. 2009, ki ga je izdelal Zavod
za gozdove Slovenije, Območna enota Postojna.
2. člen
Letni gozdnogospodarski načrt dela gozdnogospodarske enote
Racna gora-Križna gora (2009) iz 1. člena tega pravilnika je izdelan v treh
izvodih za 872,13 hektarjev gozdov, ki leži v Gozdnogospodarskem območju
Postojna, v občini Cerknica, oziroma v katastrskih občinah Lipsenj, Žerovica in
Gornje jezero.
3. člen
Na podlagi gozdnogospodarskega načrta gozdnogospodarske enote
Racna gora-Križna gora, z obdobjem veljavnosti od 1. 1. 1999 do 31. 12. 2008,
sprejetega s Odredbo o sprejemu splošnega dela gozdnogospodarskega načrta
gozdnogospodarske enote Racna gora-Križna gora, št. 322-01-05-3/00 z dne 27.
avgusta 2001, so z letnim gozdnogospodarskim načrtom iz 1. člena tega
pravilnika določeni naslednji ukrepi: 
-       
najvišji možni posek v višini 3.812 m3 letno, od tega 1.279 m3 iglavcev in 2.533 m3 listavcev, 
-       
gojitvena dela, potrebna za ohranitev in razvoj gozdov, na površini
22,28 ha,
-       
nega drogovnjaka, na površini 2,93 ha,
-       
varstvena dela, potrebna za zaščito pred divjadjo, in sicer zaščita s
premazom, na površini 4,24 ha.
4. člen
V letnem gozdnogospodarskem načrtu gozdnogospodarske enote
Racna gora-Križna gora (2009) iz 1. člena tega pravilnika so določeni ukrepi in
načini njihove izvedbe tudi na ravneh ratiščnogojitvenih razredov in odsekov.
5. člen
Po en izvod letnega gozdnogospodarskega načrta
gozdnogospodarske enote Racna gora-Križna gora (2009) iz 1. člena tega
pravilnika je na vpogled na sedežu Zavoda za gozdove Slovenije, Območne enote
Postojna Vojkova 9, Postojna, na sedežu Zavoda za gozdove Slovenije, Krajevne enote
Stari trg, Cesta Notranjskega odreda 6, Stari trg pri Ložu in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja letnega gozdnogospodarskega
načrta gozdnogospodarske enote Racna gora-Križna gora (2009).
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-05-25/01/4
Ljubljana, dne 2. februarja 2009
EVA 2009-2311-0050
dr. Milan Pogačnik l.r.
Minister
za kmetijstvo, gozdarstvo in prehrano