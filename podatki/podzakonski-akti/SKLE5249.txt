Predmet sklepa
1. člen
V skladu s četrtim odstavkom 14. člena Sklepa o podrobnejših pravilih
in minimalnih standardih za izračun zavarovalno-tehničnih rezervacij (Uradni
list RS, št. 3/01, 69/01) obvešča Agencija za zavarovalni nadzor zavarovalnice
o višini maksimalne obrestne mere, ki jo zavarovalnica lahko uporablja pri
vrednotenju dolgoročnih obveznosti iz zavarovalnih pogodb, ki v izračunu
premije in obveznosti upoštevajo garantirano obrestno mero.
Maksimalna obrestna mera
2. člen
Maksimalna obrestna mera za novo sklenjene pogodbe nominirane
v tuji valuti, ki jo zavarovalnica lahko uporabi pri vrednotenju dolgoročnih
obveznosti iz zavarovalnih pogodb, ki v izračunu premije in obveznosti
upoštevajo garantirano obrestno mero, znaša 2,75 % na leto.
Prehodna določba
3. člen
Zavarovalnice se morajo z določbo tega sklepa uskladiti do 1.
3. 2005.
Uveljavitev sklepa
4. člen
Ta sklep začne veljati petnajsti
dan po objavi v Uradnem listu Republike Slovenije.
Ljubljana, dne 23. novembra 2004.
Predsednik
Strokovnega sveta
Agencije za zavarovalni nadzor
dr. France Križanič l. r.