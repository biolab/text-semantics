1
Za kulturni spomenik državnega pomena se razglasi enoto
dediščine:
-       
Gradac – Območje gradu Gradac (EŠD 8757),
-       
Gradac – Grad (EŠD 10833).
Enota dediščine Gradac – Grad leži znotraj enote dediščine
Gradac – Območje gradu Gradac.
Enoti imata zaradi kulturnih, arheoloških, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturni spomenik državnega
pomena z lastnostmi arhitekturnega spomenika, kulturne krajine, spomenika
oblikovane narave in umetnostnega spomenika.
2
Lastnosti, ki utemeljujejo razglasitev za spomenik državnega
pomena:
Grad Gradac s svojim območjem je najbolj značilna ohranjena
samostojna srednjeveška utrdba Bele krajine. Postavljen je bil na okljuk reke
Lahinje. Prva omemba gradu je dokumentirana 1326, kar ga postavlja med starejše
gradove JV Slovenije. S svojo obliko in zgodovinsko pričevalnostjo je
nezamenljiv del Bele krajine.
3
Spomenik Območje gradu Gradac obsega zemljišča s parcelnimi
številkami: *1/1, *1/2, *1/26, *1/3, *1/4, *1/5, *1/6, *1/7, *162/1, *162/2,
1115, 1116/1, 1116/2, 1125/3, 1125/4, 1126, 1127, 1130, 1132, 1133, 2072, vse
k. o. Gradac. Spomenik Grad Gradac stoji na zemljišču s parcelnima številkama:
*1/1, 1125/4, obe k. o. Gradac.
Meji spomenikov sta vrisani na katastrskem načrtu v merilu 1:
2880 in na temeljnem topografskem načrtu v merilu 1: 5000. Meja vplivnega
območja spomenikov je vrisana na temeljnem topografskem načrtu v merilu 1:
5000. Izvirnika načrtov, ki sta sestavni del tega odloka, hranita Ministrstvo
za kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu: zavod).
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih, likovnih,
zgodovinskih vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika,
-       
podrejanje vsake rabe in vseh posegov v grad in njegove pomožne objekte
ter odprti prostor na okljuku, ohranjanju in vzdrževanju varovanih spomeniških
lastnosti,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
omogočanje predstavitve celote in posameznih zaščitenih elementov in
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih, zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ
ter v medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati odločbe o varstvu lastnikom spomenika ali njegovih sestavnih
delov na podlagi 13. člena zakona o varstvu kulturne dediščine (Uradni list RS,
št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga: (črtana)

Odlok o razglasitvi Območja gradu in Gradu
Gradac za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Območja gradu in Gradu Gradac za kulturni
spomenik državnega pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem listu
Republike Slovenije.«.