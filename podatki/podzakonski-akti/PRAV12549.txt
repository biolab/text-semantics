I. SPLOŠNA DOLOČBA
1. člen
Ta pravilnik določa obseg sredstev, ki ga lahko javne
agencije iz pristojnosti Ministrstva za finance namenijo za plačilo delovne
uspešnosti iz naslova prodaje blaga in storitev na trgu.
II. OBSEG SREDSTEV
2. člen
Med prihodke od prodaje blaga in storitev na trgu se uvrščajo
prihodki od blaga in storitev, pridobljeni zunaj opravljanja dejavnosti iz
naslova izvajanja javne službe, ki je opredeljena v ustanovitvenem aktu
posrednega proračunskega uporabnika.
3. člen
V javnih agencijah iz pristojnosti Ministrstva za finance
obseg sredstev za plačilo delovne uspešnosti iz naslova prodaje blaga in
storitev na trgu znaša največ 30 odstotkov razlike med prihodki in odhodki od
prodaje blaga in storitev na trgu.
III. KONČNA DOLOČBA
4. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-587/2015/9
Ljubljana, dne 8. oktobra 2015
EVA 2015-1611-0102
dr. Dušan Mramor l.r.
Minister
za finance