1. člen
Ta pravilnik določa dodatne veterinarske pogoje za uvoz na
teritorij EU določenih živil živalskega izvora (v nadaljnjem besedilu: živila)
v skladu z Direktivo Sveta 92/118 EGS z dne 17. decembra 1992 o zahtevah
zdravstvenega varstva živali in javnozdravstvenega varstva, ki urejajo trgovino
in uvoz v Skupnost za izdelke, ki niso predmet navedenih zahtev, določenih v
posebnih pravilih Skupnosti iz priloge A (I) Direktive 89/662/EGS, glede
povzročiteljev bolezni pa v Direktivi 90/425/EGS (UL L št. 62 z dne 15. 3.
1993, str. 49, z vsemi spremembami).
2. člen
Živila po tem pravilniku so: 
-       
predelane živalske beljakovine (ocvirki, mesna moka in svinjske kože v
prahu); 
-       
topljene živalske maščobe.
3. člen
(1) Iz veterinarskih dokumentov, ki spremljajo pošiljko
predelanih živalskih beljakovin pri uvozu, mora biti razvidno: 
-       
da so bili po obdelavi izvedeni vsi varnostni ukrepi za preprečitev
ponovne kontaminacije živil; 
-       
da je bila pred odpremo pošiljke na teritorij EU opravljena preiskava na
salmonelo in da je bil rezultat negativen. 
(2) Uradni veterinar mejne veterinarske postaje (v nadaljnjem
besedilu: uradni veterinar MVP) po pregledu veterinarskih dokumentov opravi
uradno vzorčenje na salmonelo: 
-       
vsake pošiljke v razsutem stanju; 
-       
naključno izbranih pošiljk pakiranih oziroma embaliranih živil. 
(3) Po šestih zaporednih negativnih rezultatih preiskav na
salmonelo pošiljk v razsutem stanju lahko uradni veterinar MVP nadaljnje
pošiljke proizvodov v razsutem stanju iz te tretje države vzorči naključno. 
(4) V primeru pozitivnega rezultata na salmonelo Veterinarska
uprava Republike Slovenije ukrepa v skladu s pravilnikom, ki ureja veterinarske
preglede proizvodov pri vnosu na teritorij EU iz tretjih držav. 
(5) Uradni veterinar MVP hrani evidence o rezultatih vzorčenj
najmanj tri leta.
4. člen
Če je bil v zadnjih 12 mesecih pred uvozom topljenih
živalskih maščob v tretji državi, iz katere se uvaža, izbruh katere od bolezni
živali, obvezno mednarodno prijavljivih v skladu s pravilnikom, ki ureja kužne
bolezni, mora pošiljko spremljati spričevalo o zdravstveni ustreznosti živil, v
katerem je navedeno: 
a)    
da so bile topljene živalske maščobe obdelane z enim od naslednjih
postopkov toplotne obdelave: 
- 
najmanj 70 °C za najmanj 30 minut, 
- 
najmanj 90 °C za najmanj 15 minut, 
- 
minimalna temperatura 80 °C v kontinuiranem sistemu topljenja; 
b)    
da so bili oprema in prevozna sredstva, ki so prišli v stik z
nezaščitenimi topljenimi živalskimi maščobami, pred uporabo očiščeni in
pregledani oziroma da so bile topljene živalske maščobe embalirane v embalažo
za enkratno uporabo in da so bili izvedeni vsi zaščitni ukrepi za preprečitev
ponovne kontaminacije.
5. člen
Z dnem uveljavitve tega pravilnika preneha veljati Pravilnik
o posebnih veterinarskih pogojih za trgovanje in uvoz določenih proizvodov
živalskega izvora, namenjenih za prehrano ljudi (Uradni list RS, št. 25/04 in
93/05 – ZVMS).
6. člen
Ta pravilnik začne veljati osmi dan po objavi v Uradnem listu
Republike Slovenije.
Št. 323-473/2004
Ljubljana, dne 26. maja 2006
EVA 2006-2311-0061
Marija Lukačič l.r. 
Ministrica 
za kmetijstvo, gozdarstvo in prehrano