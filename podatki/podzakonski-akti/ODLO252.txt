1
Za kulturni spomenik državnega pomena se razglasi enoto
dediščine:
-       
Kostel – Trško naselje (EŠD 5900).
Znotraj območja navedenega kulturnega spomenika (EŠD 5900)
leže naslednje enote dediščine, ki se prav tako razglasijo za spomenike
državnega pomena:
-       
Kostel – Grad Kostel (EŠD 910),
-       
Kostel – Cerkev sv. Treh kraljev (EŠD 1808),
-       
Kostel – Arheološko najdišče Kostel (EŠD 5899).
Enote imajo zaradi kulturnih, arheoloških, krajinskih,
umetnostno arhitekturnih, zgodovinskih drugih izjemnih lastnosti in njihovega
součinkovanja poseben pomen za Republiko Slovenijo. Zato jih razglašamo za
kulturne spomenike državnega pomena z lastnostmi arheološkega spomenika,
arhitekturnega spomenika, kulturne krajine in zgodovinskega spomenika.
2
Spomeniki stoje na stožčastem osamelcu nad dolino Kolpe,
visoko nad njenim levim bregom. Obzidano trško naselje z gradom na najvišji
točki hriba je edini spomenik svoje vrste v Sloveniji, najbolje ohranjena
grajska ruševina Kočevske in Gornje kolpske doline. Grad je bil zgodovinsko
povezan s Celjskimi grofi in Habsburžani ter Langenmantli.
3
Enota dediščine Kostel – Trško naselje (EŠD 5900) obsega
parcele s številkami: *250, *251, *252, *253, *254, *255, *256, *261, *262,
*263, *332, *333, 3302/4, 3302/6, 3302/7, 3302/8, 3302/9, 3331, 3335, 3337,
3338, 3339/1, 3339/2, 3339/3, 3340/1, 3340/3, 3340/4, 3367/3 (del parcele:
vzhodni del ceste do zahodne meje parcele št. 3340/3), vse k. o. Suhor. Enota
dediščine Kostel – Grad Kostel (EŠD 910) obsega parcele s številkami: *250,
*251, *252, *253, *254, *255, *256, *261, *262, *263, *333, 3338, 3339/1,
3339/2, 3339/3, vse k.o. Suhor. Enota dediščine Kostel – Cerkev sv. Treh
kraljev (EŠD 1808) obsega parcelo s številko *262, k.o. Suhor. Enota dediščine
Kostel – Arheološko najdišče Kostel (EŠD 5899) je razglašena v obsegu, ki je
enak območju enote dediščine Kostel – Trško naselje (EŠD 5900) in leži na istih
parcelah. Meje spomenika so določene na katastrskem načrtu v merilu 1: 2880 z
dne 1. 2. 2002. Meje spomenika in vplivnega območja so vrisane na temeljnem
topografskem načrtu v merilu 1: 5000, ki je sestavni del tega odloka. Izvirnika
načrtov hranita Ministrstvo za kulturo, Uprava Republike Slovenije za kulturno
dediščino, in Zavod Republike Slovenije za varstvo kulturne dediščine (v
nadaljevanju: ZVKDS).
4
Za spomenike velja varstveni režim, ki določa:
-       
varovanje kulturnih, arheoloških, arhitekturnih, krajinskih,
urbanističnih in zgodovinskih vrednot v celoti, v njihovi izvirnosti in
neokrnjenosti,
-       
prepoved predelave vseh likovnih in tehničnih prvin gradu, cerkve in
naselja, ki so ovrednotene kot del spomenika,
-       
podrejanje vsake rabe in vseh posegov v grad, cerkev, trško naselje in
njegove objekte ter prostor ohranjanju in vzdrževanju varovanih spomeniških
lastnosti,
-       
prepoved vseh posegov v vse plasti arheološkega spomenika, razen
pooblaščenim osebam, s predhodnim pisnim soglasjem pristojnega zavoda,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj območja je prepovedano postavljanje novih objektov trajnega ali
začasnega značaja, vključno z nadzemno in podzemno infrastrukturo ter
reklamnimi panoji, razen v primerih, ki jih s kulturnovarstvenim soglasjem
odobri pristojni zavod,
-       
omejena je vožnja z motornimi vozili znotraj zaščitenega območja, razen
za potrebe stanovalcev, vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
urbanističnih in zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in situ, v tisku in drugih
medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih
sestavnih delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj učinkovito
varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga:
Kulturni spomenik državnega pomena; Trška jedra in razvaline gradu Kostel
(topografski načrt)

Odlok o razglasitvi trškega jedra in razvalin
gradu Kostel za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi trškega
jedra in razvalin gradu Kostel za kulturni spomenik državnega pomena (Uradni
list RS, št. 54/03) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.