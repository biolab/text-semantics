1. člen
S to uredbo se določi ureditveno območje mejnega prehoda za
obmejni promet Rajnkovec (v nadaljnjem besedilu: mejni prehod) na podlagi
Elaborata za ugotavljanje javne koristi za mejni prehod Rajnkovec, ki ga je
izdelal Savaprojekt Krško, d.d., pod št. E-99/02 z datumom 23. 9. 2002 in je na
vpogled na Servisu skupnih služb Vlade Republike Slovenije, Gregorčičeva 27a,
Ljubljana.
2. člen
Ureditveno območje mejnega prehoda obsega naslednje
nepremičnine, potrebne za gradnjo objekta mejnega prehoda, nadstrešnice in
ureditev vozišča, in sicer na zemljišču, parc. št. 587/3, 107 in 589, vse k.o.
Rajnkovec. 
Ureditveno območje obsega tudi traso za izgradnjo
infrastrukturnih objektov in naprav, potrebnih za nemoteno delovanje mejnega prehoda,
to so električni kablovod, vodovod in telefonski kabel. Zemljišča, po katerih
so predvidene te naprave, so zunaj območja iz prvega odstavka tega člena. 
Trasa električnega NN kablovoda v dolžini ca. 440 m je
predvidena po zemljiščih v k.o. Pršlin, parc. št. 562/1 in po zemljiščih v k.o.
Rajnkovec, parc. št. 576, travnik, parc. št. 577/2, travnik, parc. št. 578/1,
travnik, parc. št. 582/2, travnik, parc. št. 585/4, travnik – lastnik OKP Javno
podjetje za komunalne storitve, d.o.o., Rogaška Slatina, parc. št. 581/2,
travnik, lastnik Fuehrer Jožef, Kristan vrh 7, Podplat, parc. št. 589, pot,
javno dobro, Občina Rogaška Slatina, parc. št. 587/1, travnik, lastnika Kužnar
Terezija in Kužnar Jožef, vsak do ene polovice, Rajnkovec 3, Rogaška Slatina. 
Priključni vodovod bo potekal v dolžini ca. 90 m po
zemljiščih k.o. Rajnkovec parc. št. 587/1, travnik, lastnika Kužnar Terezija in
Kužnar Jožef, vsak do ene polovice, Rajnkovec 3, Rogaška Slatina, parc. št.
587/3, travnik, lastnik Rogaška vas, d.o.o., Rogaška Slatina. 
Priključni telefonski kabel v dolžini ca. 400 m je predviden
po zemljiščih v k.o. Rajnkovec parc. št. 588/2, travnik, lastnik Kecur Jože,
Sotelska cesta 60, Rogaška Slatina, parc. št. 588/4, pašnik, parc. št. 52/2,
njiva in parc. št. 51, travnik – lastnika Sajko Marija in Sajko Jože, vsak do
ene polovice, Rajnkovec 5, Rogaška Slatina, parc. št. 590/5 in 590/1, oboje
pot, javno dobro v lasti Občine Rogaška Slatina, parc. št. 587/1, travnik, 2
razred, lastnika Kužnar Terezija in Kužnar Jožef, vsak do ene polovice,
Rajnkovec 3, Rogaška Slatina, parc. št. 587/3, travnik, lastnik Rogaška vas,
d.o.o., Rogaška Slatina in parc. št. 115/2 travnik, k.o. Rjavica, lastnik Kecur
Jože, Sotelska cesta 60, Rogaška Slatina. 
Meja ureditvenega območja je prikazana v elaboratu iz 1.
člena te uredbe in je razvidna iz pregledne situacije v M 1:5000, ki je
sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje mejnega prehoda ureja odlok o prostorskih
ureditvenih pogojih za območje Občine Šmarje pri Jelšah (Uradni list RS, št.
69/93).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola, 
-       
gradnjo nadstrešnice nad voziščem, 
-       
ureditev vozišča na območju mejnega prehoda, 
-       
ureditev parkirišč in druge infrastrukture in 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem veljavnosti te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-4
Ljubljana, dne 10. oktobra 2002.
Vlada Republike Slovenije
mag. Anton Rop l. r. 
Minister

Pregledna
situacija ureditvenega območja maloobmejnega prehoda Rajnkovec