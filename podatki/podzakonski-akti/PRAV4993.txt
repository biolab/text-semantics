1. člen
Minister za šolstvo, znanost in šport sprejme izobraževalni
program za pridobitev srednje poklicne izobrazbe klepar-krovec, naziv
srednje poklicne izobrazbe klepar-krovec/kleparka-krovka, katerega
splošni del je predlagal, posebni del pa določil Strokovni svet Republike
Slovenije za poklicno in strokovno izobraževanje na 62. seji dne 17. 12. 2002. 
Izobraževalni program iz prvega odstavka tega člena nadomešča
izobraževalni program klepar-krovec, ki je bil sprejet z odredbo o
izobraževalnih programih za pridobitev srednje poklicne izobrazbe (dualna
organizacija) (Uradni list RS, št. 69/98).
2. člen
Izobraževalni program iz prvega odstavka prejšnjega člena
objavi Ministrstvo za šolstvo, znanost in šport v posebni publikaciji oziroma
na elektronskem mediju in se začne postopoma izvajati od šolskega leta 2003/04.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 011-03-70/2003
Ljubljana, dne 5. maja 2003.
EVA 2003-3311-0074
Minister 
za šolstvo, znanost in šport 
dr. Slavko Gaber l. r.