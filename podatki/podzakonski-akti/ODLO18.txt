I. STATUS INSTITUTA
1. člen
Institut »Jožef Stefan«
v Ljubljani (v nadaljnjem besedilu »Institut«):
-      
ustanovljen z odločbo Zveznega izvršnega sveta,
kot finančno samostojni zavod (Uradni list FLRJ, št. 19/55),
-      
s priznanimi pravicami in obveznostmi Univerzi
v Ljubljani kot soustanovitelja (odlok Zvezne skupščine, Uradni list SFRJ, št.
59/70),
-      
s statusom javnega zavoda (določenega z zakonom
o zavodih, Uradni list RS, št. 12/91),
pridobi na predlog
Ministrstva za znanost in tehnologijo status javnega raziskovalnega zavoda.
Republika Slovenija in Univerza v Ljubljani
bosta medsebojne pravice in obveznosti iz ustanoviteljstva Instituta, ki so določene
s sporazumom, uskladili z zakonom in uredili s pogodbo.
1.a člen
Na podlagi sklepa Vlade Republike
Slovenije, št. 691-11/2001-2 z dne 6. 12. 2001, se k javnemu raziskovalnemu
zavodu Institutu Jožef Stefan pripoji Zavod Inštitut za tehnologijo površin in
optoelektroniko (v nadaljnjem besedilu: ITPO).
1.b člen
Izraz delavec, ki se v tem odloku uporablja
za zaposlenega, ki je v delovnem razmerju v javnem raziskovalnem zavodu, pomeni
javnega uslužbenca skladno z določbami zakona, ki ureja javne uslužbence, in
zakona, ki ureja sistem plač v javnem sektorju.
II. IME IN SEDEŽ INSTITUTA
2. člen
Ime javnega raziskovalnega zavoda je:
Institut »Jožef Stefan«.
Skrajšano ime je: IJS.
Sedež javnega raziskovalnega zavoda je v
Ljubljani, Jamova 39.
Ime Instituta v angleškem jeziku: Jožef
Stefan Institute, Ljubljana, Slovenia.
Skrajšano ime v angleškem jeziku: JSI.
III. DEJAVNOST INSTITUTA
3. člen
Dejavnosti Instituta v skladu z Uredbo o
standardni klasifikaciji dejavnosti (Uradni list RS, št. 69/07 in 17/08) so:

72.110

Raziskovalna
  in razvojna dejavnost na področju biotehnologije,


72.190

Raziskovalna
  in razvojna dejavnost na drugih področjih naravoslovja in tehnologije,


85.421

Višješolsko
  izobraževanje,


85.422

Visokošolsko
  izobraževanje,


85.590

Drugje
  nerazvrščeno izobraževanje, izpopolnjevanje in usposabljanje,


85.600

Pomožne
  dejavnosti za izobraževanje,


58.110

Izdajanje
  knjig,


58.130

Izdajanje
  časopisov,


58.140

Izdajanje
  revij in druge periodike,


58.190

Drugo
  založništvo,


58.290

Drugo
  izdajanje programja,


62.010

Računalniško
  programiranje,


62.020

Svetovanje
  o računalniških napravah in programih,


62.030

Upravljanje
  računalniških naprav in sistemov,


62.090

Druge
  z informacijsko tehnologijo in računalniškimi storitvami povezane dejavnosti,


63.110

Obdelava
  podatkov in s tem povezane dejavnosti,


63.120

Obratovanje
  spletnih portalov,


63.990

Drugo
  informiranje,


25.619

Druga
  površinska in toplotna obdelava kovin,


25.620

Mehanska
  obdelava kovin,


25.940

Proizvodnja
  vijačnega materiala, vezi,


26.600

Proizvodnja
  sevalnih, elektromedicinskih in elektroterapevtskih naprav,


32.500

Proizvodnja
  medicinskih instrumentov, naprav in pripomočkov,


33.130

Popravila
  elektronskih in optičnih naprav,


33.200

Montaža
  industrijskih strojev in naprav,


70.220

Drugo
  podjetniško in poslovno svetovanje,


71.200

Tehnično
  preizkušanje in analiziranje,


73.200

Raziskovanje
  trga in javnega mnenja,


74.900

Drugje
  nerazvrščene strokovne in tehnične dejavnosti,


82.300

Organiziranje
  razstav, sejmov, srečanj,


38.120

Zbiranje
  in odvoz nevarnih odpadkov,


38.220

Ravnanje
  z nevarnimi odpadki,


39.000

Saniranje
  okolja in drugo ravnanje z odpadki,


91.011

Dejavnost
  knjižnic,


35.112

Proizvodnja
  električne energije v termoelektrarnah, jedrskih elektrarnah,


35.119

Druga proizvodnja
  električne energije.

Institut kot multidisciplinarni javni
raziskovalni zavod, povezan z visokošolskimi organizacijami v okviru Programa
dela Instituta izvaja kot javno službo raziskovalne programe, ki predstavljajo
zaokroženo področje raziskovalnega dela, za katerega je pričakovati, da bo v
svetu aktualen še v naslednjem desetletju in je hkrati za Slovenijo tako
pomembno, da obstaja državni interes, da se na tem področju dolgoročno
raziskuje. Institut opravlja temeljno in aplikativno raziskovanje ter skrbi za
razvoj in delovanje infrastrukture v okviru Raziskovalne
in inovacijske strategije Slovenije.
Institut se vključuje v mednarodno
znanstveno raziskovalno dejavnost in se v ta namen povezuje s sorodnimi
organizacijami v svetu.
V zvezi s svojo dejavnostjo si Institut
prizadeva in dela za vsestransko dostopnost in uporabo znanja v družbi in
gospodarstvu, za prenos raziskovalnih dosežkov v prakso, za obveščanje
javnosti, popularizacijo znanosti in za širjenje znanstvene in tehnične
kulture.
Institut v okviru svoje dejavnosti daje
poseben poudarek spodbujanju tehnološkega razvoja in pospeševanju tehnološko
zahtevnejšega podjetništva, ki potrebuje povezavo z raziskovalnim okoljem.
4. člen
Za izvajanje javne službe se na Institutu
oblikujejo programske skupine.
Institut opravlja dejavnost tudi za druge naročnike
v obsegu in na način določen z letnim programom dela Instituta, ki je usklajen
s Programom dela Instituta.
5. člen
Institut je za izvajanje nalog organiziran
tako, da dosega čim večjo strokovno in znanstveno uspešnost, upoštevajoč pri
tem zahteve stroke, cilje, velikost in obseg raziskovalne dejavnosti ter
človeške in materialne možnosti družbe.
Organiziranost Instituta se določi s statutom oziroma pravili o organiziranosti Instituta.
Dejavnosti, ki jih je do pripojitve izvajal ITPO kot samostojni zavod, se od
pripojitve dalje izvajajo znotraj posebne organizacijske enote v Institutu, v katero se vključi vse delavce bivšega ITPO.
V okviru svoje dejavnosti lahko za potrebe
prenosa znanja in tehnologij Institut s soglasjem ustanovitelja v skladu z
zakonodajo ustanovi drug zavod.
Zavodi, ustanovljeni na način, določen s tem odlokom, opravljajo svojo dejavnost v okviru
tehnološkega parka Instituta oziroma v drugi primerni organizacijski
povezanosti z Institutom.
IV. ORGANI INSTITUTA
6. člen
Insitut upravlja Upravni odbor.
Upravni odbor Instituta sestavljajo
vrhunski strokovnjaki iz znanosti, tehnologije, gospodarstva in družbenih
dejavnosti, ki so po stroki ali po položaju povezani z raziskovalno
dejavnostjo.
Upravni odbor Instituta ima devet članov, od katerih:
-      
tri člane imenuje ustanovitelj, in sicer dva
člana na predlog ministrstva, pristojnega za raziskovalno dejavnost, in enega
člana na predlog ministrstva, pristojnega za gospodarstvo;
-      
tri člane imenuje znanstveni svet Instituta iz
vrst uporabnikov Instituta, ki imajo dolgoročen interes pri povezovanju
raziskovalnih dejavnosti Instituta, oziroma zainteresirane javnosti. Imenovani
člani s strani uporabnikov ne smejo prihajati iz iste institucije;
-      
tri člane izvolijo zaposleni delavci Instituta
izmed sebe.
Predsednika Upravnega odbora izvolijo člani
Upravnega odbora izmed sebe.
Način imenovanja članov iz vrst uporabnikov
dejavnosti Instituta, ki imajo dolgoročen interes pri povezovanju raziskovalnih
dejavnosti Instituta, oziroma zainteresirane javnosti in izmed zaposlenih
delavcev na Institutu se podrobneje določi v statutu.
7. člen
Upravni odbor Instituta obravnava in
sprejema:
-      
statut in druge splošne akte,
-      
Program dela Instituta,
-      
letna poročila o izvajanju Programa dela Instituta,
-      
petletno poročilo o izvajanju Programa dela Instituta,
-      
letni program dela in finančni načrt Instituta,
-      
(črtana),
-      
imenuje in razrešuje direktorja,
-      
(črtana),
-      
obravnava pobude znanstvenega sveta in o njih
sklepa,
-      
opravlja druge naloge v skladu s predpisi.
Upravni odbor Instituta s soglasjem
ustanovitelja sprejema statut, Program dela Instituta ter imenuje in razrešuje
direktorja.
8. člen
Mandat članov Upravnega odbora Instituta je
štiri leta.
Upravni odbor vsako leto poroča
ustanovitelju o delu Instituta.
Način dela Upravnega odbora se določi s
statutom Instituta in poslovnikom o delu Upravnega odbora.
9. člen
Delo in poslovanje Instituta vodi direktor.
Direktorja Instituta imenuje in razrešuje
Upravni odbor Instituta s soglasjem Vlade Republike Slovenije.
Mandat direktorja je pet let.
10. člen
Število pomočnikov direktorja se določi s
statutom.
S statutom se določi tudi način določanja
zaposlenih, ki opravljajo naloge vodenja notranje organizacijske enote.
11. člen
Za obravnavanje in odločanje o vprašanjih
s področja strokovnega dela Instituta se oblikuje Znanstveni svet.
Znanstveni svet v okviru pooblastil, določenih
v statutu:
-      
oblikuje strokovne podlage za pripravo
raziskovalnih programov,
-      
vsebinsko usklajuje pripravo Programa dela
Instituta,
-      
opravlja izvolitve raziskovalcev v raziskovalne
nazive,
-      
daje mnenja in pobude glede organizacije in pogojev
za razvoj dejavnosti,
-      
opravlja druge naloge v skladu s statutom.
Direktor je član znanstvenega sveta po funkciji
in ne more biti izvoljen za predsednika.
S statutom se določijo pristojnosti
znanstvenega sveta in način imenovanja članov.
Za člana znanstvenega sveta je lahko
imenovan znanstveni svetnik, strokovno raziskovalni svetnik, višji znanstveni
sodelavec, višji strokovno raziskovalni sodelavec, vodja notranje
organizacijske enote in vodja programa.
V. VIRI, NAČIN IN POGOJI PRIDOBIVANJA SREDSTEV ZA DELO
INSTITUTA
12. člen
Institut upravlja z vsemi osnovnimi in
drugimi materialnimi sredstvi, s katerimi je upravljal do uveljavitve tega
odloka.
Premoženje pripojenega ITPO se prenese v
upravljanje Institutu za potrebe izvajanja dejavnosti bivšega ITPO.
13. člen
Sredstva, potrebna za izvajanje svojih
dejavnosti, Institut pridobiva:
-      
iz državnega
proračuna za izvajanje javne službe in drugih nalog, ki se sofinancirajo preko
javnih razpisov,
-      
iz sredstev
proračuna Evropske unije in
-      
s plačili
naročnikov z opravljanjem dejavnosti za trg.
14. člen
Institut pridobiva sredstva na podlagi
Programa dela Instituta, h kateremu je dala soglasje Vlada Republike Slovenije.
Program je pripravljen za obdobje petih let in vsebuje:
-      
znanstveno-raziskovalno
usmeritev,
-      
program
raziskovalne dejavnosti z opredelitvijo obsega javne službe ter raziskovalnega
dela za trg,
-      
opredelitev
infrastrukturnih programov,
-      
fiksne stroške
upravljanja javnega raziskovalnega zavoda,
-      
program investicij
in investicijskega vzdrževanja ter pridobivanja stvarnega premoženja,
-      
fiksne stroške za
financiranje instrumentalnih centrov in zbirk ter
-      
sistemizacijo
programskih in infrastrukturnih skupin.
Program dela Instituta pripravi direktor
Instituta na predlog vodij programskih skupin. Upravni odbor Instituta po
predhodnem mnenju znanstvenega sveta sprejme Program dela Instituta.
15. člen
Pri Institutu se ustanovi raziskovalni
sklad Instituta, ki se financira iz donacij in drugih
virov in je namenjen za:
-      
odpiranje novih področij in podpori obetavnih
projektov;
-      
posebno podporo za strokovno napredovanje
perspektivnih raziskovalcev;
-      
vključevanje tujih raziskovalcev v delo
Instituta.
Natančnejše določbe o oblikovanju in namenu
uporabe Raziskovalnega sklada Instituta se določi s statutom.
S sredstvi Raziskovalnega sklada Instituta
upravlja direktor Instituta.
16. člen
(črtan)
17. člen
Institut lahko pridobiva sredstva, potrebna
za izvajanje svoje dejavnosti, tudi iz skladov in donacij iz domačih in
mednarodnih virov.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
18. člen
Presežek prihodkov nad odhodki Institut
uporablja za izvajanje in razvoj svojih dejavnosti.
O načinu razpolaganja s presežkom prihodkov
nad odhodki odloča na predlog upravnega odbora ustanovitelj.
19. člen
Primanjkljaj prihodkov nad odhodki se krije
v skladu z zakonom in odločitvijo ustanovitelja.
Ustanovitelj ne krije primanjkljaja
prihodkov nad odhodki iz naslova izvajanja dejavnosti na trgu.
VII. PRAVICE, OBVEZNOSTI IN ODGOVORNOSTI INSTITUTA V PRAVNEM
PROMETU
20. člen
Institut nastopa v pravnem prometu v okviru
svoje dejavnosti samostojno, z vsemi pravicami in obveznostmi brez omejitev.
VIII. ODGOVORNOST USTANOVITELJA ZA OBVEZNOSTI INSTITUTA
21. člen
Ustanovitelj prevzema odgovornost za
obveznosti Instituta iz naslova opravljanja dejavnosti, ki je javna služba, do
višine vrednosti premoženja s katerim Institut upravlja. Za obveznosti
Instituta iz lastne dejavnosti jamči Institut s prihodki iz lastne dejavnosti.

Odlok o preoblikovanju Instituta »Jožef
Stefan« v Ljubljani v javni raziskovalni zavod (Uradni list RS, št. 13/92)
vsebuje naslednje prehodne in končne določbe:
»IX. PREHODNE IN KONČNE DOLOČBE
22. člen
Načini in pogoji za pridobivanje sredstev
za delo Instituta, ki so določeni v 14., 15. in 16. členu tega odloka, se začno
izvajati z dnem, ko se s proračunom Republike Slovenije uredi financiranje
javnih raziskovalnih zavodov.
Do uveljavitve novega načina financiranja
javnih raziskovalnih zavodov se za Institut ohranijo obstoječi načini in pogoji
za pridobivanje sredstev za delo.
23. člen
Svet Instituta nadaljuje z delom do
imenovanja Upravnega odbora Instituta.
Drugi organi Instituta, ki so bili
izvoljeni ali imenovani pred sprejemom tega odloka, nadaljujejo z delom do
ustanovitve in imenovanja novih organov Instituta, določenih s tem odlokom in
statutom Instituta.
24. člen
Z dnem uveljavitve tega odloka preneha
mandat sedanjemu direktorju Instituta.
Za čas do imenovanja novega direktorja
Instituta Vlada republike Slovenije s posebnim sklepom imenuje vršilca
dolžnosti direktorja.
25. člen
Delavci s posebnimi pooblastili in
odgovornostmi na Institutu, in vodje služb, ki se imenujejo na podlagi javnega
razpisa, razen vodje odsekov, s sprejemom tega odloka, nadaljujejo z delom na
teh mestih kot vršilci dolžnosti do novega imenovanja, ki bo izvedeno na osnovi
statuta oziroma pravil o organiziranosti Instituta.
Vodje odsekov na Institutu, ki so bili
imenovani na ta mesta pred sprejemom tega odloka, nadaljujejo z delom kot
delavci, ki imajo posebna pooblastila in odgovornosti do sprejema statuta
oziroma pravil o organiziranosti Instituta.
26. člen
Ustanovitev in konstituiranje Upravnega
odbora in imenovanje direktorja Instituta se izvede v roku 60 dni po sprejemu
tega odloka.
Sprejem statuta, izvolitev ostalih organov
in imenovanje vodilnih raziskovalnih, vodilnih poslovodnih delavcev in delavcev
s posebnimi pooblastili Instituta se izvede v roku 180 dni po uveljavitvi tega
odloka.
27. člen
Ta odlok začne veljati osmi, dan po objavi
v Uradnem listu Republike Slovenije.«.

Odlok o spremembi odloka o preoblikovanju
Instituta »Jožef Stefan« v Ljubljani v javni raziskovalni zavod (Uradni list
RS, št. 65/99) vsebuje naslednji prehodni in
končno določbo:
»11. člen
Dosedanji direktor opravlja funkcijo do
izteka veljavnega mandata.
12. člen
Institut mora v roku 180 dni po uveljavitvi
tega odloka uskladiti statut.
13. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah odloka o
preoblikovanju Instituta »Jožef Stefan« v Ljubljani v javni raziskovalni zavod
(Uradni list RS, št. 71/02) vsebuje naslednjo končno določbo:
»9. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah odloka o
preoblikovanju Instituta »Jožef Stefan« v Ljubljani v javni raziskovalni zavod
(Uradni list RS, št. 91/02) vsebuje naslednjo končno določbo:
»4. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Instituta »Jožef Stefan« v javni raziskovalni zavod (Uradni list
RS, št. 11/06) vsebuje naslednjo prehodno in končno
določbo:
»6. člen
Do imenovanja oziroma izvolitve novega
upravnega odbora Instituta nadaljuje z delom dosedanji upravni odbor Instituta.
Novi upravni odbor Instituta se imenuje
oziroma izvoli v roku, določenem z zakonom.
Institut mora uskladiti statut in druge
splošne akte v roku, določenem z zakonom.
7. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Instituta »Jožef Stefan« v javni raziskovalni zavod (Uradni list
RS, št. 47/11) vsebuje naslednjo prehodno in
končno določbo:
»11. člen
Institut mora uskladiti statut in druge
splošne akte s tem odlokom do 26. junija 2011.
12. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o preoblikovanju
Instituta »Jožef Stefan« v Ljubljani v javni raziskovalni zavod (Uradni list
RS, št. 72/11) vsebuje naslednjo končno določbo:
»3. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o dopolnitvi Odloka o preoblikovanju
Instituta »Jožef Stefan« v Ljubljani v javni raziskovalni zavod (Uradni list
RS, št. 79/14)
vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.