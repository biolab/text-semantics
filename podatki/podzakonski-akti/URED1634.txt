1. člen
S to uredbo se določajo:
-      
obseg storitev nadzora,
-      
organizacija in način opravljanja nadzora, ter
-      
kritje stroškov izvajanja nadzora
pri izvajanju programa postopnega zapiranja
Rudnika Trbovlje – Hrastnik (v nadaljnjem besedilu: program) in porabe proračunskih
in lastnih sredstev, ki jih določa zakon o postopnem zapiranju RTH in razvojnem
prestrukturiranju regije (v nadaljnjem besedilu: zakon).
2. člen
Storitve nadzora nad izvajanjem programa
obsegajo predvsem:
1.    
nadzor nad pripravo tehnične dokumentacije za izvajanje zapiralnih del,
2.    
nadzor nad fizičnim izvajanjem vseh zapiralnih del,
3.    
nadzor nad tem ali se dela izvajajo v skladu s sprejetim program za
programsko obdobje, letnimi programi ter ali se dela izvajajo skladno z
dokumentacijo, za katero je bilo izdano dovoljenje,
4.    
nadzor nad količinami porabljenega in obračunanega materiala in dela,
5.    
nadzor nad ustrezno kvaliteto materiala in del,
6.    
nadzor nad dinamiko izvajanja del in sprejetimi roki iz terminskih
planov,
7.    
nadzor nad porabo planiranih sredstev za kadrovsko-socialni program, ki
mora biti usklajen tudi s porabo po programu za razvojno prestrukturiranje
zasavske regije na podlagi zakona tako, da ne bo prišlo do podvajanja
planiranih sredstev za te namene,
8.    
nadzor nad namensko, gospodarno in učinkovito rabo proračunskih in
lastnih sredstev za izvajanje zapiralnih in ostalih aktivnosti, ki so določene
s programom,
9.    
nadzor nad pravilnostjo ločenega računovodskega evidentiranja zapiralnih
in ostalih aktivnosti skladno s programom,
10.  potrjevanje
vsakokratnih izstavljenih situacij za črpanje proračunskih sredstev ter
izdelavo poročila o opravljenih zapiralnih del ob zaključku poslovnega leta.
Potrjena obračunska situacija predstavlja analitično podlago za plačilo
opravljenih del,
11.  ostale
storitve, ki jih lahko v letnih aneksih k pogodbi dogovorita ministrstvo,
pristojno za energetiko in izvajalec storitev nadzora.
Sestavni del storitev nadzora je tudi
zaključno poročilo ob zaključku programskega obdobja zapiranja, ki ga pripravi
izvajalec storitev nadzora. Izvajalec storitev nadzora je dolžan najkasneje do
1. maja tekočega leta pripraviti in posredovati Vladi Republike Slovenije v
sprejem tudi poročilo o izvedenem nadzoru nad zapiralnimi in ostalimi
aktivnostmi za preteklo poslovno leto.
Izvajalec storitev nadzora je pri
opravljanju tehničnega dela nadzora dolžan sodelovati z Republiškim rudarskim
inšpektoratom.
3. člen
Nadzor bo opravljala neodvisna strokovna
institucija, ki bo izbrana na javnem razpisu z možnostjo mednarodne udeležbe.
Razpis in izbor izvajalca nadzora nad programom zapiranja bo opravilo
ministrstvo, pristojno za energetiko.
Na razpis se lahko s skupno ponudbo
prijavijo tudi neodvisne strokovne institucije, ki so posamično usposobljene le
za izvajanje tehničnega oziroma finančnega nadzora.
Izbrani izvajalec bo sklenil z
ministrstvom, pristojnim za energetiko, pogodbo za izvajanje nadzora za celotno
programsko obdobje s tem, da se bodo v okviru tega pogodbenega roka sklepali
vsakoletni aneksi s podrobnejšimi opisi potrebnih del in nalog ter podrobnejšo
določitvijo dinamike letnih stroškov za opravljanje nadzora. Vsota letnih
zneskov za opravljanje nadzora določenih v aneksih ne sme preseči cene za
izvajanje storitev nadzora, ki je določena v osnovni pogodbi.
Finančna sredstva za plačilo storitev
nadzora so zagotovljena v okviru proračunskih sredstev, ki jih določa zakon za
izvedbo programa zapiranja v posameznem programskem obdobju zapiranja. Za ta
znesek se zmanjšajo s programom določena sredstva Javnemu podjetju RTH, d.o.o.
(v nadaljnjem besedilu: javno podjetje) za izvedbo programa.
4. člen
Izvajalec nadzora mora biti neodvisna
strokovna institucija. Strokovnjaki izvajalca nadzora morajo imeti ustrezno
strokovno usposobljenost in pooblastila za izvajanje storitev po zakonu o
rudarstvu (Uradni list RS, št. 56/99), zakonu o graditvi objektov (Uradni list
SRS, št. 34/84, 29/86, 5/90, Uradni list RS, št. 10/91, 17/91, 55/92, 13/93,
66/93, 71/93, 40/94, 69/94, 29/95, 59/96, 23/97, 83/98, 45/99, 42/00 in 52/00)
ter ustrezna znanja o finančnem nadzoru podjetij.
Izvajalec nadzora ne sme biti v programskem
obdobju nadzora izvajalec ostalih storitev, podizvajalec ali dobavitelj javnega
podjetja; ne sme izvajati kakršnekoli druge storitve za javno podjetje.
Dejavnost izvajalca nadzora ne sme konkurirati ali predstavljati substitut
glavne dejavnosti javnega podjetja; niti ne sme imeti kakršen koli drug,
posredni ali neposredni interes, razen storitev določenih s pogodbo o nadzoru,
pri poslovanju javnega podjetja ter pri zapiranju ali od zapiranja javnega podjetja.
5. člen
Izvajalec nadzora poroča in pripravlja
strokovne podlage ministrstvu, pristojnemu za energetiko, za odločanje v zvezi
s programom.
Javno podjetje bo brezplačno zagotavljalo
izvajalcu nadzora vse organizacijske pogoje za delo na lokaciji izvajanja
nadzora (pisarniški prostor, administrativno pomoč, dostop do objektov in
naprav, pregled tehnične in poslovne dokumentacije) in nudilo vso
administrativno pomoč pri delu.
6. člen
Ministrstvo, pristojno za energetiko,
opravi javni razpis, izbere izvajalca nadzora in sklene z njim ustrezno pogodbo
po predhodnem soglasju ministrstva, pristojnega za finance, najkasneje v treh
mesecih po uveljavitvi te uredbe.

Uredba o pravilih za opravljanje tehničnega in
finančnega nadzora nad izvajanjem programa postopnega zapiranja Rudnika
Trbovlje – Hrastnik (Uradni list RS, št. 34/01)
vsebuje naslednjo končno določbo:
»7. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi uredbe o pravilih za
opravljanje tehničnega in finančnega nadzora nad izvajanjem programa postopnega
zapiranja Rudnika Trbovlje – Hrastnik (Uradni list RS, št. 28/02) vsebuje naslednjo končno določbo:
»2. člen
Ta uredba začne veljati petnajsti dan po objavi v Uradnem listu Republike Slovenije.«.