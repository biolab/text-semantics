1
Javno se razgrne osnutek gozdnogospodarskega načrta gozdnogospodarske
enote Besnica z obdobjem veljavnosti od 1. 1. 2003 do 31. 12. 2012, ki ga je
izdelal Zavod za gozdove Slovenije, Območna enota Kranj.
2
Gradivo iz prejšnje točke se javno razgrne za 14 dni v prostorih
Zavoda za gozdove Slovenije, Krajevne enote Kranj, Cesta Staneta Žagarja 27b,
Kranj. Javna razgrnitev se začne osmi dan po objavi tega sklepa v Uradnem listu
Republike Slovenije.
3
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Kranj.
4
V času javne razgrnitve bo v prostorih Krajevne skupnosti Stražišče
(Šmartinski dom), Škofjeloška cesta 18, Kranj, organizirana javna obravnava.
Datum javne obravnave bo v istih prostorih ter na kraju javne razgrnitve
objavljen naknadno.
5
Ta sklep se objavi v Uradnem listu Republike Slovenije.
Št. 322-01-03-5/01/2
Ljubljana, dne 5. maja 2003.
EVA 2003-2311-0156
Minister
za kmetijstvo, gozdarstvo in prehrano
mag. Franc But l. r.