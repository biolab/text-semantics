1. člen
S tem pravilnikom se določijo merila za
določitev vidnih dosežkov, ki jih mora za pridobitev naziva predavatelj izpolnjevati
kandidat za predavatelja višje šole (v nadaljevanju besedilu: kandidat).
2. člen
Vidni dosežki za pridobitev naziva
predavatelj višje šole (v nadaljnjem besedilu: predavatelj) na področju
izobraževanja so:
1.     
Pedagoška praksa (najmanj 3 leta) v sekundarnem ali
terciarnem izobraževanju.
2.     
Priprava in izvedba izobraževanja (predavanja,
seminarji, tečaji, delavnice …) za potrebe podjetij oziroma organizacij ali
izobraževalnih institucij.
3.     
Sodelovanje (soavtorstvo) pri pripravi sprejetih javno
veljavnih izobraževalnih programov, katalogov znanj, izpitnih katalogov,
poklicnih standardov ipd.. Potrdilo o sodelovanju (soavtorstvu) izda zavod
oziroma inštitucija, ki je pripravila javno veljavni program.
4.     
Avtorstvo oziroma soavtorstvo ali recenzija učbenika
ali študijskega gradiva za izvajanje javno veljavnih izobraževalnih programov
(za srednje in višje ali visoko šolstvo), sprejetih na pristojnem strokovnem
svetu ali drugem pristojnem organu.
5.     
Članstvo v komisijah pri strokovnih izpitih, ki so
določeni z zakonom ali drugim predpisom na državnem nivoju. Članstvo v vladnih
strokovnih svetih na področju izobraževanja ter njihovih komisijah.
6.     
Priprava in izvajanje objavljenih programov za
nadaljnje izobraževanje in usposabljanje strokovnih delavcev v vzgoji in
izobraževanju ali programov za usposabljanje in izpopolnjevanje strokovnih
delavcev potrjenih na pristojnem organu šole.
7.     
Objavljena vsaj dva strokovna članka ali referata na
državni ali mednarodni konferenci ali objava znanstvenega članka, monografije
ali deli monografij s področja pedagogike oziroma andragogike in izkazujejo
napredno pedagoško, andragoško ali didaktično znanje.
8.     
Kompetence, pridobljene v različnih oblikah
organiziranega pedagoško – andragoškega izobraževanja in usposabljanja, ki so
na ustreznem strokovnem nivoju in v obsegu najmanj 50 ur.
9.     
Mentorstvo vsaj trem študentom oziroma dijakom na
tekmovanjih na državnem nivoju, ki so dosegli prva tri mesta ali mentorstvo
študentom ali dijakom na mednarodnih tekmovanjih.
10.  
Vodenje mednarodnih projektov, ki vključujejo
strokovno ali raziskovalno delo na področju vzgoje in izobraževanja (npr.
Erasmus+, KA1, KA2) ali sodelovanje in mentorstvo pri aplikativnih razvojnih projektih
pri katerih sodelujejo študenti.
Za kandidate, ki niso zaposleni na področju
vzgoje in izobraževanja, se kot vidni dosežek za pridobitev naziva predavatelj
na področju izobraževanja šteje tudi:
1.     
Mentorstvo ali somentorstvo najmanj trem študentom pri
diplomskih in raziskovalnih nalogah.
2.     
Mentorstvo najmanj trem študentom pri praktično
orientiranih učnih projektih, mentorstvo najmanj trem študentom pri praktičnem
izobraževanju v podjetju v trajanju najmanj 10 tednov ali mentorstvo najmanj
trem pripravnikom (diplomantom terciarnega izobraževanja) v podjetju, v
trajanju najmanj 10 tednov.
3. člen
Vidni dosežki za pridobitev naziva
predavatelj na področju strokovnega dela so:
1.     
Delovne izkušnje v podjetjih (najmanj 3 leta) oziroma izkušnje pri
aplikaciji stroke na strokovnem področju, za katerega kandidat kandidira za
predavatelja.
2.     
Objavljena vsaj dva strokovna članka ali objava znanstvenega
članka, objavljena strokovna dela, referati in podobno s strokovnega področja,
za katerega kandidat kandidira za predavatelja.
3.     
Zaključeno izobraževanje tretje bolonjske stopnje ali zaključeno
podiplomsko izobraževanje po prejšnjih predpisih, usmerjeno v strokovno
področje, za katerega kandidat kandidira za predavatelja.
4.     
Vodenje ali sodelovanje pri zahtevnih praktičnih projektih, sodelovanje
v mednarodnih projektih ali drugo zahtevno strokovno mednarodno sodelovanje s
strokovnega področja, za katerega kandidat kandidira za predavatelja.
5.     
Pridobitev dokumentiranega patenta, priznanja za inovacijo, sodelovanje
pri razvoju, izboljšavah ali posebni dosežki na strokovnem področju, za
katerega kandidat kandidira za predavatelja.
6.     
Pridobljena posebna znanja in veščine s strokovnega področja, za
katerega kandidat kandidira za predavatelja in niso del študijskih programov,
po katerih si je kandidat pridobil zahtevano izobrazbo.
4. člen
Za pridobitev naziva predavatelj mora
kandidat izpolnjevati vsaj dva vidna dosežka na področju izobraževanja in vsaj
dva vidna dosežka na področju strokovnega dela.
5. člen
Za vnovično imenovanje v naziv predavatelj
mora kandidat izpolnjevati najmanj tri merila iz 2. in 3. člena tega pravilnika,
pri čemer ne smejo biti vsa iz iste skupine vidnih dosežkov in dosežena v
zadnjih petih letih.
6. člen
Kandidat, ki je pridobil naziv učitelj svetnik
v sekundarnem ali terciarnem izobraževanju, izpolnjuje pogoje glede zahtevanih
vidnih dosežkov na področju izobraževanja.
Učitelj svetnik pri vnovičnem imenovanju v
naziv predavatelj dokazuje le vidni dosežek na področju strokovnega dela.

Pravilnik o merilih za določitev vidnih
dosežkov za pridobitev naziva predavatelj višje šole (Uradni list RS, št. 76/14) vsebuje naslednji končni določbi:
»7. člen
Z dnem uveljavitve tega pravilnika
prenehajo veljati Merila za določitev vidnih dosežkov na strokovnem področju za
pridobitev naziva predavatelj višje šole (Uradni list RS, št. 1/09).
8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o merilih za določitev vidnih dosežkov za pridobitev naziva
predavatelj višje šole (Uradni list RS, št. 151/22) vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.