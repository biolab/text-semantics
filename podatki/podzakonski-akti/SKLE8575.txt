1. člen
Slovenska nacionalna komisija za UNESCO (v nadaljevanju: komisija)
je stalno posvetovalno telo Vlade Republike Slovenije.
2. člen
(vloga in naloge komisije)
(1) Komisija ima naslednjo vlogo:
-       
svetuje Vladi Republike Slovenije in njenim organom ter delegacijam ob
generalni konferenci UNESCO in drugih medvladnih sestankih v vseh zadevah s
področja delovanja UNESCO;
-       
povezuje in pospešuje sodelovanje vladnih in nevladnih organov in
organizacij v izvajanju programskih aktivnosti UNESCO v Sloveniji ter njihovo sodelovanje
v aktivnostih zunaj države, vključno z nudenjem strokovnih nasvetov in pomoči UNESCO
in drugim nacionalnim komisijam;
-       
skrbi za uresničevanje ciljev UNESCO v Sloveniji in za predstavljanje
slovenskih interesov v oblikovanju in izvajanju programa in aktivnosti UNESCO;
-       
spodbuja izmenjavo izkušenj in znanja, ki jih nudi in omogoča UNESCO
prek svojih širokih mednarodnih aktivnosti;
-       
pospešuje sodelovanje pri izvajanju programskih aktivnosti z drugimi
nacionalnimi komisijami, sedežem UNESCO in regionalnimi uradi UNESCO;
-       
izvaja druge aktivnosti, za katere meni, da so povezane s splošnimi
cilji UNESCO; in naloge:
-       
obravnava možnosti sodelovanja Republike Slovenije z UNESCO na področju
izobraževanja, znanosti, kulture, komunikacij in drugih programskih nalog
UNESCO ter o svojih predlogih obvešča Vlado Republike Slovenije;
-       
obravnava programe, projekte in druge aktivnosti UNESCO ter pripravlja
predloge za njihovo izvajanje in vključevanje Republike Slovenije v te aktivnosti
oziroma s svojimi delegati sodeluje na mednarodnih seminarjih, konferencah,
simpozijih in drugih srečanjih, organiziranih v okviru programov UNESCO doma in
v tujini;
-       
pripravlja izhodišča za nastop vladne delegacije na zasedanjih generalne
konference UNESCO ter predlaga sestavo delegacij, udeležence na drugih
sestankih UNESCO ter predstavnike Republike Slovenije v organih UNESCO;
-       
pripravlja mnenja o sklepanju in izvajanju konvencij in priporočil ter
drugih dokumentov, sprejetih v okviru pristojnosti UNESCO, ter daje pobude za
njihovo uporabo v Republiki Sloveniji;
-       
daje pobude in predloge za pripravo poročil in drugih informativnih
gradiv, ki seznanjajo UNESCO s stanjem na področju izobraževanja, znanosti,
kulture, komunikacij in drugih področij v pristojnosti UNESCO v Republiki
Sloveniji, ter za pripravo statističnih in drugih podatkov s teh področij;
-       
daje pobude za vključevanje organizacij, strokovnih društev in
posameznikov s področij pristojnosti UNESCO v njegove aktivnosti;
-       
obvešča javnost o ciljih in akcijah UNESCO, obravnava vprašanja v zvezi
s predstavljanjem najpomembnejših dokumentov, sprejetih v UNESCO, širši javnosti
ter njihovega prevajanja v slovenščino;
-       
obravnava druga vprašanja s področja sodelovanja Republike Slovenije z
UNESCO.
(2) Za uspešno in učinkovito izvajanje svojih nalog komisija:
-       
sprejema programe dela in aktivnosti komisije, finančne načrte za
njihovo izvajanje in določa izvajalce sprejetih programov in aktivnosti;
-       
pripravlja strateške usmeritve za svoje delovanja in jih posreduje v
potrditev Vladi Republike Slovenije;
-       
občasno, vendar najmanj vsaki 2 leti, poroča Vladi Republike Slovenije o
uresničevanju strateških usmeritev in izvajanju programov dela in aktivnosti.
(3) Komisija deluje v skladu s poslovnikom, ki ga sprejme na
konstitutivni seji.
3. člen
(sestava komisije)
(1) Komisijo sestavljajo predsednik in člani, ki jih
imenujejo:
Državni zbor Republike Slovenije
Ministrstvo za izobraževanje, znanost in
šport
Ministrstvo za kulturo
Ministrstvo za okolje in prostor
Ministrstvo za zunanje zadeve
Ministrstvo za okolje in prostor, Agencija
Republike Slovenije za okolje
Arhiv Republike Slovenije
Zavod Republike Slovenije za varstvo kulturne
dediščine
Zavod Republike Slovenije za varstvo narave
Zavod Republike Slovenije za šolstvo
Zavod Regijski park Škocjanske jame
Slovenska akademija znanosti in umetnosti
Znanstveno-raziskovalni center Slovenske
akademije znanosti in umetnosti – Inštitut za raziskovanje Krasa
Slovenska znanstvena fundacija
Rektorska konferenca
Evro‑sredozemska
univerza
Pedagoški inštitut
Inštitut za narodnostna vprašanja
Andragoški center
RTV Slovenija
Narodna in univerzitetna knjižnica
Društvo Združenih narodov za Slovenijo
Društvo slovenskih pisateljev
Slovensko etnološko društvo
Urad za enake možnosti
ICOMOS Slovenija
Slovenski odbor ICOM
Umanotera – Slovenska fundacija za trajnostni
razvoj
Društvo novinarjev Slovenije
Zveza društev pedagoških delavcev Slovenije
Društvo mladih raziskovalcev Slovenije.
(2) Po položaju so člani komisije:
-       
nekdanji predsedniki in generalni sekretarji komisije
-       
predsedniki delovnih teles komisije, ki jih komisija ali Izvršni odbor
komisije ustanovita na podlagi 4. člena tega sklepa
-       
(črtana)
-       
nacionalni koordinator ASP mreže (pridružene UNESCO šole)
-       
stalni delegat Republike Slovenije pri UNESCO
-       
predsedniki nacionalnih komitejev:
-       
Mednarodni program za vede o zemlji (IGCP)
-       
Medvladna oceanografska komisija (IOC)
-       
Mednarodni hidrološki program (IHP)
-       
Človek in biosfera (MAB)
-       
UNESCO program za upravljanje z družbenimi spremembami (MOST).
(3) Vlada Republike Slovenije za člane imenuje posameznike, ki
so priznani strokovnjaki ali aktivni na področjih iz pristojnosti Unesco:
Dr. Vasilka Sancin
Dr. Vida Mohorčič‑Špolar
Dr. Sonja Novak Lukanovič
Magdalena Tovornik
Dr. Naško Križnar
Dr. Luka Omladič
Dr. Zoran Pavlović
Dr. Danijela Trškan
Dr. Breda Pavlič
Mag. Dušan Kramberger
Marija Zupančič Vičar.
(4) Komisija lahko na predlog Izvršnega odbora imenuje do
deset članov iz vrst intelektualnega in kulturnega okolja, ki so s svojim
izjemnim dolgoletnim delom prispevali k izboljševanju sodelovanja Slovenije z
UNESCO.
(5) Organi in organizacije iz prvega odstavka tega člena svoje
predstavnike imenujejo za dobo štirih let z možnostjo ponovnega imenovanja,
razen nevladne ustanove in organizacije, ki svoje predstavnike imenujejo največ
za dve zaporedni mandatni dobi.
(6) Če je član komisije predčasno razrešen, mora organ ali
organizacija o tem obvestiti Urad Slovenske nacionalne komisije za UNESCO in imenovati
novega člana za dobo do izteka mandata predčasno razrešenega člana.
(7) Člani komisije so pri svojem delu neodvisni, svoje delo pa
opravljajo kot častno funkcijo.
4. člen
(organi in delovna telesa komisije)
(1) Organi komisije so plenarno zasedanje, predsednik, dva
podpredsednika in Izvršni odbor.
(2) Komisija ali Izvršni odbor komisije imenuje stalna ali začasna
delovna telesa komisije in s sklepom določi način njihovo sestavo, mandat ter
področje delovanja in pristojnosti.
5. člen
(plenarno zasedanje komisije)
(1) Plenarno zasedanje komisije sestavljajo vsi člani
komisije.
(2) Komisija se na plenarnem zasedanju sestane najmanj enkrat
na dve leti, obvezno pa v letu, ko poteka Generalna konferenca Unesco.
6. člen
(predsednik in podpredsednika komisije)
(1) Predsednika komisije imenuje Vlada Republike Slovenije na
predlog ministrstva za izobraževanje, znanost in šport v soglasju z
ministrstvom za kulturo, ministrstvom za okolje in prostor ter ministrstvom za
zunanje zadeve.
(2) Predsednik je imenovan za dobo 5 let in je po preteku mandata
lahko ponovno imenovan.
(3) Podpredsednika komisije izvolijo izmed sebe člani komisije
na plenarnem zasedanju.
(4) Podpredsednika sta izvoljena za dobo 4 let in sta po preteku
mandata lahko ponovno izvoljena. 
7. člen
(Izvršni odbor)
(1) Izvršni odbor komisije sestavljajo:
-       
predsednik, podpredsednika in generalni sekretar komisije
-       
člani, ki so jih v komisijo imenovali ministrstvo za izobraževanje,
znanost in šport, ministrstvo za kulturo, ministrstvo za okolje in prostor ter
ministrstvo za zunanje zadeve
-       
predsedniki delovnih teles komisije.
(2) Izvršni odbor pripravlja plenarna zasedanja komisije in
odloča o vseh vprašanjih iz pristojnosti komisije v času med dvema plenarnima
zasedanjema komisije.
8. člen
(Urad Slovenske nacionalne komisije za UNESCO)
(1) Strokovno‑administrativne
naloge za komisijo opravlja Urad Slovenske nacionalne komisije za UNESCO (v
nadaljevanju: urad), ki deluje v okviru ministrstva za izobraževanje, znanost
in šport. Urad je pri svojem delu samostojen in neposredno izvaja sprejete sklepe
in odločitve komisije in njenih delovnih teles, ter se pri svojem delu povezuje
z ostalimi vladnimi organi in službami.
(2) Urad med drugim:
-       
usklajuje udeležbo slovenskih predstavnikov na mednarodnih sestankih v
okviru Unesca in tujih strokovnjakov v Sloveniji,
-       
usklajuje delo in dejavnosti z vladnimi in nevladnimi organi in
organizacijami, ki sestavljajo komisijo, ter z drugimi organi in organizacijami,
ki lahko prispevajo k uresničevanju programa in dejavnosti.
(3) Urad zagotavlja in izvaja financiranje programa dela in
aktivnosti komisije in drugih dogovorjenih obveznosti doma in na tujem iz
proračuna ministrstva za izobraževanje, znanost in šport.
(4) Direktor urada opravlja tudi funkcijo generalnega
sekretarja komisije, in sicer tako da:
-       
skrbi za izvajanje vloge in nalog komisije;
-       
skrbi za izvajanje programa in organiziranje sodelovanja Republike
Slovenije z UNESCO;
-       
skrbi za stalno obveščanje javnosti o ciljih in aktivnostih UNESCO ter
za razširjanje dokumentov in gradiv UNESCO;
-       
svetuje vladnim in nevladnim organom in organizacijam o zadevah s
področij delovanja UNESCO in občasno pripravlja informacije s področja
delovanja UNESCO;
-       
sodeluje s stalno delegacijo Republike Slovenije pri UNESCO in z vsemi
organi in organizacijami, ki sestavljajo komisijo;
-       
sodeluje s sekretariatom UNESCO in spremlja delo vodstvenih organov
UNESCO ter sodeluje z drugimi nacionalnimi komisijami;
-       
obvešča izvršni odbor in plenarna zasedanja komisije ter zainteresirane
vladne organe o izvajanju programa in aktivnostih;
-       
predstavlja komisijo na sestankih nacionalnih komisij in drugih
sestankih;
-       
sodeluje v delu stalnih in začasnih delovnih teles, ki ji komisija ali
izvršni odbor ustanovita na podlagi 4. člena tega sklepa.
9. člen
Urad v roku treh mesecev od dneva objave tega sklepa skliče
konstitutivno plenarno zasedanje nacionalne komisije.

Sklep o ustanovitvi in določitvi nalog Slovenske
nacionalne komisije za Unesco (Uradni list RS, št. 69/10) vsebuje naslednji končni določbi:
»10. člen
Z dnem sprejetja tega sklepa prenehata veljati Sklep o
določitvi novih nalog in pristojnosti Slovenske nacionalne komisije za UNESCO
(Uradni list RS, št. 84/05) in Sklep o spremembah Sklepa o določitvi novih
nalog in pristojnosti Slovenske nacionalne komisije za UNESCO (Uradni list RS,
št. 56/07).
11. člen
Ta sklep se objavi v Uradnem listu Republike Slovenije.«.

Sklep o spremembah in dopolnitvah Sklepa o
ustanovitvi in določitvi nalog Slovenske nacionalne komisije za Unesco (Uradni
list RS, št. 3/15) vsebuje naslednjo končno določbo:
»5. člen
Ta sklep začne veljati naslednji dan po objavi v Uradnem
listu Republike Slovenije.«.