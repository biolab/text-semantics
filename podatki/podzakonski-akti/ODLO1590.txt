I
S tem odlokom se ustanovijo naslednje
komisije in odbori Državnega zbora:
1.    
Komisija za peticije ter za človekove pravice in enake možnosti,
2.    
Odbor za gospodarstvo,
3.    
Odbor za promet,
4.    
Odbor za okolje in prostor,
5.    
Odbor za kmetijstvo, gozdarstvo in prehrano,
6.    
Odbor za finance in monetarno politiko,
7.    
Odbor za zunanjo politiko,
8.    
Odbor za notranjo politiko, javno upravo in pravosodje,
9.    
Odbor za lokalno samoupravo in regionalni razvoj,
10.  Odbor
za obrambo,
11.  Odbor
za zdravstvo,
12.  Odbor
za delo, družino, socialne zadeve in invalide,
13.  Odbor
za kulturo, šolstvo, šport in mladino,
14.  Odbor
za visoko šolstvo, znanost in tehnološki razvoj.
II
Komisije in odbori Državnega zbora imajo,
poleg pristojnosti določenih s Poslovnikom državnega zbora in drugimi predpisi,
naslednje naloge:
1.    
Komisija za peticije ter za človekove pravice in enake možnosti:
-  
obravnava pritožbe in predloge državljanov, v katerih opozarjajo na
določene probleme pri izvajanju zakonov in drugih aktov,
-  
obravnava pritožbe, ki se nanašajo na posamične zadeve in ukrepa pri
pristojnih organih,
-  
proučuje prošnje, pritožbe in druge pobude splošnega pomena, ki jih
pošiljajo državljani Državnemu zboru in drugim organom ter ugotavlja vzroke
zanje,
-  
obvešča pristojna delovna telesa Državnega zbora o pojavih, ki nastajajo
pri uporabi zakonov in jim predlaga ustrezne ukrepe za učinkovito uresničevanje
pravic, dolžnosti in pravnih interesov državljanov,
-  
spremlja in proučuje problematiko uresničevanja človekovih pravic in
temeljnih svoboščin ter daje pobude in priporočila organom in pravnim osebam,
-  
spremlja in proučuje vprašanja, ki se nanašajo na uresničevanje politike
enakih možnosti ter na izvajanje enakopravnega vključevanja žensk in moških na
vseh področjih družbenega življenja in dela,
-  
spremlja uresničevanje mednarodnih obveznosti Republike Slovenije, ki se
nanašajo na človekove pravice,
-  
obravnava redna letna in posebna poročila Varuha človekovih pravic ter
poročila drugih organov, ki poročajo Državnemu zboru, kolikor se ta nanašajo na
izvajanje in uresničevanje človekovih pravic in temeljnih svoboščin in
-  
kot zainteresirano delovno telo obravnava predloge zakonov in drugih
aktov, ki se nanašajo na človekove pravice in temeljne svoboščine ter
zagotavljanje enakih možnosti.
2.    
Odbor za gospodarstvo obravnava predloge zakonov, druge akte in
problematiko, ki se nanaša na:
- 
ekonomski sistem in razvoj,
- 
notranji trg ter tehnično zakonodajo in merila,
- 
varstvo potrošnikov,
- 
varstvo konkurence,
- 
ekonomske odnose s tujino,
- 
razvoj podjetniškega sektorja in konkurenčnosti,
- 
intelektualno lastnino,
- 
drobno gospodarstvo in turizem,
- 
energetiko, rudarstvo in učinkovito rabo energije,
- 
industrijske projekte in
- 
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
3.    
Odbor za promet obravnava predloge zakonov, druge akte in problematiko,
ki se nanaša na:
- 
prometno politiko,
- 
cestni promet, razen nadzora varnosti cestnega prometa,
- 
železniški promet,
- 
zračni promet,
- 
pomorski promet in plovbo po celinskih vodah,
- 
žičniške naprave,
- 
prometno infrastrukturo in
- 
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
4.    
Odbor za okolje in prostor obravnava predloge zakonov, druge akte in
problematiko, ki se nanaša na:
- 
varstvo okolja, upravljanje z vodami in ohranjanje narave,
- 
urejanje prostora in graditev,
- 
stanovanjsko področje,
- 
stavbno-zemljiško področje,
- 
geodetsko dejavnost,
- 
jedrsko varnost,
- 
sanacijo naravnih in drugih nesreč in
- 
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
5.    
Odbor za kmetijstvo, gozdarstvo in prehrano obravnava predloge zakonov,
druge akte in problematiko, ki se nanaša na:
-  
kmetijstvo,
-  
razvoj podeželja,
-  
prehrano ter varnost in kakovost krme in hrane oziroma živil, razen
prehranskih dopolnil, živil za posebne prehranske oziroma zdravstvene namene
ter hrane oziroma živil v gostinski dejavnosti, institucionalnih obratih
prehrane in obratih za prehrano na delu,
-  
varstvo rastlin,
-  
veterinarstvo in zootehniko,
-  
gozdarstvo, lovstvo ter ribištvo in
-  
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
6.    
Odbor za finance in monetarno politiko obravnava predloge zakonov, druge
akte in problematiko, ki se nanaša na:
-  
javnofinančne prihodke in odhodke,
-  
proračun in javna naročila,
-  
zakladništvo in javno računovodstvo,
-  
davčni in carinski sistem,
-  
finančni sistem,
-  
finančno premoženje,
-  
poroštva,
-  
zadolževanje javnega sektorja,
-  
javno-zasebno partnerstvo,
-  
preglednost finančnih odnosov,
-  
centralnobančni sistem in monetarno politiko,
-  
preprečevanje in odkrivanje pranja denarja,
-  
prirejanja iger na srečo,
-  
državne pomoči,
-  
delovanje Slovenske odškodninske družbe d.d. in Kapitalske družbe
pokojninskega in invalidskega zavarovanja d.d. in
-  
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
7.    
Odbor za zunanjo politiko obravnava predloge zakonov, drugih aktov in
problematiko, ki se nanaša na:
- 
področje zunanjih zadev države,
- 
konzularne zaščite,
- 
mednarodno pravo ter mednarodne pogodbe in
- 
druga vprašanja, ki jih obravnava za ta področja pristojno ministrstvo.
Odbor tudi:
-      
obravnava problematiko, ki zadeva bilateralno in multilateralno
parlamentarno sodelovanje;
-      
zavzema in posreduje stališča o zadevah, ki so na dnevnem redu
mednarodnih parlamentarnih teles, institucij in organizacij ter opozarja
predsednika Državnega zbora in predsednike delovnih teles na posamezna vprašanja
v zvezi s tem;
-      
potrjuje pobude za sklenitev mednarodnih pogodb, ki so v izključni
pristojnosti Republike Slovenije, ter v primeru novih elementov v pogajanjih
tudi nova stališča za delo pogajalskih delegacij;
-      
obravnava predloge za odprtje ali zaprtje diplomatskih predstavništev
Republike Slovenije v tujini ter za imenovanje vodij diplomatskih
predstavništev;
-      
pripravlja predloge kolegiju predsednika Državnega zbora za sestavo
delegacij, ki sodelujejo v mednarodnih parlamentarnih institucijah ter v mednarodnih
organizacijah in telesih in
-      
usmerja mednarodno dejavnosti Državnega zbora v skladu s pravilnikom.
Odbor za zunanjo politiko v skladu z
Zakonom o sodelovanju med državnim zborom in vlado v zadevah Evropske unije in
Poslovnikom državnega zbora:
-      
obravnava zadeve EU s področja zunanje in varnostne politike ter s tem
povezane zunanje dejavnosti EU, vključno z vprašanji širitve EU ter zadeve s
področja zunanjih odnosov, ki so na dnevnem redu Sveta Evropske unije za
splošne zadeve in zunanje odnose (GAERC);
-      
obravnava predloge zakonov o ratifikaciji sprememb pogodb, na katerih
temelji EU, vključno s pogodbami o pristopu držav kandidatk k EU, ter predloge
zakonov o ratifikaciji mednarodnih pogodb, ki jih sklepa Republika Slovenija
skupaj z ostalimi državami članicami EU ter Evropsko skupnostjo oziroma
Evropsko skupnostjo za atomsko energijo;
-      
obravnava predloge deklaracij o usmeritvah za delovanje Republike
Slovenije v institucijah EU;
-      
na svojem področju sodeluje z institucijami ter drugimi organi Evropske
unije in
-      
sodeluje z matičnimi delovnimi telesi v zvezi z zadevami EU iz svojega
delovnega področja.
8.    
Odbor za notranjo politiko, javno upravo in pravosodje obravnava
predloge zakonov, druge akte in problematiko, ki se nanaša na:
-  
javno varnost in policijo,
-  
upravne notranje zadeve in migracije,
-  
javno upravo in sistem javnih uslužbencev,
-  
sistemsko urejanje organiziranosti in delovanja javnega sektorja,
-  
plačni sistem v javnem sektorju,
-  
stvarno premoženje,
-  
organizacijo in status sodišč, državnega tožilstva, državnega
pravobranilstva in Ustavnega sodišča,
-  
civilno in kaznovalno pravo,
-  
sodne postopke, alternativno reševanje sporov in pravosodno upravo,
-  
odvetništvo in notariat,
-  
izvrševanje kazenskih sankcij,
-  
varstvo osebnih podatkov,
-  
mednarodno pravno pomoč in mednarodno pravosodno sodelovanje v civilnih
in kazenskih zadevah in
-  
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
9.    
Odbor za lokalno samoupravo in regionalni razvoj obravnava:
-  
predloge zakonov, druge akte in problematiko s področja organizacije,
pristojnosti, delovanja ter financiranja samoupravnih lokalnih skupnosti,
-  
predloge za spremembo območja občine oziroma za ustanovitev nove občine
ter za spremembo imena in sedeža občine,
-  
predloge zakonov, druge akte in problematiko s področja pokrajin in
druga vprašanja s področja regionalnega razvoja,
-  
predloge, ki se nanašajo na teritorialno členitev Republike Slovenije,
povezane s programi strukturne in kohezijske politike,
-  
spremlja izvajanje Evropske listine o lokalni samoupravi in zakonodaje s
področja organiziranja, pristojnosti, delovanja in financiranja samoupravnih
lokalnih skupnosti,
-  
spremlja izvajanje Zakona o spodbujanju skladnega regionalnega razvoja
ter nalog na področju medregionalnega meddržavnega razvojnega sodelovanja in
čezmejnega razvojnega povezovanja ter oblikovanja evroregij,
-  
spremlja priprave in usklajevanje strateških dokumentov Vlade z Evropsko
unijo, na podlagi katerih Republika Slovenija prejema strukturna sredstva iz
evropskega proračuna,
-  
spremlja izvajanje nalog splošnega upravljanja za potrebe evropskih
strukturnih skladov in kohezijskega sklada, ki izhajajo iz veljavnega pravnega
reda EU s področja kohezijske politike in
-  
druge zadeve, povezane s področjem lokalne samouprave, regionalnega
razvoja in evropske kohezijske politike.
Odbor obravnava zadeve EU iz svojega
delovnega področja.
10.  Odbor
za obrambo obravnava predloge zakonov, druge akte in problematiko, ki se nanaša
na:
- 
obrambni sistem,
- 
sistem varstva pred naravnimi in drugimi nesrečami in
- 
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
11.  Odbor
za zdravstvo obravnava predloge zakonov, druge akte in problematiko, ki se
nanaša na:
-  
javno zdravje,
-  
zdravstveno varstvo, zdravstveno zavarovanje in zdravstvene dejavnosti,
-  
kemijsko varnost in varstvo pred sevanji,
-  
zagotavljanje enake, varne in visokokakovostne celostne zdravstvene
obravnave,
-  
zdravila in medicinske pripomočke,
-  
prehranska dopolnila, živila za posebne prehranske oziroma zdravstvene
namene, materiale, ki prihajajo v stik z živili, pitno vodo ter varnost in
prehranske vrednosti živil oziroma hrane v gostinski dejavnosti,
institucionalnih obratih prehrane in obratih za prehrano na delu in
-  
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
12.  Odbor
za delo, družino, socialne zadeve in invalide obravnava predloge zakonov, druge
akte in problematiko, ki se nanaša na:
- 
delovna razmerja in pravice iz dela,
- 
zaposlovanje in poklicno usposabljanje,
- 
družino, socialne zadeve in invalidsko varstvo,
- 
vojne invalide, vojne veterane in žrtve vojnega nasilja ter vojna
grobišča in
- 
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
13.  Odbor
za kulturo, šolstvo, šport in mladino obravnava predloge zakonov, druge akte in
problematiko, ki se nanaša na:
-  
ustvarjanje, posredovanje in varovanje kulturnih vrednot,
-  
javni interes za kulturo, ki temelji na zagotavljanju javnih kulturnih
dobrin, s katerimi se uresničuje kulturni razvoj Slovenije in slovenskega
naroda,
-  
medije,
-  
vzgojo,
-  
osnovno, srednje in višje šolstvo,
-  
šport,
-  
mladino in njeno vlogo ter položaj v družbi,
-  
spodbujanje aktivne državljanske kulture med mladimi in vprašanja
stabilnega ter razvojno naravnanega financiranja mladinske politike,
-  
druga vprašanja, ki jih obravnava za to področje pristojno ministrstvo.
Odbor obravnava zadeve EU iz svojega
delovnega področja.
14.  Odbor
za visoko šolstvo, znanost in tehnološki razvoj obravnava predloge zakonov,
druge akte in problematiko, ki se nanaša na:
- 
visoko šolstvo,
- 
znanost in raziskovanje,
- 
tehnologijo in meroslovje,
- 
elektronske komunikacije in pošto,
- 
pospeševanje in usklajevanje dela na področju informacijske družbe in
- 
druga vprašanja, ki jih obravnava za ta področja pristojno ministrstvo.
Odbor obravnava zadeve EU iz svojega
delovnega področja.
II.a
Mandatno-volilna komisija na podlagi 20.,
21. in tretjega ter četrtega odstavka 22. člena Zakona o integriteti in
preprečevanju korupcije (Uradni list RS, št. 45/10):
-      
opravlja nadzor nad premoženjskim stanjem, sprejemanjem daril,
nasprotjem interesov ter nezdružljivostjo funkcije s pridobitno dejavnostjo
predsednika komisije za preprečevanje korupcije in obeh namestnikov predsednika
komisije,
-      
obravnava letna poročila Komisije za preprečevanje korupcije,
-      
obravnava predloga za razrešitev predsednika komisije in obeh
namestnikov predsednika komisije.
III
Delovna telesa Državnega zbora lahko za
obravnavanje specifičnih vprašanj s svojega področja ustanavljajo delovne
skupine. Pri svojem delu lahko angažirajo strokovno pomoč, o čemer odloča
kolegij predsednika Državnega zbora. Delovne skupine pripravljajo gradiva za
odločanje matičnega delovnega telesa, pri delu pa lahko sodeluje zunanja
strokovna in zainteresirana javnost.

Odlok o ustanovitvi in nalogah delovnih teles
Državnega zbora (OdUNDTDZ-1) (Uradni list RS, št. 107/08)
vsebuje naslednjo končno določbo:
»IV
Ta odlok začne veljati z dnem, ko ga
sprejme Državni zbor.«.

Odlok o spremembah in dopolnitvah Odloka o
ustanovitvi in nalogah delovnih teles Državnega zbora (OdUNDTDZ-1A) (Uradni
list RS, št. 74/09) vsebuje naslednjo končno določbo:
»11.
Ta odlok začne veljati z dnem, ko ga
sprejme Državni zbor.«.

Odlok o spremembah in dopolnitvah Odloka o
ustanovitvi in nalogah delovnih teles Državnega zbora (OdUNDTDZ-1B) (Uradni
list RS, št. 75/10) vsebuje naslednjo končno določbo:
»4.
Ta odlok začne veljati z dnem, ko ga
sprejme Državni zbor.«.