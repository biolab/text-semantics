1. člen
Ta pravilnik v skladu z Direktivo 98/8/ES
Evropskega parlamenta in Sveta z dne 16. februarja 1998 o dajanju
biocidnih pripravkov v promet (UL L št. 123 z dne 24. 4. 1998, str. 1),
zadnjič spremenjeno z Direktivo Komisije 2011/81/EU z dne 20. septembra
2011 o spremembi Direktive 98/8/ES Evropskega parlamenta in Sveta za vključitev
deltametrina kot aktivne snovi v Prilogo I k Direktivi (UL L št. 243 z dne
21. 9. 2011, str. 16), (v nadaljnjem besedilu: Direktiva 98/8/ES), ureja
posebne pogoje za dajanje biocidnih proizvodov v promet in merila za določitev
biocidnih proizvodov, ki se smejo prodajati le na določenih mestih prodaje.
2. člen
Posebni pogoji za dajanje biocidnih
proizvodov v promet, ki se lahko določijo v dovoljenju za dajanje biocidnega
proizvoda v promet in uporabo, se nanašajo predvsem na:
-      
vrsto in način uporabe kot to določa Priloga V Direktive 98/8/ES,
-      
nevarne lastnosti v skladu s predpisi, ki se uporabljajo za razvrščanje,
pakiranje in označevanje biocidnih proizvodov,
-      
ukrepe za zmanjšanje tveganja, kot to izhaja iz ocene biocidnega
proizvoda,
-      
mesto prodaje,
-      
uporabnike po Zakonu o biocidnih proizvodih (Uradni list RS, št. 61/06
in 77/11; v nadaljnjem besedilu: zakon),
-      
embalažo, ki mora biti v skladu z zakonom in
-      
drugo, kakor to določa zakon.
3. člen
(1) Za potrebe tega pravilnika je
specializirana prodajalna za kemikalije (v nadaljnjem besedilu: specializirana
prodajalna) prodajni objekt, kjer se opravlja promet z biocidnimi proizvodi na
drobno in ki mora izpolnjevati pogoje, ki jih določajo predpisi o posebnih
pogojih za promet z nevarnimi kemikalijami.
(2) Ne glede na določbe prejšnjega
člena se lahko le v specializiranih prodajalnah prodajajo biocidni proizvodi,
za katere je bilo dovoljenje izdano v skladu s postopkom iz 37. člena zakona,
ki so:
a) 
zelo strupeni (T+):
-  akutna strupenost (oralno,
dermalno, pri vdihavanju), kategoriji nevarnosti 1, 2,
-  STOT SE 1 (specifična
strupenost za posamezne organe – enkratna izpostavljenost, kategorija
nevarnosti 1),
b) 
strupeni (T):
-  akutna strupenost (oralno,
dermalno, pri vdihavanju), kategorija nevarnosti 3,
-  STOT RE 1 (specifična
strupenost za posamezne organe – ponavljajoča izpostavljenost, kategorija
nevarnosti 1),
c) 
razvrščeni kot rakotvorni, mutageni ali
strupeni za razmnoževanje z opozorilnimi stavki:
-  R40 Možen rakotvorni učinek;
H351 Sum povzročitve raka.
-  R62 Možna nevarnost
oslabitve plodnosti; H361f Sum škodljivosti za plodnost.
-  R63 Možna nevarnost
škodovanja nerojenemu otroku; H361d Sum škodljivosti za nerojenega otroka.
-  R64 Lahko škoduje zdravju
dojenčka prek materinega mleka; H362 Lahko škoduje dojenim otrokom.
-  R68 Možna nevarnost trajnih
okvar zdravja; H341 Sum povzročitve genetskih okvar.
d) 
jedki (C):
-  Jedkost za kožo, kategorije
nevarnosti 1A, 1B, 1C.
e) 
razvrščeni z opozorilnima stavkoma:
-  R42 Lahko povzroči preobčutljivost
pri vdihavanju; H334 Lahko povzroči simptome alergije ali astme ali težave z
dihanjem pri vdihavanju.
-  R43 Lahko povzroči
preobčutljivost v stiku s kožo; H317 Lahko povzroči alergijski odziv kože.
(3) Specializirana prodajalna mora
voditi evidenco iz 44. člena zakona.
3.a člen
(1) Biocidni proizvod lahko v
specializiranih prodajalnah nabavlja le tista vrsta uporabnika, ki je navedena
na etiketi. Če na etiketi vrsta uporabnika ni navedena, ga lahko nabavlja in
uporablja tudi splošni uporabnik.
(2) Ne glede na prejšnji odstavek
lahko biocidne proizvode iz prve alinee prvega odstavka 54. člena zakona
nabavlja in uporablja v skladu s predpisom, ki ureja postopek za pridobitev
dovoljenja za opravljanje dejavnosti proizvodnje nevarnih kemikalij, prometa z
nevarnimi kemikalijami, skladiščenja nevarnih kemikalij ali uporabe nevarnih
kemikalij, le poklicni uporabnik.
4. člen
Biocidni proizvodi, za katere je bilo
dovoljenje izdano v skladu s postopkom iz 37. člena zakona, razen tistih iz 3.
člena tega pravilnika, se lahko dajejo v promet samo v skladu s predpisom o
obveščanju uporabnikov, vodenju evidence in posebnih pogojih za promet z
nevarnimi kemikalijami.

Pravilnik o posebnih pogojih za dajanje
biocidnih proizvodov v promet in merilih za določitev biocidnih proizvodov, ki
se prodajajo le na določenih mestih prodaje (Uradni list RS, št. 70/07)
vsebuje naslednjo končno določbo:
»5. člen
Ta pravilnik začne veljati 1. decembra
2007.«.

Pravilnik o spremembah in dopolnitvah
Pravilnika o posebnih pogojih za dajanje biocidnih proizvodov v promet in
merilih za določitev biocidnih proizvodov, ki se prodajajo le na določenih
mestih prodaje (Uradni list RS, št. 6/12) vsebuje naslednjo končno določbo:
»6. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o posebnih pogojih za dajanje biocidnih proizvodov v promet in
merilih za določitev biocidnih proizvodov, ki se prodajajo le na določenih
mestih prodaje (Uradni list RS, št. 14/13) vsebuje naslednjo končno določbo:
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.