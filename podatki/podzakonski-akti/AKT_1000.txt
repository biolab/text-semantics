I. SPLOŠNE DOLOČBE
1. člen
(vsebina)
S tem aktom se določa način oblikovanja izhodiščne cene
oskrbe s toploto za daljinsko ogrevanje, in sicer:
-       
vrste in merila za določitev upravičenih stroškov;
-       
elementi izhodiščne cene, ki vključujejo fiksni in variabilni del;
-       
merila oziroma mehanizem za prilagajanje posameznih elementov izhodiščne
cene spremembam upravičenih stroškov;
-       
vrste podatkov, oblika in način posredovanja podatkov, potrebnih za
določitev upravičenih stroškov in izhodiščne cene, 
na podlagi katere distributer in regulirani
proizvajalec toplote oblikujeta cene toplote za daljinsko ogrevanje.
2. člen
(pomen izrazov)
Izrazi, uporabljeni v tem aktu, imajo enak pomen kot izrazi,
opredeljeni v 4. in 283. členu Energetskega zakona (Uradni list RS,
št. 17/14 in 81/15, v nadaljnjem besedilu: EZ-1), poleg tega pa imajo posamezni
izrazi še naslednji pomen:

-     dejavnost
  distribucije toplote: 

pomeni izvajanje dejavnosti distribucije toplote z ali
  brez lastne proizvodnje toplote;
 

-     dejavnost
  proizvodnje toplote: 

pomeni izvajanje dejavnosti proizvodnje toplote v pravni
  ali fizični osebi, ki je ločena od pravne ali fizične osebe, ki izvaja
  dejavnost distribucije toplote;
 

-     distributer:
  

pomeni pravno ali fizično osebo, ki izvaja dejavnost
  distribucije toplote in toploto kupuje od druge pravne ali fizične osebe;
 

-       
  distributer z lastno proizvodnjo toplote:

pomeni pravno ali fizično osebo, ki izvaja dejavnost
  distribucije toplote in v isti pravni ali fizični osebi zagotavlja tudi
  proizvodnjo toplote;
 

-     izhodiščna
  cena: 

je cena brez davka na dodano vrednost (v nadaljnjem
  besedilu: DDV), ki je razdeljena na variabilni del in na fiksni del in jo v
  skladu z določbami tega akta na podlagi upravičenih stroškov oblikuje
  distributer z lastno proizvodnjo toplote, distributer oziroma reguliran
  proizvajalec toplote;
 

-       
  načrtovana distribuirana toplota distributerja z lastno proizvodnjo
  toplote in distributerja:

je načrtovana distribuirana (prodana) toplota končnim
  odjemalcem;
 

-     obračunska
  moč: 

je zakupljena in nastavljena moč na prevzemnem mestu ali
  neposredno za merilno-regulacijsko opremo, ki omogoča meritev količin
  prevzema toplote in omejitev toplotne moči na nastavljeno obračunsko moč, ki
  je lahko enaka ali manjša od nazivne toplotne moči vgrajenih toplotnih naprav
  distributerja oziroma odjemalca toplote (v nadaljnjem besedilu: odjemalec) v
  skladu z dejanskim stanjem vgrajenih toplotnih naprav oziroma projektom
  izvedenih del strojnih inštalacij. Obračunsko moč ob nastavitvi dogovorjene
  vrednosti z zapisnikom potrdi pooblaščena oseba proizvajalca toplote oziroma
  distributerja;


-     primarni
  distribucijski sistem: 

je tisti del distribucijskega sistema, ki je neposredno
  povezan s proizvodnim virom toplote.




II. REGULIRANJE CENE OSKRBE S TOPLOTO ZA DALJINSKO
OGREVANJE
3. člen
(upravičeni stroški)
(1) Reguliranje cene toplote za daljinsko ogrevanje
(v nadaljnjem besedilu: cena toplote) se izvaja na podlagi upravičenih
stroškov.
(2) Upravičeni stroški so stroški, ki so nujni za
opravljanje gospodarske javne službe dejavnost distribucije toplote oziroma
proizvodnje toplote in so posledica opravljanja navedenih dejavnosti.
4. člen
(struktura cene)
(1) Cena toplote, ki jo distributer z lastno proizvodnjo
toplote zaračuna odjemalcem, je sestavljena iz:
-       
variabilnega dela in se zaračunava kot cena za dobavljeno toploto v
EUR/MWh in
-       
fiksnega dela in se zaračunava kot cena za obračunsko moč v EUR/MW/leto
in ne vsebuje dodatkov, davkov, taks in trošarin na ceno toplote.
(2) Cena toplote, ki jo distributer zaračuna odjemalcem,
je sestavljena iz:
-       
variabilnega dela in se zaračunava kot cena za dobavljeno toploto v
EUR/MWh in
-       
fiksnega dela in se zaračunava kot cena za obračunsko moč v EUR/MW/leto
in ne vsebuje dodatkov, davkov, taks in trošarin na ceno toplote.
(3) Cena toplote reguliranega proizvajalca toplote je
sestavljena iz:
-       
variabilnega dela in se distributerju ali distributerju z lastno
proizvodnjo toplote, če lastna proizvodnja ne zadostuje za dobavo odjemalcem,
zaračunava kot cena za dobavljeno toploto v EUR/MWh in
-       
fiksnega dela in se distributerju ali distributerju z lastno proizvodnjo
toplote, če lastna proizvodnja ne zadostuje za dobavo odjemalcem, zaračunava
kot cena za obračunsko moč v EUR/MW/leto in ne vsebuje dodatkov, davkov, taks
in trošarin na ceno toplote.
5. člen
(variabilni in fiksni stroški distribucije toplote z lastno
proizvodnjo toplote)
(1) Variabilni stroški zajemajo naslednje upravičene
stroške:
-       
stroške energentov (premog, zemeljski plin, nafta, naftni derivati,
obnovljivi viri energije, odpadki ter ostali energenti);
-       
stroške nabavljene toplote, če lastna proizvodnja ne zadostuje za dobavo
odjemalcem;
-       
stroške energije za obratovanje naprav pri proizvodnji toplote in na
distribucijskem sistemu;
-       
stroške električne energije za pogon črpalk na primarnem distribucijskem
sistemu;
-       
stroške medija za prenos toplote (vode in njene kemične priprave);
-       
stroške emisijskih kuponov, ki niso pridobljeni brezplačno.
(2) Fiksni stroški zajemajo vse ostale upravičene
stroške obratovanja distribucijskega in proizvodnega sistema, in sicer:
-       
stroške materiala brez stroškov energentov in nabavljene toplote,
vključenih v variabilni del cene distribucije toplote z lastno proizvodnjo
toplote;
-       
stroške storitev;
-       
stroške dela;
-       
amortizacijo;
-       
druge odpise vrednosti;
-       
druge odhodke (stroške) poslovanja;
-       
odhodke financiranja in dobiček za zagotavljanje zakonskih rezerv.
6. člen
(variabilni in fiksni stroški distribucije toplote brez
lastne proizvodnje toplote)
(1) Variabilni stroški zajemajo naslednje upravičene
stroške:
-       
stroške nabavljene toplote;
-       
stroške energije za obratovanje naprav na distribucijskem sistemu;
-       
stroške električne energije za pogon črpalk na primarnem distribucijskem
sistemu;
-       
stroške medija za prenos toplote (vode in njene kemične priprave).
(2) Fiksni stroški zajemajo vse ostale upravičene
stroške obratovanja distribucijskega sistema, in sicer:
-       
stroške materiala brez stroškov nabavljene toplote, vključenih v
variabilni del cene distribucije toplote;
-       
stroške storitev;
-       
stroške dela;
-       
amortizacijo;
-       
druge odpise vrednosti;
-       
druge odhodke (stroške) poslovanja;
-       
odhodke financiranja in dobiček za zagotavljanje zakonskih rezerv.
7. člen
(variabilni in fiksni stroški proizvodnje toplote)
(1) Variabilni stroški zajemajo naslednje upravičene
stroške:
-       
stroške energentov (premog, zemeljski plin, nafta, naftni derivati,
obnovljivi viri energije, odpadki ter ostali energenti);
-       
stroške energije za obratovanje naprav pri proizvodnji toplote;
-       
stroške električne energije za pogon črpalk na primarnem distribucijskem
sistemu;
-       
stroške medija za prenos toplote (vode in njene kemične priprave);
-       
stroške emisijskih kuponov, ki niso pridobljeni brezplačno.
(2) Fiksni stroški zajemajo vse ostale upravičene
stroške obratovanja proizvodnega sistema, in sicer:
-       
stroške materiala brez stroškov energentov, vključenih v variabilni del
cene proizvodnje toplote;
-       
stroške storitev;
-       
stroške dela;
-       
amortizacijo;
-       
druge odpise vrednosti;
-       
druge odhodke (stroške) poslovanja;
-       
odhodke financiranja in dobiček za zagotavljanje zakonskih rezerv.
8. člen
(merila za določitev upravičenih stroškov)
(1) Pri določitvi upravičenih stroškov se upoštevajo podatki
o stroških in odhodkih, skladno z okvirom računovodskega poročanja, ob
upoštevanju meril, določenih v tem členu.
(2) Stroški energentov (premog, zemeljski plin, nafta,
naftni derivati, obnovljivi viri energije, odpadki ter ostali energenti) so
stroški, ki vključujejo stroške proizvajalca toplote za posamezni energent. V
ceno posameznega energenta morajo biti vključeni vsi stroški na pariteti Fco
proizvajalec toplote in vse dajatve, predpisane s strani države. Pri
ugotavljanju upravičenih stroškov energentov se priznavajo cene posameznih
energentov največ do višine, ki se v enakih ali primerljivih okoliščinah
dosežejo ali bi se dosegle na trgu za posamezni energent.
(3) Stroški energije za obratovanje naprav so stroški
energije pri proizvodnji toplote in pri distribuciji toplote, ki vključujejo
tudi vse dajatve, predpisane s strani države.
(4) Stroški električne energije za pogon črpalk ter
stroški vode in kemične priprave vode (v nadaljnjem besedilu: KPV) so stroški
pri proizvodnji toplote in pri distribuciji toplote.
(5) Stroški nabavljene toplote so stroški distributerja
z lastno proizvodnjo toplote, če lastna proizvodnja ne zadostuje za dobavo
odjemalcem, oziroma distributerja, ki nastajajo z nakupom toplote od
reguliranega ali nereguliranega proizvajalca toplote. Pri ugotavljanju
upravičenih stroškov nabavljene toplote se priznavajo stroški največ do višine,
ki se v enakih ali primerljivih okoliščinah dosežejo ali bi se dosegli na trgu
za nabavljeno toploto ob upoštevanju primerljive tehnologije proizvodnje
toplote.
(6) Stroški materiala brez stroškov energentov in
nabavljene toplote vključujejo stroške pomožnega materiala, pisarniškega
materiala, strokovne literature in druge stroške materiala.
(7) Stroški storitev vključujejo storitve pri
ustvarjanju proizvodov in opravljanju storitev, stroške prevoznih storitev,
storitve v zvezi z vzdrževanjem, najemnine, povračila zaposlencev v zvezi z
delom, stroške plačilnega prometa in bančnih storitev, stroške zavarovalnih
premij, stroške sejmov, reklame in reprezentance, stroške intelektualnih in
osebnih storitev ter stroške drugih storitev. Stroški vzdrževanja vključujejo
stroške nabave delov za stroje in naprave ter nadomestnih delov za opremo,
stroške materiala za vzdrževanje osnovnih sredstev ter storitev v zvezi z
vzdrževanjem sredstev. Deli za stroje in naprave ter nadomestni deli za opremo
ne povečujejo nabavne vrednosti neopredmetenih dolgoročnih sredstev in
opredmetenih osnovnih sredstev.
(8) Stroški dela vključujejo stroške plač in druge
stroške dela oziroma povračila stroškov po veljavni kolektivni pogodbi in
sklenjenih individualnih pogodbah.
(9) Amortizacija sredstev v uporabi, potrebnih za
izvajanje dejavnosti proizvodnje toplote oziroma distribucije toplote, se
prizna kot upravičeni strošek do višine, izračunane na podlagi metode
enakomernega časovnega amortiziranja. Amortizacija sredstev se izračuna glede
na amortizacijsko osnovo in amortizacijsko stopnjo, ki upošteva predvideno dobo
koristnosti sredstev.
(10) Drugi odpisi vrednosti vključujejo prevrednotovalne
poslovne odhodke pri neopredmetenih in opredmetenih osnovnih sredstvih ter
prevrednotovalne poslovne odhodke pri obratnih sredstvih.
(11) Drugi poslovni odhodki (stroški) poslovanja
zajemajo dajatve za varstvo človekovega okolja, štipendije in dajatve, ki niso
odvisne od poslovnega izida.
(12) Druge odhodke sestavljajo neobičajne postavke in
ostali odhodki, ki zmanjšujejo poslovni izid.
(13) Odhodki financiranja in dobiček za zagotavljanje
zakonskih rezerv zajemajo odhodke financiranja, ki se nanašajo na dejavnost
proizvodnje toplote oziroma distribucije toplote, ter dobiček za zagotavljanje
zakonskih rezerv. Zakonske rezerve so oblikovane za družbo skladno z zakonom,
ki ureja gospodarske družbe, in razporejene na dejavnost proizvodnje toplote
oziroma distribucije toplote na podlagi sodil za ločeno računovodsko
spremljanje dejavnosti v skladu z določbami 305. člena EZ-1.
(14)   Med upravičene stroške se ne priznavajo:
a)    
stroški in odhodki, vezani na usredstvene lastne proizvode in storitve v
višini izkazanih prihodkov za te namene;
b)    
stroški sponzorstev;
c)    
stroški, ki se ne priznajo skladno z davčno zakonodajo;
č)    naslednji stroški, če niso izplačani po veljavni kolektivni
pogodbi ali sklenjenih individualnih pogodbah:
- 
stroški dodatnega pokojninskega zavarovanja;
- 
stroški, ki se nanašajo na plače in druge vrste plačil delavcem na
podlagi uspešnosti poslovanja, vključno s pripadajočimi dajatvami;
- 
stroški nagrad članom organov vodenja in nadzora, vključno s
pripadajočimi dajatvami;
- 
stroški, ki se nanašajo na plačila organom vodenja in nadzora na podlagi
uspešnosti poslovanja, vključno s pripadajočimi dajatvami.
(15) Za namene tega akta so stroški iz točke c) prejšnjega
odstavka:
-       
stroški, ki se nanašajo na privatno življenje delavcev, članov organov
vodenja in nadzora ter lastnikov;
-       
stroški donacij;
-       
odhodki za stroške prisilne izterjave davkov ali drugih dajatev;
-       
odhodki za kazni, ki jih izreče pristojni organ;
-       
odhodki v višini 50 odstotkov stroškov reprezentance;
-       
amortizacija, izračunana na podlagi amortizacijskih stopenj, ki so višje
od davčno priznanih.
III. NAČIN OBLIKOVANJA IZHODIŠČNE CENE IN RAZLOGI ZA NJENO
SPREMEMBO
9. člen
(oblikovanje izhodiščne cene ob začetku opravljanja
dejavnosti)
Distributer z lastno proizvodnjo toplote, distributer oziroma
regulirani proizvajalec toplote mora pred začetkom opravljanja dejavnosti
izračunati in oblikovati izhodiščno ceno po posameznih elementih cene v skladu
z merili za določitev upravičenih stroškov, določenimi v 8. členu tega
akta.
10. člen
(vloga za izdajo soglasja k izhodiščni ceni)
(1) Distributer z lastno proizvodnjo toplote,
distributer oziroma regulirani proizvajalec toplote mora najmanj 120 dni pred
začetkom opravljanja dejavnosti Agenciji za energijo (v nadaljnjem
besedilu: agencija) posredovati vlogo za izdajo soglasja k izhodiščni ceni na
obrazcih v elektronski obliki, ki jih pripravi agencija in objavi na svoji
spletni strani.
(2) Distributer z lastno proizvodnjo toplote oziroma
distributer posreduje vlogo za izdajo soglasja k izhodiščni ceni ločeno po
posameznih distribucijskih sistemih. Če se distribucijski sistemi nahajajo na
območju iste lokalne skupnosti, kjer distributer z lastno proizvodnjo toplote
oziroma distributer izvaja gospodarsko javno službo dejavnost distribucije
toplote, lahko posreduje eno vlogo za izdajo soglasja k izhodiščni ceni za vse
distribucijske sisteme skupaj.
(3) Sestavni del vloge za izdajo soglasja so naslednji
podatki in dokumentacija:
-       
ime, sedež in matična številka vlagatelja vloge iz poslovnega registra;
-       
seznam dejavnosti, ki jih oziroma jih bo vlagatelj vloge opravljal;
-       
podatek o izvajanju dejavnosti proizvodnje toplote kot regulirani
proizvajalec toplote v skladu z 8. točko 283. člena EZ-1;
-       
podatek o izvajanju dejavnosti distribucije toplote kot izbirne
gospodarske javne službe v skladu s prvo alineo prvega odstavka 284. člena
EZ-1;
-       
pravne podlage, na podlagi katerih vlagatelj vloge izvaja gospodarsko
javno službo distribucije toplote;
-       
navedba lokalnih skupnosti, na območju katerih se izvaja gospodarska
javna služba distribucije toplote;
-       
predvidena letna struktura energentov, potrebnih za proizvodnjo toplote;
-       
dokumentacija, s katero se utemeljujejo cene vhodnih energentov, ki so
bile uporabljene v izračunu izhodiščne cene;
-       
izračun izhodiščne cene (brez DDV);
-       
izračun povprečne cene (brez DDV);
-       
predlagani cenik po vrstah storitev in vrstah odjemalcev (brez DDV in z
njim) ter datum predvidene uveljavitve izhodiščne cene;
-       
načrtovane količine distribuirane toplote distributerja z lastno
proizvodnjo toplote oziroma distributerja oziroma prodane toplote reguliranega
proizvajalca toplote po vrstah odjemalcev za poslovno leto po letu vložitve
vloge za izdajo soglasja k izhodiščni ceni;
-       
načrtovana obračunska moč odjemalcev po vrsti uporabe za poslovno leto
po letu vložitve vloge za izdajo soglasja k izhodiščni ceni;
-       
izkaz poslovnega izida, bilanca stanja ter izkaz denarnih tokov za
celotno podjetje za zadnje in predzadnje končano poslovno leto, če gre za
začetek izvajanja dejavnosti distribucije toplote oziroma proizvodnje toplote v
obstoječem podjetju;
-       
načrtovani izkaz poslovnega izida in bilanca stanja za dejavnosti
distribucije toplote, proizvodnje toplote in druge za poslovno leto po letu
vložitve vloge za izdajo soglasja k izhodiščni ceni;
-       
sodila za razporejanje sredstev in obveznosti, stroškov in odhodkov ter
prihodkov, ki se upoštevajo pri vodenju računovodskih evidenc in pripravi
ločenih računovodskih izkazov v skladu z določbami tretjega odstavka
305. člena EZ-1;
-       
obračunska moč odjemalcev po vrsti uporabe in dolžina omrežja v času
vložitve vloge za izdajo soglasja k izhodiščni ceni;
-       
znesek prejetih subvencij, dotacij ali drugih oblik državne ali druge
pomoči v zadnjih treh končanih poslovnih letih za dejavnost proizvodnje oziroma
distribucije toplote;
-       
dokazilo o vročitvi kopije vloge za izdajo soglasja k izhodiščni ceni
lokalni skupnosti, na območju katere se izvaja gospodarska javna služba
distribucije toplote.
11. člen
(prvo oblikovanje izhodiščne cene)
Izračun prvič oblikovane izhodiščne cene se izvede ločeno za
variabilni in fiksni del.
12. člen
(prvič oblikovani variabilni del cene)
Pri izračunu variabilnega dela cene se upoštevajo skupno
načrtovani upravičeni variabilni stroški časovnega obdobja (t), ki je enako
poslovnemu letu po letu vložitve vloge za izdajo soglasja k izhodiščni ceni, in
načrtovana količina distribuirane toplote distributerja z lastno proizvodnjo
toplote oziroma distributerja oziroma načrtovana količina prodane toplote
reguliranega proizvajalca toplote za isto obdobje, kot izhaja iz naslednje
enačbe:
kjer oznake pomenijo:
VCi              je prvič
oblikovan variabilni del cene v EUR/MWh;
VSTRt      je vsota načrtovanih upravičenih variabilnih
stroškov distribucije toplote z lastno proizvodnjo toplote, distribucije
toplote brez lastne proizvodnje toplote oziroma proizvodnje toplote v EUR v
časovnem obdobju (t);
Qt                 je zbir celotne načrtovane distribuirane
toplote distributerja z lastno proizvodnjo toplote, distributerja oziroma
prodane toplote reguliranega proizvajalca toplote v MWh v časovnem obdobju (t);
t                je časovno obdobje.
13. člen
(prvič oblikovani fiksni del cene)
Pri izračunu fiksnega dela cene se upoštevajo skupno
načrtovani upravičeni fiksni stroški časovnega obdobja (t), ki je enako
poslovnemu letu po letu vložitve vloge za izdajo soglasja k izhodiščni ceni, in
načrtovana obračunska moč odjemalcev distributerja z lastno proizvodnjo
toplote, distributerja oziroma reguliranega proizvajalca toplote za isto
obdobje, kot izhaja iz naslednje enačbe:
kjer oznake pomenijo:
FCi               je prvič
oblikovani fiksni del cene v EUR/MW/leto;
FSTRt        je vsota načrtovanih upravičenih fiksnih
stroškov distribucije toplote z lastno proizvodnjo toplote, distribucije
toplote brez lastne proizvodnje toplote oziroma proizvodnje toplote v EUR v
časovnem obdobju (t);
Pt                 je
zbir obračunske moči odjemalcev distributerja z lastno proizvodnjo toplote,
distributerja oziroma reguliranega proizvajalca toplote v MW v časovnem obdobju
(t);
t               je
časovno obdobje.
14. člen
(prvič oblikovana povprečna cena)
(1) Prvič oblikovana povprečna cena se izračuna po
naslednji enačbi:
kjer oznake pomenijo:
PC                je povprečna cena v
EUR/MWh;
Qt
                 je zbir celotne načrtovane distribuirane toplote distributerja
z lastno proizvodnjo toplote, distributerja oziroma prodane toplote
reguliranega proizvajalca toplote v MWh v časovnem obdobju (t);
Ci=1,…n
          so cene po posameznih kategorijah predlaganega prodajnega
cenika za distribuirano toploto distributerja z lastno proizvodnjo toplote
oziroma distributerja oziroma za prodano toploto reguliranega proizvajalca
toplote v EUR/MWh;
Ki=1,…n
          so načrtovane količine prodane toplote distributerja z lastno
proizvodnjo toplote oziroma distributerja oziroma reguliranega proizvajalca
toplote po posameznih kategorijah prodajnega cenika v MWh v časovnem obdobju
(t);
CPi=1,…n
       so cene po posameznih kategorijah predlaganega prodajnega cenika
za obračunsko moč v EUR/MW;
Pi=1,…n
          so načrtovane količine obračunske moči po posameznih
kategorijah prodajnega cenika v MW v časovnem obdobju (t);
DPt
              so drugi prihodki distribucije oziroma proizvodnje toplote
(prihodki iz meritev, števnin, prodaje emisijskih kuponov in drugo) v EUR v
časovnem obdobju (t);
VSTRt
          je vsota načrtovanih upravičenih variabilnih stroškov distributerja z
lastno proizvodnjo toplote oziroma distributerja oziroma reguliranega
proizvajalca toplote v EUR v časovnem obdobju (t);
FSTRt
          je vsota načrtovanih upravičenih fiksnih stroškov distributerja z
lastno proizvodnjo toplote oziroma distributerja oziroma reguliranega
proizvajalca toplote v EUR v časovnem obdobju (t);
t
                   je časovno obdobje, ki je enako poslovnemu letu po letu
vložitve vloge za izdajo soglasja k izhodiščni ceni.
(2) Povprečna cena na MWh ne sme presegati stroškovne cene na
MWh oziroma vsota načrtovanih prihodkov ne sme presegati vsote načrtovanih
upravičenih stroškov.
(3) Pri izračunu povprečne cene načrtovani prihodki iz
fiksnega dela cene ne smejo presegati načrtovanih upravičenih fiksnih stroškov.
15. člen
(sprememba izhodiščne cene)
(1) Distributer z lastno proizvodnjo toplote oziroma
distributer oziroma regulirani proizvajalec toplote, ki že opravlja navedeno
dejavnost, v izjemnih primerih, kot so:
-       
večje tehnološke spremembe;
-       
sprememba tarifnega sistema v povezavi s sistemskimi obratovalnimi
navodili;
-       
sprememba načrtovanih količin distribuirane toplote distributerja z
lastno proizvodnjo toplote oziroma distributerja oziroma prodane toplote
reguliranega proizvajalca toplote za več kot 20 odstotkov glede na načrtovane
količine pri prvem oblikovanju izhodiščne cene;
-       
sprememba načrtovanih obračunskih moči odjemalcev za več kot deset odstotkov
glede na načrtovane obračunske moči odjemalcev pri prvem oblikovanju izhodiščne
cene;
-       
začetek, bistvena sprememba ali opustitev opravljanja posamezne
dejavnosti podjetja, kar vpliva na spremembo sodil za razporejanje sredstev in
obveznosti, stroškov in odhodkov ter prihodkov;
-       
če je realizirana stroškovna cena iz bilančnih podatkov po končanem
poslovnem letu nižja od zadnje veljavne povprečne cene v istem poslovnem letu,
agenciji posreduje vlogo za izdajo novega
soglasja k izhodiščni ceni na obrazcih v elektronski obliki, ki jih pripravi
agencija in objavi na svoji spletni strani. Vlogo posreduje najmanj dva meseca
pred predvideno uveljavitvijo spremembe izhodiščne cene. Vlogo za izdajo novega
soglasja k izhodiščni ceni distributer z lastno proizvodnjo toplote oziroma
distributer oziroma regulirani proizvajalec toplote, ki že opravlja navedeno
dejavnost, posreduje agenciji tudi, če agencija ugotovi, da so nastopili
primeri iz prejšnjih alinej tega odstavka.
(2) Sestavni del vloge iz prejšnjega odstavka so naslednji
podatki in dokumentacija:
-       
ime, sedež in matična številka vlagatelja vloge iz poslovnega registra;
-       
seznam novih dejavnosti, ki jih je vlagatelj vloge začel na novo
opravljati od vložitve prve vloge za izdajo soglasja k izhodiščni ceni;
-       
seznam dejavnosti, ki jih je vlagatelj vloge prenehal opravljati od
vložitve prve vloge za izdajo soglasja k izhodiščni ceni;
-       
podatek o izvajanju dejavnosti proizvodnje toplote kot regulirani
proizvajalec toplote v skladu z 8. točko 283. člena EZ-1;
-       
podatek o izvajanju dejavnosti distribucije toplote kot izbirne
gospodarske javne službe v skladu s prvo alineo prvega odstavka 284. člena
EZ-1;
-       
pravne podlage, na podlagi katerih vlagatelj vloge izvaja gospodarsko
javno službo distribucije toplote;
-       
navedba lokalnih skupnosti, na območju katerih se izvaja gospodarska
javna služba distribucije toplote;
-       
obrazložitev razloga spremembe izhodiščne cene;
-       
predvidena letna struktura energentov, potrebnih za proizvodnjo toplote;
-       
dokumentacija, s katero se utemeljujejo cene vhodnih energentov, ki so
bile uporabljene v izračunu izhodiščne cene;
-       
izračun izhodiščne cene (brez DDV);
-       
izračun povprečne cene (brez DDV);
-       
cenik po vrstah storitev in vrstah odjemalcev (brez DDV in z njim), ki
se uporablja na dan vložitve vloge, in odstotek spremembe teh cen za zadnje in
predzadnje končano poslovno leto oziroma do datuma vložitve vloge;
-       
predlagani cenik po vrstah storitev in vrstah odjemalcev (brez DDV in z
njim) ter datum predvidene uveljavitve izhodiščne cene;
-       
načrtovane količine distribuirane toplote distributerja z lastno
proizvodnjo toplote oziroma distributerja oziroma prodane toplote reguliranega
proizvajalca toplote po vrstah odjemalcev za poslovno leto po letu vložitve
vloge za izdajo soglasja k izhodiščni ceni;
-       
načrtovana obračunska moč odjemalcev po vrsti uporabe za poslovno leto
po letu vložitve vloge za izdajo soglasja k izhodiščni ceni;
-       
izkaz poslovnega izida, bilanca stanja ter izkaz denarnih tokov za
celotno podjetje za zadnje in predzadnje končano poslovno leto;
-       
ločeni računovodski izkazi za dejavnosti distribucije toplote,
proizvodnje toplote in druge v skladu z določbami prvega odstavka 305. člena
EZ-1 za zadnje in predzadnje končano poslovno leto in mnenji revizorja o
ustreznosti in pravilnosti uporabljenih sodil za omenjeni poslovni leti;
-       
načrtovani izkaz poslovnega izida in bilanca stanja za dejavnosti
distribucije toplote, proizvodnje toplote in druge za poslovno leto po letu
vložitve vloge za izdajo soglasja k spremembi izhodiščne cene;
-       
sodila za razporejanje sredstev in obveznosti, stroškov in odhodkov ter
prihodkov, ki se upoštevajo pri vodenju računovodskih evidenc in pripravi
ločenih računovodskih izkazov v skladu z določbami tretjega odstavka 305. člena
EZ-1;
-       
obračunska moč odjemalcev po vrsti uporabe in dolžina omrežja v času
vložitve vloge za izdajo soglasja;
-       
količine distribuirane toplote distributerja z lastno proizvodnjo
toplote oziroma distributerja oziroma prodane toplote reguliranega proizvajalca
toplote po vrstah odjemalcev za obdobje od začetka leta do zadnjega dne v
mesecu pred vložitvijo vloge za izdajo soglasja in za zadnje končano poslovno
leto;
-       
znesek prejetih subvencij, dotacij ali drugih oblik državne ali druge
pomoči v zadnjih treh končanih poslovnih letih za dejavnost proizvodnje oziroma
distribucije toplote;
-       
dokazilo o vročitvi kopije vloge za izdajo novega soglasja k izhodiščni
ceni lokalni skupnosti, na območju katere se izvaja gospodarska javna služba
distribucije toplote.
(3) Izračuna izhodiščne in povprečne cene se izvedeta v
skladu z določbami od 12. do 14. člena tega akta.
IV. PRILAGAJANJE POSAMEZNIH ELEMENTOV IZHODIŠČNE CENE
SPREMEMBAM UPRAVIČENIH STROŠKOV
16. člen
(sprememba variabilnega oziroma fiksnega dela cene)
(1) Distributer z lastno proizvodnjo toplote oziroma
distributer oziroma regulirani proizvajalec toplote lahko zaradi spremembe
upravičenih stroškov uveljavi spremembo variabilnega oziroma fiksnega dela
cene.
(2) Tri dni pred uveljavitvijo oziroma najpozneje tretji
delovni dan po uveljavitvi spremembe cene mora oseba iz prejšnjega odstavka o
tem obvestiti agencijo na obrazcih v elektronski obliki, ki jih pripravi
agencija in objavi na svoji spletni strani.
(3) Obvestilo iz prejšnjega odstavka mora vsebovati
naslednje podatke in dokumentacijo:
-       
ime, sedež in matično številko vlagatelja vloge iz poslovnega registra;
-       
seznam dejavnosti, ki jih vlagatelj vloge opravlja;
-       
podatek o izvajanju dejavnosti proizvodnje toplote kot regulirani
proizvajalec toplote v skladu z 8. točko 283. člena EZ-1;
-       
podatek o izvajanju dejavnosti distribucije toplote kot izbirne
gospodarske javne službe v skladu s prvo alineo prvega odstavka 284. člena
EZ-1;
-       
pravne podlage, na podlagi katerih vlagatelj vloge izvaja gospodarsko
javno službo distribucije toplote;
-       
navedba lokalnih skupnosti, na območju katerih se izvaja gospodarska
javna služba distribucija toplote;
-       
obrazložitev razloga spreminjanja variabilnega oziroma fiksnega dela
cene;
-       
navedba spremenjene strukture vhodnih energentov;
-       
dokumentacija, s katero se utemeljujejo spremembe cene vhodnih
energentov oziroma stroškov nabavljene toplote;
-       
izračun novega variabilnega oziroma fiksnega dela cene po metodologiji
iz 17. do 19. člena tega akta;
-       
izračun nove povprečne cene po metodologiji iz 20. člena tega akta;
-       
novi cenik po vrstah storitev in vrstah odjemalcev ter datum predvidene
uveljavitve novih cen.
(4) Podatki iz prve do pete alinee prejšnjega odstavka
so obvezni podatki ob prvem obvestilu o spremembi cen in ob spremembi podatkov,
podatki iz ostalih alinej prejšnjega odstavka pa ob vsakem obvestilu o
spremembi cen.
17. člen
(sprememba variabilnega dela cene za distributerje z lastno
proizvodnjo toplote oziroma za regulirane proizvajalce toplote)
(1) Distributer z lastno proizvodnjo oziroma regulirani
proizvajalec lahko zviša variabilni del cene takrat, kadar se upravičeni
variabilni stroški na enoto distribuirane toplote distributerja z lastno
proizvodnjo ali prodane toplote reguliranega proizvajalca toplote zvišajo.
(2) Distributer z lastno proizvodnjo oziroma regulirani
proizvajalec mora znižati variabilni del cene takrat, kadar se upravičeni
variabilni stroški na enoto distribuirane toplote distributerja z lastno
proizvodnjo ali prodane toplote reguliranega proizvajalca toplote znižajo.
(3) Sprememba variabilnega dela cene za distributerje z
lastno proizvodnjo toplote oziroma za regulirane proizvajalce toplote se
izračunana podlagi naslednje enačbe:
kjer oznake pomenijo:
VCp             je novi variabilni del cene distributerja z
lastno proizvodnjo toplote oziroma reguliranega proizvajalca toplote v EUR/MWh
(brez DDV);
VSTRt        je vsota upravičenih variabilnih stroškov
distributerja z lastno proizvodnjo toplote oziroma reguliranega proizvajalca
toplote v EUR v časovnem obdobju (t);
Qt             je zbir distribuirane toplote distributerja
z lastno proizvodnjo toplote oziroma prodanih količin reguliranega proizvajalca
toplote v MWh v časovnem obdobju (t);
t                je časovno obdobje, ki je enako poslovnemu letu, v
katerem se spreminja variabilni del cene.
(4) Pri izračunu vsote upravičenih variabilnih stroškov
(VSTRt) in zbiru distribuirane toplote (Qt) se upoštevajo realizirani podatki
od začetka leta (t) do zadnjega dne predpreteklega meseca leta (t) pred
uveljavitvijo novega variabilnega dela cene in načrtovani podatki do konca leta
(t).
(5) Novi variabilni del cene za distributerje z lastno
proizvodnjo toplote oziroma za regulirane proizvajalce toplote se izračunava in
usklajuje najpogosteje vsak mesec oziroma v ustreznem obračunskem obdobju.
18. člen
(sprememba variabilnega dela cene za distributerje)
(1) Distributer lahko zviša variabilni del cene takrat, kadar
se upravičeni variabilni stroški na enoto distribuirane toplote distributerja
zvišajo, in mora znižati variabilni del cene takrat, kadar se upravičeni
variabilni stroški na enoto distribuirane toplote znižajo.
(2) Sprememba variabilnega dela cene za distributerje se
izračuna na podlagi naslednje enačbe:
kjer oznake pomenijo:
VCp          je novi variabilni
del cene distributerja EUR/MWh (brez DDV);
VSTRt      je vsota upravičenih variabilnih stroškov
distributerja v EUR v časovnem obdobju (t);
Qt                 je zbir
distribuirane toplote distributerja v MWh v časovnem obdobju (t);
t                je časovno obdobje, ki je enako poslovnemu letu, v
katerem se spreminja variabilni del cene.
(3) Pri izračunu vsote upravičenih variabilnih stroškov (VSTRt)
in zbiru distribuirane toplote (Qt) se upoštevajo realizirani
podatki od začetka leta (t) do zadnjega dne predpreteklega meseca leta (t) pred
uveljavitvijo novega variabilnega dela cene in načrtovani podatki do konca leta
(t).
(4) Novi variabilni del cene za distributerja se izračunava
in usklajuje najpogosteje vsak mesec oziroma v ustreznem obračunskem obdobju.
19. člen
(sprememba fiksnega dela cene za distributerje z lastno
proizvodnjo toplote, distributerje in regulirane proizvajalce toplote)
(1) Distributerji z lastno proizvodnjo toplote, distributerji
oziroma regulirani proizvajalci toplote lahko uveljavljajo zvišanje fiksnega
dela cene enkrat letno, pri čemer se zaradi tega učinka povprečna cena, ki
velja pred uveljavitvijo zvišanja fiksnega dela cene, ne sme povečati za več kot
dva odstotka.
(2) Distributerji z lastno proizvodnjo toplote, distributerji
oziroma regulirani proizvajalci toplote morajo v primeru znižanja upravičenih
fiksnih stroškov za več kot dva odstotka glede na zadnje uveljavljene
upravičene fiksne stroške uveljaviti znižanje fiksnega dela cene.
(3) Pri izračunu vsote upravičenih fiksnih stroškov se
upoštevajo realizirani podatki od začetka leta (t) do zadnjega dne
predpreteklega meseca leta (t) pred uveljavitvijo novega fiksnega dela cene in
načrtovani podatki do konca leta (t). Leto (t) je časovno obdobje, ki je enako
poslovnemu letu, v katerem se spreminja fiksni del cene.
(4) V primeru hkratne spremembe fiksnega in variabilnega dela
cene se najprej spremeni fiksni del cene in izračuna nova povprečna cena skladno
z 20. členom tega akta. Po tem izračunu pa se izvede izračun nove
povprečne cene skladno z 20. členom tega akta zaradi spremembe
variabilnega dela cene.
20. člen
(izračun nove povprečne cene)
(1) Nova povprečna cena se izračuna po naslednji enačbi:
kjer oznake pomenijo:
PCN             je nova povprečna cena v
EUR/MWh;
Qt
                 je zbir distribuirane toplote distributerja z lastno
proizvodnjo toplote oziroma distributerja oziroma prodane toplote reguliranega
proizvajalca toplote v MWh v časovnem obdobju (t);
Ci=1,…n
             so cene po posameznih kategorijah novega prodajnega cenika
za distribuirano toploto distributerja z lastno proizvodnjo toplote oziroma
distributerja oziroma za prodano toploto reguliranega proizvajalca toplote v
EUR/MWh;
Ki=1,…n
          so količine prodane toplote distributerja z lastno proizvodnjo
toplote oziroma distributerja oziroma reguliranega proizvajalca toplote po
posameznih kategorijah prodajnega cenika v MWh v časovnem obdobju (t);
CPi=1,…n
       so cene po posameznih kategorijah predlaganega prodajnega cenika
za obračunsko moč v EUR/MW;
Pi=1,…n
          so količine obračunske moči po posameznih kategorijah
prodajnega cenika v MW v časovnem obdobju (t);
DPt
              so drugi prihodki distribucije oziroma proizvodnje toplote
(prihodki iz meritev, števnin, prodaje emisijskih kuponov in drugo) v EUR v
časovnem obdobju (t);
VSTRt
          je vsota upravičenih variabilnih stroškov distributerja z lastno
proizvodnjo toplote oziroma distributerja oziroma reguliranega proizvajalca
toplote v EUR v časovnem obdobju (t);
FSTRt
          je vsota upravičenih fiksnih stroškov distributerja z lastno
proizvodnjo toplote oziroma distributerja oziroma reguliranega proizvajalca
toplote v EUR v časovnem obdobju (t);
t
                   je časovno obdobje, ki je enako poslovnemu letu, v katerem
se izračunava nova povprečna cena.
(2) Povprečna cena na MWh iz prejšnjega odstavka ne sme
presegati stroškovne cene na MWh.
(3) Pri izračunu nove povprečne cene prihodki iz fiksnega
dela cene ne smejo presegati upravičenih fiksnih stroškov.
(4) Pri izračunu nove povprečne cene se upoštevajo
realizirani podatki od začetka leta (t) do zadnjega dne predpreteklega meseca
leta (t) pred uveljavitvijo nove povprečne cene in načrtovani podatki do konca
leta (t).
V. KONČNI DOLOČBI
21. člen 
(prenehanje veljavnosti)
Z dnem uveljavitve tega akta preneha veljati Akt o
metodologiji za oblikovanje cene toplote za daljinsko ogrevanje (Uradni list
RS, št. 27/15, 47/15, 61/15 in 36/16).
22. člen 
(uveljavitev akta)
Ta akt začne veljati naslednji dan po objavi v Uradnem listu
Republike Slovenije.
Št. 23-1/2015-69/435
Maribor, dne 22. decembra 2016
EVA 2016-2430-0095
Predsednica sveta
Agencije za energijo
Ivana Nedižavec Korada l.r.