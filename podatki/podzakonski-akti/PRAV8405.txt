1. člen
S tem pravilnikom se sprejme gozdnogospodarski načrt gozdnogospodarske
enote Gorica (2007–2016), št. 01-18/07 z dne 25. 10. 2007, ki ga je za obdobje
od 1. januarja 2007 do 31. decembra 2016 izdelal Zavod za gozdove Slovenije, Območna
enota Tolmin.
2. člen
Gozdnogospodarska enota Gorica, ki meri 12.980,73 ha, se
nahaja v Gozdnogospodarskem območju Tolmin, v občinah Šempeter - Vrtojba, Renče
- Vogrsko, Miren – Kostanjevica in Mestni občini Nova Gorica oziroma v katastrskih
občinah Trnovo, Ravnica, Kromberk, Solkan, Nova Gorica, Rožna Dolina, Stara Gora,
Loke, Šmihel, Ozeljan, Vitovlje, Osek, Šempas, Prvačina, Dornberk, Branik,
Mravljevi, Spodnja Branica, Šempeter, Vrtojba, Bukovica, Vogrsko, Bilje,
Orehovlje, Miren in Rupa.
3. člen
V gozdnogospodarski enoti Gorica je s 1. januarjem 2007 ugotovljeno
naslednje stanje gozdov:
A)    
lastništvo: 78,81% zasebnih gozdov v lasti fizičnih ali pravnih oseb,
17,83% državnih gozdov in 3,36% gozdov lokalnih skupnosti;
B)    
površina: 5.865,49 ha, od katere je 5.232,49 ha večnamenskih gozdov,
18,89 ha gozdov s posebnim namenom, v katerih gozdnogospodarski ukrepi niso
dovoljeni, 357,89 ha gozdov s posebnim namenom, v katerih so gozdnogospodarski ukrepi
dovoljeni, in 256,22 ha varovalnih gozdov;
C)   
lesna zaloga: 159,9 m3/ha, od tega 46,1 m3/ha
iglavcev in 113,8 m3/ha listavcev;
D)   
tekoči letni prirastek: 5,50 m3/ha, od tega 1,14 m3/ha
iglavcev in 4,36 m3/ha listavcev.
4. člen
(1) V gozdnogospodarskem načrtu gozdnogospodarske enote
Gorica (2007–2016) je ob upoštevanju usmeritev iz gozdnogospodarskega načrta
Gozdnogospodarskega območja Tolmin, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Gorica določeno, da so najbolj poudarjene
funkcije gozdov, ki določajo način gospodarjenja z gozdom,
-       
proizvodne funkcije na površini 1.164,17 ha,
-       
ekološke funkcije na površini 524,10 ha ter
-       
socialne funkcije na površini 730,19 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Gorica (2007–2016) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Gorica za obdobje od 1. januarja 2007 do 31.
decembra 2016 določeni naslednji ukrepi:
-       
najvišji možni posek v višini 202.432 m3, od tega 43.911 m3
iglavcev in 158.521 m3 listavcev,
-       
gojitvena dela, potrebna za ohranitev in razvoj gozdov, na površini
220,89 ha,
-       
nega drogovnjaka na površini 177,79 ha,
-       
nega habitatov prosto živečih živali, in sicer vzdrževanje travinj na
površini 65,70 ter vzdrževanje grmišč na površini 9,70 ha.
(2) V gozdnogospodarskem načrtu gozdnogospodarske enote
Gorica (2007–2016) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Gorica v obdobju od uveljavitve tega
pravilnika do 31. decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Gorica (2007–2016).
7. člen
Po en izvod gozdnogospodarskega načrta gozdnogospodarske enote
Gorica (2007–2016) je na vpogled na sedežu Zavoda za gozdove Slovenije, Območne
enote Tolmin, Tumov drevored 17, Tolmin, na sedežu Zavoda za gozdove Slovenije,
Krajevne enote Gorica, Vipavska cesta 57, Gorica, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Gorica (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-01-15/2001/11
Ljubljana, dne 11. decembra 2007
EVA 2007-2311-0115