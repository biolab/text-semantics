1. člen
(vsebina)
S to uredbo se za izvajanje Uredbe (ES) št. 1102/2008
Evropskega parlamenta in Sveta z dne 22. oktobra 2008 o prepovedi izvoza
kovinskega živega srebra in nekaterih spojin in zmesi živega srebra ter varnem
skladiščenju kovinskega živega srebra (UL L št. 304 z dne 14. 11. 2008, str.
75; v nadaljnjem besedilu: Uredba 1102/2008/ES) določajo pristojni organ,
nadzorni organ in sankcije za kršitve določb Uredbe 1102/2008/ES.
2. člen
(pristojni organ)
Pristojni organ za izvajanje Uredbe 1102/2008/ES je
ministrstvo, pristojno za okolje (v nadaljnjem besedilu: ministrstvo).
3. člen
(naloge)
Ministrstvo za namen izvajanja Uredbe 1102/2008/ES opravlja
naslednje naloge: 
1.     
posreduje dokumente Komisiji v skladu s prvim odstavkom 5. člena Uredbe
1102/2008/ES; 
2.     
posreduje informacije Komisiji v skladu z drugim odstavkom 5. člena
Uredbe 1102/2008/ES; 
3.     
zbira podatke v skladu s tretjim odstavkom 5. člena Uredbe 1102/2008/ES;
4.     
zbira podatke v skladu s prvim in drugim odstavkom 6. člena Uredbe
1102/2008/ES.
4. člen
(nadzorni organ)
Inšpekcijski nadzor nad izvajanjem Uredbe 1102/2008/ES in te
uredbe opravljajo inšpektorji, pristojni za okolje.
5. člen
(kazenske določbe)
(1) Z globo od 2.000 do 40.000 eurov se za prekršek kaznuje
pravna oseba, če: 
1.     
ravna v nasprotju s prvim ali tretjim odstavkom 1. člena Uredbe
1102/2008/ES; 
2.     
ravna v nasprotju s tretjim odstavkom 5. člena Uredbe 1102/2008/ES; 
3.     
ravna v nasprotju s prvim ali drugim odstavkom 6. člena Uredbe
1102/2008/ES. 
(2) Z globo od 1.600 do 25.000 eurov se kaznuje samostojni
podjetnik posameznik, ki stori prekršek iz prejšnjega odstavka. 
(3) Z globo od 1.300 do 4.100 eurov se kaznuje odgovorna
oseba pravne osebe, ki stori prekršek iz prvega odstavka tega člena. 
(4) Z globo od 1.300 do 3.500 eurov se kaznuje odgovorna
oseba samostojnega podjetnika posameznika, ki stori prekršek iz prvega odstavka
tega člena.
6. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00719-47/2010
Ljubljana, dne 25. novembra 2010
EVA 2010-2511-0008
Vlada Republike Slovenije
Borut Pahor l.r. 
Predsednik