1. člen
Z namenom zajezitve in obvladovanja epidemije COVID-19 se s
tem odlokom začasno omeji ponujanje in prodajanje blaga in storitev neposredno
potrošnikom na območju Republike Slovenije.
2. člen
(1) Ponujanje storitev neposredno potrošnikom ni dovoljeno v:
-       
diskotekah in nočnih klubih,
-       
kulturnih ustanovah, razen v galerijah, muzejih, arhivih in knjižnicah,
-       
kinematografih.
(2) Opravljanje gostinske dejavnosti priprave in strežbe jedi
in pijač v gostinskih in nastanitvenih obratih je dovoljeno od 6.00 do 21.00
ure.
(3) Ne glede na prejšnji odstavek časovna omejitev
opravljanja dejavnosti ne velja za dejavnost priprave jedi in pijač v primeru
dostave jedi in pijač ter za dejavnost priprave in strežbe jedi in pijač v sobe
oziroma druge oblike nastanitvenih enot v nastanitvenih obratih (sobna
strežba).
(4) Za osebni prevzem jedi in pijač velja časovna omejitev iz
drugega odstavka tega člena.
(5) Opravljanje gostinske dejavnosti strežbe jedi in pijač v
gostinskih in nastanitvenih obratih je dovoljeno le za mizami (sedeča
postrežba) ob upoštevanju razdalje med osebami najmanj 1,5 metra.
(6) Ne glede na prejšnji odstavek omejitev razdalje 1,5 metra
ne velja za osebe iz istega gospodinjstva, ki sedijo za isto mizo.
(7) Ne glede na peti odstavek tega člena omejitev ne velja za
osebni prevzem jedi in pijač.
(8) Število oseb v zaprtih javnih prostorih, v katerih se
izvaja dejavnost ponujanja in prodajanja blaga in storitev potrošnikom, se
omeji na 20 kvadratnih metrov na posamezno stranko ali na eno stranko, v
kolikor je poslovni prostor manjši od 20 kvadratnih metrov.
(9) Število oseb v fitnes centrih se omeji na 20 kvadratnih
metrov na posamezno stranko.
3. člen
(1) Ponujanje in prodajanje blaga in storitev potrošnikom je
dovoljeno le pod pogojem, da se zagotovi minimalni stik s potrošniki v skladu s
sprejetimi navodili Nacionalnega inštituta za javno zdravje (v nadaljnjem
besedilu: NIJZ).
(2) Pri opravljanju dejavnosti iz prvega odstavka tega člena
se smiselno upošteva vsa higienska priporočila ministrstva, pristojnega za
zdravje, in NIJZ za preprečevanje okužbe z virusom SARS-CoV-2, ki so objavljena
na spletni strani ministrstva (https://www.gov.si/novice/2020-04-16-navodila-ua-delo-v-servisnih-storitvah-in-drugih-storitvah-ter-zivilskih-in-tehnicnih-trgovinah-ob-postopnem-sproscanju-nekaterih-ukrepov-v-casu-epidemije/)
in NIJZ (http://www.nijz.si).
(3) Odgovornost delodajalcev je, da zaposlenim zagotovijo
zaščitno opremo in zagotovijo spoštovanje navodil iz prejšnjega odstavka.
(4) Upravljavec trgovskega centra in trgovec, kot ga
opredeljuje zakon, ki ureja trgovino, zagotovita upoštevanje navodil iz osmega
odstavka 2. člena tega odloka.
(5) Pri izvajanju nadzora nad ukrepi iz osmega odstavka 2.
člena tega odloka ima pristojni inšpektor pravico in dolžnost omejiti ali
prepovedati promet posameznih vrst blaga in izdelkov ter prepovedati
opravljanje dejavnosti.
3.a člen
(1) Ne glede na drugi do sedmi odstavek in deveti odstavek 2.
člena tega odloka za regije, kjer število na novo okuženih v zadnjih 14 dneh
presega 140 na 100 000 prebivalcev, veljajo naslednje omejitve oziroma
prepovedi:
1.     
ponujanje storitev neposredno potrošnikom v fitnes centrih je
prepovedano;
2.     
opravljanje gostinske dejavnosti priprave in strežbe jedi in pijač v
gostinskih obratih (gostišča, restavracije, gostilne, kavarne, slaščičarne,
okrepčevalnice in bari) je prepovedano;
3.     
opravljanje gostinske dejavnosti priprave in strežbe jedi in pijač za
goste, ki prenočujejo v nastanitvenih obratih (hoteli, moteli, penzioni,
prenočišča, gostišča, hotelska in apartmajska naselja, planinski in drugi
domovi, kampi, prostori za goste pri sobodajalcih, kmetije ter marine) je
dovoljeno od 6.00 do 21.00;
4.     
(črtana);
5.     
ne glede na 2. in 3. točko tega odstavka prepoved in časovna omejitev
opravljanja gostinske dejavnosti priprave in strežbe jedi in pijač ne veljata
za dejavnost priprave jedi in pijač v primeru za dejavnost strežbe jedi in
pijač v sobe oziroma druge oblike nastanitvenih enot v nastanitvenih obratih
(sobna strežba) ter v primeru opravljanja gostinske dejavnosti priprave in
strežbe jedi in pijač v organizacijah, ki izvajajo gostinsko dejavnost za svoje
zaposlene oziroma varovance;
6.     
Za osebni prevzem in dostavo jedi in pijač velja časovna omejitev iz 3.
točke tega člena;
7.     
opravljanje gostinske dejavnosti strežbe jedi in pijač v nastanitvenih
obratih iz 3. točke tega odstavka je dovoljeno le za mizami (sedeča postrežba)
ob upoštevanju razdalje med osebami najmanj 1,5 metra;
8.     
ne glede na prejšnjo točko omejitev razdalje 1,5 metra ne velja za osebe
iz istega gospodinjstva, ki sedijo za isto mizo;
9.     
ne glede na 6. točko tega odstavka omejitev ne velja za osebni prevzem
jedi in pijač;
(2) Uradne podatke o številu okuženih po regijah objavlja
NIJZ na svoji spletni strani in v Uradnem listu Republike Slovenije najmanj
enkrat tedensko. Ukrepi iz prvega odstavka tega člena v regiji začnejo veljati
naslednji dan po objavi uradnih podatkov.
4. člen
(črtan)
5. člen
Strokovno utemeljenost ukrepov iz tega odloka Vlada Republike
Slovenije ugotavlja vsakih sedem dni in ob upoštevanju strokovnih razlogov
odloči, da se ti ukrepi še naprej uporabljajo, ali pa ukrepe spremeni oziroma
odpravi ter o tem obvesti Državni zbor in javnost.

Odlok o omejitvah ponujanja in prodajanja
blaga in storitev potrošnikom v Republiki Sloveniji (Uradni list RS, št. 67/20) vsebuje naslednji končni določbi:
»KONČNI DOLOČBI
6. člen
Z dnem uveljavitve tega odloka preneha veljati Odlok o
začasni prepovedi ponujanja in prodajanja blaga in storitev potrošnikom v
Republiki Sloveniji (Uradni list RS, št. 25/20, 29/20, 32/20, 37/20, 42/20,
44/20, 47/20, 53/20, 58/20 in 59/20).
7. člen
Ta odlok začne veljati 18. maja 2020.«.

Odlok o spremembah Odloka o omejitvah
ponujanja in prodajanja blaga in storitev potrošnikom v Republiki Sloveniji
(Uradni list RS, št. 78/20) vsebuje naslednjo končno določbo:
»KONČNA DOLOČBA
3. člen
Ta odlok začne veljati 1. junija 2020.«.

Odlok o spremembi Odloka o omejitvah ponujanja
in prodajanja blaga in storitev potrošnikom v Republiki Sloveniji (Uradni list
RS, št. 103/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 24. julija 2020.«.

Odlok o spremembi Odloka o omejitvah ponujanja
in prodajanja blaga in storitev potrošnikom v Republiki Sloveniji (Uradni list
RS, št. 124/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 21. septembra 2020.«.

Odlok o spremembi in dopolnitvah Odloka o
omejitvah ponujanja in prodajanja blaga in storitev potrošnikom v Republiki
Sloveniji (Uradni list RS, št. 127/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati 24. septembra 2020.«.

Odlok o spremembah in dopolnitvah Odloka o
omejitvah ponujanja in prodajanja blaga in storitev potrošnikom v Republiki
Sloveniji (Uradni list RS, št. 138/20) vsebuje naslednjo končno določbo:
»KONČNA DOLOČBA
3. člen
Ta odlok začne veljati 9. oktobra 2020.«.

Odlok o spremembah in dopolnitvi Odloka o
omejitvah ponujanja in prodajanja blaga in storitev potrošnikom v Republiki
Sloveniji (Uradni list RS, št. 143/20) vsebuje naslednjo prehodno in
končno določbo:
»PREHODNA IN KONČNA DOLOČBA
4. člen
Prve uradne podatke o številu okuženih po regijah objavi NIJZ
na svoji spletni strani in v Uradnem listu Republike Slovenije naslednji dan po
objavi tega odloka v Uradnem listu Republike Slovenije.
5. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
omejitvah ponujanja in prodajanja blaga in storitev potrošnikom v Republiki
Sloveniji (Uradni list RS, št. 150/20) vsebuje naslednjo končno določbo:
»KONČNA DOLOČBA
5. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o omejitvah ponujanja
in prodajanja blaga in storitev potrošnikom v Republiki Sloveniji (Uradni list
RS, št. 151/20) vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.