1. člen
S to uredbo se določa način izračunavanja in obračunavanja
prispevka za zagotavljanje zanesljive oskrbe z električno energijo z uporabo
domačih virov primarne energije za proizvodnjo električne energije.
2. člen
Vsi odjemalci električne energije so za vsako prevzemno
predajno mesto dolžni plačevati prispevek za zagotavljanje zanesljive oskrbe z
električno energijo z uporabo domačih virov primarne energije. 
Višina mesečnega prispevka iz prejšnjega odstavka je odvisna
od razvrstitve končnega odjemalca glede na moč, napetostno raven, kategorijo
odjema in namen porabe električne energije v odjemne skupine po tej uredbi. 
Prispevke zbira Center za podpore.
3. člen
Za določitev prispevka se za končne odjemalce električne
energije, ki so razvrščeni v odjemne skupine glede na kriterije iz drugega
odstavka prejšnjega člena, določijo naslednji ponderji odjemnih skupin:
kjer je:
VN              visokonapetostni nivoji
nazivnih napetosti 400 kV,
                   220 kV in 110 kV,
SN              srednjenapetostni nivoji
nazivnih napetosti 35kV,
                   20kV in 10kV,
NN              nizkonapetostni nivo
nazivne napetosti 400/230V,
T                 letne obratovalne ure,
PR.OMR    prenosno omrežje,
DIS.OMR   distribucijsko omrežje.
Ponderji odjemnih skupin končnih odjemalcev odražajo težo
obremenitve posamezne odjemne skupine s stroški prispevka za zagotavljanje
podpor proizvodnje električne energije v soproizvodnji z visokim izkoristkom in
iz obnovljivih virov energije. 
Ponderji odjemnih skupin in razmerja med njimi se spremenijo,
če se spremeni kvocient med porabo električne energije in močjo odjemne skupine
in zaradi te spremembe nastane potreba po dodatnih kapacitetah za proizvodnjo
električne energije.
4. člen
Povprečni mesečni prispevek na kW obračunske moči se določi
na osnovi potrebnih sredstev za premije ter letne obračunske moči po naslednji
enačbi:
pri čemer je:
Ppm             povprečni
mesečni prispevek v eurih na kW
                   obračunske moči,
SredP          potrebna
sredstva za premijo v eurih,
Σ PoL          letna
obračunska moč vseh končnih odjemalcev
                   v Republiki Sloveniji.
Mesečni prispevek za posamezne odjemne skupine se zaokroži na
pet (5) decimalk.
5. člen
Pri določanju višine mesečnega prispevka za posamezno odjemno
skupino končnih odjemalcev na kW obračunske moči se upošteva ponder odjemne
skupine za to skupino končnih odjemalcev tako, da se mesečni prispevek določi
po naslednji enačbi:
pri čemer je:
pmos            mesečni
prispevek izbrane odjemne skupine v
                   eurih na kW obračunske
moči,
τos               ponder
izbrane odjemne skupine končnih
                   odjemalcev.
Mesečni prispevek za posameznega končnega odjemalca
električne energije se glede na njegovo razvrstitev v odjemno skupino izračuna
po naslednji enačbi:
pri čemer je:
Prispko                 mesečni
prispevek posameznega končnega
                             odjemalca
električne energije v eurih,
POm                      mesečna
obračunska moč končnega odjemalca
                             v kW.
Osnova za izračun mesečnega prispevka posameznega končnega
odjemalca so podatki o obračunski moči. 
Za ugotavljanje obračunske moči ter zaračunavanje in
plačevanje mesečnega prispevka iz prejšnjega odstavka se smiselno uporabljajo
metodologije za obračunavanje omrežnine, metodologije za določitev omrežnine in
kriteriji za ugotavljanje upravičenih stroškov za elektroenergetska omrežja. 
Mesečni prispevek končnega odjemalca je prikazan kot posebna
postavka na računu za uporabo omrežja.
6. člen
Center za podpore izstavlja sistemskemu operaterju
distribucijskega omrežja (SODO) in sistemskemu operaterju prenosnega omrežja
(SOPO) akontativne račune za prispevek za zagotavljanje zanesljive oskrbe z
električno energijo z uporabo domačih virov primarne energije na podlagi
podatkov o planskih mesečnih količinah. Center za podpore bo akontativne račune
izdajal zadnji delovni dan v mesecu, z rokom plačila 18 dni od izdaje računa. 
Podatki o obračunani obračunski moči po posameznih
kategorijah prevzemno predajnih mest se pripravijo iz podatkovnih baz SODO in
SOPO. SODO in SOPO zagotovita podatke Centru za podpore o obračunani obračunski
moči po posamezni kategoriji do desetega delovnega dne v tekočem mesecu za
pretekli mesec po elektronski pošti, original pa po pošti. Na osnovi prejetih
podatkov o obračunani obračunski moči SODO in SOPO bo Center za podpore desetega
delovnega dne oziroma po prejemu podatkov izstavil obračunski bremepis ali
dobropis z rokom plačila 18 dni od izdaje.
7. člen
Mesečni prispevek se začne končnim odjemalcem obračunavati na
računih za električno energijo za januar 2009.
8. člen
Vlada Republike Slovenije s sklepom določi povprečni mesečni
prispevek na kW obračunske moči za zagotavljanje zanesljive oskrbe z električno
energijo z uporabo domačih virov primarne energije, višino ponderja posamezne
odjemne skupine in mesečni prispevek na kW obračunske moči za vsako odjemno
skupino končnih odjemalcev.
9. člen
V primeru, da v letu 2009 iz naslova prispevka za
zagotavljanje zanesljive oskrbe z električno energijo z uporabo domačih virov
primarne energije nastane presežek prihodkov nad odhodki, se ta presežek
uporabi za financiranje stroškov delovanja Centra za podpore v letu 2010.
10. člen
Ta uredba začne veljati naslednji dan po objavi v Uradnem
listu Republike Slovenije.
Št. 00713-2/2009/4
Ljubljana, dne 29. januarja 2009
EVA 2008-2111-0010
Vlada Republike Slovenije
Borut Pahor l.r. 
Predsednik