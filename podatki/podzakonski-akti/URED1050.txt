1. člen
Ta uredba določa kriterije, ki jih uporablja Agencija za trg
vrednostnih papirjev (v nadaljnjem besedilu: Agencija) pri: 
-    
dajanju soglasij tujim fizičnim in pravnim osebam, da lahko posredno ali
neposredno pridobijo več kot 20% delnic oziroma poslovnih deležev družbe za
upravljanje; 
-    
dajanju soglasij tujim fizičnim in pravnim osebam, da lahko posredno ali
neposredno pridobijo več kot 10% delnic oziroma poslovnih deležev pooblaščene
družbe za upravljanje; 
-    
dajanju soglasij investicijskim družbam, da se smejo zadolževati oziroma
izdajati dolžniške vrednostne papirje.
2. člen
Pri dajanju soglasij iz prve in druge alinee 1. člena te
uredbe upošteva Agencija naslednje: 
-    
prisotnost delničarjev oziroma družbenikov iz različnih držav; 
-    
delež tujih oseb v družbah za upravljanje v Republiki Sloveniji; 
-    
reciprociteta glede lastništva oziroma solastništva domačih oseb v
družbah, ki opravljajo posle upravljanja investicijskih skladov v državah, iz
katerih izhajajo tuji delničarji oziroma družbeniki; 
-    
razvoj novih znanj s področja upravljanja investicijskih skladov; 
-    
mnenje pristojnega nadzornega organa, če je tuji delničar oziroma
družbenik družba, ki opravlja posle upravljanja investicijskih skladov; 
-    
mnenje priznanih mednarodnih organizacij za presojo bonitete, če je tuji
delničar oziroma družbenik družba, ki ne opravlja poslov upravljanja
investicijskih skladov; 
-    
razmere na trgu vrednostnih papirjev.
3. člen
Pri dajanju soglasij iz tretje alinee 1. člena te uredbe
upošteva Agencija naslednje: 
1.    
za zadolževanje do višine 5% čiste vrednosti sredstev investicijske
družbe: 
- 
namen in obliko zadolževanja; 
2.    
za zadolževanje v višini nad 5% čiste vrednosti sredstev investicijske
družbe: 
- 
solventnost investicijske družbe; 
- 
likvidnost investicijske družbe; 
- 
zaščito delničarjev investicijske družbe; 
- 
potrebo po likvidnih sredstvih za oblikovanje portfelja investicijske
družbe; 
- 
razmere na trgu vrednostnih papirjev.
4. člen
Ta uredba začne veljati z dnem objave v Uradnem listu
Republike Slovenije.
Št. 440-11/94-14/1-8
Ljubljana, dne 23. junija 1994.
Vlada Republike Slovenije
dr. Janez Drnovšek l. r. 
Predsednik