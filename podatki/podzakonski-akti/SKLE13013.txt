1. člen
(področje uporabe in vsebina
smernic)
(1) Evropski nadzorni organ
(Evropski bančni organ; v nadaljevanju EBA) je v skladu s 16. členom Uredbe
(EU) 1093/20101 dne 14. junija 2022 objavil Smernice o
politikah in postopkih za zagotavljanje skladnosti s predpisi ter vlogi in
odgovornostih pooblaščenca za preprečevanje pranja denarja in financiranje
terorizma PPDFT v skladu s členom 8 in poglavjem VI Direktive (EU) 2015/849.
(2) Smernice so namenjene:
1.     
pristojnim organom, kot so opredeljeni v členu 4(2)(iii) Uredbe (EU)
št. 1093/2010 in
2.     
kreditnim in finančnim institucijam, kot so opredeljene v členu 3(1) in
(2) Direktive (EU) 2015/8492.
(3) Smernice določajo vlogo in odgovornosti
upravljalnega organa na področju preprečevanja pranja denarja in financiranja
terorizma (v nadaljevanju PPDFT) in člana upravljalnega organa oziroma višjega
vodstvenega delavca, odgovornega za PPDFT, vlogo in odgovornosti pooblaščenca
za PPDFT in organizacijo funkcije zagotavljanja skladnosti s predpisi o PPDFT
na ravni skupine.
2. člen
(uporaba smernic v Republiki
Sloveniji)
S tem sklepom Agencija za trg vrednostnih papirjev (v
nadaljevanju Agencija) določa uporabo smernic za:
-       
subjekte, za nadzor nad katerimi je Agencija pristojna na podlagi
drugega odstavka 164. člena ZPPDFT-2 in
-       
Agencijo, pri čemer Agencija opravlja nadzor pri zavezancih iz 1., 2. in
3. točke prvega odstavka 4. člena ZPPDFT-2 samo v delu, ki se nanaša na
storitve in dejavnost investicijskega bančništva zavezanca in za katerega se
uporabljajo določbe zakona, ki ureja trg finančnih instrumentov. Nadzor lahko
opravlja samostojno ali v sodelovanju z Banko Slovenije.
3. člen
(uveljavitev in začetek
uporabe sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. decembra
2022.
Št. 00700-26/2022-2
Ljubljana, dne 17. novembra 2022
EVA 2022-1611-0132
Predsednica Sveta
Agencije za trg vrednostnih
papirjev
Anka Čadež
________________
1     Uredba
(EU) št. 1093/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski bančni organ) in o
spremembi Sklepa št. 716/2009/ES ter razveljavitvi Sklepa Komisije
2009/78/ES
2     Direktiva
(EU) 2015/849 Evropskega Parlamenta in Sveta z dne 20. maja 2015 o
preprečevanju uporabe finančnega sistema za pranje denarja ali financiranje
terorizma, spremembi Uredbe (EU) št. 648/2012 Evropskega parlamenta in
Sveta ter razveljavitvi Direktive 2005/60/ES Evropskega parlamenta in Sveta in
Direktive Komisije 2006/70/ES