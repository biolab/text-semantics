I. SPLOŠNE DOLOČBE
1. člen
S tem pravilnikom se določa višina odpisa
blaga zaradi kala, razsipa, razbitja in okvare, ki se šteje v dejavnosti lekarn
za normalnega ter zato predstavlja redni strošek poslovanja.
2. člen
Kot kalo, razsip, razbitje in okvara se
štejejo izgube na blagu, ki nastanejo zaradi kemičnih in fizikalnih lastnosti
blaga (sušenje, izhlapevanje, krčenje, topljenje in podobno) in uničenje blaga
zaradi rokovanja z blagom v prostorih lekarne.
Kalo je izguba oziroma uničenje blaga, ki
nastane zaradi lastnosti blaga s sušenjem, krčenjem, izhlapevanjem in se kaže
na teži, obsegu ali površini blaga.
Razsip je izguba ali uničenje blaga v
tekočem ali sipkem stanju, ki nastane pri rokovanju z blagom.
Razbitje je izguba ali uničenje lomljivega
blaga, ki nastane pri rokovanju.
Okvara je uničenje blaga, ki nastane zaradi
kemičnih ali fizikalnih lastnosti blaga in ima za posledico spremembo kemičnih,
fizikalnih, funkcionalnih ali estetskih lastnosti blaga.
3. člen
Obseg izgub oziroma uničenj je odvisen od
lastnosti blaga in ravnanja z njim.
Ob normalnih
pogojih ter skrbnem in strokovnem ravnanju z blagom v lekarni se šteje za
normalen odpis, izgubo oziroma uničenje za:


farmacevtske
  substance in kemikalije


zelo visoko viskozne
  tekočine

10%


zelo močno hlapne
  tekočine

10%


eterična olja, močno
  hlapne tekočine, tinkture

6%


visoko viskozne
  tekočine

6%


mazilne podlage in
  mazila

6%


olja in oljne
  tekočine

5%


prahovi in kristalni
  prahovi

5%


droge

5%


srednje viskozne tekočine

4%


trdne surovine v kosu, voski

4%


ostalo

3%


ovojnina

2%


končni izdelki

2%.


Imenski seznam kemikalij in farmacevtskih
substanc, ki je priloga pravilnika, sestavi in dopolnjuje komisija za farmacevtska
vprašanja.
V primerih, ko so farmacevtske substance
ali kemikalije dostavljene v ovojnini do 10,0 gramov se količinski odstotek sme povečati za največ faktor 3. Kadar pa so dostavljene v
ovojnini po 20 kilogramov in več, se količinski odstotek sme povečati za največ
faktor 2.
4. člen
Navedene stopnje normalnega odpisa se
nanašajo na nabavno vrednost v obračunskem obdobju nabavljenega blaga, ki je
povečano za nabavno vrednost zalog blaga, ki se nahaja v skladišču na začetku
obračunskega obdobja.
5. člen
Dejanski obseg izgub in uničenja se
ugotavlja neposredno po nastanku izgube ali uničenja blaga. O ugotovljeni
izgubi oziroma uničenju blaga se obvezno sestavi zapisnik.
6. člen
Od primanjkljajev blaga, ugotovljenih z
rednim ali izrednim popisom (inventuro), ki niso večji od normalnega odpisa po
tem pravilniku, se DDV ne obračuna.

Priloga:
Seznam farmacevtskih substanc in kemikalij

Pravilnik o stopnjah normalnega odpisa blaga
(kalo, razsip, razbitje, okvara) (Uradni list RS, št. 61/07)
vsebuje naslednjo končno določbo:
»7. člen
Ta pravilnik začne veljati osmi dan po
objavi v Uradnem listu Republike Slovenije, uporablja pa se od 15. 6. 2007
dalje.«.

Pravilnik o spremembi Pravilnika o stopnjah
normalnega odpisa blaga (kalo, razsip, razbitje, okvara) (Uradni list RS, št. 89/11) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati z dnem objave v
Uradnem listu Republike Slovenije.«.