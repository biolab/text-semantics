1. člen
Ta pravilnik določa:
-       
način izdaje, vsebino in obliko dovoljenja za
prebivanje za državljana Švicarske konfederacije in dovoljenja za prebivanje za
družinskega člana državljana Švicarske konfederacije;
-       
obrazec prošnje za izdajo oziroma podaljšanje
dovoljenja za začasno prebivanje za državljana Švicarske konfederacije, obrazec
prošnje za izdajo dovoljenja za stalno prebivanje za državljana Švicarske
konfederacije, obrazec prošnje za izdajo oziroma podaljšanje dovoljenja za
začasno prebivanje za družinskega člana državljana Švicarske konfederacije, obrazec
prošnje za izdajo dovoljenja za stalno prebivanje za družinskega člana
državljana Švicarske konfederacije in obrazec prošnje za izdajo dovoljenja za
začasno prebivanje za izvajalca storitev, ki ni državljan Švicarske
konfederacije;
-       
obrazec potrdila o vloženi prošnji za izdajo
oziroma podaljšanje dovoljenja za začasno prebivanje za državljana Švicarske
konfederacije, obrazec potrdila o vloženi prošnji za izdajo oziroma podaljšanje
dovoljenja za začasno prebivanje za družinskega člana državljana Švicarske
konfederacije in obrazec potrdila o vloženi prošnji za izdajo dovoljenja za
začasno prebivanje za izvajalca storitev, ki ni državljan Švicarske
konfederacije;
-       
način označitve prenehanja dovoljenja za
začasno in stalno prebivanje za državljana Švicarske konfederacije in
dovoljenja za začasno in stalno prebivanje za družinskega člana državljana
Švicarske konfederacije;
-       
postopek v primeru pogrešitve;
-       
ceno obrazca dovoljenja za začasno in stalno
prebivanje za državljana Švicarske konfederacije in dovoljenja za začasno in
stalno prebivanje za družinskega člana državljana Švicarske konfederacije.
2. člen
Dovoljenje za začasno in stalno prebivanje
za državljana Švicarske konfederacije in dovoljenje za začasno in stalno
prebivanje za družinskega člana državljana Švicarske konfederacije se izda v
obliki izkaznice, kot samostojni dokument.
3. člen
Izkaznica iz prejšnjega člena vsebuje
fotografijo osebe, kateri je izdana, podatke o roku veljavnosti in vrsti
dovoljenja, osebne podatke osebe, kateri je dovoljenje izdano, ter podatke o
pristojnem organu in datumu izdaje.
4. člen
Izkaznica iz 2. člena tega pravilnika je
plastificirana, velikosti 91 X 60 mm.
5. člen
Izkaznica iz 2. člena tega pravilnika se
izda na ustreznem obrazcu iz priloge št. 1 tega pravilnika.
6. člen
(1) Prošnja za izdajo oziroma
podaljšanje dovoljenja za začasno prebivanje za državljana Švicarske
konfederacije, prošnja za izdajo dovoljenja za stalno prebivanje za državljana
Švicarske konfederacije, prošnja za izdajo oziroma podaljšanje dovoljenja za
začasno prebivanje za družinskega člana državljana Švicarske konfederacije,
prošnja za izdajo dovoljenja za stalno prebivanje za družinskega člana
Švicarske konfederacije in prošnja za izdajo dovoljenja za začasno prebivanje
za izvajalca storitev, ki ni državljan Švicarske konfederacije se vloži na
obrazcu iz priloge št. 2 tega pravilnika.
(2) O vloženi prošnji za izdajo
oziroma podaljšanje dovoljenja za začasno prebivanje za državljana Švicarske
konfederacije, o vloženi prošnji za izdajo oziroma podaljšanje dovoljenja za
začasno prebivanje za družinskega člana državljana Švicarske konfederacije ter
o vloženi prošnji za izdajo dovoljenja za začasno prebivanje za izvajalca
storitev, ki ni državljan Švicarske konfederacije se izda potrdilo na obrazcu
iz priloge št. 3 tega pravilnika.
7. člen
Prenehanje dovoljenja za prebivanje se
označi tako, da se izkaznico iz 2. člena tega pravilnika dvakrat preluknja na
mestu, kjer je fotografija. Tako preluknjano izkaznico upravna enota stranki
vrne.
8. člen
Pogrešitev, izgubo ali tatvino izkaznice iz
2. člena tega pravilnika mora tujec takoj, če to ni mogoče pa najpozneje v
osmih dneh, naznaniti katerikoli upravni enoti.
9. člen
Obrazci iz prilog št. 1, 2 in 3 so sestavni
del tega pravilnika in so objavljeni skupaj z njim.
10. člen
Cena izkaznice je 5,06 eura.

Priloga
št. 1: Obrazci dovoljenja za prebivanje za državljane Švicarske konfederacije
Priloga
št. 2: Obrazci prošenj za prebivanje za državljane Švicarske konfederacije
Priloga
št. 3: Obrazci potrdil o vloženi prošnji za državljana Švicarske konfederacije

Pravilnik o načinu izdaje, vsebini in obliki
dovoljenj za prebivanje za državljane Švicarske konfederacije in njihove
družinske člane (Uradni list RS, št. 99/11) vsebuje naslednjo končno določbo:
»11. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o načinu
izdaje, vsebini in obliki dovoljenj za prebivanje za državljane Švicarske
konfederacije in njihove družinske člane (Uradni list RS, št. 90/12) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o načinu
izdaje, vsebini in obliki dovoljenj za prebivanje za državljane Švicarske
konfederacije in njihove družinske člane (Uradni list RS, št. 65/13) vsebuje naslednjo končno določbo:
»2. člen
Ta pravilnik začne veljati peti dan po
objavi v Uradnem listu Republike Slovenije.«.

Pravilnik o spremembi Pravilnika o načinu
izdaje, vsebini in obliki dovoljenj za prebivanje za državljane Švicarske
konfederacije in njihove družinske člane (Uradni list RS, št. 80/17) vsebuje naslednjo končno določbo:
»2. člen
Ta pravilnik začne veljati 1. januarja
2018.«.