1. člen
(vsebina)
Ta pravilnik določa tehnične standarde za varnostne elemente,
ki se uporabljajo na tobačnih izdelkih v skladu z Izvedbenim sklepom Komisije
(EU) 2018/576 z dne 15. decembra 2017 o tehničnih standardih za varnostne
elemente, ki se uporabljajo na tobačnih izdelkih (UL L št. 96 z dne
16. 4. 2018, str. 57; v nadaljnjem besedilu: Izvedbeni sklep 2018/576/EU).
2. člen
(varnostni element)
(1) Kot varnostni element se v skladu s prvim odstavkom 4. člena
Izvedbenega sklepa 2018/576/EU na zavojčkih tobačnih izdelkov uporabi tobačna
znamka, kot je določena v predpisih, ki urejajo trošarine.
(2) Varnostni element na zavojčkih tobačnih izdelkov, ki
so dani na trg, mora izpolnjevati pogoje iz 3. člena Izvedbenega sklepa
2018/576/EU in mora biti na zavojčkih tobačnih izdelkov uporabljen v skladu s
5. členom Izvedbenega sklepa 2018/576/EU.
3. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-116/2018
Ljubljana, dne 17. januarja 2019
EVA 2018-2711-0067
Samo Fakin l.r.
minister
za zdravje
dr. Andrej Bertoncelj l.r.
minister
za finance