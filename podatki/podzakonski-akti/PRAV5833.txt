1. člen
Ta pravilnik določa način pridelave, predelave in priprave za
trg ter območje pridelave in predelave za sir z označbo geografskega porekla
Bovški sir.
2. člen
(1) Označbo geografskega porekla Bovški sir ima lahko sir
pridelan, predelan in pripravljen za trg po postopku in na območju, ki sta
določena v specifikaciji za Bovški sir in jo je potrdilo Ministrstvo za
kmetijstvo, gozdarstvo in prehrano v skladu s predpisom, ki ureja postopke za
priznavanje označb posebnih kmetijskih pridelkov oziroma živil. 
(2) Specifikacija za Bovški sir iz prejšnjega odstavka je
dosegljiva na Ministrstvu za kmetijstvo, gozdarstvo in prehrano, Dunajska cesta
56-58, Ljubljana.
3. člen
Sir z označbo geografskega porekla Bovški sir, mora biti
označen v skladu s predpisom, ki ureja splošno označevanje predpakiranih živil
in s tem pravilnikom.
4. člen
Označbo geografskega porekla Bovški sir lahko uporablja
pridelovalec oziroma predelovalec sira, ki pridobi certifikat za ta sir v
skladu s predpisom, ki ureja postopke za priznavanje označb posebnih kmetijskih
pridelkov oziroma živil.
5. člen
Zaščitni znak za sir z označbo geografskega porekla Bovški
sir pridobi pridelovalec oziroma predelovalec sira v skladu s predpisom, ki
ureja zaščitni znak za označevanje kmetijskih pridelkov oziroma živil.
6. člen
Pridelovalci oziroma predelovalci Bovškega sira, ki so do
uveljavitve tega pravilnika uporabljali oziroma navajali ime Bovški sir za
svoje proizvode, morajo pridobiti certifikat iz 4. člena tega pravilnika
najpozneje v enem letu od dneva uveljavitve tega pravilnika, sicer tega imena
ne smejo uporabljati oziroma navajati na svojih proizvodih.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 324-01-47/2002
Ljubljana, dne 21. aprila 2004.
EVA 2004-2311-0250
Minister 
za kmetijstvo, gozdarstvo in prehrano 
dr. Milan Pogačnik l. r.