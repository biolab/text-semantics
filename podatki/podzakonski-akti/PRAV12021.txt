I. SPLOŠNA DOLOČBA
1. člen
(vsebina)
Ta pravilnik določa vrste priznanj, pogoje
in postopek za podeljevanje in nošenje priznanj policije ter višino denarne
nagrade.
II. VRSTE, SESTAVNI DELI, STATUT IN GRAFIČNI PRIKAZ PRIZNANJ
2. člen
(vrste priznanj)
(1) Priznanja policije se podeljujejo
za širjenje varnostne kulture, za zasluge in prispevek k razvijanju in krepitvi
varnosti Republike Slovenije, za pomoč policiji ali za sodelovanje in pomoč v
posameznih varnostnih akcijah.
(2) Po pomembnosti so priznanja
policije razvrščena po naslednjem vrstnem redu:
-       
veliki ščit policije z zvezdo,
-       
ščit policije,
-       
medalja policije za hrabrost,
-       
medalja policije za požrtvovalnost,
-       
znak policije za sodelovanje,
-       
priznanje policije za dolgoletno delo,
-       
spominski znak policije,
-       
spominska plaketa ob upokojitvi.
(3) Kot priznanje se lahko podeli tudi
strelno orožje.
(4) Generalnemu direktorju policije se ob
njegovem imenovanju podeli znak generalnega direktorja policije.
3. člen
(sestavni deli priznanja)
Priznanje sestavljajo znak priznanja,
nadomestni znak in listina o podelitvi priznanja, če ta pravilnik ne določa
drugače.
4. člen
(statut in grafični prikaz)
Opis in oblika priznanj, listin o podelitvi
priznanj, nadomestnih znakov in nadomestnih trakov in druge značilnosti
posameznega priznanja so določeni s statutom in grafičnim prikazom, ki sta
sestavni del tega pravilnika in sta objavljena skupaj z njim.
5. člen
(vpis podatkov o podeljenih priznanjih)
Podatke o podeljenih priznanjih uslužbencem
policije vodi notranja organizacijska enota ministrstva, pristojnega za notranje zadeve (v nadaljnjem besedilu:
ministrstvo), ki je pristojna za kadrovske zadeve
tako, da v centralno kadrovsko evidenco vnese podatke o vrsti podeljenega
priznanja ter številko in datum ukaza o podelitvi, pri podeljenem strelnem
orožju pa tudi podatke o tipu oziroma vrsti orožja, znamki, modelu oziroma
proizvajalcu orožja, kalibru ter tovarniški številki.
III. RAZLOGI ZA PODELITEV
6. člen
(veliki ščit policije z zvezdo)
(1) Priznanje veliki ščit policije z
zvezdo se lahko podeljuje uslužbencem policije, policijskim enotam, posameznikom
in pravnim osebam javnega in zasebnega prava.
(2) Priznanje veliki ščit policije z
zvezdo se podeljuje kot:
-       
veliki ščit policije z zlato zvezdo,
-       
veliki ščit policije s srebrno zvezdo ali
-       
veliki ščit policije z bronasto zvezdo.
(3) Veliki ščit policije z zlato
zvezdo se podeli za življenjsko delo in za izjemne zasluge in dosežke pri
širjenju varnostne kulture ali pri razvoju in krepitvi varnosti.
(4) Veliki ščit policije s srebrno
zvezdo se podeli za večletne pomembne prispevke in uspehe pri širjenju varnostne
kulture ali zasluge in prispevke k razvoju in krepitvi varnosti.
(5) Veliki ščit policije z bronasto
zvezdo se podeli za pomembne prispevke in uspehe pri širjenju varnostne kulture
ali pri razvoju in krepitvi varnosti.
7. člen
(ščit policije)
(1) Priznanje ščit policije se lahko
podeljuje uslužbencem policije in drugim posameznikom.
(2) Priznanje ščit policije se
podeljuje kot:
-       
zlati ščit policije,
-       
srebrni ščit policije,
-       
bronasti ščit policije.
(3) Zlati ščit policije se podeli za
večletno uspešno razvijanje in krepitev organiziranosti, usposobljenosti ali
uspešnosti delovanja policije ter za pomembne dosežke pri razvojnem ali
raziskovalnem delu na področju varnosti in policijske dejavnosti.
(4) Srebrni ščit policije se podeli za
večkratne pomembne prispevke ali uspehe na posameznih področjih dela ali pri
opravljanju nalog policije, za organizacijske izboljšave pri delu ali za
krepitev ugleda policije.
(5) Bronasti ščit policije se podeli
za prizadevno in uspešno opravljanje nalog policije.
8. člen
(medalja policije za hrabrost)
(1) Medalja policije za hrabrost se
lahko podeli uslužbencem policije in drugim posameznikom za izkazano posebno
osebno hrabrost pri opravljanju varnostnih nalog, ob katerem so izpostavili
nevarnosti svoje življenje.
(2) Prejemniku medalje policije za hrabrost
se podeli tudi denarna nagrada v višini dvakratnika povprečne mesečne bruto
plače v Republiki Sloveniji.
9. člen
(medalja policije za požrtvovalnost)
(1) Medalja policije za požrtvovalnost
se lahko podeli uslužbencem policije in drugim posameznikom za požrtvovalnost
pri opravljanju varnostnih nalog.
(2) Prejemniku medalje policije za
požrtvovalnost se podeli tudi denarna nagrada v višini enkratne povprečne
mesečne bruto plače v Republiki Sloveniji.
10. člen
(denarna nagrada)
Za izračun denarne nagrade iz 8. in 9.
člena tega pravilnika se upoštevajo zadnji uradno objavljeni podatki o mesečni
povprečni bruto plači na zaposleno osebo v Republiki Sloveniji, ki jih objavlja
Statistični urad Republike Slovenije ob podelitvi priznanja.
11. člen
(znak policije za sodelovanje)
(1) Priznanje znak policije za
sodelovanje se podeljuje posameznikom in pravnim osebam zasebnega in javnega
prava.
(2) Priznanje znak policije se
podeljuje kot:
-       
zlati znak policije za sodelovanje,
-       
srebrni znak policije za sodelovanje,
-       
bronasti znak policije za sodelovanje.
(3) Zlati znak policije za sodelovanje
se podeli za večletno izredno pomembno sodelovanje ali pomoč policiji pri
opravljanju nalog, povezanih s širitvijo varnostne kulture ali krepitvijo in
razvojem varnosti, ali za izredno pomembno večkratno sodelovanje in pomoč pri
posameznih varnostnih akcijah.
(4) Srebrni znak policije za
sodelovanje se podeli za večletno pomembno sodelovanje ali pomoč policiji pri
opravljanju nalog, povezanih s širitvijo varnostne kulture ali krepitvijo in
razvojem varnosti, ali za večkratno pomembno sodelovanje in pomoč pri
posameznih varnostnih akcijah.
(5) Bronasti znak policije za
sodelovanje se podeli za uspešno sodelovanje ali pomoč policiji pri opravljanju
nalog, povezanih s širitvijo varnostne kulture ali krepitvijo in razvojem
varnosti, ali za uspešno sodelovanje in pomoč pri posamezni varnostni akciji.
12. člen
(priznanje policije za dolgoletno delo)
(1) Za dolgoletno delo v policiji se
uslužbencem policije podeljujejo priznanja policije za dolgoletno delo.
(2) Priznanja policije za dolgoletno
delo se podeljujejo kot:
-       
priznanje policije za 10 let dela v policiji,
-       
priznanje policije za 20 let dela v policiji,
-       
priznanje policije za 30 let dela v policiji,
-       
priznanje policije za 40 let dela v policiji.
(3) Priznanje policije za dolgoletno
delo sestavlja samo listina o podelitvi priznanja.
13. člen
(spominski znak policije)
(1) S spominskimi znaki policije se
priznava in označuje udeležba oziroma sodelovanje subjektov iz drugega odstavka
90. člena Zakona o organiziranosti in delu v policiji (Uradni list RS, št.
15/13, 11/14, 86/15, 77/16, 77/17, 36/19, 66/19 – ZDZ,
200/20 in 172/21) pri pomembnejših dogodkih policije.
(2) Spominske znake in njihove
sestavne dele določi minister, pristojen za notranje zadeve (v nadaljnjem
besedilu: minister) na predlog generalnega direktorja policije.
13.a člen
(spominska plaketa ob upokojitvi)
Ob upokojitvi se uslužbencem policije
podeljuje spominska plaketa ob upokojitvi.
14. člen
(strelno orožje)
(1) Za večletni izjemen osebni
prispevek pri krepitvi varnosti Republike Slovenije ter razvoju policije se
lahko uslužbencem policije podeli strelno orožje.
(2) Za strelno orožje po tem
pravilniku se šteje neformacijsko kratkocevno orožje kategorije B v skladu s
predpisi o orožju.
(3) O podelitvi strelnega orožja se
izda potrdilo, ki vsebuje podatke potrebne za izdajo orožne listine.
(4) Za podeljeno orožje mora prejemnik
priznanja pridobiti orožno listino v skladu s predpisi o orožju. Upravičen
razlog za izdajo orožne listine se izkazuje s potrdilom iz prejšnjega odstavka.
IV. POSTOPEK PODELJEVANJA PRIZNANJ
15. člen
(predlog za podelitev)
(1) Minister, generalni direktor
policije, vodje notranjih organizacijskih enot generalne policijske uprave in
direktorji policijskih uprav predloge za podelitev priznanj, razen priznanja za
dolgoletno delo in spominske plakete ob upokojitvi, pošljejo Službi generalnega direktorja policije, do konca
koledarskega leta ali takoj po doseženem uspehu ali storjenem dejanju. V
predlogu morajo biti navedene okoliščine, ki utemeljujejo podelitev priznanja.
(2) Seznam uslužbencev policije, ki v
tekočem letu izpolnijo pogoj za priznanje policije za dolgoletno delo pripravi
notranja organizacijska enota ministrstva, pristojna za kadrovske zadeve.
(3) Besedilo spominske plakete ob
upokojitvi pripravi za uslužbence policije zaposlene v notranjih
organizacijskih enotah generalne policijske uprave posamezna notranja
organizacijska enota generalne policijske uprave, za uslužbence policije
zaposlene na policijskih upravah pa posamezna policijska uprava.
(4) Za
podelitev priznanja tujim državljanom, organom in organizacijam je treba
pridobiti soglasje pristojnega organa države, iz katere je predlagani kandidat
za priznanje. Soglasje na predlog predlagatelja pridobi notranja organizacijska
enota ministrstva, pristojna za mednarodne zadeve.
16. člen
(komisija)
(1) Komisija za podelitev priznanj (v
nadaljnjem besedilu: komisija), ki jo imenuje generalni direktor policije,
presodi utemeljenost predlogov in ugotovi ali so izpolnjeni pogoji za podelitev
priznanja.
(2) Komisijo sestavljajo predsednik,
podpredsednik, dva člana ter tajnik.
(3) Komisija predloži seznam
prejemnikov priznanj v potrditev generalnemu direktorju policije.
17. člen
(kriteriji)
Komisija pri presoji utemeljenosti
predlogov in ugotavljanju izpolnjevanja pogojev za podelitev priznanja uslužbencem
policije upošteva tudi naslednje kriterije:
-       
delovno dobo uslužbenca policije v policiji (praviloma nad pet let),
-       
hierarhijo priznanj (od najnižjega priznanja k najvišjemu) in
-       
čas od zadnjega podeljenega priznanja policije (praviloma pet let).
18. člen
(odločitev o podelitvi)
O podelitvi priznanj, razen o podelitvi
priznanja iz 13.a člena tega pravilnika, odloča na predlog generalnega
direktorja policije minister z ukazom.
19. člen
(podelitev po smrti)
(1) Priznanja policije se lahko
podeljujejo tudi posmrtno.
(2) Posmrtno podeljeno priznanje in
priznanje, ki prejemniku ni bilo vročeno v času življenja, se vroči njegovim
družinskim članom po vrstnem redu: zakonec, zunajzakonski partner, partner iz
registrirane istospolne partnerske skupnosti, potomci oziroma posvojenci in
njihovi potomci, starši oziroma posvojitelji, bratje oziroma sestre.
(3) Strelno orožje se lahko vroči le
prejemniku priznanja osebno.
20. člen
(obveščanje o podelitvi)
(1) Prejemnike priznanj, določenih s tem
pravilnikom, se lahko javno objavi.
(2) Služba generalnega direktorja
policije o podelitvi strelnega orožja obvesti pristojno upravno enoto, ki
prejemniku za podeljeno strelno orožje izda ustrezno orožno listino.
(3) Stroške zdravniškega pregleda in
upravnega postopka v zvezi z izdajo orožne listine nosi prejemnik priznanja.
21. člen
(omejitev podeljevanja)
Priznanja policije, razen priznanj iz četrtega
odstavka 2. člena, 6., 7.,
12., 13.a in 14. člena tega pravilnika, se lahko
podelijo večkrat.
22. člen
(vročitev priznanja)
(1) Priznanja policije vročata minister
ali generalni direktor policije, po njunem pooblastilu pa tudi vodje notranjih
organizacijskih enot generalne policijske uprave in direktorji policijskih
uprav.
(2) Priznanja se praviloma vročajo na
slovesnostih ob dnevu policije, ob državnih praznikih ali ob primerni
priložnosti po doseženih uspehih, storjenih dejanjih ali ob upokojitvi.
V. NOŠENJE PRIZNANJ IN NADOMESTNIH ZNAKOV
23. člen
(pravica nošenja)
(1) Znak priznanja oziroma nadomestni
znak sme nositi samo prejemnik priznanja.
(2) Nošenje priznanj in primeren način
nošenja sta čast in moralna obveza prejemnikov priznanja.
24. člen
(nadomestni znaki)
Namesto znakov priznanj se praviloma nosijo
nadomestni znaki. Vsi nadomestni znaki so enake velikosti in oblike.
25. člen
(način nošenja)
(1) Znak priznanja policije ali
nadomestni znak se nosi na levi strani prsi nad zgornjim žepom uniforme ali
civilne obleke ali na njem, za državnimi odlikovanji Republike Slovenije.
(2) Znaki priznanj ali nadomestni
znaki se pripenjajo od najnižjega do najvišjega od sredine prsi navzven.
(3) Nadomestni znaki se pripnejo drug
poleg drugega, tako da med njimi ni praznega prostora. V eni vrsti so lahko
največ trije nadomestni znaki.
26. člen
(trak priznanja)
Prejemniki priznanj, namesto podeljenega
priznanja veliki ščit policije z zvezdo in znaka policije za sodelovanje, na
svojih praporih nosijo trak priznanja.
27. člen
(prepoved nošenja priznanja)
(1) Prejemniku priznanja se lahko
prekliče pravica nošenja podeljenega priznanja in nadomestnega znaka, če je bil
s pravnomočno sodbo obsojen za kaznivo dejanje zoper suverenost Republike
Slovenije in njeno demokratično ustavno ureditev, človečnost ali mednarodno
pravo.
(2) Prejemnik priznanja ne sme nositi
priznanja med prestajanjem zaporne kazni.

Statut
priznanj policije
Grafični
prikaz priznanj policije

Pravilnik o priznanjih policije (Uradni list
RS, št. 34/14) vsebuje naslednjo prehodno in
končni določbi:
»VI. PREHODNA IN KONČNI DOLOČBI
28. člen
(smiselna
uporaba)
(1) Prejemniki priznanj po prejšnjih
predpisih, ohranijo pravico do nošenja teh priznanj.
(2) Določbe tega pravilnika o nošenju
in prepovedi nošenja priznanj se smiselno uporabljajo tudi za prejemnike
priznanj iz prejšnjega odstavka.
29. člen
(prenehanje
uporabe)
Z dnem uveljavitve tega pravilnika se
preneha uporabljati Pravilnik o priznanjih policije (Uradni list RS, št.
106/05, 107/05 – popr., 61/06, 31/10, 94/10 in 15/13 – ZODPol).
30. člen
(veljavnost)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o priznanjih
policije (Uradni list RS, št. 39/18) vsebuje naslednjo končno določbo:
»KONČNA DOLOČBA
4. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o dopolnitvah Pravilnika o
priznanjih policije (Uradni list RS, št. 78/18) vsebuje naslednjo končno določbo:
»KONČNA DOLOČBA
4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o spremembah in dopolnitvah Pravilnika o priznanjih Policije (Uradni list RS,
št. 128/21)
vsebuje naslednje prehodne in končno določbo:
»PREHODNE IN KONČNA DOLOČBA
14. člen
Znak generalnega direktorja policije se
podeli živečim nekdanjim generalnim direktorjem policije, ki ga ob imenovanju
niso prejeli.
15. člen
Listine o priznanju po Pravilniku o
priznanjih policije (Uradni list RS, št. 34/14, 39/18, 78/18) se lahko
uporabljajo do porabe zalog že naročenih listin.
16. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik
o spremembah Pravilnika o priznanjih policije (Uradni list RS, št. 11/22)
vsebuje naslednjo končno določbo:
»KONČNA DOLOČBA
3. člen
Ta pravilnik začne veljati petnajsti dan po
objavi v Uradnem listu Republike Slovenije.«.