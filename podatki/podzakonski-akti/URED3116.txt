1. člen
(1) Ta uredba ureja postopek pridobitve uvoznega dovoljenja za
uvoz kategorij tekstilnih izdelkov, navedenih v prilogi 1 k tej uredbi, ki je
njen sestavni del, s poreklom iz Srbije in Črne Gore in kategorij tekstilnih
izdelkov, navedenih v prilogi 2 k tej uredbi, ki je njen sestavni del, s
poreklom iz Severne Koreje v Evropsko skupnost po 1. Maju 2004.
(2) Kategorije izdelkov iz prilog 1 in 2 so določene v prilogi
3 k tej uredbi, ki je njen sestavni del.
2. člen
Uvoz izdelkov iz priloge 1 s poreklom iz Srbije in Črne Gore
in izdelkov iz priloge 2 s poreklom iz Severne Koreje bo po vstopu Republike
Slovenije v Evropsko skupnost mogoč le na podlagi uvoznega dovoljenja in v
okviru kvot iz priloge 1 oziroma priloge 2.
3. člen
(1) Uvoznik vloži zahtevek za kvote iz stolpca 3 tabele v prilogi
1 oziroma prilogi 2, ob upoštevanju maksimalnih količin iz stolpca 4 tabele v
prilogi 1, oziroma prilogi 2 (novi uvoznik).
(2) Ne glede na prejšnji odstavek, pa lahko uvoznik, ki dokaže,
da je izdelke iz priloge 1 s poreklom iz Srbije in Črne Gore, oziroma izdelke
iz priloge 2 s poreklom iz Severne Koreje uvažal v Republiko Slovenijo v letu
2003 v količinah, ki presegajo maksimalne količine za vsako posamezno kategorijo,
vloži zahtevek za kvote za posamezno kategorijo v višini uvoza izdelkov iz te
kategorije v letu 2003 (tradicionalni uvoznik).
(3) Kot dokazilo iz prejšnjega odstavka se štejejo:
-       
overjena kopija izvirnika dokumenta za sprostitev v prost promet,
izstavljenega na ime zadevnega uvoznika ali oziroma subjekta, katerega
dejavnost je prevzel;
-       
dokumenti, ki jih sestavijo in potrdijo pristojni organi v Republiki
Sloveniji na podlagi razpoložljivih carinskih informacij in ki dokazujejo, da
je uvoznik oziroma subjekt, katerega
-       
dejavnost je prevzel, sam opravil sprostitev v prost promet zadevnih
izdelkov.
4. člen
(1) Zahtevke za izdajo uvoznega dovoljenja uvozniki vložijo
na obrazcu iz priloge 4 k tej uredbi, ki je njen sestavni del. Obrazec je
dostopen tudi na spletni strani Ministrstva za gospodarstvo:
http://www.mg-rs.si. Zahtevki, ki ne bodo vloženi na zgornjem obrazcu, ne bodo upoštevani.
(2) Zahtevku za uvozno dovoljenje je potrebno priložiti dokaz
o obstoju pogodbe glede dobave blaga, za uvoz katerega se vlaga zahtevek.
(3) Uvozniki lahko vložijo zahtevke na naslednje načine:
-       
po telefaksu št. 01/478-3611;
-       
po pošti ali osebno na naslov: Ministrstvo za gospodarstvo, Področje
ekonomskih odnosov s tujino, Kotnikova 5, 1000 Ljubljana, s pripisom “Uvozna
dovoljenja“.
(4) Šteje se, da je zahtevek vložen, ko Ministrstvo za gospodarstvo
prejme popoln, podpisan in žigosan zahtevek.
(5) Za uvoz vsake kategorije izdelkov iz posamezne države je
potrebno vložiti samostojen zahtevek. Posamezen uvoznik lahko vloži le en
zahtevek za vsako kategorijo izdelkov s poreklom iz ene od držav iz prvega
člena te uredbe.
5. člen
(1) Ministrstvo za gospodarstvo bo zahtevke za uvozna dovoljenja
od 5. januarja 2004, od 10:00 ure posredovalo Evropski komisiji. Slednja bo
kvote delila na podlagi kronološkega vrstnega reda prispetja zahtevkov.
(2) Ministrstvo za gospodarstvo bo uvozno dovoljenje izdalo
do 1. maja 2004, pod pogojem odobritve količine s strani Evropske komisije in
do višine odobrene količine.
6. člen
Ta uredba začne veljati naslednji dan po objavi v Uradnem listu
Republike Slovenije.
Št. 332-10/2003-2
Ljubljana, dne 18. decembra 2003.
EVA 2003-2111-0129
Vlada Republike Slovenije
mag. Anton Rop l. r.
Predsednik

Priloga
1
Priloga
2
Priloga
3: Kategorije izdelkov iz prilog 1 in 2
Priloga
4: Obrazec zahtevka za izdajo uvoznega dovoljenja