1. SPLOŠNE DOLOČBE
1. člen
(Vsebina sklepa)
(1) Ta sklep podrobneje določa:
-       
vsebino podatkov in informacij o poslovnih subjektih v centralnem
kreditnem registru (v nadaljevanju CKR) ter način njihovega zbiranja;
-       
opredelitev drugih izpostavljenosti do poslovnih subjektov za namen
vključitve v sistem izmenjave informacij o zadolženosti poslovnih subjektov;
-       
vsebino podatkov in informacij o poslovnih subjektih v sistemu izmenjave
informacij o zadolženosti poslovnih subjektov.
(2) Kadar se ta sklep sklicuje na določbe drugih predpisov,
se te določbe uporabljajo v njihovem vsakokratnem veljavnem besedilu.
2. VSEBINA PODATKOV IN INFORMACIJ O POSLOVNIH SUBJEKTIH V
CENTRALNEM KREDITNEM REGISTRU TER NAČIN NJIHOVEGA ZBIRANJA
2. člen
(Poročevalske enote)
(1) Banka Slovenije zbira podatke in informacije o zadolženosti
poslovnih subjektov ter upravljanju kreditnih tveganj kreditodajalcev v zvezi s
poslovnimi subjekti na podlagi standardiziranega poročanja v skladu z drugim
odstavkom 6. člena ZCKR.
(2) Banka Slovenije na svoji spletni strani objavi seznam
članov sistema izmenjave informacij, ki so hkrati tudi poročevalske enote v
centralni kreditni register.
3. člen
(Obveznost poročanja)
(1) Banke in podružnice bank držav članic ali tretjih držav,
ki so ustanovljene v Republiki Sloveniji in sklepajo kreditne posle na območju
Republike Slovenije, kot jih definira ZCKR, posredujejo podatke za centralni
kreditni register v skladu z vsakokrat veljavnim Sklepom o poročanju monetarnih
finančnih institucij in vsakokrat veljavnim Navodilom za izvajanje Sklepa o
poročanju monetarnih finančnih institucij.
(2) Kot banka iz prejšnjega odstavka se v skladu s sedmim
odstavkom 4. člena Zakona o bančništvu (Uradni list RS, št. 25/15, 44/16 –
ZRPPB, 77/16 – ZCKR in 41/17) v povezavi s 14. členom Zakona o Slovenski
izvozni in razvojni banki (Uradni list RS, št. 56/08, 20/09 in 25/15 – ZBan-2),
šteje tudi Slovenska izvozna in razvojna banka (SID banka).
4. člen
(Podatki in informacije v CKR)
V CKR se zbirajo naslednji podatki in informacije o
izpostavljenostih poslovnih subjektov, ki izvirajo iz kreditnih poslov in
drugih izpostavljenosti, v skladu z Navodilom za izvajanje Sklepa o poročanju
monetarnih finančnih institucij:

A0201

Poravnalni račun pri centralni banki


A0301

Obvezna rezerva pri centralni banki 


A0408

Krediti, razen sindiciranih kreditov


A0410

Odkupljene terjatve


A0411

Vloge, razen potrdil o vlogah 


A0416

Terjatve za plačila, opravljena na osnovi danih jamstev in
  akreditivov ter drugih pogojnih obveznosti


A0417

Druga finančna sredstva


A0418

Terjatve iz finančnega najema


A0419

Sindicirani krediti


A0602

Dolžniški vrednostni papirji, razen podrejenih dolžniških
  vrednostnih papirjev


A0603

Potrdila o vlogah


A0604

Podrejeni dolžniški vrednostni papirji


A0801

Točke/delnice skladov denarnega trga


A0901

Delnice investicijskih skladov vključno s točkami vzajemnih
  skladov, razen delnic skladov denarnega trga


A1103

Delnice neodvisnih družb


A1104

Delnice odvisnih družb


A1105

Delnice pridruženih družb


A1106

Delnice skupaj obvladovanih družb


A1202

Lastniški deleži v neodvisne družbe


A1203

Lastniški deleži v odvisne družbe


A1204

Lastniški deleži v pridružene družbe


A1205

Lastniški deleži v skupaj obvladovane družbe 


A2405

Izvedeni finančni instrumenti s terminskim nakupom sredstev


A2406

Izvedeni finančni instrumenti s terminsko prodajo sredstev


A2407

Promptni posli z nakupom tujih valut


A2408

Promptni posli s prodajo tujih valut


A2601

Čeki, poslani na unovčenje


A2901

Čeki 


A2913

Predujmi za neopredmetena sredstva


A2917

Terjatve za plačane davke od dohodkov pravnih oseb


A2919

Terjatve za plačane davke, prispevke in druge dajatve


A2928

Druge poslovne terjatve, ki ustrezajo definiciji finančnega
  instrumenta 


A2932

Terjatve do kupcev


A2937

Odložene terjatve za davke


A2941

Predujmi za opredmetena osnovna sredstva


A2942

Predujmi za druge namene


A2943

Terjatve do zavarovalnic iz naslova škodnih zahtevkov


P2605

Izvedeni finančni instrumenti s terminskim nakupom sredstev


P2606

Izvedeni finančni instrumenti s terminsko prodajo sredstev

3. OPREDELITEV DRUGIH IZPOSTAVLJENOSTI O ZADOLŽENOSTI
POSLOVNIH SUBJEKTOV
5. člen
(Opredelitev drugih izpostavljenosti)
Kot Druge izpostavljenosti poslovnih subjektov se
štejejo naslednje izpostavljenosti iz Navodila za izvajanje Sklepa o poročanju
monetarnih finančnih institucij:
-       
izpostavljenosti iz izvedenih finančnih inštrumentov po kreditni
nadomestitveni vrednosti;
-       
naložbe v vrednostne papirje – v delnice in druge deleže v kapitalu ter
iztržljive dolžniške vrednostne papirje;
-       
terjatve iz nakupa ali prodaje tujih valut,
-       
čeki;
-       
predujmi za opredmetena in neopredmetena sredstva ter druge namene;
-       
terjatve za plačane davke, prispevke in druge dajatve;
-       
terjatve do kupcev;
-       
terjatve do zavarovalnic iz naslova škodnih zahtevkov in
-       
druga finančna sredstva in druge poslovne terjatve.
4. VSEBINA PODATKOV IN INFORMACIJ O ZADOLŽENOSTI POSLOVNIH
SUBJEKTOV V SISTEMU IZMENJAVE INFORMACIJ
6. člen
(Vsebina podatkov in informacij v sistemu izmenjave
informacij o zadolženosti poslovnih subjektov)
S tem členom se določa vsebina podatkov in informacij, ki se
izmenjujejo v sistemu izmenjave informacij v zvezi s poslovnimi subjekti.
Podatki ne vključujejo osebnih podatkov.
(1) Matični podatki
poslovnega subjekta
-       
Polni naziv 
-       
Skrajšani naziv
-       
Naslov
-       
Pošta
-       
Država
-       
Sedež
-       
Status
-       
Davčna številka
-       
Matična številka/Šifra BS – identifikacijska oznaka tujega poslovnega
subjekta
-       
Datum vpisa v sodni register
-       
Datum izbrisa iz sodnega registra
-       
Pravnoorganizacijska oblika
-       
Velikost podjetja
-       
Glavna dejavnost
-       
Šifra sektorja
(2) Zgodovina negativnih dogodkov
Podatki o stečaju ali prisilni poravnavi ali drugem postopku
zaradi insolventnosti, ki se vodi zoper poslovni subjekt v skladu z zakonom, ki
ureja finančno poslovanje, postopke zaradi insolventnosti in prisilno
prenehanje. Banki Slovenije podatke v zvezi z insolvenčnimi postopki poslovnih
subjektov posreduje Center za informatiko na Vrhovnem sodišču Republike
Slovenije:
-       
Številka postopka
-       
Tip postopka
-       
Datum začetka
-       
Datum zaključka
-       
Končanje – tip
-       
Pravnomočnost zaključka
(3) Izpostavljenost poslovnega subjekta na nivoju
celotnega bančnega sistema
V sistem izmenjave informacij se v zvezi z zadolženostjo
poslovnih subjektov v bančnem sistemu iz naslova kreditnih poslov in drugih
izpostavljenosti vključujejo za vsakega člana sistema posebej in v skupnem
seštevku po stanju na referenčni datum podatki o:
-       
izvedenih finančnih instrumentih po kreditni nadomestitveni vrednosti:
- 
znesek zapadlega dela dolga ter največjem doseženem št. dni zamude na
nivoju posamezne pogodbe, če poslovni subjekt zamuja z zneskom več kot 200 EUR
in 15 dni,
-       
dolžniških vrednostnih papirjih, ki niso v posesti za trgovanje, v
znesku neodplačanega dolga:
- 
od tega znesek zapadlega dela dolga ter največjem doseženem št. dni
zamude na nivoju posamezne pogodbe, če poslovni subjekt zamuja z zneskom več
kot 200 EUR in 15 dni,
-       
črpanih kreditih in terjatvah, vključno z unovčenim delom izdanih
finančnih poroštev ali drugih pogojnih obveznosti, v znesku neodplačanega
dolga:
- 
od tega znesek zapadlega dela dolga in največjem dosežen št. dni zamude
na nivoju posamezne pogodbe, če poslovni subjekt zamuja z zneskom več kot 200
EUR in 15 dni,
- 
od tega znesek restrukturiranih kreditov in terjatev,
-       
odobrenih nečrpanih kreditih in kreditnih linijah, ki jih poslovni
subjekt v skladu s pogodbo še lahko črpa,
-       
izdanih finančnih poroštvih v znesku potencialne izpostavljenosti,
-       
drugih danih jamstvih, akreditivih in drugih pogojnih obveznostih v
znesku potencialne izpostavljenosti.
(4) Vrsta uporabljenih zavarovanj za izpostavljenost do
poslovnega subjekta
Na podlagi podatkov, ki jih posredujejo člani sistema, so
prikazane informacije o vrstah zavarovanj, ki so jih kreditodajalci oziroma
posamezni člani sistema prejeli od poslovnega subjekta za zavarovanje
katerekoli pogodbe oziroma izpostavljenosti do tega poslovnega subjekta.
(5) Tehtana povprečna oznaka razvrstitve poslovnega
subjekta v bančnem sistemu
V sistemu se izmenjuje podatek o tehtani povprečni oznaki
razvrstitve poslovnega subjekta v bančnem sistemu. Izračun tehtane povprečne
oznake razvrstitve poslovnega subjekta in posledično podatek o vrednosti te
razvrstitve temelji na razvrstitvi izpostavljenosti do poslovnega subjekta, ki
jo opravijo banke in hranilnice v skladu z Navodilom za izvajanje Sklepa o
poročanju monetarnih finančnih institucij.
(6) Status izpostavljenosti poslovnega subjekta v bančnem
sistemu glede na donosnost
Status izpostavljenosti poslovnega subjekta v bančnem sistemu
glede na donosnost, ki se vključuje v sistem izmenjave, temelji na definiciji
nedonosne izpostavljenosti iz Izvedbene uredbe Komisije (EU) št. 680/2014 z dne
16. aprila 2014 o določitvi izvedbenih tehničnih standardov v zvezi z
nadzorniškim poročanjem institucij v skladu z Uredbo (EU) št. 575/2013
Evropskega parlamenta in Sveta (UL L, št. 191 z dne 28. junija 2014, str. 1), z
vsemi njenimi spremembami in dopolnitvami, tako preteklimi kot bodočimi (v
nadaljevanju: Izvedbena uredba Komisije (EU) št. 680/2014). Na navedeni podlagi
so vsem izpostavljenostim banke ali hranilnice (članice sistema izmenjave) do
posameznega poslovnega subjekta, ki sodijo v okvir definicije nedonosnih
izpostavljenosti iz prejšnjega stavka, dodeli enotna oznaka enega izmed
statusov:
-       
nedonosna,
-       
donosna ali
-       
donosna izpostavljenost z nepomembnim delom nedonosnih izpostavljenosti.
(7) Podatek o restrukturiranju
Izmenjuje se informacija o izpostavljenostih do poslovnega
subjekta, ki so bile deležne ukrepov restrukturiranja, in število bank, ki so
te ukrepe izvedle. Informacija o ukrepih restrukturiranja temelji na definiciji
restrukturiranja iz Izvedbene uredbe Komisije (EU) št. 680/2014.
(8) Podatek o restrukturirani izpostavljenosti na
opazovanju po izhodu iz kategorije nedonosnih izpostavljenosti
Izmenjuje se informacija o restrukturiranih izpostavljenostih
do poslovnih subjektov na opazovanju po izhodu iz kategorije nedonosnih
izpostavljenosti in število bank, pri katerih se pojavljajo te
izpostavljenosti.
(9) Podatki po pogodbah
Izmenjuje se seznam pogodb, na podlagi katerih je podana
informacija o izpostavljenostih do poslovnega subjekta na nivoju bančnega
sistema, s podatki o:
-       
oznaki pogodbe,
-       
valuti posla,
-       
vrsti posla,
-       
datumu sklenitve pogodbe oziroma izdaje finančnega instrumenta,
-       
datumu zapadlosti,
-       
višini potencialnega dolga,
-       
višini neodplačanega dolga,
-       
kreditni nadomestitveni vrednosti izvedenega finančnega instrumenta in
-       
znesku ter številu dni zamude zapadlega dolga, če poslovni subjekt
zamuja z zneskom več kot 200 EUR in 15 dni.
5. KONČNE DOLOČBE
7. člen
(Veljavnost sklepa)
(1) Ta sklep se objavi v Uradnem listu Republike Slovenije in
začne veljati 19. oktobra 2018.
(2) Z dnem, ko začne veljati ta
sklep, preneha veljati Sklep o vsebini podatkov in informacij v centralnem
kreditnem registru in sistemu izmenjave informacij o zadolženosti poslovnih
subjektov (Uradni list RS, št. 72/17).
Ljubljana, dne 2. oktobra 2018
dr. Primož Dolenc l.r.
namestnik predsednika
Sveta Banke Slovenije