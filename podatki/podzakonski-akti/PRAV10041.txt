I. SPLOŠNA DOLOČBA
1. člen
(vsebina pravilnika)
Ta pravilnik določa vsebino vprašalnika za generalno
vrednotenje nepremičnin (v nadaljnjem besedilu: vprašalnik).
II. VSEBINA VPRAŠALNIKA ZA GENERALNO VREDNOTENJE NEPREMIČNIN
2. člen
(vsebina vprašalnika)
(1) Geodetska uprava Republike Slovenije (v nadaljnjem besedilu:
geodetska uprava) z vprašalnikom pridobiva podatke za generalno vrednotenje
nepremičnin, ki se ne vodijo v uradnih evidencah (v nadaljnjem besedilu:
podatki), za parcele, dele parcele, stavbe ali dele stavbe, ki so kot sestavni
deli nepremičnin evidentirane v registru nepremičnin.
(2) Podatki iz prejšnjega odstavka se smejo uporabiti samo za
izvajanje nalog generalnega vrednotenja nepremičnin. Teh podatkov geodetska
uprava ne sme javno objaviti oziroma jih posredovati drugim uporabnikom.
3. člen
(podatki za nepremičnine skupine stanovanjske nepremičnine)
(1) Z vprašalnikom se pridobijo
podatki za dele stavb v etažni lastnini s pripadajočimi skupnimi deli, ki se po
dejanski rabi v skladu z enotno klasifikacijo vrst objektov uvrščajo v naslednje
podrazrede:

-       
  1122201

Oskrbovano stanovanje (oskrbovano stanovanje za bivanje
  oseb s posebnimi potrebami (invalidi, starejše osebe) in je na razpolago vsa
  potrebna oskrba);


-       
  1130001

Bivalna enota v stavbi za posebne namene (dijaški in
  študentski dom, dom za ostarele, internat, delavski dom, dom za odvajanje od
  odvisnosti, župnišče, samostan, begunski center, prehodni dom za tujce,
  materinski dom, zavetišče, drugi podobni deli stavbe);


-       
  1274001

Drug nestanovanjski del stavbe, ki ni uvrščen drugje
  (prevzgojni dom, zapor, vojašnica, raba za nastanitev policistov, gasilcev).

(2) Za nepremičnine iz prejšnjega
odstavka se z vprašalnikom pridobijo podatki o gradbenih oziroma investicijskih
stroških.
(3) Z vprašalnikom se pridobijo
podatki za stavbe s pripadajočimi zemljišči, ki se po dejanski rabi v skladu z
enotno klasifikacijo vrst objektov uvrščajo v naslednje podrazrede:

-       
  1242001

Garaža
  (samostoječa garaža, vrstna garaža);


-       
  1242002

Garaža
  (garaža v garažni hiši);


-       
  1242003

Garaža (pokrito parkirišče).

(4) Za nepremičnine iz prejšnjega
odstavka se z vprašalnikom pridobijo naslednji podatki:
-       
gradbeni oziroma investicijski stroški,
-       
prihodki od najema.
(5) Z vprašalnikom se pridobijo
podatki za dele stavb v etažni lastnini s pripadajočimi skupnimi deli, ki se po
dejanski rabi v skladu z enotno klasifikacijo vrst objektov uvrščajo v naslednje
podrazrede:

-       
  1211101

Hotelski ali podoben del stavbe za kratkotrajno nastanitev
  (hotel, motel);


-       
  1211102

Hotelski ali podoben del stavbe za kratkotrajno nastanitev
  (apartma);


-       
  211103

Hotelski ali podoben del stavbe za kratkotrajno nastanitev
  (penzion, gostišče, drugi podobni deli stavbe).

(6) Z vprašalnikom se pridobijo podatki za stavbe s
pripadajočimi zemljišči, ki se po dejanski rabi v skladu z enotno klasifikacijo
vrst objektov uvrščajo v naslednji podrazred:

-       
  1212001

Drug gostinski del stavbe za kratkotrajno nastanitev
  (bungalov, mladinsko prenočišče, planinska koča, planinski dom, počitniški
  dom, druga gostinska raba za namestitev, lovski dom).

(7) Za nepremičnine iz petega in
šestega odstavka tega člena se z vprašalnikom pridobijo naslednji podatki:
-       
število ležišč,
-       
kategorija,
-       
opredelitev dejavnosti po standardni klasifikaciji dejavnosti,
-       
število in površina konferenčnih dvoran,
-       
prisotnost restavracija v sklopu hotela ter kapaciteta,
-       
prostori dodatne ponudbe,
-       
način parkiranja in število parkirnih mest,
-       
število nočitev,
-       
povprečna zasedenost ležišč,
-       
letni prihodki, povezani z izvajanjem osnovne dejavnosti, ki se nanašajo
na nepremičnine,
-       
letni prihodki iz ostalih dejavnosti (npr. oddajanje v najem),
-       
letni stroški, povezani z izvajanjem osnovne dejavnosti, ki se nanašajo
na nepremičnine,
-       
pogled na morje ali jezero,
-       
gradbeni oziroma investicijski stroški.
4. člen
(podatki za nepremičnine skupine poslovne nepremičnine)
Za lokale in pisarne se z vprašalnikom pridobijo naslednji podatki:
-       
podrobnejša dejanska raba stavb oziroma delov stavb,
-       
prihodki od najema,
-       
stroški obratovanja.
5. člen
(podatki za nepremičnine skupine industrijske nepremičnine)
Za nepremičnine za industrijsko proizvodnjo in nepremičnine za
posebno industrijsko proizvodnjo se z vprašalnikom pridobijo naslednji podatki:
-       
gradbeni oziroma investicijski stroški,
-       
podrobnejša dejanska raba stavb oziroma delov stavb,
-       
prihodki od najema,
-       
stroški obratovanja.
6. člen
(podatki za nepremičnine skupine zemljišča brez sestavin)
Za kmetijska zemljišča se z vprašalnikom pridobijo podatki o
investicijskih in vzdrževalnih stroških trajnega nasada.
7. člen
(podatki za nepremičnine skupine posebne nepremičnine)
(1) Za nepremičnine za proizvodnjo električne energije se z
vprašalnikom pridobijo naslednji podatki:
-       
prihodki od prodaje električne energije in sistemskih storitev,
-       
cena prodane električne energije,
-       
stroški, povezani s proizvodnjo električne energije,
-       
gradbeni oziroma investicijski stroški.
(2) Za nepremičnine za izkoriščanje mineralnih surovin se z
vprašalnikom pridobijo naslednji podatki:
-       
prihodki od prodaje mineralnih surovin,
-       
cena prodanih mineralnih surovin,
-       
stroški, povezani z izkoriščanjem mineralnih surovin,
-       
vrstah uporabljenih odkopnih metod oziroma načinih pridobivanja
mineralnih surovin,
-       
gradbeni oziroma investicijski stroški.
(3) Za pristanišča se z vprašalnikom pridobijo naslednji podatki:
-       
količine pretovorjenega blaga,
-       
gradbeni oziroma investicijski stroški.
(4) Za bencinske servise se z vprašalnikom pridobijo naslednji
podatki:
-       
stroški nakupa posameznih vrst naftnih derivatov,
-       
stroški, povezani s prodajo naftnih derivatov,
-       
gradbeni oziroma investicijski stroški.
(5) Za nepremičnine za rabo v kmetijstvu se z vprašalnikom pridobijo
podatki o gradbenih oziroma investicijskih stroških.
(6) Za druge posebne nepremičnine za javno rabo se z vprašalnikom
pridobijo naslednji podatki:
-       
gradbeni oziroma investicijski stroški,
-       
podrobnejša dejanska raba stavb oziroma delov stavb,
-       
prihodki od najema,
-       
stroški obratovanja.
(7) Za druge posebne nepremičnine se z vprašalnikom pridobijo
naslednji podatki:
-       
gradbeni oziroma investicijski stroški,
-       
podrobnejša dejanska raba stavb oziroma delov stavb.
(8) Za pozidana zemljišča se z vprašalnikom pridobijo podatki
o podrobnejši dejanski rabi zemljišča.
8. člen
(pridobivanje podatkov z vprašalnikom)
Podatke iz 3. do 7. člena tega pravilnika pridobiva geodetska
uprava od lastnikov parcel, lastnikov stavb oziroma delov stavb, ali upravnikov
stavb. Pri opredeljevanju lokacije zemljišča, stavbe ali dela stavbe, ki se
uporablja za enak namen, se navede identifikacijska oznaka parcele,
identifikacijska oznaka stavbe oziroma identifikacijska oznaka dela stavbe.
9. člen
(neposredovanje podatkov oziroma posredovanje nepopolnih ali
nepravilnih podatkov)
Če geodetska uprava ne pridobi podatkov oziroma pridobi nepopolne
podatke, se v postopkih generalnega vrednotenja nepremičnin uporabijo izvedeni
podatki, ki so rezultat statistične obdelave vseh razpoložljivih podatkov za
generalno vrednotenje nepremičnin. Razpoložljivi podatki za generalno vrednotenje
so podatki, ki se vodijo v uradnih evidencah, podatki, pridobljeni na podlagi
tega pravilnika, ter drugi javno dostopni podatki.
III. KONČNA DOLOČBA
10. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 0071-248/2009
Ljubljana, dne 17. februarja 2010
EVA 2010-2511-0019
dr. Roko Žarnić l.r.
Minister
za okolje in prostor