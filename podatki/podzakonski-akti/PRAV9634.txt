I. SPLOŠNE DOLOČBE
1. člen
S tem pravilnikom je določen običajni primanjkljaj in uničenje
materiala in izdelkov, zaradi kala, razsipa, razbitja in okvare, ki sta neločljivo
povezana s skladiščenjem, prevozom in prodajo materiala in izdelkov pri
opravljanju dejavnosti v gradbeništvu in industriji gradbenega materiala.
S tem pravilnikom se ne določa običajni odpis materiala zaradi
tehnoloških izgub materialov, ki nastajajo v sami proizvodnji v industriji
gradbenega materiala ali vgrajevanju izdelkov in materiala v procesu graditve v
gradbeništvu. Ta običajni odpis regulirajo pravne in fizične osebe s svojimi tehnološkimi
normativi za proizvodne in gradbene procese ali s proizvodnimi in gradbenimi
normativi s širšo veljavnostjo, ki jih sprejemajo in določijo zbornice, združenja
ali sekcije proizvajalcev in gradbenih izvajalcev iz dejavnosti, naštetih v 2. členu
tega pravilnika.
Običajni primankljaj in uničenje materiala in izdelkov po
prvem odstavku se ne šteje za njihovo jemanje za neposlovne namene po predpisih
o davku na dodano vrednost. Pomeni najvišjo dovoljeno vrednost odpisa materiala
in izdelkov, od katerega se ne obračuna in ne plačuje davek na dodano vrednost.
2. člen
Določbe tega Pravilnika veljajo
za vse tiste pravne in fizične osebe, ki imajo registrirano in pretežno
opravljajo eno izmed dejavnosti industrije gradbenega materiala in gradbeništva
po Standardni klasifikaciji dejavnosti 2008. Te dejavnosti so sledeče:


Oznaka

Dejavnost


B 08.110 

Pridobivanje kamna


B 08.120 

Pridobivanje gramoza,
  peska in gline


C 23.320 

Proizvodnja strešnikov,
  opeke in drugih izdelkov iz žgane gline


C 23.510 

Proizvodnja cementa


C 23.520 

Proizvodnja apna in
  mavca


C 23.610 

Proizvodnja betonskih
  izdelkov za gradbeništvo


C 23.620 

Proizvodnja izdelkov iz
  mavca za gradbeništvo


C 23.630 

Proizvodnja sveže
  betonske mešanice


C 23.640 

Proizvodnja malte


C 23.650 

Proizvodnja izdelkov iz
  vlaknatega cementa


C 23.690 

Proizvodnja drugih
  izdelkov iz betona, cementa, mavca


C 23.700 

Obdelava naravnega
  kamna


 

 


F 41.200 

Gradnja stanovanjskih
  in nestanovanjskih stavb


F 42.110 

Gradnja cest


F 42.120 

Gradnja železnic in
  podzemnih železnic


F 42.130 

Gradnja mostov in
  predorov


F 42.210 

Gradnja oskrbne
  infrastrukture za tekočine in pline


F 42.220 

Gradnja oskrbne
  infrastrukture za elektriko in telekomunikacije


F 42.910 

Gradnja vodnih objektov


F 42.990 

Gradnja drugih objektov
  nizkih gradenj


F 43.110 

Rušenje objektov


F 43.120 

Zemeljska pripravljalna
  dela


F 43.130 

Testno vrtanje in
  sondiranje


F 43.210 

Inštaliranje električnih
  napeljav in naprav


F 43.220 

Inštaliranje
  vodovodnih, plinskih in ogrevalnih napeljav in naprav


F 43.290 

Drugo inštaliranje pri
  gradnjah


F 43.310 

Fasaderska in štukaterska
  dela


F 43.320 

Vgrajevanje stavbnega
  pohištva


F 43.330 

Oblaganje tal in sten


F 43.341 

Steklarska dela


F 43.342 

Pleskarska dela


F 43.390 

Druga zaključna
  gradbena dela


F 43.910 

Postavljanje ostrešij
  in krovska dela


F 43.990 

Druga specializirana
  gradbena dela


3. člen
Kalo je izguba oziroma uničenje materiala in izdelkov, ki nastane
zaradi lastnosti materiala in izdelkov s sušenjem, krčenjem, izhlapevanjem,
rezanjem in atmosferskimi vplivi ter se kaže na teži, obsegu ali površini
materiala in izdelkov.
Razsip je izguba ali uničenje materiala in izdelkov v tekočem
stanju (smole, izolacijski materiali, barve ipd.) ali sipkem stanju (cement,
apno, suhe malte, razne peščene frakcije in granulacije ipd.).
Razbitje je izguba ali uničenje, ki nastane pri ravnanju z lomljivimi
materiali in izdelki (steklo, razne vrste keramičnih, opečnih, betonskih in
kamnitih izdelkov ipd.).
Okvara je izguba ali uničenje materiala in izdelkov zaradi kemičnih,
fizikalnih lastnosti materiala in izdelkov ter zunanjih atmosferskih vplivov
(sonce, dež, vlaga, veter, mraz, led ...) in ima za posledico spremembo kemičnih,
fizikalnih, funcionalnih in estetskih lastnosti materiala in izdelkov.
4. člen
Izguba ali uničenje materiala in izdelkov se ugotavlja:
-       
neposredno po nastanku izgube ali uničenju materiala in izdelkov pri
prevozu, skladiščenju ali prodaji;
-       
z izrednim popisom materiala in izdelkov v skladišču in industrijski
prodajalni;
-       
z rednim letnim popisom v skladišču in industrijski prodajalni.
O ugotovljeni izgubi oziroma uničenju materiala in izdelkov se
obvezno sestavi zapisnik.
5. člen
Odpis materiala in izdelkov zaradi izgube (kalo, razsip, razbitje,
okvara) do maksimalne višine, ki jo določa ta pravilnik, se šteje za odpis, ki
je oproščen plačila davka na dodano vrednost.
Od odpisa ki presega odpis, izračunan na podlagi maksimalnih stopenj
iz tega pravilnika, se obračunava in plačuje davek na dodano vrednost.
Gospodarski subjekti evidentirajo izgube in uničenje
materiala in izdelkov (kalo, razsip, razbitje, okvara) v svojih poslovnih knjigah.
II. STOPNJE OBIČAJNEGA ODPISA MATERIALA IN IZDELKOV
6. člen
Ob normalnih pogojih poslovanja
ter ob skrbnem in strokovnem ravnanju z materialom in izdelki se v industriji
gradbenih materialov ter gradbeništvu šteje kot običajen odpis materiala in
izdelkov (kalo, razsip, razbitje, okvara), izračunan od nabavne vrednosti
materiala oziroma lastne cene izdelkov v primeru lastne proizvodnje v določenem
obračunskem obdobju, po naslednjih stopnjah:


Zap. št.

Vrsta materiala,
  izdelka

Maksim. stopnja v %


1.

Materiali in izdelki v
  tekočem stanju (smole, bitumen, lepila, barve, laki, tekoče apnene mešanice,
  sveže betonske mešanice ipd.)

1,00


2.

Materiali in izdelki v
  sipkem, prašnem in vlaknatem stanju (cement, druga hidravlična veziva in suhe
  mešanice, suhe malte, apno, mavec, sadra, kamniti agregati, pesek, vlakna
  ipd.)

1,00


3.

Lomljivi materiali in
  izdelki (steklo, keramične ploščice, keramika, opeka, lomljive kritine,
  betonska galanterija, siporex, kamnite plošče ipd.)

2,50


4.

Ostali trdni materiali,
  ki se merijo v m, m2, m3 in kg (instalacijski
  materiali, leseni materiali, kovinski materiali, izolacijski materiali,
  plastični materiali ipd.)

1,00


5.

Ostali trdni materiali,
  ki se merijo v kosih (oprema za instalacije, stavbno pohištvo, orodja, oprema
  in pribor za gradbeništvo ipd.)

1,00


III. PREHODNE IN KONČNE DOLOČBE
7. člen
Ta pravilnik začne veljati naslednji dan po objavi v Uradnem listu
Republike Slovenije, uporablja pa se od 1. 12. 2008 dalje.
Z dnem uveljavitve tega
pravilnika preneha veljati Pravilnik o stopnjah normalnega odpisa materiala in
izdelkov v gradbeništvu in industriji gradbenega materiala (kalo, razsip,
razbitje, okvara), ki je bil objavljen v Uradnem listu RS, št. 89/99.
Branko Selak l.r
Predsednik UO ZGIGM