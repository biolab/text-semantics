1. člen
(1) S tem odlokom se zaradi zajezitve in obvladovanja
nalezljive bolezni COVID-19 (v nadaljnjem besedilu: COVID-19) določijo pogoji
vstopa v Republiko Slovenijo na zunanji meji in na kontrolnih točkah na
notranjih mejah Republike Slovenije.
(2) Na letalskih povezavah za mednarodni zračni promet in na
pomorskih povezavah za mednarodni pomorski promet je prestop državne meje
Republike Slovenije dovoljen samo na kontrolnih točkah, določenih v tem odloku.
(3) Ne glede na prejšnji odstavek je izven kontrolnih točk na
letalskih povezavah za mednarodni zračni promet prestop meje dovoljen za
letalski promet znotraj Evropske unije in schengenskega območja.
2. člen
(1) Kontrolne točke na letalskih povezavah za mednarodni
zračni promet so:
-       
Ljubljana (Brnik) (Letališče Jožeta Pučnika Ljubljana),
-       
Maribor (Slivnica) (Letališče Edvarda Rusjana Maribor) in
-       
Portorož (Sečovlje/Sicciole) (Letališče Portorož).
(2) Obratovalec javnega letališča za mednarodni zračni promet
zagotovi pogoje za vzpostavitev kontrolne točke in izvajanje higienskih ukrepov
za preprečevanje širjenja bolezni COVID-19 v skladu z zahtevami Nacionalnega
inštituta za javno zdravje (v nadaljnjem besedilu: NIJZ), objavljenimi na
spletni strani NIJZ.
3. člen
(1) Kontrolni točki na pomorskih povezavah za mednarodni
pomorski promet sta:
-       
Koper (Capodistria) (Mejni prehod za mednarodni pomorski promet) in
-       
Piran (Pirano) (Mejni prehod za mednarodni pomorski promet).
(2) Upravljavec javnega pristanišča za mednarodni pomorski
promet zagotovi pogoje za vzpostavitev kontrolne točke in izvajanje higienskih
ukrepov za preprečevanje širjenja bolezni COVID-19 v skladu z zahtevami NIJZ,
objavljenimi na spletni strani NIJZ.
4. člen
Mednarodni potniški železniški promet z Italijansko
republiko, Republiko Avstrijo in Madžarsko se kontrolira na vstopnih in
izstopnih železniških postajah ob prihodu oziroma odhodu vlaka.
5. člen
Policija za kontrolne točke in železniške postaje iz 2., 3.
in 4. člena tega odloka vzpostavi nadzor prehajanja v dogovoru z obratovalcem
letališča, železniških postaj oziroma upravljavcem pristanišča.
6. člen
(1) Vstop v Republiko Slovenijo se brez napotitve v karanteno
na domu dovoli osebi, ki predloži:
1.     
negativni rezultat testa na virus SARS-CoV-2 z metodo verižne reakcije s
polimerazo, ki ni starejši od 72 ur od odvzema brisa (v nadaljnjem besedilu:
test PCR);
2.     
negativni rezultat hitrega antigenskega testa, ki ni starejši od 48 ur
od odvzema brisa (v nadaljnjem besedilu: test HAG);
3.     
dokazilo o pozitivnem rezultatu testa PCR, ki je starejši od deset dni,
razen, če zdravnik presodi drugače, vendar ni starejši od šest mesecev, ali
potrdilo zdravnika, da je oseba prebolela COVID-19 in od začetka simptomov ni
minilo več kot šest mesecev (v nadaljnjem besedilu: potrdilo o prebolelosti);
4.     
dokazilo o cepljenju zoper COVID-19 (v nadaljnjem besedilu: potrdilo o
cepljenju), s katerim dokazuje, da je preteklo od prejema:
- 
drugega odmerka cepiva Comirnaty proizvajalca Biontech/Pfizer najmanj
sedem dni,
- 
drugega odmerka cepiva COVID-19 Vaccine proizvajalca Moderna najmanj 14
dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag najmanj 14 dni,
- 
prvega odmerka cepiva Covishield proizvajalca Serum Institute of
India/AstraZeneca najmanj 21 dni,
- 
drugega odmerka cepiva Sputnik V proizvajalca Russia’s Gamaleya National
Centre of Epidemiology and Microbiology preteklo najmanj 14 dni,
- 
drugega odmerka cepiva CoronaVac proizvajalca Sinovac Biotech najmanj 14
dni ali
- 
drugega odmerka cepiva COVID-19 Vaccine proizvajalca Sinopharm najmanj
14 dni;
5.     
potrdilo o prebolelosti in dokazilo, da je bila v obdobju do največ osem
mesecev od pozitivnega rezultata testa PCR oziroma začetka simptomov cepljena z
enim odmerkom cepiva iz prejšnje točke, pri čemer se zaščita vzpostavi z dnem
cepljenja (v nadaljnjem besedilu: potrdilo o cepljenju za prebolevnike);
6.     
evropsko digitalno covidno potrdilo v digitalni ali papirni obliki,
opremljeno s QR kodo, ki vsebuje podatke o negativnem rezultatu testa PCR ali
testa HAG, potrdilo o cepljenju, potrdilo o prebolelosti ali potrdilo o
cepljenju za prebolevnike (v nadaljnjem besedilu: EU DCP);
7.     
digitalno covidno potrdilo tretje države v digitalni ali papirni obliki,
opremljeno s QR kodo, ki vsebuje vsaj enake podatke kot EU DCP in ga je
pristojni zdravstveni organ tretje države izdal v angleškem jeziku (v
nadaljnjem besedilu: DCP tretje države).
(2) Oseba, ki ne predloži dokazila iz prejšnjega odstavka, se
napoti v karanteno na domu za deset dni. Če je oseba iz prejšnjega stavka tujec
brez prebivališča v Republiki Sloveniji, se ji vstop v Republiko Slovenijo
dovoli in se jo napoti v karanteno na domu za deset dni, le če nedvomno dokaže,
da ima zagotovljen prostor, kjer bo prestajala karanteno, sicer pa se ji vstop
v Republiko Slovenijo ne dovoli.
(3) Tujcu, ki nima prebivališča v Republiki Sloveniji, se
vstop v Republiko Slovenijo ne dovoli, če se predvideva, da zaradi ukrepov
sosednjih držav ne bo mogel zapustiti ozemlja Republike Slovenije.
(4) Tujcu, ki nima prebivališča v Republiki Sloveniji, se
vstop v Republiko Slovenijo ne dovoli, če ob prehodu meje pove, da je pozitiven
na SARS-CoV-2 ali izkazuje očitne bolezenske znake, značilne za okužbo z
virusom SARS-CoV-2, dovoli pa se mu tranzit čez Republiko Slovenijo ob
upoštevanju priporočil NIJZ, če ob vstopu v Republiko Slovenijo nedvomno
izkaže, da je namen vstopa le tranzit čez Republiko Slovenijo.
(5) Če je oseba cepljena s kombinacijo dveh različnih cepiv
iz 4. točke prvega odstavka tega člena, se zaščita vzpostavi po preteku časa od
prejema drugega odmerka posamezne vrste cepiva, določenega v 4. točki prvega
odstavka tega člena. Če je oseba iz prejšnjega stavka prvič cepljena s cepivom
iz tretje ali pete alineje 4. točke prvega odstavka tega člena (cepivo
proizvajalca AstraZeneca), se zaščita vzpostavi takoj po drugem cepljenju, če
se drugič cepi s cepivom iz prve alineje 4. točke prvega odstavka tega člena
(cepivo proizvajalca Biontech/Pfizer) ali druge alineje 4. točke prvega
odstavka tega člena (cepivo proizvajalca Moderna) in drugi odmerek prejme v
roku od 28 do 84 dni (štiri do 12 tednov) po prejemu prvega odmerka.
(6) Če se oseba v času trajanja karantene testira s testom na
virus SARS-CoV-2 s testom PCR in je izvid testa negativen, se šteje, da je
karantena prekinjena. Testiranje se sme opraviti najprej peti dan po napotitvi
v karanteno na domu.
(7) Test PCR iz tega odloka je ustrezen, če je opravljen v
državi članici Evropske unije, državi članici schengenskega območja,
Avstraliji, Bosni in Hercegovini, Izraelu, Kanadi, Novi Zelandiji, Ruski
federaciji, Republiki Srbiji, Združenem kraljestvu Velike Britanije in Severne
Irske ali Združenih državah Amerike, na kontrolnih točkah na letalskih
povezavah za mednarodni zračni promet pa tudi, če je opravljen v Turčiji. Če je
test PCR iz tega odloka opravljen v državi, ki ni navedena v prejšnjem stavku,
je ustrezen, če vsebuje vsaj enak nabor podatkov kot test PCR, izdan v državi
članici Evropske unije ali schengenskega območja, če je opremljen s QR kodo v
skladu s standardi in tehnološkimi sistemi, ki so interoperabilni s sistemom EU
DCP, in če omogoča preverjanje verodostojnosti, veljavnosti in celovitosti
potrdila na enak način kot EU DCP.
(8) Test HAG iz tega odloka je ustrezen, če je opravljen v
državi članici Evropske unije, državi članici schengenskega območja,
Avstraliji, Bosni in Hercegovini, Izraelu, Kanadi, Novi Zelandiji, Ruski
federaciji, Republiki Srbiji, Združenem kraljestvu Velike Britanije in Severne
Irske ali Združenih državah Amerike, na kontrolnih točkah na letalskih
povezavah za mednarodni zračni promet pa tudi, če je opravljen v Turčiji. Če je
test HAG iz tega odloka opravljen v državi, ki ni navedena v prejšnjem stavku,
je ustrezen, če vsebuje vsaj enak nabor podatkov kot test HAG, izdan v državi
članici Evropske unije ali schengenskega območja, če je opremljen s QR kodo v
skladu s standardi in tehnološkimi sistemi, ki so interoperabilni s sistemom EU
DCP, in če omogoča preverjanje verodostojnosti, veljavnosti in celovitosti
potrdila na enak način kot EU DCP. Ne glede na državo izdaje je test HAG
ustrezen le, če je naveden na skupnem seznamu hitrih antigenskih testov, ki je
objavljen na povezavi https://ec.europa.eu/health/sites/default/files/preparedness_response/docs/
covid-19_rat_common-list_en.pdf. Seznam se objavi tudi na
spletni strani NIJZ, Ministrstva za zdravje in Ministrstva za notranje zadeve.
(9) Potrdilo o prebolelosti se upošteva, če je bilo izdano v
državi članici Evropske unije, državi članici schengenskega območja,
Avstraliji, Izraelu, Kanadi, Novi Zelandiji, Ruski federaciji, Republiki
Srbiji, Združenem kraljestvu Velike Britanije in Severne Irske ali Združenih
državah Amerike, na kontrolnih točkah na letalskih povezavah za mednarodni
zračni promet pa tudi, če je izdano v Turčiji.
(10) Osebi, ki ji je bila v tujini odrejena karantena zaradi
stika z okuženo osebo s SARS-CoV-2 in želi prestajati karanteno v drugi državi,
za vstop v katero izpolnjuje pogoje, policija na podlagi najave pristojnega
organa v Republiki Sloveniji dovoli vstop in tranzit čez Republiko Slovenijo z
lastnim vozilom po najkrajši poti v šestih urah po vstopu.
(11) Državljanu Republike Slovenije ali tujcu s prebivališčem
v Republiki Sloveniji, ki jima je bila v tujini odrejena karantena zaradi stika
z okuženo osebo s SARS-CoV-2 ali kažeta očitne znake okužbe z virusom
SARS-CoV-2, vendar ne potrebujeta sanitetnega prevoza, ter želita prestajati
karanteno oziroma izolacijo v Republiki Sloveniji, policija na podlagi najave
pristojnega organa v Republiki Sloveniji dovoli vstop in potovanje z lastnim
vozilom po najkrajši poti do naslova, kjer bosta prestajala karanteno oziroma
izolacijo.
(12) Po navodilu epidemiološke službe NIJZ na mejnih prehodih
na zunanji meji in na kontrolnih točkah na notranjih mejah Republike Slovenije
lahko zdravstvena služba preverja zdravstveno stanje oseb, ki prehajajo mejo.
7. člen
(1) Vstop v Republiko Slovenijo se brez napotitve v karanteno
na domu dovoli tudi naslednjim kategorijam oseb:
1.     
otroku, ki še ni dopolnil 15 let in prehaja mejo skupaj z ožjim
družinskim članom, ki ni napoten v karanteno na domu oziroma mu ni zavrnjen
vstop v Republiko Slovenijo, ali v organizirani skupini v spremstvu
vzgojitelja, učitelja ali skrbnika, ki ni napoten v karanteno na domu oziroma
mu ni zavrnjen vstop v Republiko Slovenijo;
2.     
dvolastniku ali najemniku zemljišča v obmejnem območju ali na obeh
straneh državne meje, ki prehaja državno mejo s sosednjo državo zaradi
opravljanja kmetijsko-poljedelsko-gozdarskih del in se vrača čez mejo
najpozneje v desetih urah po prehodu meje. Izjema velja tudi za ožje družinske
člane posameznika in druge osebe, ki imajo s posameznikom na istem naslovu
prijavljeno prebivališče, kadar potujejo skupaj;
3.     
čezmejnemu delovnemu migrantu, ki ima delovno razmerje v eni od držav
članic Evropske unije ali drugi državi schengenskega območja in ki ima
prebivališče v razdalji največ 10 km zračne črte od skupne mejne črte Republike
Slovenije in sosednje države, in se vrača v petih dneh po prehodu meje.
(2) Oseba, ki uveljavlja izjemo iz tega člena, mora policiji
predložiti dokaze za obstoj teh izjem, sicer se napoti v karanteno na domu. Če
je oseba iz prejšnjega stavka tujec brez prebivališča v Republiki Sloveniji, se
ji vstop v Republiko Slovenijo dovoli in se jo napoti v karanteno na domu za
deset dni, le če nedvomno dokaže, da ima zagotovljen prostor, kjer bo
prestajala karanteno, sicer pa se ji vstop v Republiko Slovenijo ne dovoli.
8. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o določitvi pogojev vstopa v Republiko
Slovenijo zaradi zajezitve in obvladovanja nalezljive bolezni COVID-19 (Uradni
list RS, št. 109/21) vsebuje naslednji končni določbi:
»KONČNI DOLOČBI
9. člen
Z dnem uveljavitve tega odloka preneha veljati Odlok o
določitvi pogojev vstopa v Republiko Slovenijo zaradi zajezitve in obvladovanja
nalezljive bolezni COVID-19 (Uradni list RS, št. 107/21).
10. člen
Ta odlok začne veljati 11. julija 2021 in velja do vključno
23. julija 2021, uporabljati pa se začne 15. julija 2021, do takrat pa se
uporablja Odlok o določitvi pogojev vstopa v Republiko Slovenijo zaradi
zajezitve in obvladovanja nalezljive bolezni COVID-19 (Uradni list RS, št.
107/21).«.

Odlok o dopolnitvi Odloka o določitvi pogojev
vstopa v Republiko Slovenijo zaradi zajezitve in obvladovanja nalezljive
bolezni COVID-19 (Uradni list RS, št. 113/21) spreminja 10. člen odloka tako,
da se glasi:
»10. člen
Ta odlok začne veljati 11. julija 2021 in velja do vključno
23. julija 2021, uporabljati pa se začne 15. julija 2021, do takrat pa se
uporablja Odlok o določitvi pogojev vstopa v Republiko Slovenijo zaradi
zajezitve in obvladovanja nalezljive bolezni COVID-19 (Uradni list RS, št.
107/21), razen 1. in 3. točke prvega odstavka in tretjega odstavka 9. člena
Odloka o določitvi pogojev vstopa v Republiko Slovenijo zaradi zajezitve in
obvladovanja nalezljive bolezni COVID-19 (Uradni list RS, št. 107/21), ki se
uporabljajo do vključno 15. avgusta 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi in dopolnitvi Odloka o
določitvi pogojev vstopa v Republiko Slovenijo zaradi zajezitve in obvladovanja
nalezljive bolezni COVID-19 (Uradni list RS, št. 120/21) spreminja 10. člen odloka tako,
da se glasi:
»10. člen
Ta odlok začne veljati 11. julija 2021 in velja do vključno
1. avgusta 2021, uporabljati pa se začne 15. julija 2021, do takrat pa se
uporablja Odlok o določitvi pogojev vstopa v Republiko Slovenijo zaradi
zajezitve in obvladovanja nalezljive bolezni COVID-19 (Uradni list RS, št. 107/21),
razen 1. in 3. točke prvega odstavka in tretjega odstavka 9. člena Odloka o
določitvi pogojev vstopa v Republiko Slovenijo zaradi zajezitve in obvladovanja
nalezljive bolezni COVID-19 (Uradni list RS, št. 107/21), ki se uporabljajo do
vključno 15. avgusta 2021.«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
določitvi pogojev vstopa v Republiko Slovenijo zaradi zajezitve in obvladovanja
nalezljive bolezni COVID-19 (Uradni list RS, št. 124/21) spreminja 10. člen odloka tako,
da se glasi:
»10. člen
Ta odlok začne veljati 11. julija 2021 in velja do vključno
8. avgusta 2021, uporabljati pa se začne 15. julija 2021, do takrat pa se
uporablja Odlok o določitvi pogojev vstopa v Republiko Slovenijo zaradi
zajezitve in obvladovanja nalezljive bolezni COVID-19 (Uradni list RS, št.
107/21), razen 1. in 3. točke prvega odstavka in tretjega odstavka 9. člena
Odloka o določitvi pogojev vstopa v Republiko Slovenijo zaradi zajezitve in
obvladovanja nalezljive bolezni COVID-19 (Uradni list RS, št. 107/21), ki se
uporabljajo do vključno 15. avgusta 2021.«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 126/21)
spreminja 10. člen odloka tako, da se glasi:
»10. člen
Ta odlok začne veljati 11. julija 2021 in velja do vključno
15. avgusta 2021, uporabljati pa se začne 15. julija 2021, do takrat pa se
uporablja Odlok o določitvi pogojev vstopa v Republiko Slovenijo zaradi
zajezitve in obvladovanja nalezljive bolezni COVID-19 (Uradni list RS, št.
107/21), razen 1. in 3. točke prvega odstavka in tretjega odstavka 9. člena
Odloka o določitvi pogojev vstopa v Republiko Slovenijo zaradi zajezitve in
obvladovanja nalezljive bolezni COVID-19 (Uradni list RS, št. 107/21), ki se
uporabljajo do vključno 15. avgusta 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.