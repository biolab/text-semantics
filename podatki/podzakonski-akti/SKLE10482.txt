1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES (UL L št. 331 z dne 15. decembra 2010, str. 12) dne
11. maja 2015 objavil Smernice organa EBA o nacionalnih začasnih seznamih
najbolj reprezentativnih storitev, povezanih s plačilnim računom, za katere se
plačuje nadomestilo (v nadaljevanju: smernice), ki so objavljene na njegovi
spletni strani.
(2) Smernice iz prvega odstavka tega člena obravnavajo
pravilno uporabo meril iz drugega odstavka 3. člena Direktive 2014/92/EU
Evropskega parlamenta in Sveta z dne 23. julija 2014 o primerljivosti
nadomestil, povezanih s plačilnimi računi, zamenjavi plačilnih računov in
dostopu do osnovnih plačilnih računov (UL L 257 z dne 28. avgusta 2014,
str. 214; v nadaljevanju: Direktiva 2014/92/EU), ki jih morajo pristojni organi
uporabljati pri pripravi začasnega seznama najbolj reprezentativnih storitev,
povezanih s plačilnim računom, za katere se plačuje nadomestilo.
(3) Smernice so namenjene pristojnim organom iz uvodne
izjave 17 Direktive 2014/92/EU.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za Banko Slovenije, kadar kot pristojni organ izvaja pristojnosti in naloge
nadzora nad bankami v skladu z ZBan-2.
(2) Banka Slovenije pri opravljanju nalog in
pristojnosti nadzora v skladu z ZBan-2 in Uredbo (EU) 575/2013 Evropskega parlamenta
in Sveta z dne 26. junija 2013 o bonitetnih zahtevah za kreditne
institucije in investicijska podjetja ter o spremembi Uredbe (EU) št. 648/2012
(UL L št. 176 z dne 27. junija 2013, str. 1) v celoti upošteva določbe
smernic.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne
23. junija 2015
Boštjan Jazbec l.r.
Predsednik
Sveta Banke Slovenije