1. člen
(1) Z namenom, da se omeji gibanje prebivalstva in
zaradi zajezitve in obvladovanja nalezljive bolezni COVID-19 se s tem odlokom
začasno omejuje ponujanje kulturnih storitev neposredno končnim uporabnikom v
Republiki Sloveniji.
(2) Za ponujanje storitev javnih kulturnih prireditev in
za ponujanje drugih kulturnih storitev neposredno končnim uporabnikom iz
prejšnjega odstavka, se ne uporabljajo določbe odloka, ki ureja začasno
prepoved zbiranja ljudi zaradi preprečevanja okužb z virusom SARS-CoV-2.
2. člen
(1) Ponujanje storitev knjižnic, arhivov, muzejev in
galerij je dovoljeno le pod pogojem, da se zagotovi:
-       
minimalni možni stik s končnimi uporabniki v skladu s sprejetimi
navodili Nacionalnega inštituta za javno zdravje (v nadaljnjem besedilu: NIJZ),
-       
redno prezračevanje ali ustrezna ventilacija prostorov, v katerih se
izvaja dejavnost ponujanja storitev končnim uporabnikom,
-       
uporaba zaščitnih mask v skladu z odlokom, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2, in
-       
razkuževanje rok za končnega uporabnika pred vstopom in ob izstopu iz
prostorov, v katerih se izvaja dejavnost ponujanja storitev končnim
uporabnikom.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva, pristojnega za
zdravje (v nadaljnjem besedilu: ministrstvo), in NIJZ za preprečevanje okužbe z
virusom SARS-CoV-2, ki so objavljena na spletni strani ministrstva in NIJZ.
(3) Medosebna razdalja med končnimi uporabniki mora biti
najmanj 1 meter, razen med osebami iz skupnega gospodinjstva.
(4) Odgovornost delodajalcev je, da zaposlenim
zagotovijo zaščitno opremo.
(5) Knjižnica, arhiv, muzej oziroma galerija zagotovi
spoštovanje pogojev iz prvega odstavka in omejitev iz tretjega odstavka tega
člena.
3. člen
(1) Ponujanje storitev javnih kulturnih prireditev
(kinematografske, gledališke, glasbene, plesne in druge) je dovoljeno le pod
naslednjima pogojema:
-       
redno prezračevanje ali ustrezna ventilacija prostorov, v katerih se
izvaja dejavnost ponujanja storitev končnim uporabnikom, in
-       
razkuževanje rok za udeležence pred vstopom in ob izstopu iz prostorov,
v katerih se izvaja dejavnost ponujanja storitev končnim uporabnikom.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva in NIJZ za
preprečevanje okužbe z virusom SARS-CoV-2, ki so objavljena na spletni strani
ministrstva in NIJZ.
(3) Ne glede na odlok, ki ureja začasne ukrepe za
zmanjšanje tveganja okužbe in širjenja okužbe z virusom SARS-CoV-2, uporaba
zaščitnih mask ni obvezna za končne uporabnike in nastopajoče na javnih
kulturnih prireditvah.
(4) Izvajanje javnih kulturnih prireditev za končne
uporabnike je dovoljeno le pod pogojem, da nastopajoči enkrat tedensko oziroma
pred samo izvedbo javne kulturne prireditve, če to izvajajo občasno, opravijo
testiranje na virus SARS-CoV-2 z metodo verižne reakcije s polimerazo (v
nadaljnjem besedilu: test PCR) ali s hitrimi antigenskimi testi (v nadaljnjem
besedilu: test HAG), pri čemer lahko nastopajo le tiste osebe, ki imajo
negativni rezultat testa.
(5) Javne kulturne prireditve se lahko udeležijo le
končni uporabniki, ki imajo:
1.     
dokazilo o negativnem rezultatu testa na virus SARS-CoV-2 s testom PCR,
ki ni starejši od 72 ur od odvzema brisa, ali s testom HAG, ki ni starejši od
48 ur od odvzema brisa,
2.     
dokazilo o cepljenju zoper COVID-19, s katerim dokazujejo, da je
preteklo od prejema:
- 
drugega odmerka cepiva Comirnaty proizvajalca Biontech/Pfizer najmanj
sedem dni, cepiva COVID-19 Vaccine proizvajalca Moderna najmanj 14 dni, cepiva
Sputnik V proizvajalca Russia’s Gamaleya National Centre of Epidemiology and
Microbiology najmanj 14 dni, cepiva CoronaVac proizvajalca Sinovac Biotech
najmanj 14 dni ali cepiva COVID-19 Vaccine proizvajalca Sinopharm najmanj 14
dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca najmanj 21 dni ali cepiva Covishield proizvajalca Serum Institute
of India/AstraZeneca najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag najmanj 14 dni,
- 
drugega odmerka cepiva posamezne vrste cepiva iz prve ali druge alineje
te točke, če je oseba cepljena s kombinacijo dveh različnih cepiv iz te točke,
po preteku časa od prejema drugega odmerka posamezne vrste cepiva, določenega v
tej točki. Če je oseba iz te alineje prvič prejela odmerek cepiva proizvajalca
AstraZeneca, se zaščita vzpostavi takoj po prejemu drugega odmerka, če je oseba
prejela drugi odmerek cepiva proizvajalca Biontech/Pfizer ali cepivo
proizvajalca Moderna v roku od 28 do 84 dni (štiri do 12 tednov) po prejemu
prvega odmerka,
3.     
dokazilo o pozitivnem rezultatu testa PCR, ki je starejši od deset dni,
razen če zdravnik presodi drugače, vendar ni starejši od šest mesecev, ali
4.     
potrdilo zdravnika, da je oseba prebolela COVID-19 in od začetka
simptomov ni minilo več kot šest mesecev, ali se je v obdobju, ki ni daljše od
osmih mesecev od pozitivnega rezultata testa PCR oziroma od začetka
simptomov, cepila z enim odmerkom cepiva iz 2. točke tega odstavka, kjer
se zaščita vzpostavi z dnem cepljenja.
(6) Dokazila o testiranju iz četrtega in petega odstavka
tega člena se upoštevajo, če so bila izdana v državah članicah Evropske unije,
državah članicah schengenskega območja, Avstraliji, Izraelu, Kanadi, Novi
Zelandiji, Ruski federaciji, Združenem kraljestvu Velike Britanije in Severne
Irske ali Združenih državah Amerike.
(7) Pogoj iz petega odstavka tega člena ne velja za
končne uporabnike, ki še niso dopolnili 15 let.
(8) Osebam iz četrtega odstavka tega člena testiranja ni
treba opraviti, če še niso dopolnile 15 let ali če predložijo dokazila iz
petega odstavka tega člena.
(9) Organizatorji oziroma nosilci izvajanja javnih
kulturnih prireditev zagotovijo spoštovanje pogojev iz prvega, četrtega in
petega odstavka tega člena, pri čemer se pogoj iz petega odstavka tega člena
preveri že pred vstopom v prostor oziroma na površino, kjer se izvaja javna
kulturna prireditev. Organizatorji oziroma nosilci izvajanja javnih kulturnih
prireditev morajo na vidnem mestu s pisnim obvestilom obvestiti končnega
uporabnika, da je izpolnjevanje pogoja iz petega odstavka tega člena obvezno za
udeležbo na javni kulturni prireditvi.
4. člen
(1) Ponujanje storitev dostopa in ogleda
kulturne dediščine na ograjenih odprtih javnih površinah z nepremično kulturno
dediščino je dovoljeno le pod pogojem, da se zagotovi:
-       
minimalen možen stik s končnimi uporabniki v skladu s sprejetimi
navodili NIJZ,
-       
uporaba zaščitnih mask v skladu z odlokom, ki ureja začasne ukrepe za zmanjšanje
tveganja okužbe in širjenja okužbe z virusom SARS-CoV-2, in
-       
razkuževanje rok za končnega uporabnika pred vstopom in ob izstopu iz
ograjene odprte javne površine z nepremično kulturno dediščino.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva in NIJZ za
preprečevanje okužbe z virusom SARS-CoV-2, ki so objavljena na spletni strani
ministrstva in NIJZ.
(3) Medosebna razdalja med končnimi uporabniki mora biti
najmanj 1 meter, razen med osebami iz skupnega gospodinjstva.
(4) Upravljavec ograjene odprte javne površine z
nepremično kulturno dediščino zagotovi spoštovanje pogojev iz prvega odstavka
tega člena in omejitve iz prejšnjega odstavka.
5. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o začasni omejitvi ponujanja kulturnih
storitev končnim uporabnikom v Republiki Sloveniji (Uradni list RS, št. 104/21) vsebuje naslednjo končno določbo:
»KONČNA DOLOČBA
6. člen
Ta odlok začne veljati 5. julija 2021 in velja do
vključno 11. julija 2021.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 109/21) spreminja 6. člen odloka tako, da
se glasi:
»6. člen
Ta odlok začne veljati 5. julija 2021 in velja do
vključno 18. julija 2021.«;
ter vsebuje naslednjo končno odločbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 114/21) spreminja 6. člen odloka tako, da
se glasi:
»6. člen
Ta odlok začne veljati 5. julija 2021 in velja do
vključno 25. julija 2021.«;
ter vsebuje naslednjo končno odločbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah Odloka o začasni omejitvi
ponujanja kulturnih storitev končnim uporabnikom v Republiki Sloveniji (Uradni
list RS, št. 120/21) spreminja 6. člen odloka tako, da
se glasi:
»6. člen
Ta odlok začne veljati 5. julija 2021 in velja do
vključno 1. avgusta 2021.«;
ter vsebuje naslednjo končno odločbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 124/21) spreminja 6. člen odloka tako, da
se glasi:
»6. člen
Ta odlok začne veljati 5. julija 2021 in velja do
vključno 8. avgusta 2021.«;
ter vsebuje naslednjo končno odločbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 126/21)
spreminja 6. člen odloka tako, da se glasi:
»6. člen
Ta odlok začne veljati 5. julija 2021 in velja do
vključno 15. avgusta 2021.«;
ter vsebuje naslednjo končno odločbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.