1. člen
Najnižja pokojninska osnova za v tem letu uveljavljene
pokojnine od 1. januarja 2022 znaša 1.024,75 eura oziroma 750,12 eura, če
so odmerjene na podlagi tretjega odstavka 390. člena Zakona o pokojninskem
in invalidskem zavarovanju (Uradni list RS, št. 48/22 – uradno prečiščeno
besedilo; v nadaljnjem besedilu: ZPIZ-2).
2. člen
Najvišja pokojninska osnova za v tem letu uveljavljene
pokojnine od 1. januarja 2022 znaša 4.099,00 eurov oziroma 3.000,47 eura,
če so odmerjene na podlagi tretjega odstavka 390. člena ZPIZ-2.
3. člen
Nadomestila iz 80., 84., 85. in 86. člena ZPIZ-2 za
invalidnost, nastalo v letu 2022, se od 1. januarja 2022 dalje odmerijo
najmanj od osnove, določene v višini 630,22 eura.
Nadomestilo za čas poklicne rehabilitacije iz prvega in
tretjega odstavka 80. člena ZPIZ-2 za invalidnost, nastalo v letu 2022, se
od 1. januarja 2022 dalje odmeri največ v višini 2.520,89 eura.
KONČNA DOLOČBA
4. člen
Ta sklep začne veljati naslednji dan po objavi v Uradnem
listu Republike Slovenije.
Št. 9000-4/2022/2-3/2
Ljubljana, dne 21. aprila 2022
EVA 2022-2611-0035
Svet Zavoda za pokojninsko
in invalidsko zavarovanje Slovenije
Danijel Kovač
predsednik