1. člen
(vsebina)
Ta pravilnik določa strokovne naloge
ocenjevanja aktivnih snovi in fitofarmacevtskih sredstev (v nadaljnjem
besedilu: FFS) ter pogoje, ki jih morajo izpolnjevati ocenjevalci glede
izobrazbe.
2. člen
(strokovne naloge ocenjevanja)
(1) Strokovne naloge ocenjevanja
aktivnih snovi in FFS so:
1.     
ocenjevanje identitete, fizikalno-kemijskih in tehničnih lastnosti ter
analitskih metod;
2.     
ocenjevanje uporabe in učinkovitosti ter dodatnih informacij;
3.     
ocenjevanje toksikoloških lastnosti in izpostavljenosti uporabnika;
4.     
ocenjevanje podatkov o ostankih v ali na tretiranih proizvodih, živilih
in krmi;
5.     
ocenjevanje obnašanja in vpliva po uporabi v okolju in
6.     
ocenjevanje ekotoksikoloških lastnosti.
(2) K posameznim strokovnim nalogam
ocenjevanja iz prejšnjega odstavka sodijo tudi:
-       
izdelava poročil o oceni za aktivne snovi in FFS v slovenskem in
angleškem jeziku,
-       
zbiranje in upoštevanje pripomb držav članic Evropske unije;
-       
dajanje pripomb na ocene drugih držav članic Evropske unije;
-       
z ocenjevanjem povezano sodelovanje na sestankih in konferencah, ki jih
za usklajevanje mnenj na področju ocenjevanja aktivnih snovi in FFS
organizirajo Evropska Komisija, Evropska Agencija za varnost hrane in druge
države članice Evropske unije in
-       
predstavljanje Republike Slovenije na mednarodnih dogodkih, povezanih z
ocenjevanjem aktivnih snovi in FFS.
3. člen
(pogoji glede izobrazbe)
Ocenjevalec aktivnih snovi in FFS mora
imeti najmanj izobrazbo, pridobljeno po študijskih programih druge stopnje, v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljeni po študijskih programih druge stopnje, z naslednjega
področja:
1.     
za ocenjevanje identitete, fizikalno-kemijskih in tehničnih lastnosti
ter analitskih metod: s področja kemije;
2.     
za ocenjevanje uporabe in učinkovitosti ter dodatnih informacij: s
področja agronomije – rastlinske smeri ali biologije;
3.     
za ocenjevanje toksikoloških lastnosti in izpostavljenosti uporabnika: s
področja medicine, farmacije, kemije ali biologije;
4.     
za ocenjevanje podatkov o ostankih v ali na tretiranih proizvodih,
živilih in krmi: s področja kemije, biologije, živilske tehnologije ali
agronomije – rastlinske smeri;
5.     
za ocenjevanje obnašanja in vpliva po uporabi v okolju: s področja
biologije, kemije ali agronomije – rastlinske smeri;
6.     
za ocenjevanje ekotoksikoloških lastnosti: s področja biologije,
farmacije, kemije, ali agronomije.
4. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-269/2014
Ljubljana, dne 11. avgusta 2014
EVA 2014-2330-0170
mag. Dejan Židan l.r.
Minister
za kmetijstvo in okolje