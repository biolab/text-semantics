1. člen
S tem pravilnikom se sprejme gozdnogospodarski načrt gozdnogospodarske
enote Celje (2009–2018), št. 09‑35/09
z dne 28. 8. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Celje.
2. člen
Gozdnogospodarska enota Celje, ki meri 13.071,10 ha, se
nahaja v Gozdnogospodarskem območju Celje, v občinah Celje, Štore in Vojnik,
oziroma v katastrskih občinah Rupe, Rožni vrh, Brezova, Šmartno, Šentjungert,
Arclin, Škofja vas, Šmiklavž, Trnovlje, Hudinja, Ostrožno, Medlog, Celje,
Lisce, Košnica, Tremarje, Zagrad, Teharje, Bukovžlak, Pečovje, Kompole, Prožinska
vas, Svetina, Zvodno in Ogorevc.
3. člen
V gozdnogospodarski enoti Celje je s 1. januarjem 2009 ugotovljeno
naslednje stanje gozdov:
A)    
lastništvo: 88,0% zasebnih gozdov v lasti fizičnih ali pravnih oseb,
7,0% državnih gozdov in 5,0% gozdov lokalnih skupnosti;
B)    
površina: 5.562,68 ha, od katere je 4.467,89 ha večnamenskih gozdov,
617,18 ha gozdov s posebnim namenom, v katerih so gozdnogospodarski ukrepi
dovoljeni in 477,61 ha varovalnih gozdov;
C)   
lesna zaloga: 288,0 m3/ha, od tega 116,0 m3/ha
iglavcev in 172,0 m3/ha listavcev;
D)   
tekoči letni prirastek: 6,70 m3/ha, od tega 2,70 m3/ha
iglavcev in 4,30 m3/ha listavcev.
4. člen
(1) V gozdnogospodarskem načrtu gozdnogospodarske enote Celje
(2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Celje, izdelanega za obdobje od 1. januarja 2001 do
31. decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Celje določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 5.112,47 ha,
-       
ekološke funkcije na površini 1.210,38 ha ter
-       
socialne funkcije na površini 1.306,81 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Celje (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Celje za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 260.863 m3, od tega 114.826 m3
iglavcev in 146.037 m3 listavcev,
-       
gojitvena dela, potrebna za ohranitev in razvoj gozdov, na površini
665,91 ha,
-       
nega drogovnjaka na površini 232,24 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 30.830 količki ter vzdrževanje 10,78 km ograj,
-       
nega habitatov prosto živečih živali, in sicer vzdrževanje travinj na
površini 1,90 ha.
(2) V gozdnogospodarskem načrtu gozdnogospodarske enote Celje
(2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Celje, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Celje (2009–2018).
7. člen
Po en izvod gozdnogospodarskega načrta gozdnogospodarske enote
Celje (2009–2018) je na vpogled na sedežu Zavoda za gozdove Slovenije, Območne
enote Celje, Ljubljanska 13, Celje, na sedežu Zavoda za gozdove Slovenije, Krajevne
enote Celje, Lava 6, Celje in na Ministrstvu za kmetijstvo, gozdarstvo in
prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Celje (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-09-17/2001/6
Ljubljana, dne 26. novembra 2009
EVA 2009-2311-0041
prof. dr. Milan Pogačnik l.r.
Minister
za kmetijstvo,
gozdarstvo in prehrano