1. člen
Ta odredba določa višino najnižjih začetnih
sredstev škodnega sklada.
2. člen
Najnižja začetna sredstva škodnega sklada
znašajo eno šestino stroškov škod in obratovalnih stroškov v letu 1994, ki se
nanašajo na škode, povzročene potnikom pri prevozu z nezavarovanimi javnimi
prevoznimi sredstvi, na škode, povzročene tretjim osebam z nezavarovanimi in
neznanimi motornimi vozili in na škode, povzročene tretjim osebam na zemlji z
nezavarovanimi zračnimi plovili. 
Stroški škod so seštevek obračunanih
kosmatih odškodnin, zmanjšanih za prihodke od uveljavljenih regresnih terjatev,
škodnih rezervacij ob koncu leta, zmanjšanih za škodne rezervacije na začetku
leta in cenilnih stroškov. 
Najnižja začetna sredstva škodnega sklada
izračuna Slovenski zavarovalni biro na obrazcu OZ-2 “Najnižja začetna sredstva
škodnega sklada”, ki je sestavni del te odredbe.
3. člen
Obveznost vloge posamezne zavarovalnice v
najnižja začetna sredstva škodnega sklada je zmnožek najnižjih začetnih
sredstev škodnega sklada iz 2. člena te odredbe in deleža obračunanih kosmatih
zavarovalnih premij obveznih zavarovanj v prometu v letu 1994 posamezne
zavarovalnice v obračunanih kosmatih zavarovalnih premijah obveznih zavarovanj
v prometu vseh zavarovalnic v letu 1994. 
Podatke o obračunanih kosmatih zavarovalnih
premijah obveznih zavarovanj v prometu v letu 1994 posameznih zavarovalnic
pridobi Slovenski zavarovalni biro na podlagi obrazca OZ-1 “Poročilo o
obračunanih kosmatih zavarovalnih premijah obveznih zavarovanj v prometu v letu
1994”, ki je sestavni del te odredbe. 
Skupno obračunano kosmato zavarovalno
premijo obveznih zavarovanj v prometu v letu 1994 izračuna Slovenski
zavarovalni biro kot seštevek obračunanih kosmatih zavarovalnih premij iz
drugega odstavka tega člena.
4. člen
Zavarovalnice pošljejo obrazce OZ-1 in
podatke iz zaporednih številk od 1 do 6 obrazca OZ-2 Slovenskemu zavarovalnemu
biroju najkasneje 10 dni po uveljavitvi te odredbe, Slovenski zavarovalni biro
pa pošlje Ministrstvu za finance obrazec OZ-2 in podatke o obveznosti vloge v
najnižja začetna sredstva škodnega sklada za posamezno zavarovalnico najkasneje
20 dni po uveljavitvi te odredbe.
5. člen
Ta odredba začne veljati naslednji dan po
objavi v Uradnem listu Republike Slovenije.
Št. 435-13/95
Ljubljana, dne 12. aprila 1995.
Mitja Gaspari l. r. 
Minister za finance

OZ-2 Najnižja začetna
sredstva škodnega sklada
OZ-1 Poročilo o
obračunanih kosmatih zavarovalnih premijah obveznih zavarovanj v prometu v letu
1994