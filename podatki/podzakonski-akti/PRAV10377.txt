1. člen
(1) Na predlog Strokovnega sveta Republike Slovenije za
poklicno in strokovno izobraževanje, sprejetem na 117. in 120. seji, dne
12. junija 2009 in 10. decembra 2009, minister za šolstvo in šport
sprejme višješolski študijski program Kozmetika za pridobitev naziva strokovne
izobrazbe kozmetik/kozmetičarka, okrajšano kozm..
(2) Na predlog Strokovnega sveta Republike Slovenije za
poklicno in strokovno izobraževanje, sprejetem na 124. seji, dne 9. julija
2010, minister za šolstvo in šport sprejme višješolski študijski program Velnes
za pridobitev naziva strokovne izobrazbe organizator/organizatorka poslovanja v
velneški dejavnosti, okrajšano org. posl. vel..
2. člen
(1) Na predlog Strokovnega sveta Republike Slovenije za
poklicno in strokovno izobraževanje, sprejetem na 120. seji, dne
10. decembra 2009, minister za šolstvo in šport sprejme spremembe
višješolskega študijskega programa Fotografija za pridobitev naziva strokovne
izobrazbe inženir fotografije/inženirka fotografije, okrajšano inž. fot..
(2) Na predlog Strokovnega sveta Republike Slovenije za
poklicno in strokovno izobraževanje, sprejetem na 119. seji, dne
9. oktobra 2009, minister za šolstvo in šport sprejme spremembe
višješolskega študijskega programa Oblikovanje materialov za pridobitev naziva
strokovne izobrazbe inženir oblikovanja/ inženirka oblikovanja, okrajšano inž.
obl..
(3) Na predlog Strokovnega sveta Republike Slovenije za
poklicno in strokovno izobraževanje, sprejetem na 119. seji, dne
9. oktobra 2009, minister za šolstvo in šport sprejme spremembe
višješolskega študijskega programa Medijska produkcija za pridobitev naziva
strokovne izobrazbe inženir medijske produkcije/ inženirka medijske produkcije,
okrajšano inž. mep..
(4) Na predlog Strokovnega sveta Republike Slovenije za
poklicno in strokovno izobraževanje, sprejetem na 119. seji, dne
9. oktobra 2009, minister za šolstvo in šport sprejme spremembe višješolskega
študijskega programa Gostinstvo in turizem za pridobitev naziva strokovne
izobrazbe organizator poslovanja v gostinstvu in turizmu/ organizatorka
poslovanja v gostinstvu in turizmu, okrajšano org. posl. gost. tur..
(5) Na predlog Strokovnega sveta Republike Slovenije za
poklicno in strokovno izobraževanje, sprejetem na 123 seji, dne
21. maja 2010, minister za šolstvo in šport sprejme spremembe
višješolskega študijskega programa Gozdarstvo in lovstvo za pridobitev naziva
strokovne izobrazbe inženir/ inženirka gozdarstva in lovstva, okrajšano inž.
gozd. in lov..
3. člen
Višješolska študijska programa iz 1. člena in spremembe
višješolskih študijskih programov iz 2. člena Ministrstvo za šolstvo in šport
objavi v posebni publikaciji oziroma na elektronskem mediju in se začnejo
izvajati z začetkom študijskega leta 2010/2011.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-74/2010
Ljubljana, dne 13. septembra 2010
EVA 2010-3311-0046
dr. Igor Lukšič l.r.
Minister 
za šolstvo in šport