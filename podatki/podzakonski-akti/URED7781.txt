1. člen
(vsebina)
Ta uredba določa višino in začetek obračunavanja obveznega
prispevka za promocijo kmetijskih in živilskih proizvodov (v nadaljnjem
besedilu: prispevek) za zavezance iz sektorja pridelave in predelave mesa za
goveje in perutninsko meso (v nadaljnjem besedilu: sektor mesa) za obdobje
2020–2022.
2. člen
(višina prispevka za govedo do prvega leta starosti)
(1) Prispevek za goveje meso za govedo do enega leta starosti
za obdobje 2020–2022 znaša 0,70 eura na glavo živali.
(2) Prispevek iz prejšnjega odstavka zavezanca obračunata
vsak do polovice vrednosti.
3. člen
(višina prispevka za govedo nad prvim letom starosti)
(1) Prispevek za goveje meso za govedo nad prvim letom
starosti za obdobje 2020–2022 znaša 2,40 eura na glavo živali.
(2) Prispevek iz prejšnjega odstavka zavezanca obračunata
vsak do polovice vrednosti.
4. člen
(višina prispevka za perutninsko meso)
(1) Prispevek za perutninsko meso za obdobje 2020–2022 znaša
0,003 eura na glavo živali, pri čemer se ne plačuje od zakola puranov.
(2) Prispevek iz prejšnjega odstavka zavezanca obračunata
vsak do polovice vrednosti.
5. člen
(sektorska navodila)
Ministrstvo, pristojno za kmetijstvo, gozdarstvo in prehrano,
pripravi sektorska navodila za plačilo prispevka za zavezance iz sektorja mesa
in jih objavi na osrednjem spletnem mestu državne uprave najpozneje en mesec
pred dnevom začetka obračunavanja prispevka.
6. člen
(začetek obračunavanja prispevka)
(1) Prispevek za zavezance iz sektorja mesa se začne
obračunavati prvi dan naslednjega meseca po objavi naznanila o pridobitvi
sklepa Evropske komisije o združljivosti sheme državne pomoči za promocijo in
se obračunava do 31. decembra 2022.
(2) Minister, pristojen za kmetijstvo, gozdarstvo in
prehrano, objavi naznanilo iz prejšnjega odstavka v Uradnem listu Republike
Slovenije.
KONČNA DOLOČBA
8. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00715-6/2020
Ljubljana, dne 13. februarja 2020
EVA 2018-2330-0073
Vlada Republike Slovenije
Marjan Šarec
predsednik