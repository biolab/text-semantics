1. člen
(vsebina)
Ta pravilnik določa ukrepe za ugotavljanje, preprečevanje
širjenja in zatiranje kužne malokrvnosti konj – Anaemia infectiosa equorum (v
nadaljnjem besedilu: bolezen).
2. člen
(pomen izrazov)
Za potrebe tega pravilnika se uporabljajo izrazi iz Direktive
Sveta 90/426/EGS z dne 26. junija 1990 o pogojih v zvezi z zdravstvenim
varstvom živali, ki ureja premike in uvoz kopitarjev iz tretjih držav (UL L št.
224 z dne 18. 8. 1990, str. 42, z vsemi spremembami). 
Inkubacijska doba je časovno obdobje, ki traja od okužbe do
pojava kliničnih znakov.
3. člen
(klinični znaki)
Klinični znaki ter najdaljša inkubacijska doba za to bolezen
so navedeni v prilogi, ki je sestavni del tega pravilnika.
4. člen
(sum)
Veterinar je ob sumu, da se je pojavila bolezen, dolžan brez
odlašanja klinično potrditi ali ovreči sum.
5. člen
(ukrepanje ob sumu)
(1) Veterinar mora ob sumu na bolezen nemudoma izvesti
naslednje ukrepe: 
-       
poslati krvne vzorce sumljivih živali ali trupla poginulih živali na
diagnostične preiskave, 
-       
opraviti epizootiološko poizvedovanje, 
-       
s pisnim navodilom določiti ukrepe za preprečitev širjenja bolezni. 
(2) S pisnim navodilom iz prejšnjega odstavka mora veterinar
na sumljivem gospodarstvu odrediti: 
-       
osamitev obolelih kopitarjev ali kopitarjev, za katere se sumi, da so
zboleli; 
-       
prepoved premikov kopitarjev z in na gospodarstvo; 
-       
sistematično zatiranje vektorjev bolezni; 
-       
zagotavljanje in vzdrževanje primernih higienskih razmer v objektih. 
(3) Ukrepi iz prvega in drugega odstavka tega člena ostanejo
v veljavi, dokler se sum bolezni uradno ne izključi.
6. člen
(potrditev bolezni)
Šteje se, da je bolezen uradno potrjena, če so podani
klinični znaki in so izvidi diagnostičnih preiskav iz prve alinee prvega
odstavka prejšnjega člena pozitivni, v nasprotnem primeru se šteje, da je
bolezen uradno izključena.
7. člen
(ukrepi ob potrditvi bolezni in trajanje ukrepov)
(1) Če je bolezen uradno potrjena, mora uradni veterinar
poleg ukrepov iz 5. člena tega pravilnika, na okuženem gospodarstvu odrediti: 
-       
klinični pregled vseh kopitarjev, 
-       
usmrtitev in neškodljivo uničenje klinično bolnih živali, 
-       
zakol kopitarjev, ki ne kažejo kliničnih znakov bolezni, vendar so
izvidi krvnih preiskav pozitivni. Take živali se lahko kolje le v klavnici, ki
jo v ta namen določi uradni veterinar, 
-       
dezinfekcijo, dezinsekcijo in deratizacijo (v nadaljnjem besedilu: DDD),
-       
druge ukrepe za sanacijo okužene reje. 
(2) Ukrepi na okuženem gospodarstvu morajo ostati v veIjavi
najmanj do izvedbe vseh ukrepov, opravljene končne DDD in pridobitve
negativnega rezultata dveh zaporednih Cogginsovih testov, opravljenih v razmaku
treh mesecev.
8. člen
(pregledi)
(1) Vsi kopitarji, ki se odpremljajo na trge, sejme,
razstave, tekmovanja ali druga zbiranja živali ali ob spremembi lastništva,
morajo biti enkrat letno serološko pregledani na bolezen. Rezultat pregleda
mora veterinar vpisati v identifikacijski dokument kopitarja. 
(2) Določbe prejšnjega odstavka ne veljajo za kopitarje, ki
se odpremljajo za zakol.
9. člen
(stroški)
Stroški diagnostičnih preiskav iz prve alinee prvega odstavka
5. člena tega pravilnika se krijejo iz proračuna Republike Slovenije, vsi ostali
stroški pa bremenijo imetnika živali.
10. člen
(prenehanje veljavnosti)
Z dnem uveljavitve tega pravilnika preneha veljati Navodilo o
ukrepih za ugotavljanje preprečevanje in zatiranje kužne malokrvnosti konj
(Anemia infectiosa equorum) (Uradni list RS, št. 82/99, 108/99 in
33/01-ZVet-1).
11. člen
(uveljavitev)
Ta pravilnik začne veljati osmi dan po objavi v Uradnem listu
Republike Slovenije.
Št. 007-223/2006
Ljubljana, dne 9. septembra 2006
EVA 2006-2311-0130
Marija Lukačič l.r. 
Ministrica 
za kmetijstvo, gozdarstvo 
in prehrano

Priloga:
Klinični znaki ter najdaljša inkubacijska doba za bolezen