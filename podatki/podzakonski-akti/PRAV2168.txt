1. člen
Fizična oseba s stalnim prebivališčem v Republiki Sloveniji
(v nadaljnjem besedilu: priglasitelj) mora podjetje v tujini priglasiti
Republiški upravi za javne prihodke na način in v rokih, ki je določen s tem
pravilnikom.
2. člen
Zahteva za vpis priglasitve se pošlje izpostavi Republiške
uprave za javne prihodke, kjer ima priglasitelj stalno prebivališče (v
nadaljnjem besedilu: izpostava), in sicer v 30 dneh od uveljavitve Zakona o
spremembah in dopolnitvah Zakona o zunanjetrgovinskem poslovanju (Uradni list
RS, št. 66/93) oziroma ustanovitve podjetja.
3. člen
Zahteva za vpis priglasitve vsebuje naslednje podatke: 
-    
ime in priimek priglasitelja 
-    
EMŠO priglasitelja 
-    
stalno prebivališče priglasitelja 
-    
naziv podjetja v tujini 
-    
naslov podjetja v tujini 
-    
dejavnost podjetja v tujini 
-    
registrska številka podjetja v tujini 
-    
znesek vložka 
-    
ustanovitveni kapital 
-    
delež ustanovitelja 
-    
imena oziroma naziv soustanoviteljev 
-    
odgovorna oseba podjetja v tujini.
4. člen
Če priglasitelj v zahtevi za vpis priglasitve ne navede vseh
podatkov iz 3. člena tega pravilnika oziroma če so podatki nepopolni, pozove
izpostava priglasitelja, da v naslednjih osmih dneh dopolni priglasitev. 
Če priglasitelj v roku iz prejšnjega odstavka ne dopolni
zahteve za vpis priglasitve, izpostava zahtevo zavrže.
5. člen
Ko izpostava ugotovi, da vsebuje zahteva za vpis priglasitve
vse podatke iz 3. člena tega pravilnika, vpiše priglasitev v evidenco podjetij
v tujini in o tem obvesti v osmih dneh priglasitelja.
6. člen
Priglasitelj mora priglasiti izpostavi spremembe glede
podatkov iz 3. člena lega pravilnika najpozneje v osmih dneh po opravljeni
spremembi.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 331-21/93
Ljubljana, dne 10. decembra 1993.
Minister 
za finance 
Mitja Gaspari l. r.