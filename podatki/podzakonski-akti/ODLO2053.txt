1. člen
Ta odlok zaradi zajezitve in obvladovanja epidemije COVID-19
začasno podaljšuje veljavnost dovoljenj oziroma spričeval osebam, ki opravljajo
varnostno kritične naloge, ki jim veljavnost poteče od uveljavitve tega odloka
do 31. maja 2020.
PREHODNI IN KONČNI DOLOČBI
2. člen
(1) Dovoljenjem oziroma spričevalom iz prejšnjega člena,
ki jim veljavnost poteče v obdobju od uveljavitve tega odloka do 31. maja
2020, se veljavnost podaljša do 31. avgusta 2020.
(2) Dovoljenjem oziroma spričevalom oseb, ki opravljajo
varnostno kritične naloge, ki jim je veljavnost potekla v obdobju od
uveljavitve Odloka o podaljšanju veljavnosti dovoljenj oziroma spričeval
osebam, ki opravljajo varnostno kritične naloge v železniškem prometu (Uradni
list RS, št. 29/20) do 30. aprila 2020, in jim je bila veljavnost v skladu
z navedenim odlokom podaljšana do 30. julija 2020, se veljavnost podaljša
do 31. avgusta 2020.
3. člen
Z dnem uveljavitve tega odloka preneha veljati Odlok o
podaljšanju veljavnosti dovoljenj oziroma spričeval osebam, ki opravljajo
varnostno kritične naloge v železniškem prometu (Uradni list RS, št. 29/20).
4. člen
Ta odlok začne veljati 1. maja 2020.
Št. 00710-24/2020
Ljubljana, dne 30. aprila 2020
EVA 2020-2430-0037
Vlada Republike Slovenije
Janez Janša
predsednik