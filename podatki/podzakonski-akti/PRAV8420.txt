1. člen
S tem pravilnikom se sprejme gozdnogospodarski načrt
gozdnogospodarske enote Briga (2007–2016), št. 06-55/07 z dne 28. 9. 2007, ki
ga je za obdobje od 1. januarja 2007 do 31. decembra 2016 izdelal Zavod za
gozdove Slovenije, Območna enota Kočevje.
2. člen
Gozdnogospodarska enota Briga, ki meri 3.451,19 ha, se nahaja
v Gozdnogospodarskem območju Kočevje, v občinah Kočevje in Osilnica, oziroma v
katastrskih občinah Borovec, Kočevska Reka, Novi Lazi, Štalcerji, Briga in
Bosljiva Loka.
3. člen
V gozdnogospodarski enoti Briga je s 1. januarjem 2007
ugotovljeno naslednje stanje gozdov: 
A)    
lastništvo: 9,51% zasebnih gozdov v lasti fizičnih ali pravnih oseb,
75,80% državnih gozdov in 14,69% gozdov lokalnih skupnosti; 
B)    
površina: 2.972,43 ha, od katere je 2.914,26 ha večnamenskih gozdov in
58,17 ha gozdov s posebnim namenom, v katerih gozdnogospodarski ukrepi niso
dovoljeni; 
C)   
lesna zaloga: 284,50 m3/ha, od tega 104,90 m3/ha
iglavcev in 179,60 m3/ha listavcev; 
D)   
tekoči letni prirastek: 8,01 m3/ha, od tega 3,70 m3/ha
iglavcev in 4,31 m3/ha listavcev.
4. člen
(1) V gozdnogospodarskem načrtu gozdnogospodarske enote Briga
(2007–2016) je ob upoštevanju usmeritev iz gozdnogospodarskega načrta
Gozdnogospodarskega območja Kočevje, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Briga določeno, da so
najbolj poudarjene funkcije gozdov, ki določajo način gospodarjenja z gozdom: 
-       
proizvodne funkcije na površini 1.990,96 ha, 
-       
ekološke funkcije na površini 1.020,73 ha ter 
-       
socialne funkcije na površini 56,98 ha. 
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Briga (2007–2016) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Briga za obdobje od 1. januarja
2007 do 31. decembra 2016 določeni naslednji ukrepi: 
-       
najvišji možni posek v višini 150.000 m3, od tega 58.000 m3
iglavcev in 92.000 m3 listavcev, 
-       
gojitvena dela, potrebna za ohranitev in razvoj gozdov, na površini
463,45 ha, 
-       
nega drogovnjaka na površini 160,95 ha, 
-       
varstvena dela, potrebna za zaščito pred divjadjo, in sicer zaščita s
premazom na površini 12,75 ha, zaščita sadik gozdnega drevja s 1.070 tulci ter
zaščita z 2.280 m ograje, 
-       
varstvena dela, potrebna za zaščito pred žuželkami, v obsegu 260
delovnih dni, 
-       
nega habitatov prosto živečih živali, in sicer vzdrževanje travinj letno
na površini 32,30 ha, vzdrževanje vodnih površin v obsegu 170 delovnih dni ter
postavitev valilnic v obsegu 51,5 delovnih dni. 
(2) V gozdnogospodarskem načrtu gozdnogospodarske enote Briga
(2007–2016) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Briga v obdobju od uveljavitve tega
pravilnika do 31. decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Briga
(2007–2016).
7. člen
Po en izvod gozdnogospodarskega načrta gozdnogospodarske
enote Briga (2007–2016) je na vpogled na sedežu Zavoda za gozdove Slovenije,
Območne enote Kočevje, Rožna ulica 39, Kočevje, na sedežu Zavoda za gozdove
Slovenije, Krajevne enote Kočevska reka, Kočevska reka 40, Kočevska reka, in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Briga (2007–2016).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-06-18/2001/9
Ljubljana, dne 14. decembra 2007
EVA 2007-2311-0129
Iztok Jarc l.r.
Minister
za kmetijstvo, gozdarstvo in prehrano