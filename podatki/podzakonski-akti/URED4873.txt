1. člen
S to uredbo se določata vrsta in višina stroškov, ki jih
skladno z določbami Zakona o biocidnih proizvodih (Uradni list RS, št. 61/06)
plača predlagatelj v zvezi s postopkom dajanja biocidnih proizvodov v promet.
2. člen
(1) Za izdajo, medsebojno
priznavanje, podaljšanje in spremembo dovoljenja za dajanje biocidnega
proizvoda v promet ter v zvezi z vključitvijo aktivne snovi na seznam snovi I,
IA ali IB se plačajo naslednji stroški:


I. Za aktivne snovi

EUR


1. pregled vloge in
  formalne popolnosti dokumentacije 

12.500 


2. pregled vloge za
  dodatno vrsto proizvoda oziroma drugega namena uporabe in formalne popolnosti
  dokumentacije

4.200


3. ocena za uvrstitev
  aktivne snovi (kemijske snovi) na seznam snovi I, IA in IB za eno uporabo in
  priprava poročila 

83.450 - 125.200


4. ocena za uvrstitev
  aktivne snovi (mikroorganizem, gliva ali virus) na seznam snovi I, IA in IB
  za eno uporabo in priprava poročila 

62.600 - 83.500


5. posamezne ali
  dodatne ocene, ki se morajo izvesti poleg ocen iz 3. in 4. podtočke te točke, oziroma priprava dodatnih poročil

8.300 - 16.700


6. ocena vsake dodatne
  vrste proizvoda oziroma dodatnega namena uporabe s pripravo poročila 

20.860 - 62.600 


7. odobritev izvajanja
  določenih testov za znanstvene raziskave in razvoj oziroma v uporabo
  usmerjenega raziskovanja in razvoja 

240 


 

 


II. Za biocidne
  proizvode

EUR


1. strokovno mnenje o
  uvrstitvi proizvoda med biocidne proizvode, kadar gre za mejni proizvod 

80


Avtorizacija

 


2. pregled in obravnava
  vloge 

1.500


3. ocena identitete
  posamezne aktivne snovi v biocidnem proizvodu, fizikalno kemijskih lastnosti
  in analitskih metod 

1.000 


4. ocena ekvivalence
  aktivnih snovi

200 (ena snov ali 1.
  nivo) 
500 (več snovi ali 2.
  nivo)


5. ocena toksikologije,
  izpostavljenosti ljudi in tveganja za zdravje ljudi

1.400 (enostavna) 
2.300 (srednja)
3.200 (zahtevna)


6. ocena
  ekotoksikologije, obnašanja v okolju in vplivov nanj ter tveganja za okolje

1.200 (enostavna)
 2.000 (zahtevna)


7. ocena učinkovitosti
  načrtovane uporabe za posamezno vrsto uporabe 

500


8. sprememba
  avtorizacije (pregled in obravnava vloge)

350


9. podaljšanje
  avtorizacije (pregled in obravnava vloge)

1.000  


10. medsebojno
  priznavanje avtorizacije

2.400 


11. podvojena
  avtorizacija (odobritev sinonima) 

250


 

 


Registracija

 


12. pregled in
  obravnava vloge 

800


13. ocena ekvivalence
  aktivnih snovi 

200 (ena snov ali 1.
  nivo) 
500 (več snovi ali 2.
  nivo)


14. ocena učinkovitosti
  načrtovane uporabe za posamezno vrsto  uporabe 

500  


15. sprememba
  registracije (pregled in obravnava vloge)

200 


16. podaljšanje
  registracije (pregled in obravnava vloge)

500


17. medsebojno
  priznavanje registracije

1.000 


18. podvojena
  registracija (odobritev sinonima)

250


Dovoljenje po
  posebnem postopku 

 


19. pregled in
  obravnava vloge

250


20. izdelava okvirne
  formulacije

500 (enostavna)
1.500 (srednja)
 2.500 (zahtevna)


Začasno dovoljenje

 


21. pregled in
  obravnava vloge

4.000


Dovoljenje za
  raziskave 

 


22. pregled in
  obravnava vloge

120


Priglasitev

 


23. pregled in
  obravnava vloge ter vpis v register

210


24. sprememba
  priglasitve 

65 (manjše spremembe)
 120 (večje
  spremembe)


(2) Strošek iz 1. podtočke I. točke
prejšnjega odstavka se lahko združi s stroškom iz 3. ali 4. podtočke iste
točke, strošek iz 2. podtočke I. točke prejšnjega odstavka pa se lahko združi s
stroškom iz 6. podtočke iste točke. 
(3) Strošek iz 2., 8. ali 9. podtočke II. točke prvega
odstavka tega člena se lahko združi s stroškom iz 3. do 7. ali 20. podtočke
iste točke, strošek iz 12., 15. ali 16. podtočke II. točke prvega odstavka tega
člena se lahko združi s stroškom iz 13., 14. ali 20. podtočke iste točke. 
(4) Strošek pregleda in obravnave posamezne vloge za izdajo
dovoljenja oziroma strošek izdaje strokovnega mnenja za odobritev izvajanja
testov se plača ob vložitvi vloge. Vrsto in višino drugih stroškov ter rok za
plačilo sporoči Urad Republike Slovenije za kemikalije predhodno predlagatelju.
Razpon cenovnih razredov je odvisen od vrste aktivne snovi, kakovosti podatkov,
števila in obsega študij, obrazložitev oziroma od zahtevnosti postopkov. 
(5) Kadar je predvideni strošek iz I. točke prvega odstavka
tega člena naveden v razponu, se ob vlogi plača najnižji strošek. Končni
strošek je odvisen od dejansko opravljenega dela. Če je dejanski strošek višji
od plačanega, se predlagatelju zaračuna razlika, ki jo je dolžan plačati v 60
dneh po prejemu sporočila. 
(6) Kadar predlagatelj ni izvedel plačila stroška postopka iz
tega člena v določenem roku, se vloga zavrne, potem ko je Urad Republike
Slovenije za kemikalije predlagatelja uradno opozoril. Strošek že opravljenega
dela se izterja od predlagatelja.
3. člen
Kadar se zahtevajo vzorci biocidnih proizvodov oziroma vzorci
aktivnih snovi in pripadajočih sestavnih delov, jih predlagatelj predloži
brezplačno in krije stroške dostave.
4. člen
Kadar predlagatelj v katerikoli fazi postopka umakne vlogo
oziroma Urad Republike Slovenije za kemikalije vlogo zavrne ali zavrže zaradi
razlogov na strani predlagatelja, se stroški postopka plačajo oziroma vrnejo
predlagatelju v sorazmerju z opravljenim delom.
5. člen
Stroške postopkov iz 2. člena te uredbe plača predlagatelj na
prehodni podračun Urada Republike Slovenije za kemikalije – promet z biocidi,
št. 01100-8450080537, v skladu s predpisom, ki ureja podračune ter način
plačevanja obveznih dajatev in drugih javnofinančnih prihodkov.
6. člen
Z dnem uveljavitve te uredbe preneha veljati Uredba o
stroških postopkov dajanja biocidnih pripravkov v promet (Uradni list RS, št.
74/05).
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 00725-1/2009/4
Ljubljana, dne 29. januarja 2009
EVA 2008-2711-0043
Vlada Republike Slovenije
Borut Pahor l.r. 
Predsednik