I. SPLOŠNE DOLOČBE
1. člen
(vsebina)
(1) Ta uredba ureja izvajanje podukrepa Ustanavljanje skupin
in organizacij proizvajalcev v kmetijskem in gozdarskem sektorju (v nadaljnjem
besedilu: podukrep) iz programa, ki ureja razvoj podeželja Republike Slovenije
za obdobje 2014–2020 (v nadaljnjem besedilu: PRP 2014–2020). PRP 2014–2020 je
dostopen na osrednjem spletnem mestu državne uprave ter na spletni strani
programa razvoja podeželja (http://www. program-podezelja.si).
(2) S to uredbo se za podukrep iz prejšnjega odstavka
določajo namen podpore, upravičenci, pogoji za dodelitev sredstev, merila za
ocenjevanje vlog na javni razpis, pogoji ob vložitvi zahtevka za izplačilo
sredstev, obveznosti in finančne določbe za izvajanje:
1.     
Uredbe (EU) št. 1303/2013 Evropskega parlamenta in Sveta z dne 17.
decembra 2013 o skupnih določbah o Evropskem skladu za regionalni razvoj,
Evropskem socialnem skladu, Kohezijskem skladu, Evropskem kmetijskem skladu za
razvoj podeželja in Evropskem skladu za pomorstvo in ribištvo, o splošnih
določbah o Evropskem skladu za regionalni razvoj, Evropskem socialnem skladu,
Kohezijskem skladu in Evropskem skladu za pomorstvo in ribištvo ter o razveljavitvi
Uredbe Sveta (ES) št. 1083/2006 (UL L št. 347 z dne 20. 12. 2013, str. 320),
zadnjič spremenjene z Uredbo (EU) 2020/2221 Evropskega parlamenta in Sveta z
dne 23. decembra 2020 o spremembi Uredbe (EU) št. 1303/2013, kar zadeva dodatne
vire in ureditev izvrševanja, da se zagotovi pomoč za spodbujanje odprave
posledic krize v okviru pandemije COVID-19 in njenih socialnih posledic ter za
pripravo zelenega, digitalnega in odpornega okrevanja družbe in gospodarstva
(REACT-EU) (UL L št. 437 z dne 28. 12. 2020, str. 30), (v nadaljnjem besedilu:
Uredba 1303/2013/EU);
2.     
Uredbe (EU) št. 1305/2013 Evropskega parlamenta in Sveta z dne 17.
decembra 2013 o podpori za razvoj podeželja iz Evropskega kmetijskega sklada za
razvoj podeželja (EKSRP) in razveljavitvi Uredbe Sveta (ES) št. 1698/2005 (UL L
št. 347 z dne 20. 12. 2013, str. 487), zadnjič spremenjene z Delegirano uredbo
Komisije (EU) 2021/399 z dne 19. januarja 2021 o spremembi Priloge I k Uredbi
(EU) št. 1305/2013 Evropskega parlamenta in Sveta glede zneskov podpore Unije
za razvoj podeželja v letu 2021 (UL L št. 79 z dne 8. 3. 2010, str. 1), (v
nadaljnjem besedilu: Uredba 1305/2013/EU);
3.     
Uredbe (EU) št. 1306/2013 Evropskega parlamenta in Sveta z dne 17.
decembra 2013 o financiranju, upravljanju in spremljanju skupne kmetijske
politike in razveljavitvi uredb Sveta (EGS) št. 352/78, (ES) št. 165/94, (ES)
št. 2799/98, (EC) No 814/2000, (ES) št. 1290/2005 in (ES) št. 485/2008 (UL L
št. 347 z dne 20. 12. 2013, str. 549), zadnjič spremenjene z Uredbo (EU)
2020/2220 Evropskega parlamenta in Sveta z dne 23. decembra 2020 o določitvi
nekaterih prehodnih določb za podporo iz Evropskega kmetijskega sklada za
razvoj podeželja (EKSRP) in Evropskega kmetijskega jamstvenega sklada (EKJS) v
letih 2021 in 2022 ter o spremembi uredb (EU) št. 1305/2013, (EU) št. 1306/2013
in (EU) št. 1307/2013 glede sredstev in uporabe v letih 2021 in 2022 ter Uredbe
(EU) št. 1308/2013 glede sredstev in razdelitve take podpore v letih 2021 in
2022 (UL L št. 437 z dne 28. 12. 2020, str. 1), (v nadaljnjem besedilu: Uredba
1306/2013/EU);
4.     
Uredbe (EU) št. 1308/2013 Evropskega parlamenta in Sveta z dne 17.
decembra 2013 o vzpostavitvi skupne ureditve trgov kmetijskih proizvodov in
razveljavitvi uredb Sveta (EGS) št. 922/72, (EGS) št. 234/79, (ES) št. 1037/2001
in (ES) št. 1234/2007 (UL L št. 347 z dne 20. 12. 2013, str. 671), zadnjič
spremenjene z Uredbo (EU) 2020/2220 Evropskega parlamenta in Sveta z dne 23.
decembra 2020 o določitvi nekaterih prehodnih določb za podporo iz Evropskega
kmetijskega sklada za razvoj podeželja (EKSRP) in Evropskega kmetijskega
jamstvenega sklada (EKJS) v letih 2021 in 2022 ter o spremembi uredb (EU) št.
1305/2013, (EU) št. 1306/2013 in (EU) št. 1307/2013 glede sredstev in uporabe v
letih 2021 in 2022 ter Uredbe (EU) št. 1308/2013 glede sredstev in razdelitve
take podpore v letih 2021 in 2022 (UL L št. 437 z dne 28. 12. 2020, str. 1), (v
nadaljnjem besedilu: Uredba 1308/2013/EU);
5.     
5. Uredbe Komisije (EU) št. 1407/2013 z dne 18. decembra 2013 o uporabi
členov 107 in 108 Pogodbe o delovanju Evropske unije pri pomoči de minimis
(UL L št. 352 z dne 24. 12. 2013, str. 1), zadnjič spremenjene z Uredbo
Komisije (EU) 2020/972 z dne 2. julija 2020 o spremembi Uredbe (EU) št.
1407/2013 v zvezi s podaljšanjem njene veljavnosti in o spremembi Uredbe (EU)
št. 651/2014 v zvezi s podaljšanjem njene veljavnosti in ustreznimi
prilagoditvami (UL L št. 215 z dne 7. 7. 2020, str. 3), (v nadaljnjem besedilu:
Uredba 1407/2013/EU); 
6.     
Delegirane uredbe Komisije (EU) št. 640/2014 z dne 11. marca 2014 o dopolnitvi
Uredbe (EU) št. 1306/2013 Evropskega parlamenta in Sveta glede integriranega
administrativnega in kontrolnega sistema, pogojev za zavrnitev ali ukinitev
plačil in za upravne kazni, ki se uporabljajo za neposredna plačila, podporo za
razvoj podeželja in navzkrižno skladnost (UL L št. 181 z dne 20. 6. 2014, str.
48), zadnjič spremenjene z Delegirano uredbo Komisije (EU) 2017/723 z dne 16.
februarja 2017 o spremembi Delegirane uredbe Komisije (EU) št. 640/2014 o
dopolnitvi Uredbe (EU) št. 1306/2013 Evropskega parlamenta in Sveta glede
integriranega administrativnega in kontrolnega sistema, pogojev za zavrnitev
ali ukinitev plačil in za upravne kazni, ki se uporabljajo za neposredna
plačila, podporo za razvoj podeželja in navzkrižno skladnost (UL L št. 107 z
dne 25. 4. 2017, str. 1);
7.     
Delegirane uredbe Komisije (EU) št. 807/2014 z dne 11. marca 2014 o
dopolnitvi Uredbe (EU) št. 1305/2013 Evropskega parlamenta in Sveta o podpori
za razvoj podeželja iz Evropskega kmetijskega sklada za razvoj podeželja (EKSRP)
in o uvedbi prehodnih določb (UL L št. 227 z dne 31. 7. 2014, str. 1), zadnjič
spremenjene z Delegirano uredbo Komisije (EU) 2019/94 z dne 30. oktobra 2018 o
spremembi Delegirane uredbe Komisije (EU) št. 807/2014 o dopolnitvi Uredbe (EU)
št. 1305/2013 Evropskega parlamenta in Sveta o podpori za razvoj podeželja iz
Evropskega kmetijskega sklada za razvoj podeželja (EKSRP) in o uvedbi prehodnih
določb (UL L št. 19 z dne 22. 1. 2019, str. 5);
8.     
Izvedbene uredbe Komisije (EU) št. 808/2014 z dne 17. julija 2014 o
določitvi pravil za uporabo Uredbe (EU) št. 1305/2013 Evropskega parlamenta in
Sveta o podpori za razvoj podeželja iz Evropskega kmetijskega sklada za razvoj
podeželja (EKSRP) (UL L št. 227 z dne 31. 7. 2014, str. 18), zadnjič
spremenjene z Izvedbeno uredbo Komisije (EU) 2021/73 z dne 26. januarja 2021 o
spremembi Izvedbene uredbe (EU) št. 808/2014 o določitvi pravil za uporabo
Uredbe (EU) št. 1305/2013 Evropskega parlamenta in Sveta o podpori za razvoj
podeželja iz Evropskega kmetijskega sklada za razvoj podeželja (EKSRP) (UL L
št. 27 z dne 27. 1. 2021, str. 9);
9.     
Izvedbene uredbe Komisije (EU) št. 809/2014 z dne 17. julija 2014 o
pravilih za uporabo Uredbe (EU) št. 1306/2013 Evropskega parlamenta in Sveta v
zvezi z integriranim administrativnim in kontrolnim sistemom, ukrepi za razvoj
podeželja in navzkrižno skladnostjo (UL L št. 227 z dne 31. 7. 2014, str. 69),
zadnjič spremenjene z Izvedbeno uredbo Komisije št. 2020/1009 z dne 10. julija
2020 o spremembi izvedbenih uredb (EU) št. 808/2014 in (EU) 809/2014 v zvezi z
nekaterimi ukrepi za reševanje krize izbruha COVID- 19 (UL L št. 224 z dne 13.
7. 2020, str. 1), (v nadaljnjem besedilu: Uredba 809/2014/EU);
10.  
Uredbe (EU) št. 1144/2014 Evropskega parlamenta in Sveta z dne 22.
oktobra 2014 o ukrepih za informiranje o kmetijskih proizvodih in njihovo
promocijo, ki se izvajajo na notranjem trgu in v tretjih državah, ter o
razveljavitvi Uredbe Sveta (ES) št. 3/2008 (UL L št. 317 z dne 4. 11. 2014,
str. 56) in
11.  
Uredbe (EU) 2020/2220 Evropskega parlamenta in Sveta z dne 23. decembra
2020 o določitvi nekaterih prehodnih določb za podporo iz Evropskega
kmetijskega sklada za razvoj podeželja (EKSRP) in Evropskega kmetijskega
jamstvenega sklada (EKJS) v letih 2021 in 2022 ter o spremembi uredb (EU) št.
1305/2013, (EU) št. 1306/2013 in (EU) št. 1307/2013 glede sredstev in uporabe v
letih 2021 in 2022 ter Uredbe (EU) št. 1308/2013 glede sredstev in razdelitve
take podpore v letih 2021 in 2022 (UL L št. 437 z dne 28. 12. 2020, str. 1).
2. člen
(organi PRP in odbor za spremljanje)
(1) Organ upravljanja PRP 2014–2020 (v nadaljnjem
besedilu: organ upravljanja) iz točke (a) drugega odstavka 65. člena Uredbe
1305/2013/EU je MKGP. Naloge organa upravljanja opravljata MKGP in Agencija
Republike Slovenije za kmetijske trge in razvoj podeželja (v nadaljnjem
besedilu: ARSKTRP).
(2) Akreditirana plačilna agencija iz točke (b) drugega
odstavka 65. člena Uredbe 1305/2013/EU je ARSKTRP.
(3) Certifikacijski organ iz točke (c) drugega odstavka
65. člena Uredbe 1305/2013/EU je Urad Republike Slovenije za nadzor proračuna,
ki je organ v sestavi Ministrstva za finance.
(4) Odbor za spremljanje iz prvega odstavka
47. člena Uredbe 1303/2013/EU je Odbor za spremljanje Programa razvoja podeželja
Republike Slovenije.
II. VSEBINA PODUKREPA
3. člen
(namen in cilji podukrepa)
Podpora iz podukrepa je v skladu s 27. členom Uredbe
1305/2013/EU namenjena pokritju stroškov ustanovitve organizacije proizvajalcev
iz sektorjev iz 1. točke prvega odstavka 4. člena te uredbe, ki izpolnjujejo
pogoje iz prvega odstavka 5. člena te uredbe, ter stroškov ustanovitve skupine
proizvajalcev iz sektorjev iz 2. točke prvega odstavka 4. člena te uredbe, ki
izpolnjujejo pogoje iz drugega odstavka 5. člena te uredbe, s ciljem:
1.     
prilagajanja proizvodnje in obsega proizvodnje članov skupin ali
organizacij proizvajalcev zahtevam trga;
2.     
skupnega dajanja blaga v promet na način, da pravna oseba, ki je
priznana kot organizacija ali skupina proizvajalcev, kupi in proda proizvode iz
sektorja, za katerega je priznana, vključno s pripravo za prodajo,
centralizacijo prodaje in dobavo trgovcem na debelo;
3.     
oblikovanja skupnih pravil o informacijah o proizvodnji, predvsem glede
spravila in razpoložljivosti, in
4.     
razvijanja poslovnih in trženjskih spretnosti ter organiziranja in
pospeševanja procesov inovacij.
4. člen
(upravičenec)
(1) Upravičenec do podpore v okviru podukrepa je:
1.     
organizacija proizvajalcev, ki je v skladu s predpisi, ki urejajo
priznanje organizacij proizvajalcev, priznana za sektor:
a)   
sadje in zelenjava,
b)   
oljčno olje in namizne oljke,
c)   
hmelj,
č)   mleko
in mlečni izdelki ali
d)   
prašičje meso;
2.     
skupina proizvajalcev, ki je v skladu s predpisi, ki urejajo priznanje
skupin proizvajalcev, priznana za sektor:
a)   
sadje in zelenjava,
b)   
meso, mesni izdelki in žive živali goveda,
c)   
meso, mesni izdelki in žive živali drobnice ter gojene divjadi,
č)   sladkorna
pesa,
d)   
gozdni lesni proizvodi,
e)   
konoplja,
f)    
čebelji proizvodi,
g)   
kmetijski proizvodi iz sheme kakovosti ekološka pridelava in predelava,
h)   
krušna pšenica,
i)     
zelišča,
j)     
okrasne rastline,
k)   
bučno olje,
l)     
grozdje za vino,
m) 
krompir,
n)   
žita,
o)   
pivovarski ječmen,
p)   
oljčno olje in namizne oljke ali
r)     vino.
(2) Upravičencu iz 2. točke pod d) prejšnjega odstavka
se podpora dodeli kot pomoč po pravilu de minimis v skladu z Uredbo
1407/2013/EU.
5. člen
(pogoji ob vložitvi vloge na javni razpis)
(1) Poleg pogojev iz 13. člena te uredbe mora
upravičenec iz 1. točke prvega odstavka prejšnjega člena ob vložitvi vloge na
javni razpis izpolnjevati tudi naslednje pogoje:
1.     
če gre za organizacijo proizvajalcev, ki je v skladu s pravilnikom, ki
ureja priznanje organizacij proizvajalcev v sektorju sadja in zelenjave,
oljčnega olja in namizne oljke ter hmelj, priznana za:
a)   
sektor sadje in zelenjava, mora imeti najmanj 10 članov in najmanj
500.000 eurov vrednosti tržne proizvodnje,
b)   
sektor oljčno olje in namizne oljke, mora imeti najmanj 15 članov, ki
imajo v uporabi najmanj 20 ha oljčnikov,
c)   
sektor hmelj, mora imeti najmanj 25 članov, ki imajo v uporabi najmanj
250 ha hmeljišč;
2.     
če gre za organizacijo proizvajalcev, ki je priznana v skladu s
pravilnikom, ki ureja priznanje organizacij proizvajalcev v sektorju mleka in
mlečnih proizvodov, mora imeti najmanj 300 članov, ki oddajo najmanj 40.000 ton
mleka letno;
3.     
če gre za organizacijo proizvajalcev, ki je priznana v skladu s
pravilnikom, ki ureja priznanje organizacij proizvajalcev v sektorju prašičjega
mesa, mora imeti najmanj 30 članov, pri čemer mora biti vsota staležev prašičev
članov organizacije proizvajalcev oziroma proizvajalcev, ki so združeni pri
članih organizacije proizvajalcev, najmanj 15.000 prašičev.
(2) Poleg pogojev iz 13. člena te uredbe mora
upravičenec iz 2. točke prvega odstavka prejšnjega člena ob vložitvi vloge na
javni razpis izpolnjevati naslednje zahteve:
1.     
če je priznan za sektor sadje in zelenjava, mora imeti najmanj 7 članov,
ki pridelujejo sadje oziroma zelenjavo na najmanj 20 ha primerljivih kmetijskih
površin v skladu s pravilnikom, ki ureja priznanje skupin proizvajalcev za
skupno trženje (v nadaljnjem besedilu: PKP);
2.     
če je priznan za sektor meso, mesni izdelki in žive živali goveda, mora imeti
najmanj 30 članov, ki imajo v reji najmanj 100 GVŽ goveda;
3.     
če je priznan za sektor meso, mesni izdelki in žive živali drobnice ter
gojene divjadi, mora imeti najmanj 30 članov, ki imajo v reji najmanj 60 GVŽ
drobnice ali gojene divjadi;
4.     
če je priznan za sektor sladkorna pesa, mora imeti najmanj 20 članov, ki
pridelujejo sladkorno peso na najmanj 75 ha kmetijskih površin;
5.     
če je priznan za sektor gozdni lesni proizvodi, mora imeti najmanj 15
članov, ki imajo v lasti ali solasti najmanj 150 ha gozdnih zemljišč;
6.     
če je priznan za sektor konoplja, mora imeti najmanj 10 članov, ki
pridelujejo konopljo na najmanj 20 ha kmetijskih površin;
7.     
če je priznan za sektor čebelji proizvodi, mora imeti najmanj 15 članov,
ki imajo najmanj 600 čebeljih družin;
8.     
če je priznan za sektor kmetijski proizvodi iz sheme kakovosti ekološka
pridelava in predelava, mora imeti najmanj deset članov, ki imajo najmanj 20 ha
PKP oziroma 40 GVŽ ter izpolnjujejo zahteve iz predpisov, ki urejajo ekološko
kmetovanje;
9.     
če je priznan za sektor krušna pšenica, mora imeti najmanj 200 članov,
ki pridelujejo pšenico na najmanj 600 ha kmetijskih površin;
10.  
če je priznan za sektor zelišča, mora imeti najmanj 5 članov, ki
pridelujejo zelišča na najmanj 5 ha PKP, ki jih imajo v uporabi;
11.  
če je priznan za sektor okrasne rastline, mora imeti najmanj 5 članov,
ki pridelujejo okrasne rastline na najmanj 10 ha PKP, ki jih imajo v uporabi;
12.  
če je priznan za sektor bučno olje, mora imeti najmanj 30 članov, ki
pridelujejo buče za namen pridelave bučnega olja na najmanj 100 ha kmetijskih
površin;
13.  
če je priznan za sektor grozdje za vino, mora imeti najmanj 15 članov,
ki pridelujejo grozdje za namen pridelave vina na najmanj 30 ha kmetijskih
površin, namenjenih vinski trti;
14.  
če je priznan za sektor krompir, mora imeti najmanj 20 članov, ki
pridelujejo krompir na najmanj 75 ha kmetijskih površin;
15.  
če je priznan za sektor žita, mora imeti najmanj 200 članov, ki
pridelujejo žito na najmanj 600 ha kmetijskih površin;
16.  
če je priznan za sektor pivovarski ječmen, mora imeti najmanj 30 članov,
ki pridelujejo pivovarski ječmen na najmanj 100 ha kmetijskih površin;
17.  
če je priznan za sektor oljčno olje in namizne oljke, mora imeti najmanj
12 članov, ki imajo v uporabi najmanj 15 ha oljčnikov;
18.  
če je priznan za sektor vino, mora imeti najmanj 15 članov, ki
pridelajo najmanj 150.000 litrov vina letno.
(3) Pogoje glede obsega kmetijskih površin, števila GVŽ,
obsega PKP, staleža prašičev, obsega gozdnih zemljišč, količine oddanega mleka,
števila čebeljih družin, količine pridelanega vina ali vrednosti tržne
proizvodnje iz prvega in drugega odstavka tega člena morajo izpolniti vsi člani
skupine ali organizacije proizvajalcev skupaj.
(4) Podatki o številu članov, vrednosti tržne
proizvodnje, obsegu kmetijskih površin, staležu prašičev, številu GVŽ, količini
oddanega mleka, količini pridelanega vina in obsegu PKP, površini gozdnih
zemljišč ter številu čebeljih družin iz prvega in drugega odstavka tega člena
so razvidni iz evidence organizacij proizvajalcev, združenj organizacij
proizvajalcev in skupin proizvajalcev za skupno trženje v skladu s pravilnikom,
ki ureja evidenco organizacij proizvajalcev, združenj organizacij proizvajalcev
in skupin proizvajalcev za skupno trženje in skupin proizvajalcev (v nadaljnjem
besedilu: evidenca organizacij in skupin proizvajalcev) na dan vložitve vloge
na javni razpis.
(5) Upravičenec v vlogi na javni razpis poda izjavo, da
bo vodil ločeno računovodstvo v skladu s tretjim odstavkom 16. člena te
uredbe.
(6) Upravičenec izpolnjuje pogoje za mikro, mala in
srednja podjetja v skladu s Prilogo I Uredbe Komisije (EU) št. 702/2014 z
dne 25. junija 2014 o razglasitvi nekaterih vrst pomoči v kmetijskem in
gozdarskem sektorju ter na podeželju za združljive z notranjim trgom z uporabo
členov 107 in 108 Pogodbe o delovanju Evropske unije (UL L št. 193 z dne
1. 7. 2014, str. 1), zadnjič spremenjene z Uredbo Komisije (EU) 2017/1084
z dne 14. junija 2017 o spremembi Uredbe (EU) št. 651/2014, kar zadeva
pomoč za pristaniško in letališko infrastrukturo, pragove za priglasitev za pomoč
za kulturo in ohranjanje kulturne dediščine in pomoč za športno in večnamensko
rekreacijsko infrastrukturo ter sheme regionalne pomoči za tekoče poslovanje za
najbolj oddaljene regije, in o spremembi Uredbe (EU) št. 702/2014, kar zadeva
izračun upravičenih stroškov (UL L št. 156 z dne 20. 6. 2017, str. 1).
(7) Upravičenec ni upravičen do podpore:
1.     
če mu je bila dodeljena podpora iz operativnih skladov v okviru
programov organizacij proizvajalcev v skladu z Uredbo 1308/2013/EU, oziroma
2.     
za sektor, za katerega mu je bila z odločbo o pravici do sredstev že
dodeljena podpora iz podukrepa iz te uredbe.
(8) Pogoji iz tega člena se lahko podrobneje opredelijo
z javnim razpisom.
6. člen
(poslovni načrt)
(1) Upravičenec mora poleg pogojev iz prejšnjega člena v
skladu z drugim odstavkom 27. člena Uredbe 1305/2013/EU vlogi na javni razpis
priložiti poslovni načrt, ki vsebuje sestavine iz Priloge 1, ki je sestavni del
te uredbe. Poslovni načrt mora biti pripravljen najmanj za obdobje, za katero
vlagatelj uveljavlja podporo v skladu s prvim ali drugim odstavkom 8. člena te
uredbe.
(2) Vsebina poslovnega načrta se podrobneje opredeli z
javnim razpisom.
7. člen
(merila za ocenjevanje vlog)
(1) Med vlogami na javni razpis, ki dosežejo vstopni
prag 30 odstotkov možnega števila točk, se izberejo tiste, ki dosežejo višje
število točk po merilih za ocenjevanje vlog, do porabe razpisanih sredstev.
(2) Merila za ocenjevanje vlog na javni razpis so
naslednja:
1.     
sektorski vidik: organizacija ali skupina proizvajalcev je priznana za
sektor, pri katerem je nizka stopnja samooskrbe oziroma večje tveganje na
prostem trgu zaradi nepovezanosti primarnih proizvajalcev;
2.     
ekonomski vidik:
- 
število članov organizacije ali skupine proizvajalcev,
- 
obseg proizvodnje članov organizacije ali skupine proizvajalcev;
3.     
vključenost v shemo kakovosti:
- 
najmanj polovica članov organizacije ali skupine proizvajalcev ima
certifikat za shemo kakovosti izbrana kakovost,
- 
najmanj polovica članov organizacije ali skupine proizvajalcev ima
certifikat za najmanj eno od naslednjih shem kakovosti: zaščitena geografska
označba, zaščitena označba porekla, ekološka pridelava in predelava;
4.     
družbeno-socialni vidik upravičenca: socialni vidik podjetja (socialno
podjetje, zadruga itd.);
5.     
prispevek k horizontalnim ciljem:
- 
najmanj polovica članov organizacije ali skupine proizvajalcev je
vključena v ukrep kmetijsko-okoljska-podnebna plačila,
- 
pravna oseba, ki je priznana kot organizacija ali skupina proizvajalcev,
ima certifikat ISO 14001.
(3) Če gre za upravičenca iz 2. točke pod d) prvega
odstavka 4. člena te uredbe so, ne glede na prejšnji odstavek, merila za
ocenjevanje vlog na javni razpis:
1.     
sektorski vidik: skupina proizvajalcev je priznana za sektor, pri
katerem je nizka stopnja samooskrbe oziroma večje tveganje na prostem trgu zaradi
nepovezanosti primarnih proizvajalcev;
2.     
ekonomski vidik:
- 
število članov skupine proizvajalcev,
- 
obseg proizvodnje članov skupine proizvajalcev;
3.     
gozdno lesna veriga: stopnja gozdnatosti občine, v kateri ima skupina
proizvajalcev sedež;
4.     
družbeno-socialni vidik upravičenca: socialni vidik podjetja (socialno
podjetje, zadruga itd.);
5.     
prispevek k horizontalnim ciljem:
- 
najmanj polovica članov skupine proizvajalcev je vključena v shemo za
certificiranje gozdov PEFC ali FSC,
- 
pravna oseba, ki je priznana kot skupina proizvajalcev, ima certifikat
skladnosti s standardom ISO 14001.
(4) Podrobnejša merila iz drugega in tretjega odstavka
tega člena in točkovnik za ocenjevanje vlog se opredelijo v javnem razpisu.
8. člen
(finančne določbe)
(1) Sredstva se upravičencu dodelijo za obdobje, ki se
začne s koledarskim letom vložitve vloge na javni razpis in se zaključi s
koledarskim letom pred koledarskim letom izteka petletnega obdobja od datuma
priznanja organizacije oziroma skupine proizvajalcev, pri čemer je leto 2024
zadnje leto trajanja podpore.
(2) Ne glede na prejšnji odstavek lahko vlagatelj
uveljavlja podporo za obdobje, ki je krajše od obdobja iz prejšnjega odstavka,
vendar najmanj za obdobje dveh koledarskih let.
(3) Znesek podpore se določi na podlagi vrednosti tržne
proizvodnje organizacije ali skupine proizvajalcev, pri čemer se upoštevajo le
kmetijski proizvodi iz sektorja, za katerega je priznana skupina ali
organizacija proizvajalcev, in stopnje podpore iz sedmega odstavka tega člena.
Vrednost tržne proizvodnje je razvidna iz evidence organizacij in skupin
proizvajalcev na dan oddaje vloge na javni razpis, razen v naslednjih primerih:
-       
če organizacija ali skupina proizvajalcev ni priznana v celotnem
koledarskem letu pred letom vložitve vloge na javni razpis;
-       
če organizacija proizvajalcev poleg kmetijskih trži tudi nekmetijske
proizvode, pri čemer se kot nekmetijski šteje proizvod, ki ni kmetijski
proizvod iz četrtega odstavka tega člena;
-       
če je organizacija proizvajalcev priznana za sektor oljčno olje in
namizne oljke ali sektor hmelj;
-       
če je organizacija proizvajalcev priznana za sektor prašičje meso in
-       
če je organizacija proizvajalcev priznana za sektor mleko in mlečni
izdelki.
(4) Kot kmetijski proizvod iz prejšnjega odstavka se
šteje proizvod iz Priloge I Pogodbe o delovanju Evropske unije (UL C št. 202 z
dne 7. 6. 2016, str. 47), razen ribiškega proizvoda in proizvoda
iz ribogojstva iz Priloge I Uredbe (EU) št. 1379/2013 Evropskega
parlamenta in Sveta z dne 11. decembra 2013 o skupni ureditvi trgov za
ribiške proizvode in proizvode iz ribogojstva in o spremembi uredb Sveta (ES)
št. 1184/2006 in (ES) št. 1224/2009 ter razveljavitvi Uredbe Sveta (ES) št.
104/ 2000 (UL L št. 354 z dne 28. 12. 2013, str. 1), (v nadaljnjem
besedilu: kmetijski proizvod).
(5) V primerih iz prve do pete alineje tretjega odstavka
tega člena se vrednost tržne proizvodnje organizacije ali skupine proizvajalcev
določi na podlagi povprečne vrednosti tržne proizvodnje članov organizacije ali
skupine proizvajalcev na naslednja načina:
1.     
za leto vložitve vloge na javni razpis se upošteva povprečna vrednost
tržne proizvodnje članov organizacije ali skupine proizvajalcev v treh
koledarskih letih pred letom priznanja organizacije ali skupine proizvajalcev.
Če gre za sektor gozdni lesni proizvodi, se upošteva pet koledarskih let pred
letom priznanja skupine proizvajalcev, pri čemer sta izključeni najvišja in
najnižja vrednost tržne proizvodnje posameznega leta;
2.     
za ostala leta trajanja podpore se upošteva skupna vrednost tržne
proizvodnje članov skupine ali organizacije proizvajalcev v koledarskem letu
pred letom vložitve vloge na javni razpis.
(6) Vrednost tržne proizvodnje člana organizacije ali
skupine proizvajalcev iz prejšnjega odstavka se določi na naslednje načine:
1.     
upošteva se metodologija iz Priloge 2, ki je sestavni del te uredbe,
razen če vlagatelj v vlogi na javni razpis izkaže višino prihodka člana z
izpisom iz njegovih knjigovodskih evidenc. V tem primeru se upošteva višina
prihodka, ki je razvidna iz njegovih knjigovodskih evidenc;
2.     
ne glede na prejšnjo točko se za sektor okrasne rastline upošteva
prihodek od prodaje kmetijskih proizvodov člana skupine proizvajalcev, ki je
razviden iz njegovih knjigovodskih evidenc. Če član skupine proizvajalcev ne
vodi ločenega knjigovodstva za kmetijske proizvode, se njegova vrednost tržne
proizvodnje ne upošteva;
3.     
ne glede na 1. točko tega odstavka se za sektor gozdni lesni proizvodi
upošteva prihodek od prodaje gozdnih lesnih proizvodov, kar se izkazuje z
izpisom iz knjigovodskih evidenc:
- 
pravne osebe, ki je priznana kot skupina proizvajalcev,
- 
člana skupine proizvajalcev ali
- 
pravne osebe, kateri je član skupine proizvajalcev prodajal gozdne lesne
proizvode.
(7) Stopnja javne podpore znaša:
-       
deset odstotkov vrednosti tržne proizvodnje organizacije ali skupine
proizvajalcev za koledarsko leto priznanja,
-       
devet odstotkov vrednosti tržne proizvodnje organizacije ali skupine
proizvajalcev za prvo koledarsko leto po koledarskem letu priznanja,
-       
osem odstotkov vrednosti tržne proizvodnje organizacije ali skupine
proizvajalcev za drugo koledarsko leto po koledarskem letu priznanja,
-       
sedem odstotkov vrednosti tržne proizvodnje organizacije ali skupine
proizvajalcev za tretje koledarsko leto po koledarskem letu priznanja in
-       
šest odstotkov vrednosti tržne proizvodnje organizacije ali skupine
proizvajalcev za četrto koledarsko leto po koledarskem letu priznanja.
(8) Ne glede znesek, ki se določi v skladu s tretjim
odstavkom tega člena, znesek podpore na koledarsko leto ne sme presegati:
1.     
50.000,00 eura, če je upravičenec organizacija proizvajalcev iz 1. točke
prvega odstavka 4. člena te uredbe;
2.     
25.000,00 eura, če je upravičenec skupina proizvajalcev iz 2. točke
prvega odstavka 4. člena te uredbe.
(9) Najnižji skupni znesek podpore na vlogo na javni
razpis znaša 5.000 eurov.
9. člen
(sredstva)
(1) Za podukrep je namenjenih 3.427.950,00 eura, ki se
dodelijo kot pavšalno plačilo v obliki nepovratne finančne pomoči.
(2) Sredstva, namenjena izvajanju podukrepa, se
zagotovijo iz proračuna Republike Slovenije v višini 20 odstotkov in iz sredstev
Evropskega kmetijskega sklada za razvoj podeželja v višini 80 odstotkov.
III. PRIDOBITEV PODPORE
10. člen
(javni razpis)
(1) Podpora se dodeli z zaprtim javnim razpisom.
(2) Javni razpis objavi MKGP v Uradnem listu Republike
Slovenije. Rok, do katerega se vlagajo vloge na javni razpis, se določi v
javnem razpisu. Vlaganje vlog na javni razpis se začne prvi delovni dan po
izteku 21 dni od objave javnega razpisa v Uradnem listu Republike Slovenije.
(3) Javni razpis je lahko strukturiran po posameznih sklopih
glede na vrsto upravičenca in glede na vrsto sektorja, za katerega je
organizacija ali skupina proizvajalcev priznana. Vloge se obravnavajo po
posameznih sklopih, za katere so razpisana sredstva. Če na posameznem sklopu
razpisana sredstva niso porabljena, se neporabljena sredstva lahko: 
-       
prerazporedijo na drug sklop iz istega javnega razpisa ali
-       
proporcionalno prerazporedijo na ostale sklope iz istega javnega
razpisa, na katerih zaprošena sredstva presegajo razpisana sredstva, če je na
istem javnem razpisu več sklopov.
(4) MKGP objavi razpisno dokumentacijo za izvedbo
javnega razpisa na svoji spletni strani. Navodila za izpolnjevanje prijavnega
obrazca in vnos vloge na javni razpis se objavijo na spletni strani MKGP in
ARSKTRP.
11. člen
(vložitev vloge na javni razpis)
(1) Vlogo na javni razpis sestavlja prijavni obrazec s
prilogami.
(2) Vloga na javni razpis se vloži na ARSKTRP v elektronski
obliki, podpisana s kvalificiranim elektronskim podpisom. Priloge se predložijo
kot skenogram.
(3) Za elektronsko vložitev vloge iz prejšnjega odstavka
ARSKTRP vzpostavi spletno vstopno mesto na naslovu https://e-kmetija.gov.si, na
katerem se upravičenec ali njegov pooblaščenec s sredstvom elektronske
identifikacije prijavi v informacijski sistem ARSKTRP. Upravičenec ali njegov
pooblaščenec izvede elektronski vnos, vključno s kvalificiranim elektronskim
podpisom, in vloži vlogo na javni razpis iz prejšnjega odstavka v informacijski
sistem ARSKTRP.
(4) Sredstvo elektronske identifikacije iz prejšnjega
odstavka je sredstvo elektronske identifikacije ravni zanesljivosti srednja ali
visoka, oziroma drug način elektronske identifikacije za dostop do elektronskih
storitev ravni zanesljivosti srednja ali visoka v skladu s predpisi, ki urejajo
področje elektronske identifikacije in storitev zaupanja.
12. člen
(obravnava vloge na javni razpis)
(1) Vloga na javni razpis, ki je popolna in izpolnjuje
pogoje, se oceni na podlagi meril, določenih s to uredbo in podrobneje opredeljenih
v javnem razpisu. Med vlogami, ki dosežejo vstopni prag iz prvega odstavka 7.
člena te uredbe, se izberejo tiste, ki dosežejo višje število točk, do porabe
sredstev za posamezni javni razpis.
(2) Če imata na zadnjem mestu seznama ocenjenih vlog na
javni razpis dve ali več vlog na javni razpis enako število prejetih točk, se
vloge na javni razpis odobrijo na podlagi ponderiranja meril za izbor vlog, ki
se določi v javnem razpisu.
(3) Vloga na javni razpis, ki je popolna in izpolnjuje
vstopne pogoje iz javnega razpisa, vendar razpoložljiva sredstva ne zadoščajo
za dodelitev sredstev v celoti, se zavrne.
13. člen
(splošni pogoji ob vložitvi vloge na javni razpis)
(1) Splošni pogoji, ki jih mora upravičenec iz 4. člena
te uredbe izpolnjevati ob vložitvi vloge na javni razpis, so:
1.     
ne sme biti izključen iz prejemanja podpore v skladu z zakonom, ki ureja
kmetijstvo;
2.     
ne sme biti v postopku prenehanja, prisilne poravnave, stečaja,
prepovedi delovanja, sodne likvidacije ali izbrisa iz sodnega registra;
3.     
imeti mora odprt transakcijski račun v skladu z zakonom, ki ureja
kmetijstvo;
4.     
ne sme imeti več kot 50 eurov zapadlih davčnih obveznosti do države.
(2) Upravičenec mora glede izpolnjevanja pogojev iz
prejšnjega odstavka v vlogi na javni razpis podati izjavo.
(3) Upravičenec iz 2. točke pod d) prvega odstavka 4. člena
te uredbe mora poleg pogojev iz prvega odstavka tega člena izpolnjevati tudi
naslednje pogoje:
1.     
ne sme biti v težavah v skladu s Smernicami o državni pomoči za
reševanje in prestrukturiranje nefinančnih podjetij v težavah (UL C št. 249 z
dne 31. 7. 2014, str. 1);
2.     
z dodeljeno podporo ne sme preseči zgornje meje pomoči de minimis
iz 3. člena Uredbe 1407/2013/EU;
3.     
vlogi na javni razpis mora priložiti pisno izjavo:
- 
ali gre za enotno podjetje iz drugega odstavka 2. člena Uredbe
1407/2013/EU (v nadaljnjem besedilu: enotno podjetje), z navedbo podjetij,
ki so z njim povezana, z namenom preveritve skupnega zneska že prejetih pomoči de
minimis za vsa z njim povezana podjetja,
- 
o vseh pomočeh de minimis, ki jih je enotno podjetje prejelo v
dveh letih pred vložitvijo vloge na javni razpis in v tekočem koledarskem letu,
- 
o drugih prejetih ali zaprošenih pomočeh in
- 
da z dodeljenim zneskom pomoči de minimis v okviru podukrepa ne
bo presežena zgornja meja pomoči de minimis ter intenzivnost pomoči po
drugih predpisih.
14. člen
(združevanje podpor)
(1) Sredstva se ne odobrijo oziroma izplačajo
upravičencu do podpore, če so mu bila za isti namen, katerega navaja v vlogi na
javni razpis in v zahtevku za izplačilo sredstev, že dodeljena oziroma
izplačana sredstva proračuna Republike Slovenije ali sredstva Evropske unije
oziroma druga javna sredstva.
(2) Ne glede na prejšnji odstavek se podpora po tej
uredbi za isti namen lahko združuje z drugimi podporami iz naslova državnih
pomoči, nacionalnih sredstev ali sredstev Evropske unije, če z združitvijo
podpor niso preseženi najvišji zneski oziroma intenzivnost podpore, določeni z
Uredbo 1305/2013/EU in predpisi, ki urejajo državne pomoči, ne glede na to, ali
se podpora za namen iz tega podukrepa v celoti financira iz nacionalnih sredstev
ali pa se delno financira iz sredstev Evropske unije.
(3) Podpora upravičencu iz 2. točke pod d) prvega
odstavka 4. člena te uredbe se lahko združuje z drugimi pomočmi de minimis
pod pogoji iz 5. člena Uredbe 1407/2013/EU.
15. člen
(odločba o pravici do sredstev)
Če se podpora dodeli v skladu z drugim odstavkom 4. člena te
uredbe, se:
1.     
kot datum dodelitve podpore oziroma prejema pomoči de minimis v
skladu s četrtim odstavkom 3. člena Uredbe 1407/2013/EU šteje datum izdaje
odločbe o pravici do sredstev po tej uredbi;
2.     
v izreku odločbe o pravici do sredstev iz prejšnje točke navede znesek
pomoči, ki je dodeljen po pravilu de minimis, pri čemer se izrecno
sklicuje na Uredbo 1407/2013/EU;
3.     
pri odobritvi podpore izvede diskontiranje pomoči v skladu s šestim
odstavkom 3. člena Uredbe 1407/2013/EU, če je podpora plačljiva na podlagi
več zahtevkov za izplačilo sredstev.
16. člen
(zahtevek za izplačilo sredstev)
(1) Upravičenec je upravičen do podpore za posamezno
koledarsko leto na podlagi enega zahtevka za izplačilo sredstev, ki se vloži v
naslednjem koledarskem letu za preteklo koledarsko leto. Obdobje vlaganja
zahtevkov za izplačilo sredstev se lahko določi v javnem razpisu.
(2) Zahtevku za izplačilo sredstev ali do v odločbi o
pravici do sredstev predvidenega datuma za vložitev zahtevka za izplačilo sredstev
se priloži poročilo o učinku povezovanja članov organizacije ali skupine
proizvajalcev v skladu s 1. točko pod b) Priloge 1 te uredbe.
(3) Upravičenec mora od začetka koledarskega leta po
vložitvi vloge na javni razpis do vložitve zadnjega zahtevka za izplačilo
sredstev za prodajo proizvodov iz sektorja, za katerega je priznan, voditi
ločeno računovodstvo v skladu s slovenskimi računovodskimi standardi in pravili
skrbnega računovodenja ter zagotavljati evidentiranje poslovnih dogodkov,
vezanih na prodajo proizvodov iz sektorja, za katerega je priznan, v skladu s
predpisanim kontnim okvirjem.
(4) Če upravičenec prodaja kmetijske in nekmetijske
proizvode iz sektorja, za katerega je priznan, mora od začetka koledarskega leta
po vložitvi vloge na javni razpis do vložitve zadnjega zahtevka za izplačilo
sredstev za prodajo obeh vrst proizvodov voditi ločeno računovodstvo v skladu s
prejšnjim odstavkom.
(5) Na podlagi zahtevka za izplačilo sredstev se izplača
znesek podpore do višine, določene v odločbi o pravici do sredstev, pri čemer
se upošteva vrednost tržne proizvodnje organizacije ali skupine proizvajalcev v
koledarskem letu, za katerega se vlaga zahtevek za izplačilo sredstev, ter
stopnja podpore, ki je določena v odločbi o pravici do sredstev.
(6) Ne glede na prejšnji odstavek se upravičencu za
koledarsko leto vložitve vloge na javni razpis izplača znesek, ki je določen v
odločbi o pravici do sredstev.
(7) Vrednost tržne proizvodnje iz petega odstavka tega
člena je razvidna iz evidence organizacij in skupin proizvajalcev, razen v
primerih iz druge do pete alineje tretjega odstavka 8. člena te uredbe. V teh
primerih je vrednost tržne proizvodnje prihodek pravne osebe, ki je priznana
kot organizacija proizvajalcev, od prodaje proizvodov iz sektorja, za katerega
je priznana, ki je razviden iz njenih knjigovodskih evidenc. Če upravičenec
trži kmetijske in nekmetijske proizvode iz sektorja, za katerega je priznan, se
zahtevku za izplačilo sredstev priloži izpis iz knjigovodskih evidenc za obe
vrsti proizvodov.
(8) Upravičencu iz 1. točke pod a) prvega odstavka
4. člena te uredbe ne sme biti dodeljena podpora v skladu z Uredbo
1308/2013/EU, ki ureja financiranje operativnih programov organizacij proizvajalcev.
(9) Organizacija proizvajalcev mora biti neprekinjeno
priznana za isti sektor, kot je bil priznana ob vložitvi vloge na javni razpis,
pri čemer se šteje, da ne izpolnjuje tega pogoja, če ji je začasno odvzeto
priznanje v skladu s pravilnikom, ki ureja priznanje organizacij proizvajalcev
v sektorju sadje in zelenjava, oljčno olje in namizne oljke ter hmelj. Skupina
proizvajalcev mora biti neprekinjeno priznana za isti sektor, kot je bila
priznana ob vložitvi vloge na javni razpis.
(10) Upravičenec mora izpolniti obvezne razvojne cilje v
roku, določenem v Prilogi 1 te uredbe. Zahtevku za izplačilo sredstev mora
priložiti dokazilo o realizaciji posameznega razvojnega cilja iz poslovnega
načrta v skladu s Prilogo 1 te uredbe.
(11) Organizacija oziroma skupina proizvajalcev ob vložitvi
zahtevka za izplačilo sredstev oziroma na datum, ki je v odločbi o pravici do
sredstev predviden kot datum vložitve zahtevka za izplačilo sredstev, ne sme
imeti manj kot 80 odstotkov članov, kot jih je imela ob vložitvi vloge na
javni razpis.
(12) Upravičenec mora izpolnjevati zahteve glede
označevanja vira sofinanciranja iz 13. člena Uredbe 808/2014/EU in predpisa, ki
ureja označevanje vira sofinanciranja iz Programa razvoja podeželja Republike
Slovenije za obdobje 2014–2020.
(13) Zahtevek za izplačilo sredstev vloži vlagatelj ali
njegov pooblaščenec na način, določen v drugem in tretjem odstavku 11. člena te
uredbe.
(14) Upravičenec mora ob vložitvi zahtevka za izplačilo
sredstev izpolnjevati pogoje iz šestega odstavka 5. člena te uredbe in pogoje
iz 1. do 3. točke prvega odstavka 13. člena te uredbe.
(15) Podrobnejše zahteve glede prilog in dokazil ob
vlaganju zahtevka za izplačilo sredstev se določijo v javnem razpisu.
17. člen
(časovna dinamika vlaganja zahtevka za izplačilo)
Upravičenec vlaga zahtevke za izplačilo sredstev v skladu s
časovno dinamiko iz prvega odstavka prejšnjega člena, ki se opredeli v odločbi
o pravici do sredstev, pri čemer je rok za vložitev zadnjega zahtevka za
izplačilo sredstev 31. julij 2025.
18. člen
(črtan)
19. člen
(obveznosti upravičenca)
(1) Upravičenec mora od izdaje odločbe o pravici do
sredstev in še tri koledarska leta od dneva zadnjega izplačila sredstev:
-       
hraniti in omogočiti dostop do dokumentacije, ki je podlaga za dodelitev
in izplačilo sredstev, in
-       
omogočiti kontrolo na kraju samem ARSKTRP, MKGP, revizijskemu organu,
izvajalcu vrednotenja, pooblaščenemu s strani MKGP, ter drugim nadzornim
organom Evropske unije in Republike Slovenije.
(2) Upravičenec mora izpolnjevati obveznost iz devetega
odstavka 16. člena te uredbe še tri koledarska leta od dneva zadnjega izplačila
sredstev. Šteje se, da je obveznost iz prejšnjega stavka izpolnjena, če
upravičenec kot skupina proizvajalcev pridobi priznanje za organizacijo
proizvajalcev ali če upravičenec kot organizacija proizvajalcev postane član
združenja organizacij proizvajalcev v skladu z zakonom, ki ureja kmetijstvo.
(3) Ne glede na prvi odstavek tega člena mora
upravičenec iz 2. točke pod d) prvega odstavka 4. člena te uredbe hraniti dokumentacijo,
ki je podlaga za dodelitev in izplačilo sredstev, še najmanj deset let od dneva
zadnjega izplačila sredstev.
(4) Ne glede na drugi odstavek tega člena lahko
upravičenec, ki vloži vlogo kot skupina proizvajalcev iz 2. točke pod a) prvega
odstavka 4. člena te uredbe, po zadnjem izplačilu sredstev pridobi status
organizacije proizvajalcev iz 1. točke pod a) prvega odstavka 4. člena te
uredbe, pri čemer mora ta status ohraniti še najmanj tri koledarska leta po
zadnjem izplačilu sredstev.
20. člen
(objava podatkov o prejemnikih sredstev)
Podatki o upravičencih, ki so prejeli sredstva na podlagi te
uredbe, se objavijo na spletni ARSKTRP v skladu s 111. in 113. členom Uredbe
1306/2013/EU.
21. člen
(izvedba kontrole ter sistem kršitev in sankcij)
(1) Kontrola podukrepa se izvaja v skladu z Uredbo
1306/2013/EU in Uredbo 809/2014/EU. Za izvajanje kontrole je pristojna ARSKTRP.
(2) Neizpolnitev ali kršitev obveznosti se sankcionira v
skladu s 63. členom Uredbe 1306/2013/EU, 63. členom Uredbe 809/2014/EU in
zakonom, ki ureja kmetijstvo. Podrobnejša opredelitev kršitev in sankcij je
opredeljena v Katalogu kršitev in sankcij iz Priloge 3, ki je sestavni del te
uredbe.
22. člen
(višja sila in izjemne okoliščine)
(1) O višji sili ali izjemnih okoliščinah iz drugega
odstavka 2. člena Uredbe 1306/2013/EU mora upravičenec ali njegova pooblaščena
oseba pisno obvestiti ARSKTRP in predložiti ustrezna dokazila v 15 delovnih
dneh od dneva, ko je upravičenec oziroma njegova pooblaščena oseba to zmožna
storiti.
(2) O obstoju višje sile ali izjemnih okoliščin iz
prejšnjega odstavka za vsako posamezno leto odloči ARSKTRP.
23. člen
(hramba dokumentacije)
Če se podpora dodeli v skladu z drugim odstavkom 4. člena
te uredbe, mora ARSKTRP voditi evidence z informacijami o dodeljenih pomočeh de
minimis in dokazilih o izpolnjevanju pogojev deset let od dneva zadnje
dodelitve pomoči po tej uredbi.

Priloga
1: Poslovni načrt organizacije ali skupine proizvajalcev
Priloga
2: Metodologija za izračun vrednosti tržne proizvodnje za sektor, za katerega
je priznana skupina ali organizacija proizvajalcev
Priloga
3: Katalog kršitev in sankcij

Uredba o izvajanju podukrepa Ustanavljanje
skupin in organizacij proizvajalcev v kmetijskem in gozdarskem sektorju iz
Programa razvoja podeželja Republike Slovenije za obdobje 2014–2020 (Uradni
list RS, št. 28/18) vsebuje naslednjo končno določbo:
»IV. KONČNA DOLOČBA
24. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.«.

Uredba o spremembah in dopolnitvah Uredbe o
izvajanju podukrepa Ustanavljanje skupin in organizacij proizvajalcev v
kmetijskem in gozdarskem sektorju iz Programa razvoja podeželja Republike
Slovenije za obdobje 2014–2020 (Uradni list RS, št. 46/19) vsebuje naslednjo prehodno in
končno določbo:
»PREHODNA IN KONČNA DOLOČBA
14. člen
(začeti postopki)
(1) Zahtevki za izplačilo sredstev, vloženi na podlagi
javnega razpisa, objavljenega na podlagi Uredbe o izvajanju podukrepa
Ustanavljanje skupin in organizacij proizvajalcev v kmetijskem in gozdarskem
sektorju iz Programa razvoja podeželja Republike Slovenije za obdobje 2014–2020
(Uradni list RS, št. 28/18), se obravnavajo v skladu z Uredbo o izvajanju
podukrepa Ustanavljanje skupin in organizacij proizvajalcev v kmetijskem in
gozdarskem sektorju iz Programa razvoja podeželja Republike Slovenije za
obdobje 2014–2020 (Uradni list RS, št. 28/18).
(2) Ne glede na prejšnji odstavek se zahtevki za izplačilo
sredstev, vloženi na podlagi javnega razpisa, objavljenega na podlagi Uredbe o
izvajanju podukrepa Ustanavljanje skupin in organizacij proizvajalcev v
kmetijskem in gozdarskem sektorju iz Programa razvoja podeželja Republike Slovenije
za obdobje 2014–2020 (Uradni list RS, št. 28/18), obravnavajo v skladu s
spremenjenima sedmim in dvanajstim odstavkom 16. člena uredbe.
15. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvi Uredbe o
izvajanju podukrepa Ustanavljanje skupin in organizacij proizvajalcev v
kmetijskem in gozdarskem sektorju iz Programa razvoja podeželja Republike
Slovenije za obdobje 2014–2020 (Uradni list RS, št. 129/20) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
(končanje postopkov)
Zahtevki za izplačilo sredstev, vloženi na podlagi javnih
razpisov, objavljenih na podlagi Uredbe o izvajanju podukrepa Ustanavljanje
skupin in organizacij proizvajalcev v kmetijskem in gozdarskem sektorju iz
Programa razvoja podeželja Republike Slovenije za obdobje 2014–2020 (Uradni
list RS, št. 28/18 in 46/19), se obravnavajo v skladu s spremenjenim 16. členom
uredbe.
7. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah Uredbe o izvajanju
podukrepa Ustanavljanje skupin in organizacij proizvajalcev v kmetijskem in
gozdarskem sektorju iz Programa razvoja podeželja Republike Slovenije za
obdobje 2014–2020 (Uradni list RS, št. 61/21) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
(končanje postopkov)
Vloge, vložene na 3. javni razpis za podukrep 9.1
Ustanavljanje skupin in organizacij proizvajalcev v kmetijskem in gozdarskem
sektorju iz Programa razvoja podeželja Republike Slovenije za obdobje 2014–2020
(Uradni list RS, št. 139/20), se obravnavajo v skladu s spremenjenim prvim
odstavkom 8. člena uredbe.
4. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah in dopolnitvah Uredbe o
izvajanju podukrepa Ustanavljanje skupin in organizacij proizvajalcev v
kmetijskem in gozdarskem sektorju iz Programa razvoja podeželja Republike
Slovenije za obdobje 2014–2020 (Uradni list RS, št. 140/21) vsebuje naslednjo končno določbo:
»KONČNA DOLOČBA
9. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.