1.     
Banka Slovenije bo izročila preko enot Službe družbenega knjigovodstva v
Republiki Sloveniji dne 30. septembra 1992 v obtok bankovce za 1000, 500 in 100
tolarjev z znamenji, ki so določena s sklepom o glavnih znamenjih bankovcev za
1000, 500 in 100 tolarjev (Uradni list RS, št. 46/92). 
2.     
Vrednostni boni za 1000, 500 in 100 enot, izdani na podlagi Sklepa o
izdaji, apoenih in glavnih znamenjih vrednostnih bonov Republike Slovenije
(Uradni list RS, št. 17/91-I) ostanejo še naprej zakonito plačilno sredstvo. 
Vrednostni boni se v obtoku uporabljajo v menjalnem razmerju,
ki ob izročitvi bankovcev v obtok znaša 1:1. 
3.     
Podrobnejša navodila o načinu in rokih zamenjave vrednostnih bonov, ki
so v obtoku za tolarske bankovce oziroma o njihovem jemanju iz obtoka, predpiše
guverner Banke Slovenije. 
4.     
Ta sklep začne veljati naslednji dan po objavi v Uradnem listu Republike
Slovenije.
Ljubljana, dne 18. septembra
1992.
Predsednik
Sveta Banke Slovenije
Guverner
dr. France Arhar l. r.