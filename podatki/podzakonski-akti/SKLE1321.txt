I
S tem sklepom se določajo normativi in standardi kot podlaga
za sistemizacijo delovnih mest v zavodu in določitev obsega sredstev dohodka za
izvedbo vzgojnoizobraževalnih programov v srednjih šolah. 
A.    
Elementi za sistemiziranje delovnih mest 
1.   Vzgojnoizobraževalno
delo pedagoških delavcev 
Vzgojnoizobraževalno delo vključuje in obsega vse oblike in
vsebine dela. ki jih mora opraviti šola v skladu s programom, ki ga izvaja in v
času. ki ga določa šolski koledar za srednje šole. 
1.1.  Element za sistemizacijo
delovnih mest pedagoških delavcev so ure pouka v naslednjem obsegu: 
- 
20 ur pouka tedensko za učitelje splošno-izobraževalnih in
strokovno-teoretičnih predmetov, 
- 
25 ur pouka tedensko za učitelje praktičnega pouka, 
- 
30 ur pouka tedensko za laborante oziroma sodelavce. 
1.2.  Razredniku se za vodenje
oddelka prizna ena pedagoška ura tedensko. 
1.3.  Mentorju
učitelja-pripravnika se prizna 1 pedagoška ura tedensko za delo s pripravnikom.
2.   Druga dela 
2.1.  Šola s 16 oddelki
sistemizira eno delovno mesto ravnatelja s polnim delovnim časom. 
2.2.  Šola z več kot 16 oddelki
sistemizira za dodatnih 20 oddelkov eno delovno mesto pomočnika ravnatelja s
polnim delovnim časom. 
2.3.  Za 2000 ur proizvodnega dela
oziroma delovne prakse letno po predmetniku šola sistemizira eno delovno mesto
organizatorja proizvodnega dela oziroma delovne prakse z zahtevano višjo
strokovno izobrazbo. 
Šola, ki izvaja pedagoški program, sistemizira za isti letni
obseg pedagoške prakse eno delovno mesto organizatorja pedagoške prakse z
zahtevano visoko strokovno izobrazbo. 
2.4.  Za 22.400 ur praktičnega
pouka letno po izvedbenem predmetniku šola sistemizira eno delovno mesto
organizatorja praktičnega pouka z zahtevano višjo strokovno izobrazbo. 
2.5.  Za 22.400 ur
instrumentalnega pouka letno po izvedbenem predmetniku v programih Glasba in
Predšolska vzgoja šola sistemizira eno delovno mesto organizatorja
instrumentalnega pouka z zahtevano visoko strokovno izobrazbo. 
2.6.  Šola z 20 in več oddelki
sistemizira: 
- 
eno delovno mesto svetovalnega delavca (psiholog, pedagog ali socialni
delavec), 
- 
eno delovno mesto knjižničarja, 
- 
eno delovno mesto administrativnega delavca z zahtevano srednjo
strokovno izobrazbo V. stopnje, 
- 
eno delovno mesto računovodskega delavca z zahtevano srednjo strokovno
izobrazbo V. stopnje, 
2.7.  Za opravljanje tehničnih del
šola sistemizira eno delovno mesto hišnika z zahtevano srednjo strokovno
izobrazbo IV. stopnje. 
2.8.  Šola z lastno kurilnico na
trda goriva sistemizira eno delovno mesto kurjača z zahtevano srednjo strokovno
izobrazbo IV. stopnje. 
2.9.  Šola z manj kot 10 oddelki
in lastno kurilnico na trda goriva sistemizira eno delovno mesto
hišnika-kurjača, ki izpolnjuje pogoje pod točkami 2.7. in 2.8. 
2.10. Šola sistemizira na 1.200 m2
normirane čistilne talne površine eno delovno mesto snažilke z zahtevano I.
stopnjo izobrazbe. 
Šola, ki ne dosega normativov iz točke 2.1. do 2.6. in točke
2.10., sistemizira delovna mesta navedenih delavcev in ustrezno krajšim
delovnim časom od polnega delovnega časa. Za dodatno sistemiziranje delovnih
mest v točkah od 2.6. do 2.8., pa mora šola pridobiti predhodno ustrezno
soglasje. 
B.    
Normativi za oblikovanje oddelkov in skupin 
1.   Normativi za
oblikovanje oddelkov 
1.1.  Normativ za oblikovanje
oddelka l. letnika je: 
- 
v dvoletnih programih 25 učencev; 
- 
v triletnih in štiriletnih programih 36 učencev; 
- 
v dvojezični šoli 24 učencev 
- 
v športnih oddelkih 20 učencev. 
Če se zaradi osipa zmanjša število učencev v športnem oddelku
na 10, se oddelek ukine, učenci pa preusmerijo v redne oddelke. 
1.2.  Normativi za oblikovanje
oddelkov v višjih letnikih 
Število oddelkov v višjih letnikih se oblikuje tako, da
število učencev istega letnika v programu deli z ustreznim normativom pod točko
1. 1. 
1.3.  Odstopanje 
- 
Odstopanja od normativa, 1.1. so dovoljena v primerih: 
- 
če se program oziroma smer izvaja le na eni srednji šoli v Republiki Sloveniji;
- 
v oddelkih šol z italijanskim učnim jezikom, če so vpisani samo
pripadniki italijanske narodnosti; 
- 
če se v oddelek vključujejo učenci z motnjo v razvoju, pri čemer, mora
šola predhodno pridobiti ustrezno soglasje. 
2.   Normativi za
oblikovanje skupin učencev 
Delitve učencev v skupini oziroma sodelovanje
sodelavcev-laborantov pri splošno-izobraževalnih in strokovno-teoretičnih
predmetih ter praktičnem pouku in laboratorijskih vajah so opredeljene z
odstotkom dodatno priznanih pedagoških ur za posamezne skupine predmetov. 
Dodatne pedagoške ure, namenjene delitvam učenčev v skupine
oziroma sodelavcem-laborantom, se priznajo le pri tistih predmetih, pri katerih
je s programom opredeljena taka izvedba pouka. 
Razpoložljivi fond dodatno priznanih pedagoških ur, ki
pomenijo zgornjo mejo v okviru standarda, razporedi Zavod Republike Slovenije
za šolstvo in šport na posamezne predmete po letnikih, šola pa je samostojna v
odločitvi, pri katerih poglavjih učnega načrta bo učence delila v skupine. Pri
sistemizaciji delovnih mest pedagoških delavcev se upoštevajo tako dodane
pedagoške ure k pedagoškim uram za posamezne predmete po osnovnem predmetniku. 
2.1.  Splošnoizobraževalni
predmeti 
Pri splošno-izobraževalnih predmetih (točka I.a predmetnikov
prenovljenih programov) se učenci ne delijo v skupine, razen: 
-       
pri predmetu Informatika in računalništvo oziroma Računalništvo in
informatika, kjer se na osnovni fond ur po predmetniku v posameznem letniku
doda 50% ur, namenjenih za delitev učencev v skupine. 
-       
pri predmetih Biologija z ekologijo, Fizika, Kemija ter Naravoslovje v
dvoletnih programih, kjer se na osnovni fond ur po predmetniku v posameznem
letniku doda 20% ur, namenjenih za sodelovanje laborantov. 
2.2.  Strokovno-teoretični
predmeti 
Letnemu fondu ur, ki je namenjen za vse strokovno-teoretične
predmete v vseh letnikih (točka II.a predmetnikov prenovljenih programov), se
za delitve učencev v skupine oziroma sodelavce-laborante doda: 
a)    
v triletnih programih 10% dodatnih ur, 
b)    
v štiriletnih programih (brez gimnazije) 20% dodatnih ur. 
Odstopanja 
Odstopanja od normativa 2.2.b. so dovoljena v programih: 
-       
Laboratorijski tehnik. Kemijski tehnik in Farmacevtski tehnik, kjer se
letnemu fondu ur za strokovno-teoretične predmete doda 50% dodatnih ur; 
-       
Oblikovanje in Fotografija, kjer se letnemu fondu ur za
strokovno-teoretične predmete doda 40% dodatnih ur. 
2.3.  Praktično usposabljanje 
2.3.1.    Praktični pouk 
Letnemu fondu ur, ki je opredeljen v osnovnem predmetniku za
praktični pouk (točka II.c. predmetnika), se za delitve učencev doda: 
a)    
pri dvoletnih programih 100% dodatnih ur na letnik, 
b)    
pri triletnih programih: 
- 
100% dodatnih ur na oddelek T. letnika, 
- 
150% dodatnih ur na oddelek 2. letnika, 
- 
200% dodatnih ur na oddelek 3. letnika; 
c)    
pri štiriletnih programih: 
- 
75% dodatnih ur na oddelek 1. in 2. letnika, 
- 
75% dodatnih ur na oddelek z maturo 3. in 4. letnika, 
- 
100% dodatnih ur na oddelek z zaključnim izpitom 3. in 4. letnika. 
Odstopanja 
Odstopanja od normativa 2.3.1.c so dovoljena v programu
Zobotehnik, kjer se letnemu fondu ur za praktični pouk po osnovnem predmetniku
doda 200% dodatnih ur na letnik. 
2.3.2.    Laboratorijske
vaje 
Letnemu fondu ur, ki je po osnovnem predmetniku opredeljen za
Laboratorijske vaje v vseh letnikih, se za delitve učencev v skupine oziroma
sodelavce-laborante doda 100% dodatnih ur. 
Odstopanja 
Odstopanja od normativov, določenih v točkah 2.1., 2.2. in
2.3. so dovoljena 
-       
pri obveznih izbirnih vsebinah (točka I.b predmetnika), kjer se pri
opredeljenem obsegu pedagoških ur sistemizirajo delovna mesta učiteljev
Biologije z ekologijo ter Zdravstvena vzgoja s tečajem prve pomoči, 
-       
pri individualnem delu z učenci v programih Glasba in Ples; pouku
instrumenta v obsegu 12 ur letno na učenca v programu Predšolska vzgoja ter pri
praktični vožnji z motornim vozilom v obsegu 12 ur letno na učenca, 
-       
v primerih, ko je to določeno z zakonom o varstvu pri delu, pri čemer
mora biti s programom oziroma učnim načrtom opredeljena vsebina, obseg in
število učencev v skupini po letnikih. 
2.4.  Normativ za oblikovanje
skupine pri predmetih z izbirnimi vsebinami in pri izbirnih predmetih v
iztekajočih programih oziroma smereh, v katere so se učenci zadnjič vpisali v
1. letnik v šolskem letu 1990/1991, je najmanj 18 učencev, če so predmeti
oziroma izbirne skupine predmetov določene s predmetnikom in učnim načrtom. 
Oblikovane skupine se združujejo iz paralelk istega letnika
in programa do polnoštevilnega oddelka. 
2.5.  Normativ za izvajanje pouka
pri predmetih, ki jih določi šola oziroma pri izbirnih predmetih, je enak
ustreznemu normativu pod točko B 1.1. 
2.6.  Normativ za izvajanje pouka
pri nerazporejenih urah v gimnazijskem programu dovoljuje oblikovanje ene
skupine več kot je oddelkov v letniku. 
2.7.  Pri pouku tujega jezika se
oddelek deli v skupine, da se učencem zaradi nadaljevanja tujega jezika iz.
osnovne šole omogoči izobraževanje istega tujega jezika. Te skupine učencev se
združujejo iz paralelk istega letnika in programa do polnoštevilnega oddelka. 
Isto določilo se smiselno uporablja tudi za organizacijo
pouka drugega tujega jezika. 
2.8.  Pri tretjem tujem jeziku, če
je določen s predmetnikom, je v skupini najmanj 18 učencev. Tako oblikovane
skupine se združujejo iz paralelk istega letnika do polnoštevilnega oddelka. 
2.9.  Pri pouku jezika okolja se
oddelek glede na predhodno znanje učenca deli v skupino z začetnim in skupino z
nadaljevalnim programom pouka jezika okolja. Skupine učencev se oblikujejo
tako, da se združujejo učenci iz paralelk istega letnika do 24 učencev. 
2.10. Normativ za oblikovanje skupin pri
telesni oziroma športni vzgoji je enak ustreznemu normativu pod točko B 1.1., s
tem, da se učenci delijo po spolu ter združujejo po paralelkah istega letnika. 
2.11. Normativ za spremstvo učencev na
strokovnih ekskurzijah je 20 učencev na spremljevalca. 
2.12. Normativ za izvedbo praktičnega
dela tečaja prve pomoči je 18 učencev v skupini.
II
S šolskim letom 1992/1993 je normativ za oblikovanje oddelkov
1. letnika v triletnih in štiriletnih programih 32 učencev. Z vsakim naslednjim
šolskim letom se ta normativ postopoma uvaja v višje letnike, in sicer tako, da
bodo v šolskem letu 1995/1996 vsi oddelki triletnih in štiriletnih programov v
vseh letnikih oblikovani na podlagi normativa 32 učencev v oddelku.
III
Z dnem uveljavitve tega sklepa prenehajo veljati določbe o
oblikovanju dohodka v Enotnih osnovah standardov in normativov za opravljanje
vzgojnoizobraževalne dejavnosti v srednjih šolah, ki jih je sprejela Skupščina
Izobraževalne skupnosti Slovenije dne 18. 7. 1986 (Poročevalec Izobraževalne
skupnosti Slovenije, št. 4/86 z dne 16. 9. 1986), z dopolnitvami, sprejetimi
13. 10. 1988.
IV
Sklep začne veljati naslednji dan po objavi v Uradnem listu
Republike Slovenije.
Št. 392-02/91-03/3-8
Ljubljana, dne 8. avgusta 1991.
Izvršni svet 
Skupščine Republike Slovenije
Predsednik 
Lojze Peterle l. r.